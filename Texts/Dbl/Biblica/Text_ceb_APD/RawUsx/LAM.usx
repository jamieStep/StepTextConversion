<?xml version="1.0" encoding="UTF-8"?>
<usx version="2.6">
  <book code="LAM" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Pagbangotan</para>
  <para style="toc1">Mga Pagbangotan</para>
  <para style="toc2">Pagbangotan</para>
  <para style="toc3">Pag.</para>
  <para style="mt1">Mga Pagbangotan</para>
  <chapter number="1" style="c"/>
  <para style="p">
    <verse number="1" style="v"/>Pagkamingaw sa Jerusalem, nga kaniadto daghag mga tawo! Bantogan kini kaniadto sa tibuok kalibotan, apan karon sama na sa usa ka biyuda. Kaniadto mao kini ang nagaunang siyudad, apan karon sama na kini sa ulipon. <verse number="2" style="v"/>Sama siya sa babaye nga naghilak pag-ayo tibuok gabii; ang iyang mga luha nagatulo sa iyang mga aping. Wala gayoy bisan usa sa iyang mga hinigugma nga milipay kaniya. Giluiban siya sa tanan niyang mga higala, ug nahimo niya silang mga kaaway.</para>
  <para style="p">
    <verse number="3" style="v"/>Gipaantos ug gibihag ang katawhan sa Juda. Tua na sila magpuyo sa laing mga nasod diin lisod ang ilang kahimtang. Gigukod sila sa ilang mga kaaway, ug wala silay kaikyasan.</para>
  <para style="p">
    <verse number="4" style="v"/>Subo ang mga dalan paingon sa Jerusalem,<note caller="+" style="f"><char style="fr" closed="false">1:4 </char><char style="fq" closed="false">Jerusalem</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Zion.</char></note> kay wala nay nagaadto didto sa pagsaulog sa gitakda nga mga pista. Mingaw ang tanang mga pultahan niini. Nagaagulo ang iyang mga pari. Ang iyang mga putli ang babaye nagasubo pag-ayo. Pagkasubo sa gidangatan sa Jerusalem!</para>
  <para style="p">
    <verse number="5" style="v"/>Ang iyang mga kaaway mao na ang nagadumala kaniya, ug kini nga mga kaaway nagmauswagon. Gipaantos sa <char style="nd">Ginoo</char> ang Jerusalem tungod sa iyang mga sala. Ang iyang mga lumulupyo gibihag sa mga kaaway. <verse number="6" style="v"/>Nahanaw na ang katahom sa Jerusalem.<note caller="+" style="f"><char style="fr" closed="false">1:6 </char><char style="fq" closed="false">Jerusalem</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">anak nga babaye sa Zion.</char></note> Ang iyang mga pangulo nahisama sa gutom nga mga usa nga walay makitang sabsabanan. Nahutdan silag kusog samtang nangikyas gikan sa nagagukod <char style="add">kanila</char>. <verse number="7" style="v"/>Karon nga anaa sa kalisod ang Jerusalem ug nagkatibulaag, nahinumdom siya sa tanan niyang bahandi kaniadto. Sa dihang nahulog siya sa kamot sa iyang mga kaaway, walay mitabang kaniya. Gitamay siya ug gikataw-an sa iyang mga kaaway sa iyang pagkalaglag.</para>
  <para style="p">
    <verse number="8" style="v"/>Dako kaayo ang sala sa Jerusalem, busa nahimo kini nga hugaw. Ang tanan nga mipasidungog kaniya kaniadto mitamay na kaniya, tungod kay nakita nila ang iyang kaulawan.<note caller="+" style="f"><char style="fr" closed="false">1:8 </char><char style="fq" closed="false">kaulawan</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">pagkahubo.</char></note> Nagaagulo siya ug mitalikod <char style="add">tungod sa kaulaw</char>. <verse number="9" style="v"/>Ang iyang pagkahugaw makita sa tanan, apan wala siya maghunahuna sa iyang dangatan. Makalilisang ang iyang pagkalaglag, ug wala gayoy mitabang kaniya. <char style="add">Busa miingon siya,</char> “O <char style="nd">Ginoo</char>, hatagig pagtagad ang akong mga pag-antos, kay gidaog ako sa kaaway.”</para>
  <para style="p">
    <verse number="10" style="v"/>Gipanguha sa kaaway ang tanan niyang bahandi. Nakita niya nga misulod ang mga pagano didto sa iyang templo—mga tawo nga gidid-an sa <char style="nd">Ginoo</char> nga mosulod sa templo. <verse number="11" style="v"/>Ang iyang katawhan nagaagulo samtang nagapangita ug pagkaon. Gipabaylohan nilag pagkaon ang ilang mga bahandi aron padayon silang mabuhi. <char style="add">Miingon ang Jerusalem,</char> “O <char style="nd">Ginoo</char>, tan-awa ako, kay gipakaulawan ako.” <verse number="12" style="v"/><char style="add">Miingon usab siya</char> sa mga tawo nga nanglabay, “Wala ba kamoy pagpakabana? Tan-awa ninyo! Aduna bay adona bay nagaantos sama sa akong pag-antos? Kini nga pag-antos gipahamtang sa <char style="nd">Ginoo</char> kanako sa panahon sa iyang labihan nga kasuko. <verse number="13" style="v"/>Gikan sa langit nagpadala siyag kalayo nga daw sa misunog sa akong mga bukog. Gibutangan niyag lit-ag ang akong agianan ug nalit-agan ako. Gihimo niya akong awaaw nga nagaantos sa tibuok adlaw. <verse number="14" style="v"/>Gitigom niya ang akong mga sala ug gihimo kini nga daw higot nga miguyod kanako sa pagkabihag. Daw gibutangan akog yugo sa liog. Gipaluya ako sa Ginoo, ug gitugyan ngadto sa mga <char style="add">kaaway nga</char> dili ko masuklan. <verse number="15" style="v"/>Gisalikway sa Ginoo ang tanan kong sundalo. Nagtigom siyag mga sundalo sa paglaglag sa akong mga batan-ong lalaki. Ang mga lumulupyo<note caller="+" style="f"><char style="fr" closed="false">1:15 </char><char style="fq" closed="false">Ang mga lumulupyo</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Ang putli nga anak nga babaye.</char></note> sa Juda daw mga ubas lang nga gitunob-tunoban sa Ginoo. <verse number="16" style="v"/>Tungod niini, nagahilak ako ug daw nagabaha ang mga luha sa akong mga mata. Wala gayoy makalipay ug makadasig kanako. Alaot ang akong katawhan kay gipildi sila sa kaaway.”</para>
  <para style="p">
    <verse number="17" style="v"/>Nangayog tabang ang Jerusalem, apan wala gayoy mitabang kaniya. Pagbuot sa <char style="nd">Ginoo</char> nga ang mga nasod sa palibot sa mga kaliwat ni Jacob mahimong ilang kaaway. Isipon nila nga usa ka hugaw nga butang ang Jerusalem.</para>
  <para style="p">
    <verse number="18" style="v"/>
    <char style="add">Miingon ang Jerusalem,</char> “Matarong ang <char style="nd">Ginoo</char>, apan wala ko tumana ang iyang sugo. Pamati kamong tanang katawhan, ug tan-awa ninyo ang akong pag-antos. Gibihag ang akong mga putli nga babaye ug mga batan-ong lalaki. <verse number="19" style="v"/>Nangayo akog tabang sa akong mga kaabin, apan gilimbongan nila ako. Nangamatay sa siyudad ang akong mga pari ug mga tigdumala sa ilang pagpangitag pagkaon aron padayon silang mabuhi.</para>
  <para style="p">
    <verse number="20" style="v"/>“Sud-onga, <char style="nd">Ginoo</char>, ang akong kasakit! Labihan gyud ang akong kaguol. Daw sa gikumot ang akong kasingkasing tungod kay nagmasinupakon ako kanimo. Adunay pagpinatyanay sa mga kadalanan, ug bisan sa sulod sa mga balay adunay nangamatay. <verse number="21" style="v"/>Nadungog sa mga tawo ang akong pag-agulo, apan wala gyoy usa nga milipay kanako. Nakabalita ang tanan kong mga kaaway sa akong pag-antos, ug nalipay sila nga imo kining gihimo kanako. Hinaut nga moabot ang adlaw <char style="add">sa pagsilot</char> nga imong gisaad, aron mahisama usab sila kanako. <verse number="22" style="v"/>Tan-awa ang ilang daotang gihimo. Siloti sila sama sa pagsilot mo kanako tungod sa akong pagkamasinupakon. Walay undang ang akong pag-agulo ug daw mawad-an na akog paglaom.”</para>
  <chapter number="2" style="c"/>
  <para style="p">
    <verse number="1" style="v"/>Sa kasuko sa Ginoo gitabonan niya sa kangitngit ang Jerusalem.<note caller="+" style="f"><char style="fr" closed="false">2:1 </char><char style="fq" closed="false">Jerusalem</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">anak nga babaye sa Zion.</char></note> Gisalikway niya ang dungganon nga Israel nga daw sa gilabay niya kini gikan sa langit paingon sa yuta. Tungod sa iyang kasuko gipasagdan niya bisan ang iyang templo. <verse number="2" style="v"/>Gilaglag niya nga walay kalooy ang tanang mga balay sa mga kaliwat ni Jacob. Sa iyang kasuko gipangguba niya ang pinarilan nga mga lungsod sa Juda.<note caller="+" style="f"><char style="fr" closed="false">2:2 </char><char style="fq" closed="false">Juda</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">anak nga babaye sa Juda.</char></note> Gisalikway niya ug gipakaulawan kining maong gingharian ug ang mga pangulo niini. <verse number="3" style="v"/>Sa labihan niya nga kasuko, gikuhaan niya sa tanang gahom ang Israel. Wala niya kini tabangi sa dihang gisulong kini sa kaaway. Sama siya sa kalayo nga milamoy sa mga kaliwat ni Jacob ug sa tanang anaa sa ilang palibot.</para>
  <para style="p">
    <verse number="4" style="v"/>Gipunting niya ang iyang pana sa iyang katawhan, nga daw siya ilang kaaway. Gipamatay niya ang tanang gimahal sa iyang katawhan. Gipatagamtam niya sa mga lumulupyo sa Jerusalem ang iyang labihan nga kasuko nga daw sa kalayo. <verse number="5" style="v"/>Sama sa usa ka kaaway, gilaglag sa Ginoo ang Israel. Giguba niya ang pinarilan nga mga lungsod sa Israel ug ang tanang lig-ong bahin niini. Gidugangan niya ang kasubo ug panaghilak sa Juda. <verse number="6" style="v"/>Giguba niya ang iyang templo nga daw sa usa lang kini ka payag sa uma. Pagbuot niya nga kalimtan sa katawhan sa Jerusalem ang gitakda nga mga pista ug Adlaw nga Igpapahulay. Sa iyang hilabihang kasuko gisalikway niya ang <char style="add">mga</char> hari ug <char style="add">mga</char> pari. <verse number="7" style="v"/>Gisalikway sa Ginoo ang iyang halaran ug ang iyang templo. Gipaguba niya sa mga kaaway ang mga paril sa lig-ong mga bahin sa Jerusalem. Naninggit ang mga kaaway didto sa sulod sa templo sa <char style="nd">Ginoo</char> nga daw sa nagsaulog sila sa pista.</para>
  <para style="p">
    <verse number="8" style="v"/>Determinado ang <char style="nd">Ginoo</char> sa pagguba sa mga paril sa palibot sa Jerusalem. Giplano niya pag-ayo ang pagguba niini, ug gihimo gayod niya kini. Busa nangaguba ang mga depensa ug mga paril. <verse number="9" style="v"/>Natabonan ug yuta ang mga pultahan sa Jerusalem. Gipangguba ug gipangbali sa <char style="nd">Ginoo</char> ang mga trangka niini. Gipangbihag ang hari ug ang dungganon nga mga tawo sa Jerusalem. Wala na <char style="add">itudlo</char> ang balaod, ug wala nay mensahe ang mga propeta gikan sa <char style="nd">Ginoo</char>. <verse number="10" style="v"/>Ang mga tigdumala sa Jerusalem hilom nga nangyaka sa yuta. Gibutangan nila ug abog ang ilang mga ulo ug nagbisti silag sako <char style="add">sa pagpakita sa ilang pagsubo</char>. Ang mga putli nga babaye sa Jerusalem nangduko <char style="add">sa kaulaw</char>.</para>
  <para style="p">
    <verse number="11" style="v"/>Nanghubag ang akong mga mata sa pagsigeg hilak. Hilabihan ang kasakit nga akong gibati. Daw mobuto ang akong dughan tungod sa pagkalaglag sa akong mga katawhan. Nangakuyapan diha sa mga kadalanan sa siyudad ang mga kabataan ug mga masuso. <verse number="12" style="v"/>Naghilak sila nga nangayo sa ilang inahan ug pagkaon ug mainom. Nangakuyapan sila sama sa mga sundalo nga nasamdan sa mga kadalanan sa siyudad, ug hinay-hinay silang nangamatay sa bukton sa ilang inahan. <verse number="13" style="v"/>Unsa may ikasulti ko kanimo, O Jerusalem?<note caller="+" style="f"><char style="fr" closed="false">2:13 </char><char style="fq" closed="false">Jerusalem</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">anak nga babaye sa Jerusalem… putli nga anak nga babaye sa Zion.</char></note> Sa unsa ko man itandi ang imong pag-antos? Ang imong samad daw sama kalawom sa dagat. Unsaon ko man ikaw pagdasig? Kinsa may makaayo kanimo? <verse number="14" style="v"/>Ang mga mensahe sa imong mga propeta dili tinuod, walay pulos ug nagapahisalaag lang kanimo. Wala nila ipadayag ang imong mga sala aron dili ka unta mabihag.</para>
  <para style="p">
    <verse number="15" style="v"/>Ang tanang manglabay diha kanimo mamalakpak, mangatawa, ug magpanglingo sa pagbiaybiay kanimo. <char style="add">Moingon sila</char> sa Jerusalem, “Mao ba kini ang siyudad nga gitawag nga ‘Labing Matahom’ ug ‘Kalipay sa Tibuok Kalibotan?’ ” <verse number="16" style="v"/>Ang tanan mong kaaway nagabiaybiay kanimo. Mangyam-id sila ug magpangagot sa ilang mga ngipon nga nagaingon, “Nalaglag ra gayod nato siya! Miabot na gayod ang adlaw nga atong gipaabot!”</para>
  <para style="p">
    <verse number="17" style="v"/>Gibuhat gayod sa <char style="nd">Ginoo</char> ang iyang giplano. Gituman gayod niya ang iyang giingon kaniadto. Gilaglag ka niya, <char style="add">O Jerusalem,</char> sa walay kalooy. Gilipay niya ang imong<char style="add">mga</char> kaaway pinaagi sa imong kalaglagan, ug gitugotan sila nga manghambog sa ilang gahom. <verse number="18" style="v"/>Mga katawhan sa Jerusalem, pagpakitabang kamo sa Ginoo. Pabahaa nga daw suba ang inyong mga luha adlaw ug gabii. Ayaw kamo pag-undang sa paghilak. <verse number="19" style="v"/>Bangon kamo sa kagabhion ug pangayog tabang sa Ginoo. Ipahungaw ang tanan ninyong gibati ngadto kaniya, nga daw sa nagayabo kamo sa tubig. Ibayaw ang inyong mga kamot <char style="add">sa pag-ampo</char> alang sa kinabuhi sa inyong mga anak nga nangakuyapan na sa kagutom diha sa kadalanan.</para>
  <para style="p">
    <verse number="20" style="v"/>O <char style="nd">Ginoo</char>, tan-awa kami! Hunahunaa kon kinsay imong gipaantos ug sama niini. Makatarunganon ba nga <char style="add">tungod sa labihan nga kagutom,</char> kaonon sa mga inahan ang ilang hinigugma nga mga anak? Makatarunganon ba nga pamatyon ang mga pari ug mga propeta sa imong templo? <verse number="21" style="v"/>Nagbuy-od sa mga kadalanan ang mga patay nga lawas sa mga bata ug tigulang. Nangamatay sa gira ang mga putli nga babaye ug ang mga batan-ong lalaki. Gipamatay mo sila sa walay kalooy tungod sa imong kasuko. <verse number="22" style="v"/>Giimbitar mo ang mga kaaway ko sa akong palibot sa pagsulong kanako nga daw sa nagaimbitar ka ngadto sa usa ka kombira. Sa adlaw nga gipakita mo ang imong kasuko, wala gayoy nakaikyas o nahibiling buhi. Gipamatay sa akong mga kaaway ang akong mga anak nga akong giatiman ug gipadako.</para>
  <chapter number="3" style="c"/>
  <para style="p">
    <verse number="1" style="v"/>Nakasinati ako sa pagsilot sa <char style="nd">Ginoo</char> tungod sa iyang kasuko. <verse number="2" style="v"/>Giabog niya ako ug gipalakaw sa kangitngit imbis sa kahayag. <verse number="3" style="v"/>Tibuok adlaw gayod niya akong gisigihag silot. <verse number="4" style="v"/>Gipaluya niya ang tibuok kong lawas, ug gibali niya ang akong mga bukog. <verse number="5" style="v"/>Gisulong niya ako ug gipalibotan sa labihan nga kalisod ug kasakit. <verse number="6" style="v"/>Gipapuyo niya ako sa kangitngit sama niadtong mga tawong dugay nang nangamatay. <verse number="7" style="v"/>Gipakadenahan niya ako ug gipalibotan ug paril aron dili ako makaikyas. <verse number="8" style="v"/>Bisag nagpakitabang ako, wala niya ako paminawa. <verse number="9" style="v"/>Gibabagan niya sa tinapok nga bato ang akong agianan, ug gipaliko-liko ang akong ginaagian. <verse number="10" style="v"/>Sama siya sa oso o liyon nga nagahulat sa pag-ataki kanako. <verse number="11" style="v"/>Giguyod niya ako pahilayo sa dalan, unya gikunis-kunis ug gibiyaan. <verse number="12" style="v"/>Gibinat niya ang iyang pana ug gipunting kanako. <verse number="13" style="v"/>Gipataop niya ang pana sa akong kasingkasing.</para>
  <para style="p">
    <verse number="14" style="v"/>Nahimo akong kataw-anan ngadto sa akong mga katawhan. Gibugalbugalan nila ako tibuok adlaw pinaagi sa awit. <verse number="15" style="v"/>Pulos kapaitan ang gihatag niya kanako. <verse number="16" style="v"/>Nangapungil ang akong mga ngipon kay gipausap niya ako ug grabas, ug gimumò niya ako sa yuta. <verse number="17" style="v"/>Gihikawan niya ako sa kalinaw,<note caller="+" style="f"><char style="fr" closed="false">3:17 </char><char style="fq" closed="false">kalinaw</char><char style="fqa" closed="false">: </char><char style="ft" closed="false">o, </char><char style="fqa" closed="false">maayo nga kahimtang.</char></note> ug wala na ako makasinati sa kalamboan.</para>
  <para style="p">
    <verse number="18" style="v"/>Nahanaw ang akong kadungganan ug ang tanang gilaoman ko sa <char style="nd">Ginoo</char>. <verse number="19" style="v"/>Pait kaayong pamalandongon ang akong pag-antos ug paglatagaw. <verse number="20" style="v"/>Kon hunahunaon ko kini kanunay, mawad-an ako ug kadasig. <verse number="21" style="v"/>Apan mobalik ang akong paglaom kon mahinumdoman ko nga <verse number="22" style="v"/>ang gugma ug kalooy sa <char style="nd">Ginoo</char> walay kataposan. Mao kana nga wala kita malaglag sa hingpit. <verse number="23" style="v"/>Matinumanon gayod ang <char style="nd">Ginoo</char>. Gipakita niya ang iyang kalooy matag adlaw. <verse number="24" style="v"/>Miingon ako sa akong kaugalingon, “Ang <char style="nd">Ginoo</char> mao ang tanan alang kanako, busa molaom ako kaniya.” <verse number="25" style="v"/>Ang <char style="nd">Ginoo</char> maayo sa mga nagalaom ug nagadangop kaniya. <verse number="26" style="v"/>Maayo nga maghulat kita nga mapailubon sa kaluwasan nga ihatag sa <char style="nd">Ginoo</char> kanato. <verse number="27" style="v"/>Maayo alang sa usa ka tawo ang madisiplina<note caller="+" style="f"><char style="fr" closed="false">3:27 </char><char style="fq" closed="false">madisiplina</char><char style="fqa" closed="false">: </char><char style="ft" closed="false">o, </char><char style="fqa" closed="false">makasinati sa kalisod.</char></note> samtang batan-on pa siya. <verse number="28" style="v"/>Kon gidisiplina kita sa <char style="nd">Ginoo</char>, manglingkod kita nga mag-inusara ug mamalandong. <verse number="29" style="v"/>Magpaubos kita sa atong kaugalingon <char style="add">atubangan sa <char style="nd">Ginoo</char></char>, ug dili magpakawala sa paglaom. <verse number="30" style="v"/>Dawata ang mga pagsagpa ug pagpanginsulto sa imong mga kaaway. <verse number="31" style="v"/>Kay ang Ginoo dili mosalikway kanato hangtod sa kahangtoran. <verse number="32" style="v"/>Bisan tuod hatagan niya kitag mga kalisod, kaloy-an gihapon niya kita tungod sa iyang dako ug matinud-anong gugma. <verse number="33" style="v"/>Kay dili niya tuyo ang pagpaantos ug pagsakit kanato.</para>
  <para style="p">
    <verse number="34-35" style="v"/>Dili buot sa Labing Halangdong Dios nga daog-daogon ang mga binilanggo o hikawan ang usa ka tawo sa iyang katungod. <verse number="36" style="v"/>Dili usab gusto ang Ginoo nga tuison ang hustisya diha sa mga hukmanan. Nakita niya kining tanan.</para>
  <para style="p">
    <verse number="37" style="v"/>Walay bisan unsa nga mahitabo nga walay pagtugot sa Ginoo. <verse number="38" style="v"/>Dili ba nga ang Labing Halangdong <char style="add">Dios</char> ang nagabuot kon mahitabo ang usa ka butang—daotan man o maayo kini? <verse number="39" style="v"/>Nganong moreklamo man kita kon silotan kita tungod sa atong mga sala? <verse number="40" style="v"/>Kinahanglang susihon nato ang atong mga binuhatan ug mobalik kita sa <char style="nd">Ginoo</char>. <verse number="41" style="v"/>Ablihan nato ang atong mga kasingkasing ug ibayaw ang atong mga kamot ngadto sa Dios sa langit <char style="add">ug moingon</char>, <verse number="42" style="v"/>“Nakasala kami ug mirebelde, <char style="add"><char style="nd">Ginoo</char>,</char> ug wala mo kami pasayloa. <verse number="43" style="v"/>Nasuko ka pag-ayo ug gigukod mo kami, ug gipamatay sa walay kalooy. <verse number="44" style="v"/>Gitabonan mo ang imong kaugalingon sa panganod, aron dili mo madungog ang among pag-ampo. <verse number="45" style="v"/>Gihimo mo kaming daw basura sa panan-aw sa ubang mga nasod. <verse number="46" style="v"/>Gibiaybiay kami sa tanan namong mga kaaway. <verse number="47" style="v"/>Nagaantos kami sa kahadlok, katalagman, kapildihan, ug kalaglagan.”</para>
  <para style="p">
    <verse number="48" style="v"/>Daw nagabaha ang luha sa akong mga mata tungod kay nalaglag ang akong katawhan. <verse number="49" style="v"/>Dili moundang pag-agas ang mga luha sa akong mga mata <verse number="50" style="v"/>hangtod nga modungaw ang <char style="nd">Ginoo</char> gikan sa langit ug makita ang nahitabo kanato. <verse number="51" style="v"/>Gikaguol ko ang nakita ko nga gidangatan sa mga kababayen-an sa akong siyudad.</para>
  <para style="p">
    <verse number="52" style="v"/>Daw langgam ako nga gigukod sa akong mga kaaway bisan ug wala akoy nahimong sala kanila. <verse number="53" style="v"/>Nagtinguha sila sa pagpatay kanako <char style="add">pinaagi sa paghulog kanako</char> sa bangag ug pagbato kanako. <verse number="54" style="v"/>Nalapawan ako sa tubig, ug abi kog mamatay na ako.</para>
  <para style="p">
    <verse number="55" style="v"/>Nanawag ako kanimo, O <char style="nd">Ginoo</char>, gikan sa kinahiladman sa bangag. <verse number="56" style="v"/>Gidungog mo ang akong pagpakilooy ug pagpakitabang. <verse number="57" style="v"/>Miduol ka sa dihang nanawag ako kanimo, ug miingon ka nga dili ako mahadlok. <verse number="58" style="v"/>Gitabangan mo ako, Ginoo, sa akong kaso ug giluwas mo ang akong kinabuhi. <verse number="59" style="v"/>Nakita mo, <char style="nd">Ginoo</char>, ang daotang gibuhat <char style="add">sa akong mga kaaway</char> kanako, busa hatagi akog hustisya. <verse number="60" style="v"/>Nahibalo ka sa ilang tinguha sa pagpanimalos kanako ug sa tanan nilang daotang plano batok kanako. <verse number="61" style="v"/>O <char style="nd">Ginoo</char>, nadungog mo ang pagpanginsulto nila kanako ug ang tanan nilang daotang mga plano batok kanako. <verse number="62" style="v"/>Nagahisgot sila ug nagaplano ug daotan batok kanako tibuok adlaw. <verse number="63" style="v"/>Tan-awa sila! Bisan ug unsay ilang buhaton tibuok adlaw, kanunay nila akong gibiaybiay pinaagi sa awit. <verse number="64" style="v"/>Balosi sila, <char style="nd">Ginoo</char>, sumala sa ilang binuhatan. <verse number="65" style="v"/>Pagahia ang ilang kasingkasing, ug tungloha sila. <verse number="66" style="v"/>Gukda sila ug laglaga sa imong kasuko aron mahanaw sila sa kalibotan.</para>
  <chapter number="4" style="c"/>
  <para style="p">
    <verse number="1-2" style="v"/>Ang katawhan sa Jerusalem<note caller="+" style="f"><char style="fr" closed="false">4:1-2 </char><char style="fq" closed="false">Jerusalem</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Zion.</char></note> nahisama sa purong bulawan nga nawad-an sa kasinaw o sa bililhon nga mga bato nga nagkatag sa mga kadalanan. Sama sila kaniadto ka bililhon sa bulawan, apan karon giisip na lang sila nga daw mga kolon nga hinimo sa magkukolon. <verse number="3" style="v"/>Ang ihalas nga mga iro<note caller="+" style="f"><char style="fr" closed="false">4:3 </char><char style="fq" closed="false">ihalas nga mga iro</char><char style="fqa" closed="false">: </char><char style="ft" closed="false">sa English, </char><char style="fqa" closed="false">jackals.</char></note> mopasuso sa ilang mga anak, apan ang akong mga katawhan walay kalooy sa ilang mga anak sama sa mga langgam nga ostrich<note caller="+" style="f"><char style="fr" closed="false">4:3 </char><char style="fq" closed="false">ostrich</char><char style="fqa" closed="false">: </char><char style="ft" closed="false">Biyaan sa ostrich ang iyang mga itlog sa yuta aron mainit-initan kini. Tan-awa ang <char style="xt"><ref loc="JOB 39:14">Job 39:14</ref></char>.</char></note> sa kamingawan. <verse number="4" style="v"/>Tungod sa kauhaw, namilit sa alingagngag ang dila sa ilang mga masuso. Nangayo ang mga kabataan ug pagkaon, apan wala gayoy mihatag kanila. <verse number="5" style="v"/>Ang mga tawo nga kaniadto nagkaon ug lamian nga pagkaon, karon nangayo na lang ug pagkaon diha sa mga kadalanan. Kadtong nagdako nga adunahan, karon nangukay na lang sa basurahan. <verse number="6" style="v"/>Ang silot nga gipahamtang ngadto sa akong mga katawhan mas labaw pa kaysa silot sa Sodom, nga kalit lang nga gilaglag sa Dios ug wala gayoy mitabang kanila. <verse number="7" style="v"/>Kaniadto, ang mga pangulo sa Jerusalem lig-on ug maayo gayod ug mga lawas. Sinaw ang ilang kaputi sama sa snow o gatas. Mapula-pula ang ilang pamanit sama sa mahalong bato. <verse number="8" style="v"/>Apan karon mas itom pa sila kay sa anuos, ug dili na sila mailhan diha sa kadalanan. Mora na lang silag bukog ug panit. Nangunot ang ilang mga panit, ug nahisama kini kauga sa sugnod. <verse number="9" style="v"/>Mas maayo pa ang nangamatay sa gira kay sa nangamatay sa kagutom, nga hinay-hinay nga nangamatay sa kakulang sa pagkaon. <verse number="10" style="v"/><char style="add">Tungod sa labihan nga kagutom nga</char> bunga sa kalaglagan nga miabot sa akong mga katawhan, bisan ang mahigugmaong mga inahan miluto sa ilang kaugalingong mga anak aron kan-on.</para>
  <para style="p">
    <verse number="11" style="v"/>Gipatagamtam sa <char style="nd">Ginoo</char> ang iyang labihan nga kapungot sa Jerusalem. Busa gisunog niya hangtod ang mga pundasyon niini. <verse number="12" style="v"/>Dili makatuo ang mga hari sa tibuok kalibotan ug ang ilang mga katawhan nga makasulod ang mga kaaway sa mga pultahan sa Jerusalem. <verse number="13" style="v"/>Apan nahitabo kini tungod sa sala sa mga propeta ug mga pari niini nga mipatay sa inosenteng mga tawo. <verse number="14" style="v"/>Ug karon nagapangapkap sila<note caller="+" style="f"><char style="fr" closed="false">4:14 </char><char style="fq" closed="false">sila</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">ang mga pari ug propeta.</char></note> sa mga kadalanan daw sama sa buta. Namansahan sa dugo ang ilang mga bisti, busa walay mangahas sa paghikap kanila. <verse number="15" style="v"/>Gisinggitan sila sa mga tawo, “Pahilayo kamo! Mga hugaw kamo! Ayaw kamo pagduol kanamo.”<note caller="+" style="f"><char style="fr" closed="false">4:15 </char><char style="fq" closed="false">Ayaw kamo pagduol kanamo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Ayaw paghikap.</char></note> Busa nagpahilayo sila ug naglatagaw sa ubang mga nasod diin wala gayoy midawat kanila. <verse number="16" style="v"/>Ang <char style="nd">Ginoo</char> mismo ang nagpakatag kanila. Wala nay pagtagad ang <char style="nd">Ginoo</char> kanila. Wala na pasidunggi ug hatagig pabor ang mga pari ug mga tigdumala.</para>
  <para style="p">
    <verse number="17" style="v"/>Nagngitngit na ang among mga panan-aw sa paghulat sa tabang gikan sa among kaabin nga mga nasod, apan wala gayoy miabot. Nagabantay kami sa among mga tore alang sa pag-abot niining mga nasod nga dili makaluwas kanamo. <verse number="18" style="v"/>Gibantayan sa among mga kaaway ang among mga lihok; dili kami makalakaw sa kadalanan nga dili mamiligro. Hapit na ang among kataposan. Maihap na lang ang among mga adlaw. <verse number="19" style="v"/>Mas tulin pa sa mga agila ang among mga kaaway nga nagagukod kanamo. Ginagukod nila kami sa kabukiran. Ug bisan sa kamingawan giatangan nila kami. <verse number="20" style="v"/>Nadakpan<note caller="+" style="f"><char style="fr" closed="false">4:20 </char><char style="fq" closed="false">Nadakpan</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Nalit-agan.</char></note> nila pinaagi sa ilang mga bangag ang hari nga pinili sa <char style="nd">Ginoo</char>, nga maoy among gisaligan nga manalipod kanamo batok sa mga kaaway nga mga nasod.</para>
  <para style="p">
    <verse number="21" style="v"/>Sige, paglipay kamo ug pagsadya, kamo nga katawhan sa Edom nga nagapuyo sa yuta sa Uz. Apan paimnon usab kamo sa kopa <char style="add">sa silot sa <char style="nd">Ginoo</char></char>, ug mahubog kamo ug maghubo. <verse number="22" style="v"/>O mga katawhan sa Zion, matapos na ang inyong silot. Dili na padugayon sa <char style="nd">Ginoo</char> ang inyong pagkabihag. Apan kamo nga katawhan sa Edom silotan sa <char style="nd">Ginoo</char> sa inyong mga sala, ug ipadayag niya ang inyong kadaotan.</para>
  <chapter number="5" style="c"/>
  <para style="p">
    <verse number="1" style="v"/>O <char style="nd">Ginoo</char>, hinumdomi kon unsa ang nahitabo kanamo. Tan-awa ang gidangatan namo nga kaulawan. <verse number="2" style="v"/>Ang among mga yuta ug mga balay gipanag-iya na sa mga langyaw. <verse number="3" style="v"/>Nailo kami sa amahan, ug ang among mga inahan nabalo. <verse number="4" style="v"/>Gipalit namo ang tubig nga among giinom ug ang kahoy nga among gisugnod. <verse number="5" style="v"/>Gipatrabaho kami nga daw mga mananap, ug wala gayod papahulaya. <verse number="6" style="v"/>Nagpasakop kami sa mga taga-Ehipto ug taga-Asiria aron lang makakaon kami. <verse number="7" style="v"/>Nagpakasala ang among mga katigulangan nga nangamatay na, ug kami ang nagaantos tungod sa ilang sala. <verse number="8" style="v"/>Gidumalahan kami sa mga ulipon, ug walay makaluwas kanamo gikan sa ilang mga kamot. <verse number="9" style="v"/>Namiligro ang among kinabuhi sa pagpangita namog pagkaon tungod sa mga tulisan sa kamingawan. <verse number="10" style="v"/>Gihilantan kami sa labihan nga kagutom, ug ang among lawas morag hurnohan sa kainit. <verse number="11" style="v"/>Gipanglugos ang <char style="add">among</char> mga asawa ug mga anak nga dalaga didto sa Zion ug sa mga lungsod sa Juda. <verse number="12" style="v"/>Gibitay pinaagi sa ilang mga kamot ang <char style="add">among</char> mga pangulo, ug wala tahora ang <char style="add">among</char> mga tigulang. <verse number="13" style="v"/>Ang <char style="add">among</char> mga batan-ong lalaki gipugos nga maggaling nga daw mga ulipon. Ang mga kabataan nagsusapinday sa kabug-at sa mga kahoy <char style="add">nga ilang gipas-an</char>. <verse number="14" style="v"/>Ang mga tigulang wala na manglingkod sa pultahan sa siyudad <char style="add">sa paghatag ug tambag</char>. Ug ang mga batan-ong lalaki miundang na sa pagtukar ug mga honi. <verse number="15" style="v"/>Wala na kamiy kalipay. Imbes nga magsayaw, nagsubo na hinuon kami. <verse number="16" style="v"/>Wala na ang among kadungganan. Alaot kami, tungod kay nakasala kami. <verse number="17" style="v"/>Tungod niini gibati namo ang labihan nga kasakit, ug nagngitngit ang among mga panan-aw. <verse number="18" style="v"/>Nahimo nang awaaw ang Jerusalem,<note caller="+" style="f"><char style="fr" closed="false">5:18 </char><char style="fq" closed="false">Jerusalem</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Bukid sa Zion.</char></note> ug gisuroy-suroyan na lang kini sa ihalas nga mga iro.<note caller="+" style="f"><char style="fr" closed="false">5:18 </char><char style="fq" closed="false">ihalas nga mga iro</char><char style="fqa" closed="false">: </char><char style="ft" closed="false">sa English, </char><char style="fqa" closed="false">jackals.</char></note></para>
  <para style="p">
    <verse number="19" style="v"/>O <char style="nd">Ginoo</char>, nagahari ka sa walay kataposan. Ang imong paghari nagapadayon hangtod sa kahangtoran. <verse number="20" style="v"/>Nganong kanunay mo man kaming kalimtan? Nganong gisalikway mo man kami sulod sa taas nga panahon? <verse number="21" style="v"/>O <char style="nd">Ginoo</char>, pabalika kami kanimo ug mobalik kami. Ibalik kanamo ang among maayong kahimtang. <verse number="22" style="v"/>Gisalikway mo na ba gayod kami? Labihan pa ba ang imong kasuko kanamo?</para>
</usx>
