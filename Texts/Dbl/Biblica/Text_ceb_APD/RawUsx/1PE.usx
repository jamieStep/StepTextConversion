<?xml version="1.0" encoding="UTF-8"?>
<usx version="2.6">
  <book code="1PE" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">1 Pedro</para>
  <para style="toc1">Ang Unang Sulat ni Pedro</para>
  <para style="toc2">1 Pedro</para>
  <para style="toc3">1 Ped.</para>
  <para style="mt2">Ang Unang Sulat ni</para>
  <para style="mt1">Pedro</para>
  <chapter number="1" style="c"/>
  <para style="p">
    <verse number="1" style="v"/>
    <char style="add">Ako</char> si Pedro nga apostol ni Jesu-Cristo. <char style="add">Nagpangumusta ako</char> kaninyong tanang mga pinili sa Dios nga nagkatag ug nagapuyo sa Ponto, Galacia, Capadocia, Asia, ug Bitinia. <verse number="2" style="v"/>Gipili kamo sa Dios nga amahan gikan pa kaniadto sa katuyoan nga himuon niya kamo nga iyang mga anak pinaagi sa Espiritu <char style="add">Santo</char>, aron magmasinugtanon kamo kang Jesu-Cristo ug mahinloan sa inyong mga sala pinaagi sa iyang dugo.</para>
  <para style="p">Hinaut nga madawat ninyo ang dugang pa nga grasya ug kalinaw.</para>
  <para style="s1">May Maayo Kita nga Mapaabot</para>
  <para style="p">
    <verse number="3-4" style="v"/>Dayegon ta ang Dios ug Amahan sa atong Ginoong Jesu-Cristo! Tungod sa iyang dako nga kalooy kanato, natawo kita pag-usab<note caller="+" style="f"><char style="fr" closed="false">1:3-4 </char><char style="fq" closed="false">natawo kita pag-usab</char><char style="fqa" closed="false">: </char><char style="ft" closed="false">o, </char><char style="fqa" closed="false">gihatagan niya kita ug bag-ong kinabuhi.</char></note> pinaagi sa pagkabanhaw ni Jesu-Cristo. Mao kini ang nagahatag kanato ug dakong paglaom nga may gitagana ang Dios kanato nga panulondon. Kini nga panulondon atua sa langit, kanunay nga hinlo ug matahom, ug dili gayod mawala. <verse number="5" style="v"/>Ug pinaagi sa inyong pagtuo, panalipdan kamo sa gahom sa Dios samtang naghulat kamo sa kaluwasan nga giandam nang daan <char style="add">sa Dios</char> nga ipadayag<note caller="+" style="f"><char style="fr" closed="false">1:5 </char><char style="fq" closed="false">kaluwasan… ipadayag</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">kinabuhi nga walay kataposan nga gitagana kaninyo.</char></note> sa kataposang adlaw.</para>
  <para style="p">
    <verse number="6" style="v"/>Tungod niini maglipay kamo bisan may miabot karon nga nagkalain-lain nga mga pagsulay. Kay kini nga mga pagsulay lumalabay lang, ug kinahanglan nga masinati ninyo <verse number="7" style="v"/>aron masulayan ang inyong pagtuo, sama sa bulawan nga gisulayan sa kalayo aron masayran kon tinuod o dili. Apan mas mahinungdanon ang atong pagtuo kaysa bulawan nga mawala lang. Busa kon mapamatud-an nga ang inyong pagtuo tinuod gayod, dayegon niya kamo ug pasidunggan sa adlaw nga si Jesu-Cristo moabot. <verse number="8" style="v"/>Bisan wala kamo makakita kaniya gihigugma ninyo siya, ug nagatuo kamo kaniya bisan wala pa ninyo siya makita hangtod karon. Mao kana nga dili matukib ang inyong kalipay, <verse number="9" style="v"/>tungod kay madawat ninyo ang bunga sa inyong pagtuo nga mao ang inyong kaluwasan.</para>
  <para style="p">
    <verse number="10" style="v"/>Kini nga kaluwasan gisusi pag-ayo sa mga propeta kaniadto. Sila mao ang nagtagna bahin niini nga grasya sa Dios kanato. <verse number="11" style="v"/>Gipahibalo na silang daan sa Espiritu ni Cristo nga anaa diha kanila nga mag-antos siya ug pagkahuman niana pasidunggan siya. Busa ang mga propeta kaniadto nagpadayon sa ilang pagsusi kon kanus-a ug sa unsa nga pamaagi kini mahitabo. <verse number="12" style="v"/>Gipahibalo usab sila sa Dios nga ang ilang gipanulti dili alang sa ilang kaayohan kondili alang kanato.<note caller="+" style="f"><char style="fr" closed="false">1:12 </char><char style="fq" closed="false">kanato</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">kaninyo.</char></note> Ug karon ang ilang mga panagna nadungog na ninyo gikan sa mga nagasangyaw sa Maayong Balita. Nagsulti sila kaninyo pinaagi sa <char style="add">gahom sa</char> Espiritu Santo nga gipadala kanila gikan sa langit. Ug bisan ang mga anghel gusto nga makasabot niining Maayong Balita nga gisulti kaninyo.</para>
  <para style="s1">Magsunod Kamo sa Dios</para>
  <para style="p">
    <verse number="13" style="v"/>Busa pangandam kamo kanunay sa pagsunod sa kabubut-on sa Dios. Pagmalig-on kamo, ug salig sa hingpit nga madawat ninyo ang panalangin nga ihatag kaninyo inig-abot na ni Jesu-Cristo. <verse number="14" style="v"/>Isip mga matinumanong mga anak sa Dios, ayaw kamo pagpadala sa daotan nga mga tinguha nga naggahom kaninyo sa wala pa kamo nakaila sa Dios. <verse number="15" style="v"/>Balaan ang Dios nga nagtawag kaninyo, busa angay usab nga magpakabalaan kamo sa tanan ninyong buhaton. <verse number="16" style="v"/>Kay nagaingon <char style="add">ang Dios</char> sa Kasulatan, “Magpakabalaan kamo, tungod kay ako balaan.”<note caller="+" style="f"><char style="fr" closed="false">1:16 </char><char style="ft" closed="false">Tan-awa usab ang <char style="xt"><ref loc="LEV 11:43-45">Lev. 11:43-45</ref>; <ref loc="LEV 19:2">19:2</ref></char>.</char></note></para>
  <para style="p">
    <verse number="17" style="v"/>Ang Dios walay pinalabi. Nagahukom siya sa tanan nga tawo sumala sa ilang binuhatan. Busa kon gitawag ninyo siya nga Amahan diha sa inyong mga pag-ampo, tahora ninyo siya samtang ania pa kamo sa kalibotan. <verse number="18" style="v"/>Nasayran usab ninyo kon unsa ang gibayad aron maluwas kamo gikan sa pagkinabuhing walay pulos nga inyong napanunod sa inyong mga katigulangan. Ang gitubos kaninyo dili mga butang nga mawala, sama sa bulawan o plata, <verse number="19" style="v"/>kondili ang bililhong dugo ni Cristo. Sama si Cristo sa karnero nga hinlo ug walay deperensya nga gihalad ngadto sa Dios. <verse number="20" style="v"/>Sa wala pa mamugna ang kalibotan, gipili na sa Dios si Cristo <char style="add">nga mahimong atong Manluluwas</char>. Karon lang niining ulahing mga adlaw siya gipaila sa Dios. Gibuhat niya kini alang kaninyo. <verse number="21" style="v"/>Ug pinaagi kang Cristo nagatuo kamo sa Dios nga mao ang nagbanhaw ug nagpasidungog kaniya. Busa ang inyong pagtuo anaa sa Dios ug nagalaom kamo kaniya <char style="add">nga kamo banhawon ug pasidunggan usab niya</char>.</para>
  <para style="p">
    <verse number="22" style="v"/>Ug tungod kay nagasunod na kamo sa kamatuoran, gihinloan kamo <char style="add">gikan sa inyong mga sala</char> aron nga magmatinud-anon kamo sa paghigugma sa inyong mga igsoon <char style="add">kang Cristo</char>. Hinaut unta nga maghigugmaay kamo sa kinasingkasing gayod, <verse number="23" style="v"/>kay natawo na kamo pag-usab. Ug kini nga pagkatawo dili pinaagi sa inyong ginikanan nga may kamatayon, kondili pinaagi sa pulong sa Dios nga buhi ug walay kataposan. <verse number="24" style="v"/><char style="add">Nagaingon ang Kasulatan,</char></para>
  <para style="q1">“Ang kinabuhi sa tanang mga tawo sama sa sagbot,</para>
  <para style="q1">ug ang ilang kabantog sama sa bulak niini.</para>
  <para style="q1">Ang sagbot malaya ug ang iyang bulak mahulog,</para>
  <para style="q1">
    <verse number="25" style="v"/>apan ang pulong sa Ginoo magpadayon sa gihapon.”<note caller="+" style="f"><char style="fr" closed="false">1:25 </char><char style="ft" closed="false">Tan-awa usab ang <char style="xt"><ref loc="ISA 40:6-8">Isa. 40:6-8</ref></char>.</char></note></para>
  <para style="m">Ug mao kini ang Maayong Balita nga giwali kaninyo.</para>
  <chapter number="2" style="c"/>
  <para style="p">
    <verse number="1" style="v"/>Tungod kay natawo na kamo pag-usab, biyai na ninyo ang tanang matang sa pagkadaotan. Ayaw kamo pamakak o pagpakaaron-ingnon. Ayaw kamo kasina o pagsulti ug daotan batok sa inyong isigka-tawo. <verse number="2" style="v"/>Sama sa batang masuso <char style="add">nga nangandoy sa gatas sa iyang inahan</char>, pangandoya usab ninyo ang lunsayng gatas nga espirituhanon aron motubo kamo hangtod madawat ninyo ang <char style="add">hingpit nga</char> kaluwasan, <verse number="3" style="v"/>karon nga nasinati na ninyo nga ang Ginoo maayo gayod.</para>
  <para style="p">
    <verse number="4" style="v"/>Siya ang buhing bato nga gisalikway sa mga tawo, apan gipili sa Dios ug bililhon alang kaniya. Ug samtang nagaduol kamo kaniya, <verse number="5" style="v"/>kamo ingon nga mga buhing bato ginapatindog usab sa Dios isip usa ka espirituhanong balay. Ug isip mga pari nga pinili sa Dios, nagahalad kamo kaniya sa espirituhanong mga halad nga makapahimuot kaniya tungod kay gihalad kini pinaagi kang Jesu-Cristo. <verse number="6" style="v"/>Kay nagaingon <char style="add">ang Dios</char> sa Kasulatan:</para>
  <para style="q1">“May gipili ako nga magahari sa Zion.</para>
  <para style="q1">Sama siya sa bililhon nga bato</para>
  <para style="q1">nga akong gihimong patukoranan.</para>
  <para style="q1">Ang nagatuo kaniya dili gayod maulawan.”<note caller="+" style="f"><char style="fr" closed="false">2:6 </char><char style="ft" closed="false">Tan-awa usab ang <char style="xt"><ref loc="ISA 28:16">Isa. 28:16</ref></char>.</char></note></para>
  <para style="m">
    <verse number="7" style="v"/>Busa kamo nga nagatuo pasidunggan sa Dios. Apan sa mga wala motuo matuman ang Kasulatan nga nagaingon,</para>
  <para style="q1">“Ang bato nga gisalikway sa mga panday</para>
  <para style="q1">mao ang nahimong patukoranan nga bato.”<note caller="+" style="f"><char style="fr" closed="false">2:7 </char><char style="ft" closed="false">Tan-awa usab ang <char style="xt"><ref loc="PSA 118:22">Salmo 118:22</ref></char>.</char></note></para>
  <para style="m">
    <verse number="8" style="v"/>Ug <char style="add">nagaingon pa gayod kini,</char></para>
  <para style="q1">“Mao kini ang bato nga makapapandol sa mga tawo,</para>
  <para style="q1">ug makapadagma kanila.”<note caller="+" style="f"><char style="fr" closed="false">2:8 </char><char style="ft" closed="false">Tan-awa usab ang <char style="xt"><ref loc="ISA 8:14">Isa. 8:14</ref></char>.</char></note></para>
  <para style="m">Napandol sila kay wala sila motuo sa pulong sa Dios. Mao kini ang kabubut-on sa Dios alang kanila.</para>
  <para style="p">
    <verse number="9" style="v"/>Apan kamo mga pinili, mga pari sa Hari, ug mga katawhan sa Dios. Nahimo kamong iya aron magmantala sa iyang kahibulongan nga mga binuhatan. Siya ang nagtawag kaninyo gikan sa kangitngit ngadto sa iyang kahibulongan nga kahayag. <verse number="10" style="v"/>Kaniadto dili kamo mga katawhan sa Dios, apan karon iya na kamo. Kaniadto wala kamo kaloy-i sa Dios, apan karon gikaloy-an na niya kamo.</para>
  <para style="p">
    <verse number="11" style="v"/>Mga hinigugma, ang kalibotan dili ninyo tinuod nga puloy-anan. Mga dumuduong lang kamo dinhi. Busa nagapakilooy ako kaninyo nga biyaan ninyo ang daotan nga mga tinguha sa inyong lawas nga nagasupak sa inyong espiritu. <verse number="12" style="v"/>Ipakita ninyo kanunay sa mga tawo nga wala motuo sa Dios ang inyong maayo nga paggawi. Kay kon nagaingon sila nga nagahimo kamo ug daotan, apan makita nila sa kaulahian nga maayo diay ang inyong gihimo, dayegon nila ang Dios sa adlaw sa iyang pag-anhi.</para>
  <para style="s1">Magpasakop Kamo sa mga Tigdumala sa Lungsod</para>
  <para style="p">
    <verse number="13" style="v"/>Tungod sa Ginoo, pagpasakop kamo sa tanang mga tawo nga nangulo sa lungsod, mahimong sa hari<note caller="+" style="f"><char style="fr" closed="false">2:13 </char><char style="fq" closed="false">hari</char><char style="fqa" closed="false">: </char><char style="ft" closed="false">o, </char><char style="fqa" closed="false">emperador.</char></note> nga mao ang may labaw nga gahom, <verse number="14" style="v"/>o sa mga gobernador nga mao ang iyang gihatagan sa gahom nga mosilot sa mga naghimo ug daotan ug mopasidungog sa mga naghimo ug maayo. <verse number="15" style="v"/>Kay mao kini ang kabubut-on sa Dios, aron kon maghimo kamo ug maayo walay ikasulti ang mga tawong buang-buang nga wala pa makasabot sa kamatuoran. <verse number="16" style="v"/>May kagawasan na kamo, apan wala kini magkahulogan nga may kagawasan na kamo sa paghimo ug daotan; kondili magkinabuhi kamo isip mga ulipon sa Dios. <verse number="17" style="v"/>Tahora ninyo ang tanang mga tawo, ug higugmaa ninyo ang inyong mga igsoon <char style="add">kang Cristo</char>. Pagkinabuhi kamo nga may kahadlok sa Dios, ug tahora ninyo ang hari.</para>
  <para style="s1">Si Cristo ang Panig-ingnan nga Angay Sundon</para>
  <para style="p">
    <verse number="18" style="v"/>Kamo nga mga ulipon, tumana ninyo ang inyong mga agalon nga may kahadlok sa Dios, dili lang ang buotan nga agalon kondili hasta usab ang mangil-ad ug batasan. <verse number="19" style="v"/>Kay panalanginan kamo sa Dios kon maantos ninyo ang mga kasakit<note caller="+" style="f"><char style="fr" closed="false">2:19 </char><char style="fq" closed="false">kasakit</char><char style="fqa" closed="false">: </char><char style="ft" closed="false">nga gipatagamtam sa inyong agalon.</char></note> bisan ug wala kamoy sayop nga nahimo, tungod ug alang sa inyong pagtuman sa kabubut-on sa Dios. <verse number="20" style="v"/>Unsa may dungog nga inyong maangkon kon mag-antos kamo sa silot sa inyong sala? Apan kon mag-antos kamo tungod sa paghimo ug maayo, kaloy-an kamo sa Dios. <verse number="21" style="v"/>Ang pag-antos ni Cristo alang kanato mao ang panig-ingnan nga angay natong sundon. Ug mao kini ang katuyoan kon nganong gitawag kita, aron masunod ta ang kinabuhi ni Cristo. <verse number="22" style="v"/>Wala siya makasala, ug wala mamakak. <verse number="23" style="v"/>Giinsulto siya, apan wala siya mobalos ug insulto. Gisilotan siya, apan wala gayod siya manghulga. Nagsalig siya sa Dios nga mao ang nagahukom sa matarong. <verse number="24" style="v"/>Si Cristo mao gayod ang miangkon sa atong mga sala sa dihang gilansang siya didto sa krus, aron dili na kita magpakasala kondili magkinabuhi na kita nga matarong. Tungod sa iyang mga samad naayo kita. <verse number="25" style="v"/>Kaniadto sama kita sa mga karnero nga nahisalaag, apan karon nahibalik na kita sa <char style="add">Ginoo nga</char> Tig-atiman ug Magbalantay sa atong kinabuhi.</para>
  <chapter number="3" style="c"/>
  <para style="s1">Alang sa mga Magtiayon</para>
  <para style="p">
    <verse number="1" style="v"/>Ug karon, kamong mga asawa, kinahanglan magpasakop kamo sa inyong mga bana, aron nga kon ang inyong mga bana wala motuo sa pulong sa Dios, madala ninyo sila sa Ginoo pinaagi sa inyong maayong pamatasan bisan dili na ninyo sila sultihan. <verse number="2" style="v"/>Kay makita nila nga nagatahod kamo sa Dios ug ang inyong pamatasan dili salawayon. <verse number="3" style="v"/>Kon gusto ninyo nga mahimong matahom, kini dili pinaagi sa pagpangarte sa inyong buhok nga butangan sa mahalon nga mga alahas, o pagsul-ob sa mahalon nga bisti, <verse number="4" style="v"/>kondili patahomon ninyo ang sulod sa inyong kasingkasing, sa maayo nga pamatasan nga dili gayod mausab. Magmalumo kamo ug magbinuotan. Mao kini ang bililhon alang sa Dios. <verse number="5" style="v"/>Ug mao kini ang gibuhat kaniadto sa mga diosnong babaye nga nagsalig sa Dios. Nagpatahom sila pinaagi sa ilang pagpasakop sa ilang mga bana. <verse number="6" style="v"/>Sama ni Sara, gituman niya si Abraham ug giisip niya nga iyang agalon. Kamo karon mga anak na ni Sara, busa kinahanglan maayo ang inyong binuhatan<note caller="+" style="f"><char style="fr" closed="false">3:6 </char><char style="fq" closed="false">Sara, busa kinahanglan maayo ang inyong binuhatan</char><char style="fqa" closed="false">: </char><char style="ft" closed="false">o, </char><char style="fqa" closed="false">Sara, kon maayo ang inyong binuhatan.</char></note> ug dili kamo mahadlok sa bisan unsa.</para>
  <para style="p">
    <verse number="7" style="v"/>Kamo usab nga mga bana, sabta ninyo ang inyong mga asawa sumala sa inyong nasayran isip Kristohanon. Tahora ninyo sila isip mga babaye nga mas mahuyang kay kanato. Kay gihatagan usab sila sa Dios ug kinabuhi <char style="add">nga walay kataposan</char> sama kanato. Kon dili kini ninyo buhaton, dili tubagon sa Dios ang inyong mga pag-ampo.</para>
  <para style="s1">Maghinigugmaay Kamong Tanan</para>
  <para style="p">
    <verse number="8" style="v"/>Karon, ania ang akong tugon kaninyong tanan: kinahanglan maghiusa kamo sa inyong hunahuna ug magbinatiay sa usag usa. Paghinigugmaay kamo isip managsoon. Pagmaluloy-on kamo ug pagmapainubsanon sa usag usa. <verse number="9" style="v"/>Ayaw ninyo balosi ug daotan ang nagbuhat ug daotan kaninyo, ug ayaw usab ninyo insultoha ang nanginsulto kaninyo. Ang angay ninyong buhaton, mag-ampo kamo nga kaloy-an sila sa Dios, tungod kay gipili kamo sa Dios sa pagbuhat niini, aron kaloy-an usab niya kamo. <verse number="10" style="v"/>Kay <char style="add">nagaingon ang Kasulatan,</char></para>
  <para style="q1">“Si bisan kinsa nga nagtinguha sa malipayon ug maayo nga</para>
  <para style="q1">kinabuhi kinahanglan nga magpugong sa pagsulti ug daotan ug sa pagpamakak.</para>
  <para style="q1">
    <verse number="11" style="v"/>Kinahanglan biyaan niya ang daotan, ug magbuhat siya ug maayo.</para>
  <para style="q1">Paningkamotan niya nga mahimong malinawon kanunay ang iyang pagpakig-uban sa iyang isigka-tawo.</para>
  <para style="q1">
    <verse number="12" style="v"/>Kay bantayan sa Ginoo ang mga matarong</para>
  <para style="q1">ug tubagon niya ang ilang mga pag-ampo.</para>
  <para style="q1">Apan kasilagan niya ang mga nagahimo ug daotan.”<note caller="+" style="f"><char style="fr" closed="false">3:12 </char><char style="ft" closed="false">Tan-awa usab ang <char style="xt"><ref loc="PSA 34:12-16">Salmo 34:12-16</ref></char>.</char></note></para>
  <para style="p">
    <verse number="13" style="v"/>Kinsa bay mopasipala kaninyo kon gusto gayod ninyo magbuhat kanunay ug maayo? <verse number="14" style="v"/>Apan kon mag-antos kamo tungod sa inyong pagbuhat ug maayo, bulahan kamo. Busa ayaw kamo kahadlok o kabalaka kon unsay ilang buhaton kaninyo. <verse number="15" style="v"/>Hinumdomi ninyo nga si Cristo mao ang angay ninyong tahoron ug sundon. Ug mag-andam kamo kanunay sa pagtubag kang bisan kinsa nga mangutana kaninyo bahin sa inyong paglaom. <verse number="16" style="v"/>Tubaga ninyo sila sa malumo nga pamaagi ug may pagtahod. Siguroha ninyo nga kanunayng hinlo ang inyong konsensya, aron maulawan ang mga tawo nga nagapakadaotan sa inyong maayo nga mga binuhatan isip mga sumusunod ni Cristo. <verse number="17" style="v"/>Mas maayo pa nga mag-antos kamo tungod sa inyong gibuhat nga maayo, kon mao kana ang kabubut-on sa Dios, kaysa mag-antos kamo tungod kay nakabuhat kamo ug daotan. <verse number="18" style="v"/>Kay si Cristo gani gipatay <char style="add">bisan wala siya makabuhat ug daotan</char>. Ug kausa lang siya namatay aron mapasaylo ang atong mga sala. Siya nga walay sala gipatay alang kanato nga mga makasasala aron madala niya kita sa Dios. Tinuod gipatay siya sa iyang lawasnon nga kahimtang, apan gibuhi siya sa espirituhanon nga kahimtang. <verse number="19-20" style="v"/>Ug sa iyang espirituhanong kahimtang, miadto siya bisan sa mga pinirisong espiritu sa mga tawo nga wala magsunod sa Dios sa panahon ni Noe. Kaniadto mapailubon ang Dios nga naghulat kanila <char style="add">nga motuo sila kaniya</char> samtang gibuhat ni Noe ang arka. Apan walo lang gayod ka tawo ang <char style="add">nagtuo ug nakasulod sa arka ug</char> naluwas sa tubig. <verse number="21" style="v"/>Kini nga tubig mao ang panig-ingnan sa pagbautismo kanato. Ug kini nga bautismo mao ang nagaluwas kanato pinaagi sa pagkabanhaw ni Jesu-Cristo. Dili kini paghugas sa mga hugaw sa atong lawas, kondili nagasaad kita sa Dios nga dili na kita magbuhat sa mga butang nga atong nasayran nga dili niya gusto. <verse number="22" style="v"/>Si Jesu-Cristo atua na karon sa langit, sa tuo sa Dios,<note caller="+" style="f"><char style="fr" closed="false">3:22 </char><char style="fq" closed="false">tuo sa Dios</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">kang Cristo ang pinakalabaw nga awtoridad, gahom, ug dungog.</char></note> ug gipasakop kaniya ang tanang mga anghel ug ang tanang mga <char style="add">espiritu nga</char> may gahom.</para>
  <chapter number="4" style="c"/>
  <para style="s1">Ang Bag-o nga Kinabuhi</para>
  <para style="p">
    <verse number="1" style="v"/>Tungod kay si Cristo nagaantos sa iyang lawasnon nga kahimtang, kinahanglan andam usab kamo nga mag-antos. Kay ang tawo nga nagaantos mihunong na sa pagpakasala. <verse number="2" style="v"/>Dili na siya mosunod sa iyang daotan nga pamatasan kondili mosunod na siya sa kabubut-on sa Dios. <verse number="3" style="v"/>Igo na ang panahon nga inyong gigugol kaniadto sa pagbuhat sa mga butang nga hilig buhaton sa mga tawong wala makaila sa Dios. Kaniadto nagpatuyang kamo sa malaw-ay nga pagkinabuhi ug sa inyong daotan nga mga tinguha. Naghubog-hubog kamo. Nagtigom-tigom aron mag-inom ug magbuhat sa makauulaw nga mga butang. Ug diha sa inyong pagsimba sa inyong dios-dios bisan unsa na lang ang inyong gibuhat nga daotan. <verse number="4" style="v"/>Apan karon ang mga tawo nga wala makaila sa Dios natingala kaninyo kon nganong wala na kamo mouban sa ilang mapatuyangon nga pagkinabuhi. Mao nga nagsulti sila ug daotan batok kaninyo. <verse number="5" style="v"/>Apan manubag sila sa Dios sa ilang gibuhat, kay ang Dios mohukom sa tanang mga tawo, buhi man o patay. <verse number="6" style="v"/>Mao kini ang hinungdan kon nganong gisangyaw ang Maayong Balita ngadto sa mga tawo nga patay na karon<note caller="+" style="f"><char style="fr" closed="false">4:6 </char><char style="fq" closed="false">mga tawo nga patay na karon</char><char style="fqa" closed="false">: </char><char style="ft" closed="false">posible mao kini ang mga tawo nga nawalihan sa Pulong sa Dios niadtong buhi pa sila o posible usab mga tawo nga nangamatay sa panahon ni Noe. (Tan-awa usab ang 3:19.)</char></note>, aron nga bisan kon patay na sila karon sa ilang lawasnon nga kahimtang, (kay mao man kini ang hukom <char style="add">sa Dios</char> sa tanang mga tawo), mabuhi sila sa ilang espirituhanong kahimtang ingon nga ang Dios espiritu man.</para>
  <para style="s1">Gamita ang Gasa nga Gihatag sa Dios Kaninyo</para>
  <para style="p">
    <verse number="7" style="v"/>Hapit na ang kataposan sa kalibotan. Busa pagbaton kamo ug abtik nga panghunahuna ug pagpugong kamo sa inyong kaugalingon aron walay mahimong babag sa inyong pag-ampo. <verse number="8" style="v"/>Ug labaw sa tanan, paghinigugmaay kamo sa kinasingkasing gayod. Kay kon may paghigugma ka sa imong isigka-tawo, mapasaylo mo siya bisan daghan ang iyang sala. <verse number="9" style="v"/>Pagmaabiabihon kamo sa usag usa sa walay pagbagulbol. <verse number="10" style="v"/>Matag usa kanato gihatagan sa Dios ug gasa. Gamiton nato kini alang sa kaayohan sa matag usa isip maayo nga sinaligan niining nagkalain-lain nga mga gasa. <verse number="11" style="v"/>Ang gihatagan sa gasa sa pagwali kinahanglan magwali sa pulong sa Dios. Ug ang gihatagan sa gasa sa pagtabang sa uban, kinahanglan motabang sumala sa iyang makaya nga gihatag sa Dios, aron madayeg ang Dios pinaagi kang Jesu-Cristo sa tanan ninyo nga binuhatan. Gamhanan siya ug dalaygon hangtod sa kahangtoran. Amen.</para>
  <para style="s1">Ang Pag-antos sa Kristohanon</para>
  <para style="p">
    <verse number="12" style="v"/>Mga hinigugma, ayaw kamo katingala sa masakit nga pagsulay nga moabot kaninyo. Ayaw ninyo isipa nga kahibulongan ang nahitabo kaninyo. <verse number="13" style="v"/>Hinuon paglipay kamo, kay nakaambit kamo sa mga pag-antos ni Cristo. Ug mahingpit na gayod ang inyong kalipay kon ipakita na niya ang iyang gahom sa tanan. <verse number="14" style="v"/>Busa kon pakaulawan kamo tungod kay mga sumusunod kamo ni Cristo, bulahan kamo kay kini nagpasabot nga anaa kaninyo ang makagagahom nga Espiritu, nga mao ang Espiritu sa Dios. <verse number="15" style="v"/>Kon silotan kamo, hinaut nga dili tungod kay nakapatay kamo ug tawo, o nangawat, o nagbuhat ug daotan, o nanghilabot sa kinabuhi sa uban. <verse number="16" style="v"/>Apan kon silotan kamo tungod kay kamo Kristohanon dili kamo angay maulaw, kondili magpasalamat hinuon sa Dios tungod kay gitawag kamo niana nga ngalan.</para>
  <para style="p">
    <verse number="17" style="v"/>Kay nagaabot na ang panahon sa paghukom sa Dios, ug kini mosugod una sa iyang mga anak. Ug kon kini mosugod man gani kanato nga iyang mga anak, unsa pa kaha ang dangatan sa mga wala mosunod sa Maayong Balita sa Dios?</para>
  <para style="p">
    <verse number="18" style="v"/>
    <char style="add">Sama sa gi-ingon sa Kasulatan,</char></para>
  <para style="q1">“Kon ang mga matarong halos dili gani maluwas, unsa pa kaha ang mahitabo sa mga makasasala ug wala moila sa Dios?”<note caller="+" style="f"><char style="fr" closed="false">4:18 </char><char style="ft" closed="false">Tan-awa usab ang <char style="xt"><ref loc="PRO 11:31">Pan. 11:31</ref></char>.</char></note></para>
  <para style="m">
    <verse number="19" style="v"/>Busa kamo nga nagaantos karon tungod kay mao kini ang kabubut-on sa Dios alang kaninyo, padayon kamo sa pagbuhat ug maayo. Itugyan ninyo ang inyong kaugalingon sa Dios nga nagbuhat kaninyo, kay dili gayod kamo niya pasagdan.</para>
  <chapter number="5" style="c"/>
  <para style="s1">Ang mga Tugon alang sa mga Sinaligan nga Tigdumala sa mga Tumutuo ug alang usab sa mga Batan-on</para>
  <para style="p">
    <verse number="1" style="v"/>Kamong mga tigdumala sa mga tumutuo, may isulti ako kaninyo. Isip usa usab ka tigdumala sa mga tumutuo, nga nakakita gayod sa mga pag-antos ni Cristo ug makaambit usab unya sa iyang gahom ug dungog kon moabot na siya, nagapakilooy ako kaninyo nga <verse number="2" style="v"/>atimanon ninyo ug maayo ang mga katawhan sa Dios nga gisalig kaninyo. Sama sila sa mga karnero ug kamo mao ang mga magbalantay. Kinahanglan nga sa kaugalingon ninyong kabubut-on ang pag-atiman kanila kay mao kini ang kabubut-on sa Dios, dili kay napugos lang kamo o may gipaabot kamo nga suhol, kondili gusto gayod ninyo nga makatabang kanila. <verse number="3" style="v"/>Dili kamo maghari-hari sa mga tumutuo nga gisalig kaninyo, kondili mahimo hinuon kamong ilang panig-ingnan. <verse number="4" style="v"/>Ug sa pag-abot ni <char style="add">Cristo nga mao ang</char> Pangulo nga Magbalantay, madawat ninyo ang ganti nga maanindot gayod ug dili mawala hangtod sa hangtod.</para>
  <para style="p">
    <verse number="5" style="v"/>Kamo usab nga mga batan-on, pagpasakop kamo sa mga tigulang. Ug kamong tanan <char style="add">nga tumutuo</char>, magpaubos kamo ug mag-alagad sa usag usa, kay nagaingon ang Kasulatan, “Sumpoon sa Dios ang garboso, apan kaloy-an niya ang mapainubsanon.” <verse number="6" style="v"/>Busa pagpasakop kamo sa gahom sa Dios, kay moabot ang adlaw nga pasidunggan niya kamo. <verse number="7" style="v"/>Itugyan ninyo kaniya ang inyong mga gikabalak-an kay may kabalaka siya kaninyo.</para>
  <para style="p">
    <verse number="8" style="v"/>Pagbantay ug pagtukaw kamo! Kay ang inyong kaaway nga si Satanas nagalibot-libot sama sa liyon nga nagngulob ug nangitag tukbonon. <verse number="9" style="v"/>Lig-ona ninyo ang inyong pagtuo sa Dios ug sukli ninyo si Satanas. Hinumdomi ninyo nga dili lang kamo ang nagaantos kondili hasta usab ang tanang mga igsoon ninyo <char style="add">kang Cristo</char> dinhi sa kalibotan. Kining mga pag-antos nga angay makompleto nasinati usab nila. <verse number="10" style="v"/>Hamubo lang ang panahon sa inyong pag-antos. Pagkahuman niana ang Dios motabang kaninyo aron wala nay makulang sa inyong kinabuhi, ug siya ang mopalig-on kaninyo. Kay siya ang tinubdan sa tanang panalangin, ug gipili kamo niya aron makaambit usab kamo sa iyang walay kataposang gahom ug dungog pinaagi sa inyong pagkahiusa kang Cristo. <verse number="11" style="v"/>Gamhanan siya hangtod sa kahangtoran. Amen.</para>
  <para style="s1">Pangumusta</para>
  <para style="p">
    <verse number="12" style="v"/>Gihimo ko kining hamubo nga sulat alang kaninyo pinaagi sa tabang ni Silvano. Igsoon ta siya kang Cristo ug masaligan gayod. Hinaut unta nga pinaagi niini nadasig ko kamo ug napamatud-an ko ang kaayo sa Dios kanato. Pabilin kamo sa iyang kaayo.</para>
  <para style="p">
    <verse number="13" style="v"/>Ang mga tumutuo sa Babilonia nangumusta kaninyo. Sila sama usab kaninyo nga pinili sa Dios. Si Marcos <char style="add">nga giisip ko</char> nga akong anak nangumusta usab kaninyo.</para>
  <para style="p">
    <verse number="14" style="v"/>Pagkumustahay kamo isip managsoon kang Cristo.<note caller="+" style="f"><char style="fr" closed="false">5:14 </char><char style="fq" closed="false">Pagkumustahay kamo isip managsoon kang Cristo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Pagkumustahay kamo nga may balaan nga halok.</char></note></para>
  <para style="p">Ang kalinaw maanaa kaninyong tanan nga anaa kang Cristo.</para>
</usx>
