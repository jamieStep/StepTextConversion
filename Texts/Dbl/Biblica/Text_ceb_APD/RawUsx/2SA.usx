<?xml version="1.0" encoding="UTF-8"?>
<usx version="2.6">
  <book code="2SA" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">2 Samuel</para>
  <para style="toc1">2 Samuel</para>
  <para style="toc2">2 Samuel</para>
  <para style="toc3">2 Sam.</para>
  <para style="mt1">2 Samuel</para>
  <chapter number="1" style="c"/>
  <para style="s1">Gibalitaan si David nga Patay na si Saul</para>
  <para style="p">
    <verse number="1" style="v"/>Mibalik sila si David sa Ziklag human nila mapildi ang mga Amalekanhon. Nagpabilin sila sa Ziklag sulod sa duha ka adlaw. Patay na niadto si Saul. <verse number="2" style="v"/>Sa ikatulo nga adlaw, may miabot nga batan-ong lalaki gikan sa kampo ni Saul, nga gisi ug bisti ug may abog sa ulo <char style="add">timailhan sa iyang pagsubo</char>. Miadto siya kang David ug mihapa agig pagtahod kaniya. <verse number="3" style="v"/>Gipangutana siya ni David, “Asa ka gikan?” Mitubag siya, “Nakaikyas ako gikan sa kampo sa mga Israelinhon.” <verse number="4" style="v"/>Nangutana si David, “Ngano, unsa may nahitabo? Sultihi ako.” Miingon siya, “Nangikyas ang mga sundalong Israelinhon sa gira. Daghan kanila ang nangamatay, lakip na si Saul ug ang iyang anak nga si Jonatan.”</para>
  <para style="p">
    <verse number="5" style="v"/>Nangutana si David sa batan-ong lalaki, “Giunsa mo man pagkahibalo nga patay na si Saul ug si Jonatan?”</para>
  <para style="p">
    <verse number="6" style="v"/>Mitubag ang batan-ong lalaki, “Naatol nga didto ako sa Bukid sa Gilboa, ug nakita ko didto si Saul nga nagsandig sa iyang bangkaw. Duol na kaayo kaniya ang mga kaaway nga nagkabayo ug nagsakay ug mga karwahe. <verse number="7" style="v"/>Paglingi niya, nakita niya ako ug iya akong gitawag. Mitubag ako, ‘Unsay akong ikatabang?’ <verse number="8" style="v"/>Gipangutana niya ako kon kinsa ako. Mitubag ako nga usa ako ka Amalekanhon. <verse number="9" style="v"/>Miingon siya kanako, ‘Duol diri, palihog, ug patya ako kay labihan na ang akong pag-antos sa kasakit ug gusto na akong mamatay.’ <verse number="10" style="v"/>Busa giduolan ko siya ug gipatay tungod kay nasayod ako nga dili na gayod siya mabuhi sa kagrabe sa iyang samad. Unya gikuha ko ang korona sa iyang ulo ug ang pulseras sa iyang bukton, ug gidala dinhi kanimo, sir.”</para>
  <para style="p">
    <verse number="11" style="v"/>Unya gigisi ni David ug sa tanan niyang mga tawo ang ilang mga bisti <char style="add">sa pagpakita sa ilang pagsubo</char>. <verse number="12" style="v"/>Nanghilak sila ug nagpuasa hangtod sa pagkagabii alang kang Saul ug sa iyang anak nga si Jonatan, ug alang sa nasod sa Israel nga katawhan sa <char style="nd">Ginoo</char>, tungod kay daghan kanila ang nangamatay sa gira. <verse number="13" style="v"/>Gipangutana pag-usab ni David ang batan-ong lalaki nga nagbalita kaniya, “Taga-asa ka?” Mitubag siya, “Anak ako sa usa ka langyaw nga nagapuyo dinhi sa inyong yuta; usa ako ka Amalekanhon.” <verse number="14" style="v"/>Miingon si David, “Wala ka ba mahadlok sa pagpatay sa hari nga pinili sa <char style="nd">Ginoo</char>?” <verse number="15" style="v"/>Unya gitawag ni David ang usa sa iyang mga tawo ug giingnan, “Dali diri ug patya siya!” Busa gipatay niini ang Amalekanhon. <verse number="16" style="v"/>Miingon si David, “Ikaw, Amalekanhon, mao ang responsable sa imong kamatayon, tungod kay ikaw mismo ang nagpamatuod batok sa imong kaugalingon sa dihang misulti ka nga gipatay mo ang hari nga pinili sa <char style="nd">Ginoo</char>.”</para>
  <para style="s1">Ang Awit sa Pagbangotan ni David</para>
  <para style="p">
    <verse number="17" style="v"/>Naghimo si David ug usa ka awit sa pagbangotan alang kang Saul ug sa anak niini nga si Jonatan, <verse number="18" style="v"/>ug nagsugo siya nga itudlo kini sa katawhan sa Juda. Gitawag kini ug Awit sa Pana, ug nahisulat kini sa libro ni Jashar. <char style="add">Mao kini ang iyang mensahe:</char></para>
  <para style="q1">
    <verse number="19" style="v"/>“Mga Israelinhon, nangamatay diha sa mga bukid ang <char style="add">mga pangulo nga</char> inyong garbo! Nangamatay usab ang inyong maisog nga mga sundalo!</para>
  <para style="q1">
    <verse number="20" style="v"/>Ayaw kini ipanugilon sa Gat, o sa mga dalan sa Ashkelon,</para>
  <para style="q1">kay tingalig maghudyaka ang mga babayeng Filistihanon nga wala nakaila sa Dios.</para>
  <para style="q1">
    <verse number="21" style="v"/>Hinaut nga dili ulanon o yamogan ang kabukiran sa Gilboa,</para>
  <para style="q1">ug hinaut nga walay moturok nga mga tanom sa iyang mga uma nga makuhaan ug abot alang sa halad.</para>
  <para style="q1">Kay didto nahugawan ang taming sa isog nga hari nga si Saul,</para>
  <para style="q1">ug dili na <char style="add">mahinloan ug mapasinaw</char> pinaagi sa pagpahid ug lana.</para>
  <para style="q1">
    <verse number="22" style="v"/>Pinaagi sa espada ni Saul ug sa pana ni Jonatan daghang banggiitan nga kaaway ang ilang napatay.</para>
  <para style="q1">
    <verse number="23" style="v"/>Gimahal gayod sa mga Israelinhon si Saul ug si Jonatan sa buhi pa sila,</para>
  <para style="q1">ug nagainunongay sila hangtod sa kamatayon.</para>
  <para style="q1">Mas abtik pa sila kay sa mga agila ug mas kusgan pa kay sa mga liyon.</para>
  <para style="q1">
    <verse number="24" style="v"/>Mga babaye sa Israel, panghilak kamo alang kang Saul.</para>
  <para style="q1">Tungod kaniya nakasul-ob kamo ug mahalong mga bisti ug mga alahas nga bulawan.</para>
  <para style="q1">
    <verse number="25" style="v"/>Nangamatay sa gira ang banggiitan nga mga sundalo <char style="add">sa Israel</char>!</para>
  <para style="q1">Namatay si Jonatan sa inyong kabukiran.</para>
  <para style="q1">
    <verse number="26" style="v"/>Nagabangotan gayod ako tungod kanimo, Jonatan, nga akong igsoon!</para>
  <para style="q1">Gimahal ko gayod ikaw, ug ang imong gugma kanako labaw pa kay sa gugma sa mga babaye.</para>
  <para style="q1">
    <verse number="27" style="v"/>Nangamatay ang banggiitan nga mga sundalo <char style="add">sa Israel</char>.</para>
  <para style="q1">Ang ilang mga armas nangawala.”</para>
  <chapter number="2" style="c"/>
  <para style="s1">Si David Gihimong Hari sa Juda</para>
  <para style="p">
    <verse number="1" style="v"/>Human niadto, nangutana si David sa <char style="nd">Ginoo</char>, “Motungas ba ako sa usa sa mga lungsod sa Juda?” Mitubag ang <char style="nd">Ginoo</char>, “Oo.” Nangutana si David, “Asa dapit?” Mitubag ang <char style="nd">Ginoo</char>, “Sa Hebron.” <verse number="2" style="v"/>Busa mitungas didto si David uban sa iyang duha ka asawa nga si Ahinoam nga taga-Jezreel ug si Abigail nga asawa kanhi ni Nabal nga taga-Carmel. <verse number="3" style="v"/>Giuban usab ni David ang iyang mga tawo apil ang ilang mga pamilya, ug namuyo sila sa Hebron ug sa mga lungsod sa libot niini. <verse number="4" style="v"/>Unya, miadto sa Hebron ang mga pangulo sa Juda ug gidihogan nila si David sa pagpaila nga siya na ang hari sa Juda.</para>
  <para style="p">Sa dihang gisultihan nila si David nga ang mga taga-Jabes Gilead ang naglubong kang Saul, <verse number="5" style="v"/>nagpadala si David ug mga mensahero ngadto sa taga-Jabes Gilead sa pagsulti niini kanila, “Hinaut nga panalanginan kamo sa <char style="nd">Ginoo</char> tungod sa kaayo nga inyong gipakita ngadto kang Saul nga inyong agalon pinaagi sa paglubong kaniya. <verse number="6" style="v"/>Hinaut nga ipakita sa <char style="nd">Ginoo</char> ang iyang kaayo ug pagkamatinumanon diha kaninyo, ug ipakita ko usab ang akong kaayo kaninyo tungod sa inyong gihimo. <verse number="7" style="v"/>Pagmalig-on ug pagmaisogon kamo bisan patay na si Saul nga inyong agalon. Ako ang gipili sa mga taga-Juda ingon nga ilang hari.”</para>
  <para style="s1">Nagaaway ang mga Pamilya ni David ug ni Saul</para>
  <para style="p">
    <verse number="8" style="v"/>Unya, si Abner nga komander sa mga sundalo ni Saul, nga anak ni Ner, miadto sa Mahanaim uban si Ishboshet nga anak ni Saul. <verse number="9" style="v"/>Didto giproklamar ni Abner si Ishboshet nga hari sa tibuok Israel, apil na dinhi ang mga dapit sa Gilead, Ashuri, Jezreel, Efraim, Benjamin. <verse number="10" style="v"/>Nagaedad si Ishboshet ug 40 ka tuig sa dihang nahimo siyang hari sa Israel, ug naghari siya sulod sa duha ka tuig. Apan si David ang giila nga hari sa mga taga-Juda. <verse number="11" style="v"/>Ug naghari si David sa Juda sulod sa pito ka tuig ug unom ka bulan. Didto siya magpuyo sa Hebron.</para>
  <para style="p">
    <verse number="12" style="v"/>Usa niana ka higayon, migikan si Abner sa Mahanaim aron pag-adto sa Gibeon uban sa mga tawo ni Ishboshet. <verse number="13" style="v"/>Gitagbo sila ni Joab nga anak ni Zeruya ug sa mga tawo ni David didto sa bangag nga pundohanan ug tubig sa Gibeon. Nanglingkod ang grupo ni Abner sa usa ka bahin sa pundohanan ug tubig ug ang grupo ni Joab didto usab sa atbang. <verse number="14" style="v"/>Unya miingon si Abner kang Joab, “Pasangkaon nato sa atong atubangan ang pipila nato ka maayong mga sundalo.” Misugot si Joab, <verse number="15" style="v"/>ug nanindog sa pagpakig-away ang 12 ka tawo ni Ishboshet nga gikan sa tribo ni Benjamin ug ang 12 usab ka tawo ni David. <verse number="16" style="v"/>Ug naggunitay ang matag usa sa ulo sa ilang kaaway ug nagdinunggabay sa isigka-kilid, ug nangamatay silang tanan. Busa gitawag kadtong dapita sa Gibeon ug Helkat Hazurim.<note caller="+" style="f"><char style="fr" closed="false">2:16 </char><char style="fq" closed="false">Helkat Hazurim</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">dapit diin may nagaaway pinaagi sa espada.</char></note> <verse number="17" style="v"/>Unya naggira ang duha ka grupo sa hilabihan gayod. Ug niadtong adlawa napildi si Abner ug ang mga tawo sa Israel sa mga tawo ni David.</para>
  <para style="p">
    <verse number="18-19" style="v"/>Didto niadtong higayona ang tulo ka anak ni Zeruya nga si Joab, Abishai, ug Asahel. Kini si Asahel sama kakusog modagan sa <char style="add">mananap nga</char> usa, ug wala siyay lingi-lingi nga migukod kang Abner. <verse number="20" style="v"/>Sa dihang milingi si Abner, nakita niya si Asahel ug miingon, “Ikaw ba kana Asahel?” Mitubag si Asahel, “Oo.” <verse number="21" style="v"/>Miingon si Abner kaniya, “Ayaw na akog gukda. Dakpa na lang ang usa sa mga sundalo ug kuhaa ang iyang mga gamit.” Apan wala gayod miundang si Asahel sa paggukod kaniya.</para>
  <para style="p">
    <verse number="22" style="v"/>Miingon pag-usab si Abner kang Asahel, “Ayaw na akog gukda! Ayaw ako pugsa sa pagpatay kanimo. Unsa pa may nawong nga akong ikaatubang sa imong igsoon nga si Joab kon mapatay ko ikaw?” <verse number="23" style="v"/>Apan wala gayod miundang si Asahel sa paggukod kaniya, busa giduslak siya ni Abner sa pulohan sa iyang bangkaw ug milapos kini sa iyang likod. Natumba siya ug namatay. Ug ang mga tawo nga makaagi niadtong dapita manghunong.</para>
  <para style="p">
    <verse number="24" style="v"/>Sa dihang nahibaloan ni Joab ug ni Abishai <char style="add">ang nahitabo</char>, gigukod nila si Abner. Nagasalop na ang adlaw sa dihang nakaabot sila sa bungtod sa Ama duol sa Gia, sa dalan paingon sa kamingawan sa Gibeon. <verse number="25" style="v"/>Mipaluyo kang Abner ang mga sundalo nga gikan sa tribo ni Benjamin ug nagtigom sila didto sa ibabaw sa bungtod aron sa pagpangandam sa pagpakiggira. <verse number="26" style="v"/>Misinggit si Abner kang Joab, “Magpinatyanay na lang ba kita hangtod sa hangtod? Wala ka ba maghunahuna nga ang sangpotan niini mao ang pagdinumtanay? Kanus-a mo man paundangon ang imong mga tawo sa paggukod sa ilang mga kadugo?”</para>
  <para style="p">
    <verse number="27" style="v"/>Unya mitubag si Joab, “Ipanumpa ko atubangan sa buhi nga Dios, nga kon wala ka mosulti niini, magpadayon sa paggukod kaninyo ang akong mga tawo hangtod mabuntag.” <verse number="28" style="v"/>Busa gipatingog ni Joab ang budyong ug miundang ang tanan niyang mga tawo sa paggukod sa mga taga-Israel, ug naundang ang gira. <verse number="29" style="v"/>Tibuok gabii nga nagbaklay si Abner ug ang iyang mga tawo agi sa Kapatagan sa Jordan.<note caller="+" style="f"><char style="fr" closed="false">2:29 </char><char style="ft" closed="false">Kapatagan sa Jordan</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Araba.</char></note> Unya mitabok sila sa <char style="add">Suba sa</char> Jordan ug nagpadayon sa paglakaw sa tibuok buntag hangtod nakaabot sila sa Mahanaim.</para>
  <para style="p">
    <verse number="30" style="v"/>Miundang si Joab sa paggukod kang Abner, ug mipauli siya uban sa iyang mga tawo. Sa dihang gitigom niya sila, nasayran niya nga gawas kang Asahel, may 19 pa nga namatay kanila. <verse number="31" style="v"/>Apan 360 ang ilang napatay sa mga tawo ni Abner, ug tanan gikan sa tribo ni Benjamin. <verse number="32" style="v"/>Gikuha nila ni Joab ang patayng lawas ni Asahel ug gilubong sa lubnganan sa amahan niini didto sa Betlehem. Unya tibuok gabii silang nagbaklay, ug nakaabot sila sa Hebron sa pagkabuntag.</para>
  <chapter number="3" style="c"/>
  <para style="p">
    <verse number="1" style="v"/>Mao kadto ang sinugdanan sa dugay nga panag-away tali sa mga nagadapig kang Saul ug sa mga nagadapig kang David. Padayon nga milig-on ang grupo ni David apan ang kang Saul nagaanam ug kahuyang.</para>
  <para style="p">
    <verse number="2" style="v"/>Mao kini ang mga anak nga lalaki ni David nga nangatawo sa Hebron: Ang kamagulangan mao si Amnon nga anak niya kang Ahinoam nga taga-Jezreel. <verse number="3" style="v"/>Ang ikaduha mao si Kileab nga anak niya kang Abigail nga asawa kanhi ni Nabal nga taga-Carmel. Ang ikatulo mao si Absalom nga anak niya kang Maaca nga anak ni Talmai nga hari sa Geshur. <verse number="4" style="v"/>Ang ikaupat mao si Adonia nga anak niya kang Hagit. Ang ikalima mao si Shefatia nga anak niya kang Abital. <verse number="5" style="v"/>Ug ang ikaunom mao si Itream nga anak niya kang Egla. Sila ang mga anak ni David nga nangatawo sa Hebron.</para>
  <para style="s1">Nagpasakop si Abner kang David</para>
  <para style="p">
    <verse number="6" style="v"/>Samtang nagpadayon ang panag-away tali sa mga nagadapig kang David ug sa mga nagadapig kang Saul, si Abner nahimong gamhanan nga pangulo sa mga nagadapig ni Saul. <verse number="7" style="v"/>Usa niana ka adlaw, miingon si Ishboshet nga anak ni Saul ngadto kang Abner, “Nganong nakigdulog ka sa usa sa mga asawa sa akong amahan nga si Saul?” Ang babaye nga gipasabot ni Ishboshet mao si Rizpa nga anak ni Aya. <verse number="8" style="v"/>Nasuko pag-ayo si Abner sa gisulti ni Ishboshet, ug mitubag siya, “Nagahunahuna ka ba nga giluiban ko ang imong amahan ug midapig ako sa Juda?<note caller="+" style="f"><char style="fr" closed="false">3:8 </char><char style="fq" closed="false">Nagahunahuna… sa Juda</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Ulo ba ako sa iro nga iya sa Juda?</char></note> Hangtod karon naa ako nagadapig sa imong amahan ug sa iyang pamilya ug mga higala, ug wala ko ikaw itugyan kang David. Apan karon gipasanginlan mo ako nga nakasala kabahin nianang babayhana! <verse number="9" style="v"/>Kon mao kana, maayo pa nga tabangan ko na lang si David nga matuman ang gisaad sa <char style="nd">Ginoo</char> kaniya, ug hinaut nga silotan ako pag-ayo sa Dios kon dili ko kini tumanon. <verse number="10" style="v"/>Misaad ang <char style="nd">Ginoo</char> nga dili na niya paharion ang mga kaliwat ni Saul ug si David na ang iyang paharion sa Israel ug sa Juda, gikan sa Dan hangtod sa Beersheba.<note caller="+" style="f"><char style="fr" closed="false">3:10 </char><char style="fq" closed="false">gikan sa Dan hangtod sa Beersheba</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">sa tibuok nasod sa Israel.</char></note>” <verse number="11" style="v"/>Wala na motingog pa si Ishboshet kay nahadlok siya kang Abner.</para>
  <para style="p">
    <verse number="12" style="v"/>Unya nagpadala si Abner ug mga mensahero kang David sa pag-ingon, “Ikaw ang angay nga maghari sa tibuok yuta sa Israel. Maghimo kita ug kasabotan ug tabangan ko ikaw nga masakop nimo ang tibuok nasod sa Israel.” <verse number="13" style="v"/>Mitubag si David, “Sige, maghimo akog kasabotan uban kanimo sa usa ka kondisyon: Sa imong pagpakigkita kanako, dad-on mo ang akong asawa nga si Mical nga anak ni Saul.”</para>
  <para style="p">
    <verse number="14" style="v"/>Unya nagpadala si David ug mga mensahero kang Ishboshet aron sa pag-ingon, “Ibalik kanako ang akong asawa nga si Mical, kay naasawa ko siya baylo sa 100 ka panit sa tumoy sa kinatawo sa mga Filistihanon <char style="add">nga akong gipamatay</char>.” <verse number="15" style="v"/>Busa nagsugo si Ishboshet nga kuhaon si Mical gikan sa iyang bana nga si Paltiel nga anak ni Laish. <verse number="16" style="v"/>Naghilak nga misunod si Paltiel kang Mical hangtod sa Bahurim. Gisultihan ni Abner si Paltiel nga mopauli. Busa mipauli kini.</para>
  <para style="p">
    <verse number="17" style="v"/>Nakigsulti si Abner sa mga tigdumala sa Israel. Miingon siya, “Dugay na ninyong gusto nga mahimong hari si David. <verse number="18" style="v"/>Mao na kini ang inyong higayon, kay nagsaad ang <char style="nd">Ginoo</char> nga pinaagi sa iyang alagad nga si David luwason niya ang iyang katawhan nga mga Israelinhon gikan sa mga Filistihanon ug sa tanan nilang mga kaaway.” <verse number="19" style="v"/>Nakigsulti usab si Abner sa tribo ni Benjamin. Unya miadto siya sa Hebron aron sa pagsugilon kang David nga uyon ang katawhan sa Israel ug Benjamin nga mahimo siyang ilang hari.</para>
  <para style="p">
    <verse number="20" style="v"/>Pag-abot ni Abner sa Hebron kauban sa iyang 20 ka mga tawo, nagpakombira si David alang kanila. <verse number="21" style="v"/>Miingon si Abner kang David, “Mahal nga Hari, tugoti ako nga molakaw karon aron sa pag-aghat sa tanang katawhan sa Israel nga suportahan ka ingon nga hari. Pahimuon ko sila ug kasabotan uban kanimo nga dawaton ka nila nga ilang hari. Unya maghari ka sa bisan asa mo gusto.” Busa gipalakaw ni David si Abner ug mibiya kini nga malinawon.</para>
  <para style="s1">Gipatay ni Joab si Abner</para>
  <para style="p">
    <verse number="22" style="v"/>Miabot si Joab ug ang ubang mga tawo ni David didto sa Hebron gikan sa pagpanulong, ug daghan kaayo ang ilang dala nga mga inilog <char style="add">gikan sa mga kaaway</char>. Apan wala na didto si Abner niadtong tungora kay gipalakaw na siya ni David ug mibiya kini nga malinawon. <verse number="23" style="v"/>Sa dihang nabalitaan ni Joab nga miadto si Abner sa hari ug gipalakaw kini nga malinawon, <verse number="24" style="v"/>miadto si Joab sa hari ug miingon, “Unsa kining imong gihimo? Mianhi na gayod dinhi kanimo si Abner, nganong gipalakaw mo pa? Karon wala na siya! <verse number="25" style="v"/>Nakaila ka man ni Abner nga anak ni Ner. Mianhi siya dinhi sa paglingla kanimo, ug sa pagpaniid sa tanan mong ginahimo?” <verse number="26" style="v"/>Mibiya dayon si Joab kang David ug nagsugo ug mga tawo sa paggukod kang Abner. Naabtan nila si Abner didto sa atabay sa Sira ug gidala pagbalik sa Hebron. Apan wala masayod si David mahitungod niini. <verse number="27" style="v"/>Sa dihang didto na si Abner sa Hebron, gidala siya ni Joab didto sa may pultahan sa lungsod aron kunohay magsultihanay nga sila lang duha. Ug didto gidunggab ni Joab si Abner sa tiyan, ug namatay kini. Gihimo kini ni Joab agig balos sa pagpatay ni Abner sa iyang igsoon nga si Asahel.</para>
  <para style="p">
    <verse number="28" style="v"/>Sa dihang nabalitaan kini ni David, miingon siya, “Nasayod ang <char style="nd">Ginoo</char> nga ako ug ang akong mga tawo inosente gayod sa pagkamatay ni Abner nga anak ni Ner. <verse number="29" style="v"/>Si Joab ug ang iyang pamilya mao ang may tulubagon. Hinaut nga sa iyang mga kaliwat kanunay adunay takboyan ug sakit nga manggawas sa kinatawo, ngilngig nga sakit sa panit,<note caller="+" style="f"><char style="fr" closed="false">3:29 </char><char style="fq" closed="false">ngilngig nga sakit sa panit</char><char style="fqa" closed="false">: </char><char style="ft" closed="false">Tan-awa Ang Lista sa mga Pulong sa luyo.</char></note> mainutil, mamatay sa away, ug makabsag pagkaon.” <verse number="30" style="v"/>(Gipatay ni Abner ang ilang igsoon nga si Asahel sa away didto sa Gibeon, mao nga gipatay usab ni Joab ug sa iyang igsoon nga si Abishai si Abner.)</para>
  <para style="p">
    <verse number="31" style="v"/>Unya miingon si David kang Joab ug sa tanang kauban niini, “Gisia ninyo ang inyong mga bisti, ug pagbisti kamog sako. Pagbangotan kamo ug uban kamo sa paglubong nga mag-una sa patayng lawas ni Abner.” Miuban usab si Haring David nga nagsunod sa patayng lawas. <verse number="32" style="v"/>Gilubong si Abner didto sa Hebron, ug mihilak ug kusog si Haring David didto sa lubnganan. Mihilak usab ang tanang mga tawo nga nanguban. <verse number="33" style="v"/>Miawit si Haring David niining kanta sa pagbangotan:</para>
  <para style="q1">“Nganong namatay si Abner nga daw sa usa ka tawong daotan?</para>
  <para style="q1">
    <verse number="34" style="v"/>Wala gaposa ang iyang mga kamot ug wala makadenahi ang iyang mga tiil; gipatay siya sa mga tawong daotan.”</para>
  <para style="p">Mihilak na usab ang tanang mga tawo alang kang Abner. <verse number="35" style="v"/>Niadtong adlawa wala mokaon si David, busa gialam-alaman siya sa mga tawo nga mokaon. Apan nanumpa si David nga nagaingon, “Hinaut nga silotan ako sa Dios sa labihan gayod kon mokaon ako sa dili pa mosalop ang adlaw.” <verse number="36" style="v"/>Gikalipay sa mga tawo ang giingon ni David, ug dili kay kana lang, apil usab ang tanang gihimo ni David. <verse number="37" style="v"/>Busa nahibaloan sa tanang katawhan sa Israel nga si Haring David walay kalabotan sa pagkamatay ni Abner.</para>
  <para style="p">
    <verse number="38" style="v"/>Unya miingon si David sa iyang mga tawo, “Wala ba kamo makaamgo nga namatay ang usa ka gamhanan nga pangulo sa Israel karong adlawa? <verse number="39" style="v"/>Ug karon, bisan ug ako ang pinili nga hari, wala akoy katakos sa pagsanta kang <char style="add">Joab ug kang Abishai, nga</char> mga anak ni Zeruya. Malisod alang kanako ang pagsanta kanila. Hinaut nga balosan sa <char style="nd">Ginoo</char> kining daotang mga tawo sa daotan nga ilang ginahimo.”</para>
  <chapter number="4" style="c"/>
  <para style="s1">Gipatay si Ishboshet</para>
  <para style="p">
    <verse number="1" style="v"/>Sa pagkadungog ni Ishboshet, nga anak ni Saul, nga gipatay si Abner sa Hebron, nahadlok siya pag-ayo apil ang tanang katawhan sa Israel. <verse number="2" style="v"/>May duha ka tawo si Ishboshet nga mga pangulo sa mga grupo nga gapanulong ug gapangilog sa mga kabtangan sa ilang mga kaaway. Sila mao si Baana ug si Recab. Mga anak sila sa taga-Beerot nga si Rimon nga sakop sa tribo ni Benjamin. Kining Beerot sakop karon sa Benjamin, <verse number="3" style="v"/>tungod kay ang mga naunang mga lumulupyo niini nangikyas didto sa Gitaim, ug hangtod karon nagpuyo sila didto ingon nga mga dumuduong.</para>
  <para style="p">
    <verse number="4" style="v"/>(Ang anak ni Saul nga si Jonatan may anak nga bakol. Ang iyang ngalan si Mefiboshet. Nagaedad si Mefiboshet ug lima ka tuig sa dihang namatay si Saul ug si Jonatan didto sa Jezreel. Sa dihang nabalitaan sa yaya ni Mefiboshet nga namatay si Saul ug si Jonatan, gisakwat niya ang bata ug giikyas. Apan tungod sa pagdali-dali sa yaya nga makaikyas, nabuhian niya ang bata nga maoy hinungdan nga nabakol kini.)</para>
  <para style="p">
    <verse number="5" style="v"/>Usa ka adlaw, miadto sa balay ni Ishboshet si Recab ug si Baana nga mga anak ni Rimon nga taga-Beerot. Miabot sila didto udtong tutok, samtang nagpahulay si Ishboshet. <verse number="6-7" style="v"/>Misulod sila sa balay aron kunohay sa pagkuhag trigo. Unya misulod sila sa kuwarto ni Ishboshet diin kini naghigda sa iyang katre, ug gidunggab nila kini sa tiyan. Pagkahuman gipunggotan nilag ulo ug gidala kini pag-ikyas. Nagbaktas sila sa Kapatagan sa Jordan<note caller="+" style="f"><char style="fr" closed="false">4:6-7 </char><char style="fq" closed="false">Kapatagan sa Jordan</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Araba.</char></note> tibuok gabii.</para>
  <para style="p">
    <verse number="8" style="v"/>Pag-abot nila sa Hebron, gidala nila ang ulo ni Ishboshet kang David ug miingon sila kaniya, “Ania ang ulo ni Ishboshet nga anak sa imong kaaway nga si Saul nga nagtinguha sa pagpatay kanimo. Karong adlawa nanimalos ang <char style="nd">Ginoo</char> alang kanimo batok kang Saul ug sa iyang mga kaliwat.” <verse number="9" style="v"/>Mitubag si David kanila, “Isulti ko kaninyo ang tinuod atubangan sa buhi nga <char style="nd">Ginoo</char> nga nagluwas kanako sa tanan nga katalagman. <verse number="10" style="v"/>Kaniadto may tawo nga miadto kanako sa Ziklag ug miingon nga patay na si Saul. Naghunahuna siya nga nagdala siyag maayong balita kanako. Apan, gipadakop ko hinuon siya ug gipapatay. Mao kadto ang akong ganti kaniya sa iyang gibalita. <verse number="11" style="v"/>Karon, unsa may akong iganti sa mga tawong daotan nga mipatay sa usa ka tawo nga walay sala, nga natulog sa iyang katre diha sa iyang balay? Paninglon ko kamo sa inyong pagpatay kaniya aron mangahanaw na kamo niining kalibotana.”</para>
  <para style="p">
    <verse number="12" style="v"/>Busa nagmando si David sa iyang mga tawo nga patyon si Recab ug si Baana, ug gituman nila kini. Giputol nila ang mga kamot ug mga tiil niini ug gituhog ang mga lawas sa may pundohanan ug tubig sa Hebron. Gikuha nila ang ulo ni Ishboshet ug gilubong sa gilubngan kang Abner sa Hebron.</para>
  <chapter number="5" style="c"/>
  <para style="s1">Si David Nahimong Hari sa Israel</para>
  <para style="r">(<ref loc="1CH 11:1-9">1 Cro. 11:1-9</ref>)</para>
  <para style="p">
    <verse number="1" style="v"/>Nangadto ang tanang tribo sa Israel kang David didto sa Hebron ug miingon, “Mga kadugo mo kami. <verse number="2" style="v"/>Sukad pa kaniadto, bisan sa dihang si Saul pa ang among hari, ikaw na ang nangulo sa mga Israelinhon sa pagpakiggira. Ug nagaingon ang <char style="nd">Ginoo</char> kanimo, ‘Atimanon mo ang akong katawhan nga mga Israelinhon sama sa pag-atiman sa usa ka magbalantay sa iyang mga karnero. Ikaw ang mahimo nilang pangulo.’ ”</para>
  <para style="p">
    <verse number="3" style="v"/>Busa didto sa Hebron, naghimo si David ug kasabotan uban sa mga tigdumala sa Israel sa presensya sa <char style="nd">Ginoo</char>, ug gidihogan nila ug lana ang ulo ni David <char style="add">sa pagpaila</char> nga siya na ang hari sa Israel. <verse number="4" style="v"/>Nagaedad si David ug 30 ka tuig sa dihang nahimo siyang hari, ug naghari siya sulod sa 40 ka tuig. <verse number="5" style="v"/>Pito ka tuig ug unom ka bulan siyang naghari sa Juda sa dihang didto siya sa Hebron, ug 33 ka tuig siyang naghari sa tibuok Israel ug Juda sa dihang didto siya sa Jerusalem.</para>
  <para style="s1">Ang Pag-ilog ni David sa Jerusalem</para>
  <para style="p">
    <verse number="6" style="v"/>Usa ka higayon, miadto si David ug ang iyang mga tawo sa Jerusalem sa pagsulong sa mga Jebusihanon nga nagpuyo didto. Miingon ang mga Jebusihanon kang David, “Dili gayod kamo makasulod dinhi sa Jerusalem! Bisan ang mga buta ug mga bakol makababag sa inyong pagsulod.” Mao kadto ang ilang giingon kay abi nila ug dili gayod makasulod sila si David. <verse number="7" style="v"/>Apan nailog gihapon nila ni David ang kuta sa Zion, nga <char style="add">gitawag usab nga</char> Lungsod ni David.</para>
  <para style="p">
    <verse number="8" style="v"/>Nianang adlawa, sa wala pa masulod ni David ang Jerusalem, miingon siya sa iyang mga tawo, “Didto kamo agi sa imbornal sa tubig aron makasulod kamo sa Jerusalem ug mapildi ninyo kanang mga bakol ug mga buta nga mga Jebusihanon. Kaaway ko gayod sila!<note caller="+" style="f"><char style="fr" closed="false">5:8 </char><char style="fq" closed="false">Kaaway ko gayod sila</char><char style="fqa" closed="false">: </char><char style="ft" closed="false">o, </char><char style="fqa" closed="false">Kontra nila ako.</char></note>” Mao kana nga may panultihon nga nagaingon, “Dili makasulod ang mga buta ug mga bakol sa balay <char style="add">sa <char style="nd">Ginoo</char></char>.”</para>
  <para style="p">
    <verse number="9" style="v"/>Human nailog ni David ang kuta, didto siya mipuyo. Ug gitawag niya kini nga Lungsod ni David. Gipadugangan niya ug paril ang palibot niini gikan sa mubong bahin sa lungsod.<note caller="+" style="f"><char style="fr" closed="false">5:9 </char><char style="fq" closed="false">mubong bahin sa lungsod</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Millo. </char><char style="ft" closed="false">Dili klaro ang buot ipasabot niini sa Hebreo nga teksto.</char></note> <verse number="10" style="v"/>Misamot ang pagkagamhanan ni David, tungod kay gitabangan siya sa <char style="nd">Ginoong</char> Dios nga Makagagahom.</para>
  <para style="p">
    <verse number="11" style="v"/>Unya si Hiram nga hari sa Tyre nagpadalag mga mensahero ngadto kang David uban sa mga panday ug mga mason, apil ang mga kahoyng sedro, aron tukoran si David ug palasyo. <verse number="12" style="v"/>Ug nasabtan ni David nga ang <char style="nd">Ginoo</char> ang nagpahiluna kaniya ingon nga hari sa Israel, ug nagpauswag sa iyang gingharian alang sa iyang katawhan nga mga Israelinhon.</para>
  <para style="p">
    <verse number="13" style="v"/>Human mibalhin si David sa Jerusalem gikan sa Hebron, nangasawa pa gayod siyag daghang mga babaye; ang uban kanila iyang mga sulugoon, ug midaghan usab ang iyang mga anak. <verse number="14" style="v"/>Mao kini ang mga ngalan sa iyang mga anak nga lalaki nga natawo sa Jerusalem: Shamua, Shobab, Natan, Solomon, <verse number="15" style="v"/>Ibhar, Elishua, Nefeg, Jafia, <verse number="16" style="v"/>Elishama, Eliada, ug Elifelet.</para>
  <para style="s1">Gipildi ni David ang mga Filistihanon</para>
  <para style="r">(<ref loc="1CH 14:8-17">1 Cro. 14:8-17</ref>)</para>
  <para style="p">
    <verse number="17" style="v"/>Sa dihang nabalitaan sa mga Filistihanon nga si David ang gipili nga hari sa Israel, gitigom nila ang ilang tibuok kasundalohan aron sa pagdakop kaniya. Apan nabalitaan kadto ni David, busa miadto siya sa kuta. <verse number="18" style="v"/>Karon, nagkampo ang mga Filistihanon sa Kapatagan sa Refaim. <verse number="19" style="v"/>Busa nangutana si David sa <char style="nd">Ginoo</char>, “Sulongon ba namo ang mga Filistihanon? Itugyan mo ba sila kanamo?” Mitubag ang <char style="nd">Ginoo</char> kaniya, “Oo, lakaw kamo, kay tugyan ko gayod sila kaninyo.”</para>
  <para style="p">
    <verse number="20" style="v"/>Busa miadto sila si David sa Baal Perazim, ug didto gipildi nila ang mga Filistihanon. Unya miingon si David, “Gilaglag sa <char style="nd">Ginoo</char> ang akong mga kaaway nga daw gibanlas sila sa bul-og sa baha, ug nakita ko gayod kini.” Mao kini ang hinungdan kon nganong gitawag kadtong dapita nga Baal Perazim.<note caller="+" style="f"><char style="fr" closed="false">5:20 </char><char style="fq" closed="false">Baal Perazim</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">ang <char style="nd">Ginoo</char> nga misulong.</char></note> <verse number="21" style="v"/>Gibiyaan sa mga Filistihanon ang ilang mga dios-dios didto, ug gidala kini ni David ug sa iyang mga tawo.</para>
  <para style="p">
    <verse number="22" style="v"/>Namalik ang mga Filistihanon ug nagkampo sa Kapatagan sa Refaim. <verse number="23" style="v"/>Busa nangutana pag-usab si David sa <char style="nd">Ginoo</char>, ug mitubag ang <char style="nd">Ginoo</char>, “Ayaw kamog diretso ug sulong kanila. Libot kamo ug didto ninyo sila atakiha atbang sa mga kahoy nga balsam. <verse number="24" style="v"/>Inigkadungog ninyo sa kasaba <char style="add">nga daw</char> pagmartsa sa mga sundalo ibabaw sa mga kahoy nga balsam, sulong dayon kamo kay mao kana ang timailhan nga nagauna na ako kaninyo sa pagsulong sa mga Filistihanon.” <verse number="25" style="v"/>Busa gituman ni David ang gisugo sa <char style="nd">Ginoo</char> kaniya, ug gipamatay nila ang mga Filistihanon gikan sa Geba<note caller="+" style="f"><char style="fr" closed="false">5:25 </char><char style="fq" closed="false">Geba</char><char style="fqa" closed="false">: </char><char style="ft" closed="false">Mao kini sa Hebreo; apan sa Septuagint, </char><char style="fqa" closed="false">Gibeon.</char></note> hangtod sa Gezer.</para>
  <chapter number="6" style="c"/>
  <para style="s1">Gidala sa Gezer ang sudlanan sa Kasabotan</para>
  <para style="r">(<ref loc="1CH 13:1-14">1 Cro. 13:1-14</ref>; <ref loc="1CH 15:25-16:6">15:25–16:6, 43</ref>)</para>
  <para style="p">
    <verse number="1" style="v"/>Gitigom na usab ni David ang labing maayong mga sundalo sa Israel, nga 30,000 ang gidaghanon. <verse number="2" style="v"/>Unya miadto sila sa Baala nga sakop sa Juda aron sa pagkuha sa Kahon sa Dios,<note caller="+" style="f"><char style="fr" closed="false">6:2 </char><char style="fq" closed="false">Kahon sa Dios </char><char style="ft" closed="false">nga mao ang sudlanan sa Kasabotan.</char></note> diin anaa ang presensya<note caller="+" style="f"><char style="fr" closed="false">6:2 </char><char style="fq" closed="false">anaa ang presensya</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">gitawag ang ngalan.</char></note> sa <char style="nd">Ginoo</char> nga Makagagahom. Nagapuyo ang <char style="nd">Ginoo</char> taliwala sa mga kerubin diha sa ibabaw sa Kahon. <verse number="3-4" style="v"/>Ang Kahon sa Dios didto sa balay ni Abinadab sa bungtod. Gikuha kini ni David ug sa iyang mga tawo, ug gikarga sa usa ka bag-ong karomata. Si Uza ug Ahio nga mga anak ni Abinadab mao ang nagagiya sa karomata. Si Ahio ang nagauna sa karomata. <verse number="5" style="v"/>Nagaselebrar si David ug ang tanan nga katawhan sa Israel sa presensya sa <char style="nd">Ginoo</char> sa tibuok nila nga kusog. Nagaawit sila ug nagtukar sa mga harpa, lira, tamborin, kastanitas, ug simbal.</para>
  <para style="p">
    <verse number="6" style="v"/>Sa pag-abot nila sa giokanan ni Nacon, gikab-ot ug gigunitan ni Uza ang Kahon sa Dios, tungod kay napandol ang mga baka. <verse number="7" style="v"/>Nasuko pag-ayo ang <char style="nd">Ginoo</char> kang Uza tungod sa iyang gihimo. Busa gisilotan siya sa Dios ug namatay siya tapad sa Kahon. <verse number="8" style="v"/>Nasuko si David tungod kay gisilotan sa <char style="nd">Ginoo</char> si Uza. Mao kana nga hangtod karon gitawag kadtong dapita ug Perez Uza.<note caller="+" style="f"><char style="fr" closed="false">6:8 </char><char style="fq" closed="false">Perez Uza</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">kalit nga kasuko kang Uza.</char></note> <verse number="9" style="v"/>Nahadlok si David sa <char style="nd">Ginoo</char> niadtong adlawa, ug miingon siya, “Unsaon na lang pagdala sa akong <char style="add">lungsod</char> ang Kahon sa <char style="nd">Ginoo</char>?” <verse number="10" style="v"/>Busa nakahukom siya nga dili na lang niya dad-on ang Kahon sa <char style="nd">Ginoo</char> ngadto sa iyang lungsod.<note caller="+" style="f"><char style="fr" closed="false">6:10 </char><char style="fq" closed="false">iyang lungsod</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Lungsod ni David. </char><char style="ft" closed="false">Mao usab sa bersikulo 12 ug 16.</char></note> Gibilin hinuon niya kini sa balay ni Obed Edom nga taga-Gat. <verse number="11" style="v"/>Didto kini sa balay ni Obed Edom sulod sa tulo ka bulan, ug gipanalanginan sa <char style="nd">Ginoo</char> si Obed Edom ug ang iyang tibuok panimalay.</para>
  <para style="p">
    <verse number="12" style="v"/>Unya gisuginlan si Haring David nga gipanalanginan sa <char style="nd">Ginoo</char> ang panimalay ni Obed Edom ug ang tanan nga gipanag-iya niini tungod sa Kahon sa Dios. Busa miadto si David sa balay ni Obed Edom ug gikuha ang Kahon sa Dios aron dad-on sa iyang lungsod uban sa kalipay. <verse number="13" style="v"/>Sa dihang nakalakaw na ug unom ka lakang ang mga nagadala sa Kahon sa <char style="nd">Ginoo</char>, <char style="add">gipahunong sila ni David</char> ug naghalad siya ug usa ka torong baka ug usa ka pinatambok nga toriyong baka. <verse number="14" style="v"/>Labihan ang sayaw ni David sa presensya sa <char style="nd">Ginoo</char>, nga nagsul-ob lang ug efod nga linen. <verse number="15" style="v"/>Samtang ginadala niya ug sa mga Israelinhon ang Kahon sa <char style="nd">Ginoo</char>, nagahugyaw sila ug nagapatingog sa mga budyong.</para>
  <para style="p">
    <verse number="16" style="v"/>Sa dihang pasulod na ang Kahon sa <char style="nd">Ginoo</char> didto sa Lungsod ni David, midungaw si Mical nga anak ni Saul sa bintana. Ug sa dihang nakita niya si Haring David nga naglukso-lukso ug nagsayaw-sayaw sa presensya sa <char style="nd">Ginoo</char>, gitamay niya kini. <verse number="17" style="v"/>Gibutang nila ang Kahon sa <char style="nd">Ginoo</char> sulod sa tolda nga gipatindog ni David alang niini. Unya naghalad si David sa <char style="nd">Ginoo</char> ug mga halad nga sinunog ug mga halad alang sa maayong relasyon. <verse number="18" style="v"/>Pagkahuman niyag halad, gibendisyonan niya ang mga tawo sa ngalan sa <char style="nd">Ginoo</char> nga Makagagahom. <verse number="19" style="v"/>Unya gihatagan niya ang matag Israelinhon didto, lalaki ug babaye, ug pan, karne, ug mga pasas. Unya namauli ang mga tawo sa ilang balay.</para>
  <para style="p">
    <verse number="20" style="v"/>Sa dihang mipauli si David sa pagbendisyon sa iyang panimalay, gitagbo siya ni Mical nga anak ni Saul ug gisukmatan, “Pagkahalangdon sa hari sa Israel karong adlawa! Mora siyag buang nga walay kaulaw nga nagsayaw-sayaw nga halos hubo atubangan sa mga babayeng sulugoon sa iyang mga opisyal. Bastos lang nga tawo ang nagahimo niana.” <verse number="21" style="v"/>Miingon si David kang Mical, “Gihimo ko kadto sa presensya sa <char style="nd">Ginoo</char> nga nagpili kanako labaw sa imong amahan o ni bisan kinsa sa iyang panimalay. Gipili niya ako nga modumala sa iyang katawhan nga mga Israelinhon. Busa magapadayon ako sa paglipay sa presensya sa <char style="nd">Ginoo</char>, <verse number="22" style="v"/>ug himuon ko pang mas makauulaw ang akong kaugalingon kay niini. Makauulaw ako sa imong panan-aw,<note caller="+" style="f"><char style="fr" closed="false">6:22 </char><char style="fq" closed="false">sa imong panan-aw</char><char style="fqa" closed="false">: </char><char style="ft" closed="false">Mao kini sa Septuagint; apan sa Hebreo, </char><char style="fqa" closed="false">sa akong panan-aw.</char></note> apan pasidunggan ako sa mga babayeng sulugoon nga imong giingon.”</para>
  <para style="p">
    <verse number="23" style="v"/>Wala gayod makabaton ug anak si Mical hangtod nga namatay siya.</para>
  <chapter number="7" style="c"/>
  <para style="s1">Ang Saad sa <char style="nd">Ginoo</char> kang David</para>
  <para style="r">(<ref loc="1CH 17:1-15">1 Cro. 17:1-15</ref>)</para>
  <para style="p">
    <verse number="1" style="v"/>Didto na nagpuyo si Haring <char style="add">David</char> sa iyang palasyo, ug gihatagan sa <char style="nd">Ginoo</char> ug kalinaw ang iyang gingharian. Wala na siya sulonga sa iyang mga kaaway sa palibot. <verse number="2" style="v"/>Usa ka adlaw, miingon si David kang Propeta Natan, “Tan-awa ra gud, ania ako magpuyo sa palasyo nga hinimo sa kahoyng sedro, apan ang Kahon sa Dios anaa lang sa tolda.” <verse number="3" style="v"/>Mitubag si Natan sa hari, “Himoa ang gusto mong himuon, kay ang <char style="nd">Ginoo</char> nagauban kanimo.” <verse number="4" style="v"/>Apan niadto mismong gabhiona miingon ang <char style="nd">Ginoo</char> kang Natan, <verse number="5" style="v"/>“Lakaw ug ingna ang akong alagad nga si David nga mao kini ang akong gisulti: ‘Ikaw ba ang motukod sa templo nga akong puy-an? <verse number="6" style="v"/>Wala pa ako makapuyo ug templo sukad sa panahon nga gipagawas ko ang mga Israelinhon gikan sa Ehipto hangtod karon. Nagbalhin-balhin ako ug dapit nga tolda lay akong gipuy-an. <verse number="7" style="v"/>Sa akong pagbalhin-balhin uban sa akong katawhan nga mga Israelinhon, wala ako moreklamo sa mga pangulo nga akong gisugo sa pag-atiman kanila, kon ngano nga wala nila ako patukori ug matahom nga templo nga hinimo sa kahoyng sedro?’</para>
  <para style="p">
    <verse number="8" style="v"/>“Sultihi usab si David nga ako, ang Ginoo nga Makagagahom, nagaingon, ‘Magbalantay ka kaniadto sa mga karnero, apan gipili ko ikaw nga magdumala sa akong katawhan nga mga Israelinhon. <verse number="9" style="v"/>Giubanan ko ikaw bisan asa ka moadto, ug gipildi ko ang tanan mong mga kaaway. Karon, himuon ko ikaw nga bantogan sama sa bantogan nga mga tawo sa kalibotan. <verse number="10-11" style="v"/>Gihatagan<note caller="+" style="f"><char style="fr" closed="false">7:10-11 </char><char style="fq" closed="false">Gihatagan</char><char style="fqa" closed="false">: </char><char style="ft" closed="false">o, </char><char style="fqa" closed="false">Hatagan.</char></note> ko na ug permanenteng dapit ang akong katawhan nga mga Israelinhon, aron may kaugalingon na silang puloy-anan ug wala nay mosamok pa kanila. Sukad sa panahon nga nagbutang akog mga pangulo sa akong katawhan nga mga Israelinhon, kanunay na silang gisamok ug gisulong sa mga daotang tawo. Apan dili na kini mahitabo pag-usab. Hatagan kog kalinaw ang imong gingharian; wala nay mga kaaway nga mosulong kaninyo. Ako, ang <char style="nd">Ginoo</char>, nagaingon kanimo nga magahari kanunay ang usa sa imong mga kaliwat. <verse number="12" style="v"/>Kon mamatay ka na ug ilubong uban sa imong mga katigulangan, ipuli ko kanimo ang usa sa imong mga anak, ug lig-onon ko ang iyang gingharian. <verse number="13" style="v"/>Siya ang magpatukod ug templo alang sa akong kadungganan, ug sigurohon ko nga ang iyang mga kaliwat mao ang magahari hangtod sa kahangtoran. <verse number="14" style="v"/>Mahimo akong sama sa usa ka amahan kaniya ug siya mahimong sama sa usa ka anak kanako. Kon makasala siya, disiplinahon ko siya sama sa pagdisiplina sa usa ka amahan ngadto sa usa ka anak. <verse number="15" style="v"/>Apan magpabilin gihapon ang akong gugma kaniya, dili sama sa akong gihimo kang Saul nga gipapulihan ko kanimo. <verse number="16" style="v"/>Magapadayon ang imong gingharian sa walay kataposan, ug ang imong mga kaliwat magahari hangtod sa kahangtoran.’ ” <verse number="17" style="v"/>Gisugilon ni Natan kang David ang tanang gipadayag sa Dios kaniya.</para>
  <para style="s1">Ang Pag-ampo ni David</para>
  <para style="r">(<ref loc="1CH 17:16-27">1 Cro. 17:16-27</ref>)</para>
  <para style="p">
    <verse number="18" style="v"/>Unya misulod si Haring David <char style="add">sa Tolda diin nahimutang ang sudlanan sa Kasabotan</char>. Milingkod siya diha sa presensya sa <char style="nd">Ginoo</char> ug nagaampo, “Ginoong <char style="nd">Dios</char>, si kinsa ba gayod ako ug ang akong pamilya nga gipanalanginan mo man ako ug sama niini? <verse number="19" style="v"/>Ug karon, Ginoong <char style="nd">Dios</char>, may saad ka pa gayod mahitungod sa kaugmaon sa akong pamilya. Mao ba gayod kini ang sagad nimong ginahimo ngadto sa tawo? <verse number="20" style="v"/>Unsa pa may akong ikasulti kanimo, Ginoong <char style="nd">Dios</char>, nga nasayod ka man kon kinsa gayod ako nga imong alagad? <verse number="21" style="v"/>Tungod sa imong saad ug sumala sa imong pagbuot, gihimo mo kining dagkong mga butang ug gipahibalo <char style="add">mo kanako nga</char> imong alagad.</para>
  <para style="p">
    <verse number="22" style="v"/>“Ginoong <char style="nd">Dios</char>, gamhanan ka gayod! Wala gayoy sama kanimo ug wala nay laing Dios gawas kanimo. Wala gani kami makadungog nga may dios nga sama kanimo. <verse number="23" style="v"/>Ug walay katawhan nga sama sa imong katawhan nga mga Israelinhon. Mao lang kini ang nasod dinhi sa kalibotan nga imong giluwas <char style="add">gikan sa pagkaulipon</char> aron mahimong imong katawhan. Nahimo kang bantogan sa imong pagpagawas kanila gikan sa Ehipto, ug sa imong paghimog katingalahang mga butang sa dihang giabog mo ang mga nasod ug ang ilang mga dios aron makapuyo didto ang imong katawhan. <verse number="24" style="v"/>Gihimo mo ang mga Israelinhon nga imong katawhan sa walay kataposan, ug ikaw, <char style="nd">Ginoo</char>, nahimong ilang Dios.</para>
  <para style="p">
    <verse number="25-26" style="v"/>“Ug karon, <char style="nd">Ginoong</char> Dios, tumana ang imong gisaad kanako nga imong alagad ug sa akong pamilya, aron mapasidunggan ka hangtod sa kahangtoran. Unya moingon <char style="add">ang mga tawo</char>, ‘Ang <char style="nd">Ginoo</char> nga Makagagahom Dios sa Israel!’ Ug ang akong pamilya mahiluna diha sa imong presensya hangtod sa kahangtoran. <verse number="27" style="v"/><char style="nd">Ginoo</char> nga Makagagahom, Dios sa Israel, may kaisog ako sa pag-ampo niini kanimo tungod kay gipadayag mo kanako nga imong alagad nga sa kanunay may magahari nga usa sa akong mga kaliwat. <verse number="28" style="v"/>Ginoong <char style="nd">Dios</char>, tinuod ikaw nga Dios! Gisaad mo kining maayong mga butang kanako nga imong alagad, ug kasaligan gayod ang imong mga saad. <verse number="29" style="v"/>Hinaut nga ikalipay mo ang pagpanalangin sa akong pamilya aron magpabilin kini diha sa imong presensya hangtod sa kahangtoran, kay mao kini ang imong gisaad, Ginoong <char style="nd">Dios</char>. Ug tungod niining imong panalangin, mabulahan ang akong pamilya hangtod sa kahangtoran.”</para>
  <chapter number="8" style="c"/>
  <para style="s1">Ang mga Kadaogan ni David</para>
  <para style="r">(<ref loc="1CH 18:1-17">1 Cro. 18:1-17</ref>)</para>
  <para style="p">
    <verse number="1" style="v"/>Human niadto, napildi ni David ang mga Filistihanon ug gisakop niya sila. Nailog niya gikan kanila ang Meteg Ama. <verse number="2" style="v"/>Napildi usab ni David ang mga Moabihanon. Gipahigda niya sila sa yuta nga naglaray ug gisukod ug pisi. Ang masakop sa kada duha ka sukod sa pisi gipamatay ug ang masakop sa ikatulo ka sukod gitugotan nga mabuhi. Ang mga Moabihanon nga wala gipamatay nahimong mga ulipon ni David ug nagbayad silag buhis kaniya.</para>
  <para style="p">
    <verse number="3" style="v"/>Napildi usab ni David ang hari sa Zoba nga si Hadadezer nga anak ni Rehob, sa dihang milakaw si Hadadezer aron sa pagbawi sa yuta duol sa Suba sa Eufrates. <verse number="4" style="v"/>Nailog nila ni David ang 1,000 niya ka mga karwahe, 7,000 ka mga tigkarwahe,<note caller="+" style="f"><char style="fr" closed="false">8:4 </char><char style="fq" closed="false">1,000 niya ka mga karwahe, 7,000 ka mga tigkarwahe</char><char style="fqa" closed="false">: </char><char style="ft" closed="false">Mao kini sa Septuagint (ug sa 1 Cro. 18:4); apan sa Hebreo, </char><char style="fqa" closed="false">1,700 ka mga tigkarwahe.</char></note> ug 20,000 ka mga sundalo. Gipangpiangan nila ni David ang mga kabayo nga tigguyod sa mga karwahe gawas lang sa 100 nga ilang gibilin <char style="add">aron ilang gamiton</char>.</para>
  <para style="p">
    <verse number="5" style="v"/>Sa dihang miabot ang mga Aramehanon<note caller="+" style="f"><char style="fr" closed="false">8:5 </char><char style="fq" closed="false">Aramehanon</char><char style="fqa" closed="false">: </char><char style="ft" closed="false">o, </char><char style="fqa" closed="false">Syrianhon. </char><char style="ft" closed="false">Mao usab sa bersikulo 6.</char></note> gikan sa Damascus aron sa pagtabang kang Hadadezer, gipamatay nila ni David ang 22,000 kanila. <verse number="6" style="v"/>Unya nagpabutang si David ug mga kampo sa Damascus, ang dapit sa mga Aramehanon. Ug nahimo niya sila nga mga sakop ug nagbayad silag buhis kaniya. Gipadaog sa <char style="nd">Ginoo</char> si David <char style="add">sa iyang mga pagpakiggira</char> bisan asa siya moadto. <verse number="7" style="v"/>Gikuha ni David ang bulawan nga mga taming sa mga opisyal ni Hadadezer, ug gidala kini sa Jerusalem. <verse number="8" style="v"/>Gikuha usab niya ang daghan kaayong mga bronsi gikan sa Beta<note caller="+" style="f"><char style="fr" closed="false">8:8 </char><char style="fq" closed="false">Beta</char><char style="fqa" closed="false">: </char><char style="ft" closed="false">Sa ubang mga kopya sa Septuagint (ug sa 1 Cro. 18:8), </char><char style="fqa" closed="false">Teba.</char></note> ug Berotai, nga mga lungsod nga sakop ni Hadadezer.</para>
  <para style="p">
    <verse number="9" style="v"/>Pagkadungog ni Toi nga hari sa Hamat nga gipildi ni David ang tibuok kasundalohan ni Hadadezer, <verse number="10" style="v"/>gipaadto niya ang iyang anak nga si Joram kang Haring David aron sa pagpangumusta ug sa pagpahalipay kaniya tungod sa iyang pagpildi kang Hadadezer. (Kini si Toi ug si Hadadezer daan na nga managkaaway.) Nagdala si Joram ug mga regalong hinimo sa plata, bulawan, ug bronsi. <verse number="11" style="v"/>Gihalad kini ni Haring David ngadto sa <char style="nd">Ginoo</char>, sama sa iyang gihimo sa mga plata ug bulawan nga iyang nailog gikan sa ubang mga nasod nga iyang napildi: <verse number="12" style="v"/>Edom<note caller="+" style="f"><char style="fr" closed="false">8:12 </char><char style="fq" closed="false">Edom</char><char style="fqa" closed="false">: </char><char style="ft" closed="false">Mao kini sa Septuagint, sa Syriac, ug sa ubang mga kopya sa Hebreo. Sa kadaghanan nga mga kopya sa Hebreo, </char><char style="fqa" closed="false">Aram.</char></note>, Moab, Ammon, Filistia, ug Amalek. Gihalad usab niya ang mga nailog nila gikan kang Hadadezer nga hari sa Zoba, nga anak ni Rehob. <verse number="13" style="v"/>Ug nahimo pa gayong bantogan si David human niya mapatay ang 18,000 ka mga Edomihanon didto sa kapatagan nga ginganlag Asin. <verse number="14" style="v"/>Unya nagpabutang siyag mga kampo sa tibuok Edom, ug nahimo niyang sakop ang tanang mga Edomihanon. Gipadaog sa <char style="nd">Ginoo</char> si David sa iyang mga pagpakiggira bisan asa siya moadto.</para>
  <para style="s1">Ang mga Opisyal ni David</para>
  <para style="p">
    <verse number="15" style="v"/>Naghari si David sa tibuok Israel, ug gihimo niya ang matarong ug husto alang sa tanan niyang katawhan. <verse number="16" style="v"/>Ang nangulo sa iyang mga sundalo mao si Joab nga anak ni Zeruya. Ang nagadumala sa mga kasulatan sa gingharian mao si Jehoshafat nga anak ni Ahilud. <verse number="17" style="v"/>Ang mga <char style="add">pangulong</char> pari mao si Zadok nga anak ni Ahitub ug si Ahimelec nga anak ni Abiatar. Ang sekretaryo mao si Seraya. <verse number="18" style="v"/>Ang pangulo sa <char style="add">mga badigard ni David nga</char> mga Keretnon ug mga Peletnon mao si Benaya nga anak ni Jehoyada. Ug ang iyang mga magtatambag<note caller="+" style="f"><char style="fr" closed="false">8:18 </char><char style="fq" closed="false">mga magtatambag</char><char style="fqa" closed="false">: </char><char style="ft" closed="false">o, </char><char style="fqa" closed="false">mga pari.</char></note> mao ang iyang mga anak nga lalaki.</para>
  <chapter number="9" style="c"/>
  <para style="s1">Si David ug si Mefiboshet</para>
  <para style="p">
    <verse number="1" style="v"/>
    <char style="add">Usa niana ka adlaw,</char> nangutana si David, “May nahibilin pa ba sa pamilya ni Saul nga akong mapakitaan ug kaayo tungod ug alang kang Jonatan?” <verse number="2" style="v"/>Gipatawag niya ang usa ka tawo nga ginganlag Ziba, nga sulugoon sa pamilya ni Saul kaniadto. <char style="add">Pag-abot ni Ziba</char> gipangutana siya ni David, “Ikaw ba si Ziba?” Mitubag siya, “Oo, sir.” <verse number="3" style="v"/>Nangutana ang hari, “May nahibilin pa ba sa pamilya ni Saul nga akong mapakitaan sa kaayo sa Dios?” Mitubag siya sa hari, “Aduna pa, ang bakol nga anak nga lalaki ni Jonatan.” <verse number="4" style="v"/>Nangutana ang hari, “Hain siya?” Mitubag si Ziba, “Atua siya sa Lo Debar, sa balay ni Makir nga anak ni Amiel.” <verse number="5" style="v"/>Busa nagsugo si David nga kuhaon siya didto.</para>
  <para style="p">
    <verse number="6" style="v"/>Ang ngalan sa anak ni Jonatan mao si Mefiboshet ug apo siya ni Saul. Pag-abot niya didto kang David miyukbo siya sa pagtahod kaniya. Miingon si David, “Ikaw diay si Mefiboshet!” Mitubag siya, “Oo, sir.” <verse number="7" style="v"/>Miingon si David kaniya, “Ayaw kahadlok, kay pakitaan ko gayod ikaw ug kaayo tungod ug alang sa imong amahan nga si Jonatan. Iuli ko kanimo ang tanang kayutaan sa imong lolo nga si Saul. Ug dili kay kana lang, kanunay ka nga mokaon uban kanako.” <verse number="8" style="v"/>Miyukbo si Mefiboshet ug miingon, “Kinsa ba ako nga imong hatagan ug pagtagad nga sama niini? Sama lang ako sa patay nga iro.”</para>
  <para style="p">
    <verse number="9" style="v"/>Unya gipatawag sa hari si Ziba, nga sulugoon <char style="add">kaniadto</char> ni Saul, ug giingnan, “Gihatag ko kang <char style="add">Mefiboshet, nga</char> apo sa imong agalon nga si Saul, ang tanang kabtangan ni Saul ug sa iyang pamilya. <verse number="10" style="v"/>Ikaw, ang imong mga anak, ug ang imong mga sulugoon ang mag-uma sa yuta alang kaniya, ug dad-on mo kaniya ang mga abot, aron may pagkaon ang iyang panimalay. Apan si Mefiboshet kanunay nga mokaon uban kanako.” (Si Ziba may 15 ka mga anak nga lalaki ug 20 ka mga sulugoon.)</para>
  <para style="p">
    <verse number="11" style="v"/>Miingon si Ziba sa hari, “Mahal nga Hari, tumanon ko ang bisan unsa nga imong isugo kanako nga imong sulugoon.” Sukad niadto, kanunay nang ikauban ni David si Mefiboshet sa pagpangaon ingon nga usa sa iyang mga anak.</para>
  <para style="p">
    <verse number="12" style="v"/>May anak si Mefiboshet nga lalaki nga ang ngalan si Mica. Ang tanang miyembro sa panimalay ni Ziba nahimong sulugoon ni Mefiboshet. <verse number="13" style="v"/>Si Mefiboshet nga bakol didto na nagpuyo sa Jerusalem tungod kay kanunay nang ikauban ni Haring David sa pagpangaon.</para>
  <chapter number="10" style="c"/>
  <para style="s1">Gipildi ni David ang mga Amonihanon ug mga Aramehanon</para>
  <para style="r">(<ref loc="1CH 19:1-19">1 Cro. 19:1-19</ref>)</para>
  <para style="p">
    <verse number="1" style="v"/>Milabay ang panahon ug namatay si Nahash nga hari sa mga Amonihanon. Ang iyang anak nga si Hanun mao ang mipuli kaniya ingon nga hari. <verse number="2" style="v"/>Miingon si David, “Pakitaan ko sa kaayo si Hanun tungod kay maayo ang iyang amahan kanako.” Busa nagpadala si David ug mga opisyal aron sa pagpaabot sa iyang pahasubo kang Hanun tungod sa pagkamatay sa amahan niini.</para>
  <para style="p">Apan sa pag-abot sa mga opisyal ni David sa yuta sa mga Amonihanon, <verse number="3" style="v"/>miingon ang mga opisyal sa mga Amonihanon kang Hanun nga ilang agalon, “Nagtuo ka ba nga pasidunggan ni David ang imong amahan pinaagi sa pagpadalag mga tawo sa pag-unong sa imong kasubo? Wala kaha niya sila ipadala aron maniid sa atong lungsod ug unya laglagon kini?” <verse number="4" style="v"/>Busa gipadakop ni Hanun ang mga opisyal ni David ug gikiskisan ang katunga sa ilang mga bangas. Giputlan ang ilang mga bisti gikan sa hawak hangtod sa bat-ang, ug unya gipapauli. <verse number="5" style="v"/>Naulawan gayod sila pag-ayo. Sa dihang nabalitaan ni David ang nahitabo, nagpadala siyag mga mensahero sa pagsulti sa iyang mga opisyal nga magpabilin lang una sila sa Jerico hangtod nga motubo ang ilang mga bangas, ayha mamauli.</para>
  <para style="p">
    <verse number="6" style="v"/>Nakaamgo ang mga Amonihanon nga gipalagot nila pag-ayo si David, busa nagsuhol silag 20,000 ka mga sundalong Aramehanon<note caller="+" style="f"><char style="fr" closed="false">10:6 </char><char style="fq" closed="false">Aramehanon</char><char style="fqa" closed="false">: </char><char style="ft" closed="false">o, </char><char style="fqa" closed="false">Syrianhon.</char></note> nga taga-Bet Rehob ug taga-Zoba, 1,000 ka mga sundalo gikan sa hari sa Maaca, ug 12,000 ka mga sundalo gikan sa Tob. <verse number="7" style="v"/>Sa pagkadungog ni David niini, gipadala niya si Joab ug ang tibuok kasundalohan <char style="add">aron sa pagpakiggira</char>. <verse number="8" style="v"/>Mipahimutang ang mga Amonihanon sa pultahan sa ilang lungsod aron sa pagpakiggira, samtang ang mga Aramehanon nga taga-Zoba ug taga-Rehob ug ang mga sundalo gikan sa Tob ug Maaca didto sa kapatagan.</para>
  <para style="p">
    <verse number="9" style="v"/>Sa dihang nakita ni Joab nga may mga kaaway diha sa iyang atubangan ug sa iyang likod, gipili niya ang labing maayong mga sundalo sa Israel, ug gipangulohan niya sila sa pagpakiggira sa mga Aramehanon. <verse number="10" style="v"/>Ang nahibiling mga sundalo gipapangulohan niya kang Abishai nga iyang igsoon sa pagpakiggira sa mga Amonihanon. <verse number="11" style="v"/>Miingon si Joab <char style="add">kang Abishai</char>, “Kon makita mo nga morag mapildi na kami sa mga Aramehanon, tabangi ninyo kami, apan kon kamo ang morag mapildi sa mga Amonihanon tabangan namo kamo. <verse number="12" style="v"/>Pagmaisogon kamo! Makiggira kita nga may kaisog alang sa atong katawhan ug sa mga lungsod sa atong Dios. Himuon sa <char style="nd">Ginoo</char> kon unsa ang maayo sumala sa iyang kabubut-on.” <verse number="13" style="v"/>Unya misulong si Joab uban sa iyang mga tawo, ug nangikyas ang mga Aramehanon gikan kanila. <verse number="14" style="v"/>Pagkakita sa mga Amonihanon nga nangikyas ang mga Aramehanon, nangikyas usab sila gikan kang Abishai ug nanulod sa ilang lungsod. Busa mipauli si Joab sa Jerusalem gikan sa pagpakiggira sa mga Amonihanon.</para>
  <para style="p">
    <verse number="15" style="v"/>Sa dihang nakita sa mga Aramehanon nga napildi sila sa mga Israelinhon, nagtigom sila pag-usab. <verse number="16" style="v"/>Gitabangan sila sa ubang mga Aramehanon nga gipatawag ni Hadadezer gikan sa tabok sa Suba <char style="add">sa Eufrates</char>. Miadto sila sa Helam ubos sa pagpangulo ni Shobac nga komander sa mga sundalo ni Hadadezer.</para>
  <para style="p">
    <verse number="17" style="v"/>Sa pagkahibalo ni David niini, gipatigom niya ang tanang <char style="add">sundalo sa</char> Israel <char style="add">aron sa pagpakiggira</char>. Unya mitabok sila sa <char style="add">Suba sa</char> Jordan ug miadto sa Helam. Mipahimutang ang mga Aramehanon sa pagpakiggira kanila ni David, ug naggira sila. <verse number="18" style="v"/>Apan nangikyas ang mga Aramehanon gikan sa mga Israelinhon. Nakapatay sila si David ug 700 ka mga tigkarwahe ug 40,000 ka mga tigkabayo.<note caller="+" style="f"><char style="fr" closed="false">10:18 </char><char style="fq" closed="false">tigkabayo</char><char style="fqa" closed="false">: </char><char style="ft" closed="false">Mao kini sa Hebreo. Sa ubang mga kopya sa Griego (ug sa 1 Cro. 19:18), </char><char style="fqa" closed="false">sundalo nga nagalakaw lang.</char></note> Napatay usab nila si Shobac nga komander sa mga sundalo. <verse number="19" style="v"/>Sa dihang nakita sa mga hari <char style="add">sa mga Aramehanon,</char> nga sakop ni Hadadezer, nga napildi na sila sa mga Israelinhon, nagpasakop sila sa mga Israelinhon ug mialagad kanila. Busa sukad niadto nahadlok na ang mga Aramehanon nga motabang sa mga Amonihanon.</para>
  <chapter number="11" style="c"/>
  <para style="s1">Si David ug si Batsheba</para>
  <para style="p">
    <verse number="1" style="v"/>Sa bag-ong tuig diin ang mga hari molakaw sa pagpakiggira, wala mouban si David. Si Joab ug ang iyang mga opisyal lang ang iyang gipalakaw, ug ang tanang kasundalohan sa Israel. Gipildi nila ni Joab ang mga Amonihanon ug gilibotan ang Raba.</para>
  <para style="p">
    <verse number="2" style="v"/>Usa niana ka hapon, sa gasalop na ang adlaw, mibangon si David gikan sa iyang higdaanan ug naglakaw-lakaw didto sa <char style="add">patag nga</char> atop sa palasyo. Samtang naglantaw-lantaw siya sa ubos, may nakita siyang usa ka matahom kaayo nga babaye nga naligo. <verse number="3" style="v"/>Nagsugo si David ug tawo nga magpakisayod kon kinsa kadtong babayhana. Ug gisultihan siya nga ang babaye mao si Batsheba, nga anak ni Eliam ug asawa ni Uria nga Hitihanon. <verse number="4" style="v"/>Unya gipakuha ni David si Batsheba. Ug sa pag-abot ni Batsheba kang David, nagdulog sila. (Bag-o lang niadto nahuman ni Batsheba ang tulumanon sa pagpanghinlo sa binulan nga pagregla.) Human niadto, mipauli si Batsheba.</para>
  <para style="p">
    <verse number="5" style="v"/>Unya namabdos si Batsheba. Busa nagpadala siya ug mensahe ngadto kang David nga mabdos siya. <verse number="6" style="v"/>Nagpadala si David ug mensahe kang Joab nga paadtoon kaniya si Uria nga Hitihanon. Busa gipaadto ni Joab si Uria kang David. <verse number="7" style="v"/>Pag-abot ni Uria, gipangutana siya ni David kon kumusta si Joab, ang mga sundalo, ug ang ilang pagpakiggira. <verse number="8" style="v"/>Unya miingon si David kaniya, “Pauli sa imong balay, ug pahulay.<note caller="+" style="f"><char style="fr" closed="false">11:8 </char><char style="fq" closed="false">pahulay</char><char style="fqa" closed="false">: </char><char style="ft" closed="false">o, </char><char style="fqa" closed="false">pakigdulog sa imong asawa. </char><char style="ft" closed="false">Sa literal, </char><char style="fqa" closed="false">hugasi ang imong tiil.</char></note>” Busa mibiya si Uria sa palasyo, ug gipasundan siya ni David ug mga regalo. <verse number="9" style="v"/>Apan wala mopauli si Uria. Didto hinuon siya natulog sa pultahan sa palasyo uban sa mga sulugoon sa iyang agalon <char style="add">nga si David</char>.</para>
  <para style="p">
    <verse number="10" style="v"/>Sa dihang nasayran ni David nga wala mopauli si Uria, <char style="add">gipatawag niya kini ug</char> gipangutana, “Nganong wala ka mopauli? Di ba dugay ka nga wala sa inyo?” <verse number="11" style="v"/>Miingon si Uria, “Ang Kahon <char style="add">sa Kasabotan</char> ug ang mga sundalo sa Israel ug Juda atua sa mga kampo sa kapatagan, ug atua usab ang among komander nga si Joab ug ang iyang mga opisyal. Makaako ba ako sa pagpauli aron mokaon, moinom, ug makigdulog sa akong asawa? Ipanumpa ko kanimo nga dili ko gayod kana mahimo.”</para>
  <para style="p">
    <verse number="12" style="v"/>Miingon si David kaniya, “Pabilin una dinhi ug usa ka gabii, ug pabalikon ko ikaw <char style="add">sa kampo</char> ugma.” Busa nagpabilin si Uria niadtong adlawa sa Jerusalem. Pagkasunod nga adlaw, <verse number="13" style="v"/>giagda siya ni David nga mokaon ug moinom uban kaniya, ug gihubog siya ni David. Apan niadtong gabhiona wala gihapon siya mipauli ug didto gihapon siya natulog uban sa mga sulugoon ni David.</para>
  <para style="p">
    <verse number="14" style="v"/>Pagkabuntag, nagsulat si David kang Joab ug gipadala kini kang Uria. <verse number="15" style="v"/>Mao kini ang sulod sa iyang sulat: “Iplastar si Uria sa atubangan diin grabe kaayo ang panag-away, unya atras kamo aron maigo siya ug mamatay.” <verse number="16" style="v"/>Busa samtang gilibotan nila ni Joab ang Raba, gibutang niya si Uria sa dapit diin anaa ang lig-on nga mga sundalo sa mga kaaway. <verse number="17" style="v"/>Midasdas ang mga kaaway kanila ni Joab, ug namatay si Uria uban sa pipila ka mga sundalo ni David.</para>
  <para style="p">
    <verse number="18" style="v"/>Nagpadala si Joab ug balita kang David bahin sa tanang nahitabo sa gira. <verse number="19" style="v"/>Gisultihan niya ang mensahero, “Pagkahuman mo ug sulti sa hari mahitungod sa nahitabo sa gira, <verse number="20-21" style="v"/>tingalig masuko siya ug pangutan-on ka niya, ‘Nganong nagpaduol man gayod kamo sa lungsod sa pagpakiggira? Wala ba diay kamo mahibalo nga mapana nila kamo gikan sa ilang mga paril? Wala ba kamo makahinumdom kon sa unsang paagi namatay si Abimelec nga anak ni Jerubeshet<note caller="+" style="f"><char style="fr" closed="false">11:20-21 </char><char style="fq" closed="false">Jerubeshet</char><char style="fqa" closed="false">: </char><char style="ft" closed="false">Mao kini ang usa sa mga ngalan ni Gideon.</char></note> sa Tebez. Dili ba nga gihulogan lang siya ug galingan nga bato sa usa ka babaye gikan sa ibabaw sa paril, ug namatay siya? Nganong nagpaduol man gayod kamo sa paril?’ Kon mangutana siya niini, ingna dayon siya, ‘Namatay usab ang imong alagad nga si Uria nga Hitihanon.’ ”</para>
  <para style="p">
    <verse number="22" style="v"/>Milakaw ang mensahero, ug pag-abot niya didto kang David gisuginlan niya kini sa tanang gipasulti ni Joab. <verse number="23" style="v"/>Miingon siya kang David, “Gisulong kami sa mga kaaway didto sa kapatagan, apan gigukod namo sila pabalik sa pultahan sa ilang lungsod. <verse number="24" style="v"/>Unya gipana kami sa mga tigpana nga atua sa paril, ug namatay ang uban sa imong mga sundalo apil ang imong alagad nga si Uria nga Hitihanon.”</para>
  <para style="p">
    <verse number="25" style="v"/>Miingon si David sa mensahero, “Ingna si Joab nga dili siya angayng maguol tungod sa nahitabo, kay dili man gayod matagna kon kinsa ang mamatay sa gira. Ingna siya nga pangusgan pa gayod niya ang pagsulong sa lungsod hangtod nga malaglag kini.”</para>
  <para style="p">
    <verse number="26" style="v"/>Sa pagkasayod ni Batsheba nga namatay si Uria nga iyang bana, nagsubo siya. <verse number="27" style="v"/>Human sa panahon sa pagsubo, gipakuha siya ni David ug gidala sa palasyo. Nahimo siyang asawa ni David, ug sa paglabay sa mga adlaw, nanganak siyag lalaki. Apan wala makapahimuot sa <char style="nd">Ginoo</char> ang gihimo ni David.</para>
  <chapter number="12" style="c"/>
  <para style="s1">Gibadlong ni Natan si David</para>
  <para style="p">
    <verse number="1" style="v"/>Unya gipaadto sa <char style="nd">Ginoo</char> si <char style="add">Propeta</char> Natan ngadto kang David. Pag-abot niya didto, miingon siya kang David, “May duha ka tawo nga nagpuyo sa usa ka lungsod. Ang usa adunahan ug ang usa kabos. <verse number="2" style="v"/>Daghan kaayog mga karnero ug mga baka ang adunahan, <verse number="3" style="v"/>apan ang kabos may usa ra gayod ka karnero nga iya pang pinalit. Gialimahan niya kini, ug midako kini uban kaniya ug sa iyang mga anak. Gipakaon niya kini sa iyang pagkaon, ug gipainom sa iya mismong baso, ug iya pa kining gikugos-kugos. Giisip niya kini nga morag iyang anak nga babaye. <verse number="4" style="v"/>Usa niana ka higayon, may bisita ang adunahan, apan dili siya gustong moihaw sa iyang karnero o baka aron ipakaon sa iyang bisita. Gikuha hinuon niya ang karnero sa kabos nga tawo ug gipaihaw kini aron ipakaon sa iyang bisita.”</para>
  <para style="p">
    <verse number="5" style="v"/>Nasuko pag-ayo si David sa tawo nga adunahan ug miingon siya kang Natan, “Ipanumpa ko sa buhi nga <char style="nd">Ginoo</char> nga angay gayong patyon ang tawo nga naghimo niana. <verse number="6" style="v"/>Ug tungod kay wala siyay kalooy sa kabos, angay niyang bayran ug upat ka karnero ang usa ka karnero nga iyang gikuha.”</para>
  <para style="p">
    <verse number="7" style="v"/>Unya miingon si Natan kang David, “Ikaw kadtong maong tawo! Mao kini ang giingon sa <char style="nd">Ginoo</char>, ang Dios sa Israel: ‘Gipili ko ikaw nga hari sa Israel ug giluwas ko ikaw gikan kang Saul. <verse number="8" style="v"/>Gihatag ko kanimo ang iyang gingharian ug ang iyang mga asawa. Gihimo ko ikaw nga hari sa tibuok Israel ug Juda. Ug kon kulang pa kini, mahatagan ko pa ikaw ug mas daghan. <verse number="9" style="v"/>Busa nganong gipakawalay-bili mo man ang akong pulong pinaagi sa paghimo ug daotan sa akong panan-aw? Gituyo mo nga mamatay si Uria sa gira; gipapatay mo siya sa mga Amonihanon, ug gikuha mo pa ang iyang asawa. <verse number="10" style="v"/>Busa, gikan karon kanunay na nga may gira ug pagpinatyanay diha sa imong panimalay, tungod kay gitamay mo ako ug gikuha mo ang asawa ni Uria nga Hitihanon aron mahimong imong asawa.’</para>
  <para style="p">
    <verse number="11" style="v"/>“Dugang niini miingon ang <char style="nd">Ginoo</char>: ‘Magpadala akog kasamok batok kanimo nga gikan mismo sa imong panimalay. Ihatag ko ang imong mga asawa sa usa ka tawo nga suod kanimo, ug makighilawas siya kanila nga dayag sa tanan. <verse number="12" style="v"/>Ang imong gihimo nga daotan gihimo mo sa tago, apan himuon ko kini kanimo nga dayag ngadto sa tanang mga Israelinhon.’ ”</para>
  <para style="p">
    <verse number="13" style="v"/>Unya miingon si David kang Natan, “Nakasala ako sa <char style="nd">Ginoo</char>.” Mitubag si Natan, “Gipasaylo ka na sa <char style="nd">Ginoo</char>, ug dili ka mamatay. <verse number="14" style="v"/>Apan tungod kay ang imong gihimo nakahatag ug kahigayonan sa mga kaaway sa <char style="nd">Ginoo</char> nga pasipalahan siya, mamatay gayod ang imong anak.”</para>
  <para style="p">
    <verse number="15" style="v"/>Mipauli si Natan sa iyang balay. Unya gihatagan sa <char style="nd">Ginoo</char> ug <char style="add">grabe nga</char> sakit ang anak ni David kang Batsheba. <verse number="16" style="v"/>Nagpakilooy si David sa Dios alang sa bata. Nagpuasa siya sulod sa iyang kuwarto, ug sa yuta siya nagkatulog matag gabii. <verse number="17" style="v"/>Giadtoan siya sa iyang mga opisyal aron pabangonon, apan midumili siya, ug dili siya mokaon uban kanila.</para>
  <para style="p">
    <verse number="18" style="v"/>Sa ikapito ka adlaw, namatay ang bata. Nahadlok ang mga alagad ni David sa pagsulti kaniya niini. Miingon sila, “Unsaon nato pagsulti kaniya nga patay na ang bata? Wala gani siya magtagad sa pag-alam-alam nato kaniya sa buhi pa ang bata, unsa pa kaha karon nga patay na kini. Basig maghimo siyag dili maayo <char style="add">sa iyang kaugalingon</char>!”</para>
  <para style="p">
    <verse number="19" style="v"/>Nakita ni David nga naghinunghongay ang iyang mga alagad, busa nasabtan niya nga patay na ang bata. Nangutana siya, “Patay na ba ang bata?” Mitubag sila, “Oo.” <verse number="20" style="v"/>Unya mibangon si David, naligo, nanghaplas <char style="add">ug humot nga lana</char>, ug nagailis. Miadto siya sa balay sa <char style="nd">Ginoo</char> ug misimba. Unya mipauli siya, nagpahukad ug pagkaon, ug mikaon. <verse number="21" style="v"/>Miingon ang iyang mga alagad kaniya, “Unsa kining imong gibuhat? Sa dihang buhi pa ang bata, nagpuasa ka ug mihilak, apan karong patay na ang bata, mibangon ka ug mikaon!” <verse number="22" style="v"/>Mitubag si David, “Oo, nagpuasa ako ug mihilak sa dihang buhi pa ang bata kay namasin ako nga kaloy-an ako sa <char style="nd">Ginoo</char> ug dili niya itugot nga mamatay ang bata. <verse number="23" style="v"/>Apan karon nga patay na siya, nganong magpuasa pa man ako? Mabuhi pa ba siya pagbalik? Moabot ang adlaw nga moadto ako kaniya, apan siya dili na makabalik kanako.”</para>
  <para style="p">
    <verse number="24" style="v"/>Unya gialam-alaman ni David ang iyang asawa nga si Batsheba, ug nagdulog sila. Namabdos si Batsheba ug nanganak ug lalaki, ug ginganlan nila kinig Solomon. Gimahal sa <char style="nd">Ginoo</char> ang bata, <verse number="25" style="v"/>ug gisugo niya si Propeta Natan nga nganlan ang bata ug Jedidia<note caller="+" style="f"><char style="fr" closed="false">12:25 </char><char style="fq" closed="false">Jedidia</char><char style="fqa" closed="false">: </char><char style="ft" closed="false">Ang buot ipasabot sa Hebreo, </char><char style="fqa" closed="false">gimahal sa <char style="nd">Ginoo</char>.</char></note> tungod kay gimahal kini sa <char style="nd">Ginoo</char>.</para>
  <para style="s1">Giilog ni David ang Raba</para>
  <para style="r">(<ref loc="1CH 20:1-3">1 Cro. 20:1-3</ref>)</para>
  <para style="p">
    <verse number="26" style="v"/>Sa laing bahin, misulong sila si Joab sa Raba, ang kapital sa mga Amonihanon, ug halos nailog na nila kini. <verse number="27" style="v"/>Nagpadala si Joab ug mga mensahero ngadto kang David sa pag-ingon, “Gisulong namo ang Raba ug nailog namo ang ilang kuhaanan ug tubig. <verse number="28" style="v"/>Busa tigoma na ang nahibiling mga sundalo ug humana ang pag-ilog sa lungsod aron ikaw ang mapasidunggan ug dili ako.”</para>
  <para style="p">
    <verse number="29" style="v"/>Busa gitigom ni David ang nahibiling mga sundalo ug gisulong nila ang Raba, ug nailog nila kini. <verse number="30" style="v"/>Gikuha ni David ang bulawan nga korona gikan sa ulo sa hari sa mga Amonihanon<note caller="+" style="f"><char style="fr" closed="false">12:30 </char><char style="fq" closed="false">sa ulo sa hari sa mga Amonihanon</char><char style="fqa" closed="false">: </char><char style="ft" closed="false">o, </char><char style="fqa" closed="false">sa ulo ni Milcom. </char><char style="ft" closed="false">Si Milcom dios sa mga Amonihanon.</char></note> ug gibutang sa iyang ulo. May gibug-aton nga mga 35 ka kilo ang korona, ug aduna kini mga batong mahalon. Daghang mga kabtangan ang nakuha ni David niadto nga lungsod. <verse number="31" style="v"/>Gibihag niya ang mga lumulupyo niini ug gipatrabaho ginamit ang mga gabas, piko, ug atsa. Gipahimo usab silag mga tisa.<note caller="+" style="f"><char style="fr" closed="false">12:31 </char><char style="fq" closed="false">tisa</char><char style="fqa" closed="false">: </char><char style="ft" closed="false">sa English, </char><char style="fqa" closed="false">brick.</char></note> Mao kini ang iyang gihimo sa mga lumulupyo sa tanang lungsod sa mga Amonihanon. Unya mipauli si David ug ang tanan niyang mga sundalo ngadto sa Jerusalem.</para>
  <chapter number="13" style="c"/>
  <para style="s1">Si Amnon ug si Tamar</para>
  <para style="p">
    <verse number="1" style="v"/>May matahom nga anak si David nga ginganlag Tamar, ug igsoon siya ni Absalom. Ug kini si Amnon, nga igsoon ni Tamar sa amahan, nakagusto kaniya. <verse number="2" style="v"/>Apan dili niya mahimo ang iyang gusto nga himuon kang Tamar tungod kay dalaga kini nga putli <char style="add">ug kanunay may nagabantay kaniya</char>. Tungod niini, naglain ang iyang buot hangtod nga nagsakit siya.</para>
  <para style="p">
    <verse number="3" style="v"/>May amigo si Amnon nga ginganlan ug Jonadab. Maro kaayo kining tawhana. Anak siya sa igsoon ni David nga si Shimea. <verse number="4" style="v"/><char style="add">Usa ka adlaw niana,</char> giingnan niya si Amnon, “Anak ka sa hari, apan nganong kada adlaw kanunay ko ikaw nga makita nga nagluya? Sultihi kuno ko sa imong problema.” Miingon si Amnon kaniya, “Nakagusto ako kang Tamar, ang igsoon sa akong igsoon sa amahan nga si Absalom.” <verse number="5" style="v"/>Miingon si Jonadab, “Higda ug pagpasakit-sakit. Kon mobisita ang imong amahan kanimo, hangyoa siya nga paanhion si Tamar dinhi aron sa pagpakaon kanimo. Ingna usab siya nga gusto mong dinhi mag-andam si Tamar sa pagkaon aron makita nimo, ug nga siya gayod ang mohungit kanimo.”</para>
  <para style="p">
    <verse number="6" style="v"/>Busa mihigda si Amnon ug nagpasakit-sakit. Sa dihang mibisita kaniya si Haring <char style="add">David</char>, miingon siya, “Palihog paanhia ang akong igsoon nga si Tamar aron maghimo ug pan samtang nagatan-aw ako, ug unya hungitan niya ako.” <verse number="7" style="v"/>Busa nagsugo si David nga pasultihan si Tamar didto sa palasyo nga moadto sa iyang igsoon nga si Amnon ug mag-andam ug pagkaon alang niini.</para>
  <para style="p">
    <verse number="8" style="v"/>Busa miadto si Tamar sa balay sa iyang igsoon nga si Amnon, ug naabtan niya kini nga naghigda. Mikuha siyag harina, gimasa kini, ug naghimog pan samtang nagtan-aw si Amnon. <verse number="9" style="v"/>Pagkaluto, gikuha niya kini aron ipakaon kang Amnon, apan midumili pagkaon si Amnon. Miingon si Amnon, “Pagawasa ang tanang mga tawo dinhi!” Busa migawas ang mga tawo. <verse number="10" style="v"/>Unya miingon si Amnon kang Tamar, “Dad-a dinhi sa akong kuwarto ang pagkaon ug hungiti ako.” Busa gidala ni Tamar ang pagkaon sa kuwarto ni Amnon. <verse number="11" style="v"/>Apan sa dihang hungitan na niya si Amnon, gigakos siya niini ug giingnan nga magdulog sila.</para>
  <para style="p">
    <verse number="12" style="v"/>Miingon si Tamar kaniya, “Ayaw, managsoon kita! Ayaw ako pakaulawi; dili kini angay mahitabo sa Israel. Ayaw buhata kining kabuang kanako! <verse number="13" style="v"/>Unsa na lay nawong nga akong ikapakita sa mga tawo? Ug ikaw, isipon ka nga usa ka buang-buang sa Israel. Sultihi lang ang atong amahan bahin niini; sigurado nga tugotan niya ikaw nga mangasawa kanako.”</para>
  <para style="p">
    <verse number="14" style="v"/>Apan wala mamati si Amnon kaniya. Ug tungod kay mas kusgan siya kang Tamar, gipakaulawan niya si Tamar pinaagi sa paglugos niini. <verse number="15" style="v"/>Unya naglagot si Amnon kaniya, ug ang iyang kalagot milabaw kay sa iyang paghigugma niini. Miingon si Amnon kaniya, “Bangon ug lakaw!” <verse number="16" style="v"/>Mitubag si Tamar, “Dili pwede! Mas dako pa nga sala ang pag-abog mo kanako kay sa imong gihimo kanako.” Apan wala gayod mamati kaniya si Amnon. <verse number="17" style="v"/>Gitawag hinuon niya ang iyang sulugoon ug giingnan, “Pagawasa kining babayhana ug sirad-i dayon ang pultahan.”</para>
  <para style="p">
    <verse number="18" style="v"/>Busa gipagawas sa sulugoon si Tamar ug gisira ang pultahan. Nagsul-ob niadto si Tamar ug matahom ug taas nga bisti. (Mao kini ang ginasul-ob sa dalaga nga mga anak sa hari niadto nga panahon). <verse number="19" style="v"/>Apan gigisi niya ang iyang matahom ug taas nga bisti, ug nagbutang ug abo sa iyang ulo. Unya milakaw siya nga nakatabon ang iyang mga kamot sa iyang nawong <char style="add">timaan sa iyang kaulaw</char>.</para>
  <para style="p">
    <verse number="20" style="v"/>Nakita siya sa iyang igsoon nga si Absalom ug gipangutana, “May nahitabo ba tali kaninyo ni Amnon? Pagpakahilom lang bahin niini, kay igsoon mo siya <char style="add">sa amahan</char>. Ayaw lang ikaguol kining nahitabo kanimo.” Didto na mipuyo si Tamar sa balay ni Absalom, apan kanunay lang siyang nagainusara ug nagmasulob-on.</para>
  <para style="p">
    <verse number="21" style="v"/>Sa dihang nahibaloan ni Haring David ang nahitabo, labihan gayod ang iyang kasuko. <verse number="22" style="v"/>Ug bisan walay gisulti si Absalom kang Amnon mahitungod sa iyang gibuhat, gikapungtan niya siya tungod sa pagpakaulaw niini kang Tamar nga iyang igsoon.</para>
  <para style="s1">Gipatay ni Absalom si Amnon</para>
  <para style="p">
    <verse number="23" style="v"/>Paglabay sa duha ka tuig, sa dihang gipaguntingan ni Absalom ang iyang mga karnero sa Baal Hazor, duol sa Efraim, giimbitar niya ang tanang anak sa hari sa pagtambong didto. <verse number="24" style="v"/>Miadto siya kang Haring David ug miingon, “Nagapagunting ako sa akong mga karnero. Mahimo ba nga moadto ka uban ang imong mga opisyal sa pagsaulog niini nga okasyon uban kanako?” <verse number="25" style="v"/>Mitubag ang hari, “Ayaw na lang anak, kay magastoan ka lang kon motambong kaming tanan.” Namugos gayod si Absalom kaniya, apan midumili gayod siya sa pag-adto. Gipanalanginan lang niya si Absalom. <verse number="26" style="v"/>Miingon si Absalom, “Kon dili ka moadto, si Amnon na lang nga akong igsoon ang paadtoa.” Nangutana ang hari, “Nganong siya man ang gusto mong paadtoon?” <verse number="27" style="v"/>Apan namugos gayod si Absalom, busa gipauban na lang ni David si Amnon, ug ang uban pa niyang mga anak nga lalaki.</para>
  <para style="p">
    <verse number="28" style="v"/>Miingon si Absalom sa iyang mga tawo, “Hulata ninyo nga mahubog si Amnon, unya inigsinyas ko, patya ninyo siya. Ayaw kamo kahadlok; ako ang nagsugo kaninyo. Pagpakalig-on kamo ug pagpakaisog.” <verse number="29" style="v"/>Busa gipatay sa mga tawo ni Absalom si Amnon sumala sa iyang sugo. <char style="add">Pagkahibalo niini sa ubang mga anak ni David,</char> midali-dali silag sakay sa ilang mga mula<note caller="+" style="f"><char style="fr" closed="false">13:29 </char><char style="fq" closed="false">mula</char><char style="fqa" closed="false">: </char><char style="ft" closed="false">sa English, mule. Tan-awa ang Lista sa mga Pulong sa luyo.</char></note> ug nangikyas. <verse number="30" style="v"/>Samtang diha pa sila sa dalan, may nakabalita kang David nga gipamatay ni Absalom ang tanan niyang mga anak nga lalaki ug wala gayoy nahibiling buhi kanila. <verse number="31" style="v"/>Unya mitindog si David ug gigisi niya ang iyang bisti <char style="add">sa pagpakita sa iyang pagsubo</char>, ug mihigda siya sa yuta. Gigisi usab sa iyang mga alagad nga nagatindog didto ang ilang mga bisti. <verse number="32" style="v"/>Apan miingon si Jonadab nga anak sa igsoon ni David nga si Shimea, “Mahal nga Hari, ayaw pagtuo nga gipamatay ang tanan mong mga anak nga lalaki, si Amnon lang ang gipatay. Sukad sa adlaw nga gipakaulawan ni Amnon ang iyang igsoon nga si Tamar, nagtinguha na si Absalom sa pagpatay kaniya. <verse number="33" style="v"/>Ayawg kabalak-i ang balita nga gipamatay ang tanan mong mga anak nga lalaki. Si Amnon lang ang gipatay. <verse number="34" style="v"/>Ug bahin kang Absalom, milayas siya.”</para>
  <para style="p">Unya ang guwardya sa paril sa Jerusalem may nakitang daghang tawo nga nagpadulong. Gikan sila sa kasadpan, ug didto mag-agi sa kilid sa bungtod. Miadto ang guwardya sa hari ug miingon, “May nakita akong mga tawo sa dalan sa Horonaim, sa kilid sa bungtod.”<note caller="+" style="f"><char style="fr" closed="false">13:34 </char><char style="fq" closed="false">Miadto… bungtod</char><char style="fqa" closed="false">: </char><char style="ft" closed="false">Wala kini sa Hebreo, apan anaa sa Septuagint.</char></note> <verse number="35" style="v"/>Unya miingon si Jonadab sa hari, “Mahal nga Hari, tan-awa! Anaa na ang imong mga anak nga lalaki, sumala sa akong giingon.” <verse number="36" style="v"/>Pagkahuman gayod niyag sulti, miabot ang mga anak nga lalaki ni David ug nanghilak sila. Mihilak usab ug kusog si David ug ang tanan niyang mga alagad. <verse number="37-38" style="v"/>Nagsubo si David alang sa iyang anak nga si Amnon sulod sa taas nga panahon.</para>
  <para style="p">Sa dihang milayas si Absalom, miadto siya sa hari sa Geshur nga si Talmai, nga anak ni Amihud. Didto siya nagpuyo sulod sa tulo ka tuig. <verse number="39" style="v"/>Sa dihang nahupay na si Haring David sa iyang kasubo sa pagkamatay ni Amnon, gimingaw siya kang Absalom.<note caller="+" style="f"><char style="fr" closed="false">13:39 </char><char style="fq" closed="false">gimingaw siya kang Absalom</char><char style="fqa" closed="false">: </char><char style="ft" closed="false">o, </char><char style="fqa" closed="false">nawala na ang iyang gana sa pagdakop kang Absalom.</char></note></para>
  <chapter number="14" style="c"/>
  <para style="s1">Mibalik si Absalom sa Jerusalem</para>
  <para style="p">
    <verse number="1" style="v"/>Nahibaloan ni Joab nga anak ni Zeruya nga gimingaw si Haring David kang Absalom. <verse number="2" style="v"/>Busa nagsugo siyag usa ka tawo nga magkuha ug usa ka maalamon nga babaye gikan sa Tekoa. Pag-abot sa babaye, miingon si Joab kaniya, “Pagpakaaron-ingnon nga nagabangotan ka alang sa patay. Pagsul-ob ug bisti nga ginasul-ob sa nagabangotan. Ayaw pagpaguwapa, kondili, pagpakaaron-ingnon nga usa ka babayeng nagabangotan alang sa patay sulod sa taas na nga panahon. <verse number="3" style="v"/>Unya adto sa hari ug isulti kaniya kining isulti ko kanimo.” Unya gitudloan ni Joab ang babaye kon unsay iyang isulti ngadto sa hari.</para>
  <para style="p">
    <verse number="4" style="v"/>Pag-abot sa babaye didto sa hari, miyukbo siya agig pagtahod sa hari. Ug miingon, “Tabangi ako, Mahal nga Hari!” <verse number="5" style="v"/>Nangutana ang hari kaniya, “Unsa may imong problema?” Mitubag siya, “Usa ako ka balo, <verse number="6" style="v"/>ug may duha ka anak nga lalaki. Usa niana ka adlaw nagaaway silang duha sa uma, ug tungod kay wala didtoy makaulang kanila, namatay ang usa kanila. <verse number="7" style="v"/>Unya, miadto kanako ang tanan kong mga paryente ug miingon, ‘Itugyan kanamo ang imong anak, kay amo siyang patyon tungod kay iyang gipatay ang iyang igsoon. Dili siya angay nga manunod sa kabtangan sa iyang amahan.’ Kon himuon nila kini, mawala ang nahibilin kong anak nga mao na lang ang akong gilaoman nga motabang kanako, ug mawala na ang ngalan sa akong bana niining kalibotana.”</para>
  <para style="p">
    <verse number="8" style="v"/>Giingnan sa hari ang babaye, “Pauli kay ako na ang bahala. Maghatag akog mando nga dili nila unsaon ang imong anak.” <verse number="9" style="v"/>Miingon ang babaye, “Mahal nga hari, kon may moreklamo sa pagtabang mo kanako, ako ug ang akong pamilya ang manubag ug dili ikaw.” <verse number="10" style="v"/>Mitubag ang hari, “Kon adunay moreklamo kanimo, dad-a siya kanako, ug panigurohon ko nga dili na siya manghilabot kanimo pag-usab.” <verse number="11" style="v"/>Unya miingon ang babaye, “Mahal nga Hari, kon mahimo panumpa sa <char style="nd">Ginoo</char> nga imong Dios nga dili mo tugotan nga may manimalos sa akong anak aron dili siya mapatay ug dili na mosamot pa ang kagubot.” Mitubag si Haring David, “Ipanumpa ko sa buhi nga <char style="nd">Ginoo</char>, nga dili gayod maunsa ang imong anak.<note caller="+" style="f"><char style="fr" closed="false">14:11 </char><char style="fq" closed="false">dili gayod maunsa ang imong anak</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">walay bisan usa ka lugas sa buhok sa imong anak nga mahulog sa yuta.</char></note>”</para>
  <para style="p">
    <verse number="12" style="v"/>Unya miingon ang babaye, “Mahal nga Hari, pwede ba nga may isulti pa ako kanimo?” Mitubag ang hari, “Sige, unsa kana?” <verse number="13" style="v"/>Miingon ang babaye, “Wala ka kaha makasala sa katawhan sa Dios niining imong gisulti kanako? Sa imong gisulti, gihukman mo nga sad-an ang imong kaugalingon kay wala nimo pabalika ang imong anak nga giabog. <verse number="14" style="v"/>Mamatay kitang tanan; mahisama kita sa tubig nga nayabo sa yuta nga dili na matigom pag-usab. Apan dili lang basta-basta nga kuhaon sa <char style="nd">Ginoo</char> ang kinabuhi sa tawo; nagatinguha pa gani hinuon siya nga mahibalik kaniya ang iyang mga tawo nga nahilayo kaniya.</para>
  <para style="p">
    <verse number="15" style="v"/>“Mahal nga Hari, mianhi ako dinhi sa pagsugilon sa akong problema tungod kay nahadlok ako sa mga tawo. Miingon ako sa akong kaugalingon nga makigsulti ako kanimo kay basin na lang ug himuon mo ang akong ihangyo kanimo <verse number="16" style="v"/>nga luwason mo ako ug ang akong anak gikan sa mga tawo nga nagatinguha nga mawagtang kami sa yuta nga gihatag sa Dios kanamo. <verse number="17" style="v"/>Unya ang imong hukom nakahatag kanakog kalinaw. Kay sama ikaw sa anghel sa Dios nga nasayod kon unsa ang maayo ug daotan. Hinaut pa nga ubanan ka sa <char style="nd">Ginoo</char> nga imong Dios.”</para>
  <para style="p">
    <verse number="18" style="v"/>Unya miingon ang hari sa babaye, “Palihog, suginli ako sa tinuod bahin sa akong ipangutana kanimo.” Mitubag ang babaye, “Sige, Mahal nga Hari.” <verse number="19" style="v"/>Nangutana ang hari, “Si Joab ba ang nagtudlo kanimo niini?”</para>
  <para style="p">Mitubag ang babaye, “Dili gayod ako makalimod kanimo, Mahal nga Hari. Oo, si Joab nga imong alagad ang nagsugo kanako sa paghimo niini ug siya ang nagtudlo kon unsa ang akong isulti. <verse number="20" style="v"/>Gihimo niya kini aron mahibalik ang maayo ninyong relasyon ni Absalom. Apan nasabtan mo kini, Mahal nga Hari, kay sama ikaw sa anghel sa Dios—nasayod ka sa tanang nagakahitabo sa atong nasod.”</para>
  <para style="p">
    <verse number="21" style="v"/>Busa gipatawag sa hari si Joab ug giingnan, “Sige, lakaw ug dad-a dinhi ug balik ang batan-ong si Absalom.” <verse number="22" style="v"/>Unya miyukbo si Joab sa pagtahod sa hari ug miingon, “Hinaut nga panalanginan ka sa <char style="nd">Ginoo</char>, Mahal nga Hari. Karon nasayod na ako nga nalipay ka kanako tungod kay gituman mo ang akong hangyo.” <verse number="23" style="v"/>Unya milakaw si Joab sa Geshur ug gidala pagbalik si Absalom sa Jerusalem. <verse number="24" style="v"/>Apan nagmando ang hari, “Papaulia ninyo siya sa iyang balay; dili ko siya gusto nga makita dinhi sa palasyo.” Busa mipauli si Absalom sa iyang kaugalingong balay ug wala siya magpakita sa hari.</para>
  <para style="p">
    <verse number="25" style="v"/>Walay makatupong sa kaguwapo ni Absalom sa tibuok Israel, busa ginadayeg gayod siya sa tanan. Wala gayod siyay deperensya gikan sa ulo hangtod sa lapalapa. <verse number="26" style="v"/>Kausa lang siya magpaalot matag tuig, ug nagapaalot lang siya tungod kay bug-atan siya sa iyang buhok. Kon timbangon ang iyang buhok, motimbang kinig duha ka kilo, basi sa timbangan nga ginagamit sa hari. <verse number="27" style="v"/>Si Absalom may tulo ka mga anak nga lalaki ug usa ka babaye. Ang ngalan sa babaye si Tamar, ug guwapa kaayo siya. <verse number="28" style="v"/>Nagpuyo si Absalom sa Jerusalem sulod sa duha ka tuig nga wala gayod niya makita ang hari.</para>
  <para style="p">
    <verse number="29" style="v"/>Usa ka higayon, gipatawag ni Absalom si Joab sa paghangyo kaniya nga makigsulti sa hari alang kaniya. Apan wala si Joab moadto. Busa gipatawag niya pag-usab si Joab, apan wala gihapon kini moadto. <verse number="30" style="v"/>Unya miingon si Absalom sa iyang mga sulugoon, “Sunoga ninyo ang uma ni Joab nga gitamnan ug barley. Anaa kini tapad sa akong uma.” Busa gisunog nila ang uma ni Joab.</para>
  <para style="p">
    <verse number="31" style="v"/>Miadto si Joab kang Absalom ug miingon kaniya, “Nganong gisunog sa imong mga sulugoon ang akong uma?” <verse number="32" style="v"/>Mitubag si Absalom, “Tungod kay wala ka moanhi dinhi sa dihang gipatawag ko ikaw. Gusto ko unta nga moadto ka sa hari sa pagpangutana kaniya kon nganong gipakuha niya ako sa Geshur. Mas maayo pa nga nagpabilin na lang ako didto. Karon, gusto ko nga makita ang hari. Kon nakasala ako, mahimo niya akong ipapatay.”</para>
  <para style="p">
    <verse number="33" style="v"/>Busa miadto si Joab sa hari, ug gisulti niya ang giingon ni Absalom. Unya gipatawag sa hari si Absalom, ug pag-abot niya, miyukbo siya <char style="add">sa pagtahod</char> sa hari. Unya gihalokan siya sa hari.</para>
  <chapter number="15" style="c"/>
  <para style="s1">Nagplano si Absalom sa Pagrebelde</para>
  <para style="p">
    <verse number="1" style="v"/>Sa paglabay sa panahon, nakaangkon si Absalom ug karwahe ug mga kabayo, ug 50 ka mga guwardya. <verse number="2" style="v"/>Sayo siyang mobangon matag buntag ug magtindog sa daplin sa dalan nga paingon sa pultahan sa siyudad. Kon may moabot nga tawo nga may kaso nga gustong ipahusay sa hari, pangutan-on niya kon taga-asa kini, ug mosulti ang tawo kon asa siya nga tribo sa Israel naggikan. <verse number="3" style="v"/>Unya moingon si Absalom kaniya, “May katarungan ka sa imong kaso, galing lang kay walay representante ang hari nga maoy mamati niini. <verse number="4" style="v"/>Kon ako lang unta ang maghuhukom, makaduol kanako ang tanang mga tawo nga adunay reklamo o kaso, ug sigurohon ko nga mahatagan gayod silag hustisya.” <verse number="5" style="v"/>Ug kon adunay moduol nga tawo kaniya ug moyukbo <char style="add">agig pagtahod</char> kaniya, gakson niya kini ug halokan <char style="add">agig pag-abiabi</char>. <verse number="6" style="v"/>Mao kini ang gihimo ni Absalom sa tanang mga Israelinhon nga moadto sa hari aron magpahusay sa ilang kaso. Busa nadani niya ang mga Israelinhon.</para>
  <para style="p">
    <verse number="7" style="v"/>Paglabay sa upat ka tuig,<note caller="+" style="f"><char style="fr" closed="false">15:7 </char><char style="fq" closed="false">upat ka tuig</char><char style="fqa" closed="false">: </char><char style="ft" closed="false">Mao kini sa ubang mga kopya sa Septuagint ug sa Syriac; apan sa Hebreo, </char><char style="fqa" closed="false">40 ka tuig.</char></note> miingon si Absalom sa hari, “Tugoti ako nga moadto sa Hebron sa pagtuman sa akong gisaad sa <char style="nd">Ginoo</char>. <verse number="8" style="v"/>Sa didto pa ako magpuyo sa Geshur nga sakop sa Aram, nagsaad ako nga kon pabalikon ako pag-usab sa <char style="nd">Ginoo</char> dinhi sa Jerusalem, mosimba ako kaniya sa Hebron.” <verse number="9" style="v"/>Miingon ang hari kaniya, “Sige, ug maayong paglakaw.” Busa miadto si Absalom sa Hebron.</para>
  <para style="p">
    <verse number="10" style="v"/>Apan sa dihang didto na si Absalom sa Hebron, misekreto siyag padala ug mga mensahero sa tibuok Israel sa pagsulti niini, “Inigkadungog ninyo sa tingog sa budyong, singgit kamo, ‘Si Absalom na ang hari <char style="add">sa Israel, ug atua siya nagahari</char> sa Hebron!’ ” <verse number="11" style="v"/>200 ka mga tawo sa Jerusalem ang giimbitar ni Absalom nga mouban kaniya sa Hebron. Kining mga tawhana walay kalibotan sa plano ni Absalom. <verse number="12" style="v"/>Samtang naghalad si Absalom, gipatawag niya si Ahitofel sa lungsod sa Gilo. Kini si Ahitofel taga-Gilo mismo, ug usa sa mga magtatambag ni David. Wala midugay, nagkadaghan pa gayod ang mga sumusunod ni Absalom. Busa milig-on pa gayod ang iyang plano sa pagrebelde kang David.</para>
  <para style="s1">Miikyas si David</para>
  <para style="p">
    <verse number="13" style="v"/>May usa ka mensahero nga misulti kang David nga ang mga Israelinhon misuporta na kang Absalom. <verse number="14" style="v"/>Busa miingon si David sa tanan niyang opisyal nga kauban niya didto sa Jerusalem, “Dali, mangikyas kita, kay tingalig kalit nga mosulong si Absalom ug maabtan niya kita dinhi ug pamatyon, apil ang tanang mga lumulupyo sa Jerusalem. Pagdali kamo, kon buot ninyong makalingkawas kang Absalom!” <verse number="15" style="v"/>Miingon ang mga opisyal, “Mahal nga Hari, andam kami sa paghimo sa bisan unsa nga imong isulti.” <verse number="16" style="v"/>Busa milakaw si David uban ang iyang tibuok panimalay, apan gibilin niya ang napulo sa iyang mga asawa nga sulugoon aron sa pag-atiman sa palasyo.</para>
  <para style="p">
    <verse number="17" style="v"/>Mibaklay si David uban sa iyang mga tawo, ug mihunong sila sa kataposang balay sa siyudad. <verse number="18" style="v"/>Unya gipauna ni David ang tanan niyang mga tawo, apil na ang tanan <char style="add">niyang badigard</char> nga mga Keretnon ug mga Peletnon. Misunod usab ang 600 ka mga Gitanhon nga miuban kaniya gikan sa Gat. <verse number="19" style="v"/>Miingon si David kang Itai, nga <char style="add">pangulo sa mga</char> Gitanhon, “Nganong mouban man kamo kanamo? Balik kamo sa Jerusalem, ug pabilin kamo didto uban sa <char style="add">bag-ong</char> hari, kay mga dumuduong lang kamo sa Israel nga nagpalayo gikan sa inyong dapit. <verse number="20" style="v"/>Dili pa lang kamo dugayng miabot dinhi, ug karon mouban kamo kanako nga wala gani ako makahibalo kon asa ako paingon? Balik kamo sa inyong katagilungsod, ug hinaut nga ipakita sa <char style="nd">Ginoo</char> ang iyang gugma ug pagkamatinumanon kaninyo.” <verse number="21" style="v"/>Apan mitubag si Itai sa hari, “Ipanumpa ko sa buhi nga <char style="nd">Ginoo</char> ug kanimo, Mahal nga Hari, nga mouban kami kanimo bisan asa ikaw paingon, bisan kamatayon pa ang among dangatan.” <verse number="22" style="v"/>Miingon si David kaniya, “Kon mao kana, sige, uban kamo kanamo.” Busa miuban si Itai ug ang tanan niyang mga tawo, ug ang ilang mga pamilya. <verse number="23" style="v"/>Labihan gayod ang pagpanghilak sa mga tawo sa Jerusalem sa dihang nangagi ang mga tawo ni David. Mitabok si David sa lugut sa Kidron uban sa iyang mga tawo paingon sa kamingawan.</para>
  <para style="p">
    <verse number="24" style="v"/>Didto usab ang mga pari nga si Zadok ug Abiatar, ug ang tanang mga Levita nga nagadala sa sudlanan sa Kasabotan sa Dios. Gibutang nila ang sudlanan sa Kasabotan ug naghalad si Abiatar hangtod nga nakabiya sa siyudad ang tanang mga tawo ni David. <verse number="25" style="v"/>Unya miingon si David kang Zadok, “Ibalik ang Kahon sa Dios sa Jerusalem. Kon nalipay ang <char style="nd">Ginoo</char> kanako, pabalikon niya ako sa Jerusalem ug makita ko pag-usab ang Kahon sa Dios ug ang dapit nga nahimutangan niini. <verse number="26" style="v"/>Apan kon moingon siya nga wala siya malipay kanako, andam ako kon unsa man ang iyang gustong himuon kanako.”</para>
  <para style="p">
    <verse number="27" style="v"/>Miingon pa gayod si David kang Zadok, “Balik kamo ni Abiatar ngadto sa Jerusalem nga malinawon, uban ang imong anak nga si Ahimaaz ug ang anak ni Abiatar nga si Jonatan, ug pagpaniid kamo didto.<note caller="+" style="f"><char style="fr" closed="false">15:27 </char><char style="fq" closed="false">ug pagpaniid kamo didto</char><char style="fqa" closed="false">: </char><char style="ft" closed="false">Dili klaro ang buot ipasabot niini sa Hebreo nga teksto.</char></note> <verse number="28" style="v"/>Maghulat ako sa tabokanan sa suba sa kamingawan hangtod nga makadawat ako ug balita gikan kaninyo.” <verse number="29" style="v"/>Busa gibalik ni Zadok ug ni Abiatar ang Kahon sa Dios ngadto sa Jerusalem, ug nagpabilin sila didto.</para>
  <para style="p">
    <verse number="30" style="v"/>Mitungas si David sa Bukid sa mga Olibo. Nagtiniil lang siya ug ginatabonan niya ang iyang ulo samtang nagahilak. Mitungas usab nga nagahilak ang iyang mga kauban ug ginatabonan usab nila ang ilang mga ulo. <verse number="31" style="v"/>Unya may nakasulti kang David nga si Ahitofel usa na sa mga misuporta kang Absalom. Busa nagaampo si David, “<char style="nd">Ginoo</char>, himoang walay pulos ang tambag ni Ahitofel.”</para>
  <para style="p">
    <verse number="32" style="v"/>Sa dihang nakaabot sila si David sa ibabaw sa Bukid sa mga Olibo, diin ginasimba sa mga tawo ang Dios, gitagbo sila ni Hushai nga Arkanhon. Gisi ang iyang bisti ug may abog ang iyang ulo <char style="add">sa pagpakita sa iyang pagsubo</char>. <verse number="33" style="v"/>Miingon si David kaniya, “Wala kay ikatabang kon mouban ka kanako. <verse number="34" style="v"/>Apan kon mobalik ka sa siyudad ug sultihan mo si Absalom nga moalagad ka kaniya sama sa imong pag-alagad kanako kaniadto, matabangan mo ako pinaagi sa pagsanta sa mga tambag ni Ahitofel. <verse number="35" style="v"/>Atua didto si Zadok ug si Abiatar nga mga pari. Sultihi sila sa tanan mong madunggan didto sa palasyo sa hari. <verse number="36" style="v"/>Unya paanhia dinhi kanako ang ilang mga anak nga si Ahimaaz ug si Jonatan aron sa pagbalita kanako sa imong mga nadungog.” <verse number="37" style="v"/>Busa mibalik si Hushai nga amigo ni David ngadto sa Jerusalem. Naatol kadto sa pagsulod ni Absalom sa siyudad.</para>
  <chapter number="16" style="c"/>
  <para style="s1">Si David ug si Ziba</para>
  <para style="p">
    <verse number="1" style="v"/>Igo lang nakalapas ug gamay si David sa tumoy sa bukid sa dihang gitagbo siya ni Ziba nga sulugoon ni Mefiboshet. May dala siyang duha ka asno nga gikargahan ug 200 ka buok nga pan, 100 ka kumkom nga pasas, 100 ka hinog nga prutas,<note caller="+" style="f"><char style="fr" closed="false">16:1 </char><char style="fq" closed="false">prutas</char><char style="fqa" closed="false">: </char><char style="ft" closed="false">Tingali prutas nga igos o pomegranata.</char></note> ug bino nga gisulod sa sudlanan nga panit. <verse number="2" style="v"/>Gipangutana ni David si Ziba, “Nganong nagdala ka niana?” Mitubag si Ziba, “Ang mga asno alang sa imong pamilya aron ilang masakyan, ang mga pan ug mga prutas aron inyong kan-on sa imong mga kauban, ug ang bino aron inyong imnon kon kapuyon kamo sa kamingawan.”</para>
  <para style="p">
    <verse number="3" style="v"/>Nangutana si David, “Asa <char style="add">si Mefiboshet,</char> ang apo sa imong agalon nga si Saul?” Mitubag si Ziba, “Nagpabilin siya sa Jerusalem, tungod kay naghunahuna siya nga ibalik kaniya sa mga Israelinhon niining panahona ang gingharian sa iyang lolo.” <verse number="4" style="v"/>Miingon si David, “Kon mao kana, ihatag ko na kanimo karon ang tanang gipanag-iya ni Mefiboshet.” Miingon si Ziba, “Mahal nga Hari, andam ako sa pag-alagad kanimo. Hinaut nga malipay ka kanako.”</para>
  <para style="s1">Gipanghimaraot ni Shimei si David</para>
  <para style="p">
    <verse number="5" style="v"/>Sa dihang duol na si Haring David sa Bahurim, may tawo nga migawas niadto nga lungsod ug ginapanghimaraot niya si David. Kining tawhana mao si Shimei nga anak ni Gera ug paryente ni Saul. <verse number="6" style="v"/>Gibato niya si David ug ang iyang mga opisyal bisan ug gilibotan si David sa iyang mga tawo ug mga sinaligan nga guwardya. <verse number="7" style="v"/>Mao kini ang iyang panghimaraot kang David: “Ayaw pagsulod sa among lungsod, ikaw nga mamumuno ug daotan nga tawo! <verse number="8" style="v"/>Gipanimaslan ka na sa <char style="nd">Ginoo</char> tungod sa imong pagpatay kang Saul ug sa panimalay niini, kinsa imong gipulihan ingon nga hari. <char style="add">Giilog mo ang gingharian gikan kang Saul,</char> apan karon gihatag kini sa <char style="nd">Ginoo</char> sa imong anak nga si Absalom. Miabot kanimo kini nga kalaglagan tungod sa imong pagkamamumuno.”</para>
  <para style="p">
    <verse number="9" style="v"/>Miingon sa hari si Abishai nga anak ni Zeruya, “Mahal nga Hari, nganong gipasagdan mo lang nga panghimaraoton ka nianang tawo nga sama lang sa patay nga iro? Tugoti ako nga putlan siyag ulo.” <verse number="10" style="v"/>Apan miingon ang hari, “Kamong mga anak ni Zeruya, unsay inyong labot? Kon gisugo siya sa <char style="nd">Ginoo</char> nga panghimaraoton ako, kinsa ako nga mopugong kaniya?” <verse number="11" style="v"/>Unya miingon si David kang Abishai ug sa tanan niyang mga opisyal, “Kon ang akong anak mismo nagatinguha sa pagpatay kanako, unsa pa kaha kining paryente ni Saul?<note caller="+" style="f"><char style="fr" closed="false">16:11 </char><char style="fq" closed="false">paryente ni Saul</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Benjaminhon.</char></note> Pasagdi lang ninyo siya kay ang <char style="nd">Ginoo</char> ang nagsugo kaniya. <verse number="12" style="v"/>Basin pa ug makita sa <char style="nd">Ginoo</char> ang akong kalisod, ug balosan niya ug kaayohan ang panghimaraot nga akong nadawat karon.”</para>
  <para style="p">
    <verse number="13" style="v"/>Busa nagpadayon si David ug ang iyang mga tawo sa paglakaw samtang nagpaatbang usab kanila sa paglakaw si Shimei agi sa kilid sa bungtod. Samtang nagalakaw sila, padayon nga gipanghimaraot ni Shimei si David, ug gilabay ug bato ug yuta. <verse number="14" style="v"/>Gikapoy pag-ayo si David ug ang tanan niyang mga tawo, busa namahulay sila pag-abot nila sa Suba sa Jordan.<note caller="+" style="f"><char style="fr" closed="false">16:14 </char><char style="fq" closed="false">sa Suba sa Jordan</char><char style="fqa" closed="false">: </char><char style="ft" closed="false">Wala kini sa Hebreo, apan makita sa usa ka Griego nga teksto.</char></note></para>
  <para style="s1">Nakigkita si Hushai kang Absalom</para>
  <para style="p">
    <verse number="15" style="v"/>Sa laing bahin, miabot si Absalom, si Ahitofel, ug ang uban pang mga Israelinhon sa Jerusalem. <verse number="16" style="v"/>Miabot usab didto si Hushai nga Arkanhon, nga amigo ni David, ug miadto siya kang Absalom ug miingon kaniya, “Malungtarong kinabuhi alang sa Mahal nga Hari! Malungtarong kinabuhi alang sa Mahal nga Hari!” <verse number="17" style="v"/>Gipangutana ni Absalom si Hushai, “Asa na ang imong pagkamaunongon sa imong amigo <char style="add">nga si David</char>? Nganong wala ka mouban kaniya?” <verse number="18" style="v"/>Mitubag si Hushai, “Kanimo ako mouban kay ikaw ang gipili sa <char style="nd">Ginoo</char> ug sa tibuok katawhan sa Israel nga mahimong hari. <verse number="19" style="v"/>Gawas niana, kinsa pa ba ang akong alagaran kondili ikaw nga anak <char style="add">sa akong agalon nga si David</char>? Maingon nga nagaalagad ako sa imong amahan, mag-alagad usab ako kanimo.”</para>
  <para style="s1">Ang Tambag ni Ahitofel kang Absalom</para>
  <para style="p">
    <verse number="20" style="v"/>Unya, miingon si Absalom kang Ahitofel, “Sultihi ako kon unsay atong buhaton.” <verse number="21" style="v"/>Mitubag si Ahitofel, “Pakigdulog sa mga asawa sa imong amahan nga iyang gibilin aron mag-atiman sa palasyo. Unya mahibaloan sa tanang mga Israelinhon nga gipasuko mo pag-ayo ang imong amahan, ug tungod niini molig-on pa gayod ang suporta sa imong mga tawo kanimo.” <verse number="22" style="v"/>Busa nagpatindog sila ug tolda alang kang Absalom sa atop sa palasyo, ug makita sa tibuok Israel nga nagasulod siya didto sa pagpakigdulog sa mga asawa sa iyang amahan.</para>
  <para style="p">
    <verse number="23" style="v"/>Niadtong panahona nagsunod gayod si Absalom sa mga tambag ni Ahitofel, sama sa gihimo ni David. Kay giisip nila ang tambag ni Ahitofel nga gikan sa Dios.</para>
  <chapter number="17" style="c"/>
  <para style="p">
    <verse number="1" style="v"/>Unya miingon si Ahitofel kang Absalom, “Tugoti ako nga magpili<note caller="+" style="f"><char style="fr" closed="false">17:1 </char><char style="fq" closed="false">Tugoti ako nga magpili</char><char style="fqa" closed="false">: </char><char style="ft" closed="false">o, </char><char style="fqa" closed="false">Magapili ako.</char></note> ug 12,000 ka mga tawo aron sa pagpangita kang David karong gabii. <verse number="2" style="v"/>Sulongon namo siya samtang gikapoy siya ug giluyahan. Mataranta siya ug mangikyas ang tanan niyang mga tawo. Si David lang ang akong patyon, <verse number="3" style="v"/>ug pabalikon ko kanimo ang tanan niyang tawo sama sa asawa nga mibalik sa iyang bana.<note caller="+" style="f"><char style="fr" closed="false">17:3 </char><char style="fq" closed="false">sama sa asawa nga mibalik sa iyang bana</char><char style="fqa" closed="false">: </char><char style="ft" closed="false">Mao kini sa Septuagint, apan sa Hebreo dili klaro.</char></note> Kon si David lang ang patyon, ang iyang mga tawo dili na magpakiggira pa.” <verse number="4" style="v"/>Nagustohan ni Absalom ug sa tanang tigdumala sa Israel ang maong plano.</para>
  <para style="p">
    <verse number="5" style="v"/>Apan miingon si Absalom, “Tawgon usab nato si Hushai nga Arkanhon, aron madunggan ta usab kon unsay iyang ikasulti.” <verse number="6" style="v"/>Busa sa dihang miabot si Hushai gisugilon kaniya ni Absalom ang gitambag ni Ahitofel. Unya miingon si Absalom, “Himuon ba nato ang iyang giingon? Kon dili, unsa may imong ikasulti?” <verse number="7" style="v"/>Mitubag si Hushai kang Absalom, “Sa pagkakaron, ang gitambag ni Ahitofel dili maayo. <verse number="8" style="v"/>Nakaila ka sa imong amahan ug sa iyang mga tawo; mga maisog sila nga sundalo ug bangis sama sa <char style="add">mananap nga</char> oso<note caller="+" style="f"><char style="fr" closed="false">17:8 </char><char style="fq" closed="false">oso</char><char style="fqa" closed="false">: </char><char style="ft" closed="false">sa English, </char><char style="fqa" closed="false">bear.</char></note> nga giilogan ug mga anak. Gawas pa niana, ang imong amahan hanas sa pagpakig-away, ug dili siya makig-uban ug katulog sa iyang mga tawo. <verse number="9" style="v"/>Tingali niining higayona nagatago siya sa langub o sa uban nga mga dapit. Kon maunhan ka niya sa pag-asdang ug may mangamatay sa imong mga sundalo, ang makadungog niini moingon nga napildi na ang imong mga sundalo. <verse number="10" style="v"/>Unya bisan ang labing isog mong mga sundalo, nga sama kaisog sa liyon, mahadlok. Kay nahibalo ang tanang Israelinhon nga ang imong amahan hanas sa pagpakig-away ug isog ang iyang mga tawo. <verse number="11" style="v"/>Busa tambagan ko ikaw nga tigoma gayod ang tanang mga Israelinhon gikan sa Dan hangtod sa Beersheba,<note caller="+" style="f"><char style="fr" closed="false">17:11 </char><char style="fq" closed="false">gikan sa Dan hangtod sa Beersheba</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">sa tibuok nasod sa Israel.</char></note> nga daw sama kadaghan sa balas sa baybayon. Ug ikaw mismo ang mangulo kanila sa pagpakiggira. <verse number="12" style="v"/>Unya atong pangitaon si David bisan asa pa siya, ug hugopan nato siya nga daw tun-og nga mihugop sa yuta; ug siya ug ang iyang mga tawo mahurot ug kamatay. <verse number="13" style="v"/>Kon moikyas siya ngadto sa usa ka lungsod, hiktan nato ang mga paril niini ug birahon ngadto sa lugut hangtod nga malumpag kini ug walay mahibilin niini nga bato.” <verse number="14" style="v"/>Miingon si Absalom ug ang tanang tigdumala sa Israel, “Mas maayo ang tambag ni Hushai nga Arkanhon kay sa kang Ahitofel.” Pagbuot sa <char style="nd">Ginoo</char> nga dili sundon ni Absalom ang maayong tambag ni Ahitofel, aron malaglag si Absalom.</para>
  <para style="p">
    <verse number="15" style="v"/>Gisultihan ni Hushai ang mga pari nga si Zadok ug si Abiatar mahitungod sa gitambag ni Ahitofel kang Absalom ug sa mga tigdumala sa Israel, ug sa iya usab nga gitambag. <verse number="16" style="v"/>Unya miingon siya kanila, “Pahibaloa dayon si David nga dili siya magpabilin sa tabokanan sa <char style="add">Suba sa Jordan didto sa</char> kamingawan karong gabhiona, kinahanglan nga motabok dayon sila <char style="add">sa suba</char> aron dili sila mangamatay.”</para>
  <para style="p">
    <verse number="17" style="v"/>Niadtong higayona, nagahulat si Jonatan <char style="add">nga anak ni Abiatar</char> ug si Ahimaaz <char style="add">nga anak ni Zadok</char> sa En Rogel, kay dili sila gustong makit-an nga mosulod ug mogawas sa Jerusalem. May gikasabot sila nga usa ka sulugoong babaye nga maoy moadto ug mosulti kanila sa mensahe nga ilang ihatag ngadto kang David. <verse number="18" style="v"/>Apan may nakakita kanila nga usa ka batan-ong lalaki, ug misulti kini ngadto kang Absalom. Busa nagdali-dali silang duha ug biya, ug miadto sa balay sa usa ka tawo sa Bahurim. Kining tawhana may atabay diha sa iyang tugkaran, ug nanaog sila si Jonatan ug si Ahimaaz didto <char style="add">aron sa pagtago</char>. <verse number="19" style="v"/>Mikuha ug tabon ang iyang asawa ug gitabonan ang atabay ug unya gibularan ug trigo aron walay makahunahuna nga may nagtago didto. <verse number="20" style="v"/>Sa dihang miadto ang mga tawo ni Absalom sa balay sa tawo, gipangutana nila ang iyang asawa, “Nakita ba ninyo si Ahimaaz ug si Jonatan?” Mitubag ang asawa, “Mitabok sila sa suba.” Gipangita nila sila apan wala nila makita, busa mibalik na lang sila sa Jerusalem.</para>
  <para style="p">
    <verse number="21" style="v"/>Sa dihang nakalakaw na ang mga tawo ni Absalom, migawas dayon si Jonatan ug si Ahimaaz sa atabay ug miadto kang David ug miingon, “Tabok dayon kamo sa suba, kay nagtambag si Ahitofel nga patyon ka.” <verse number="22" style="v"/>Busa mitabok si David ug ang iyang mga tawo sa <char style="add">Suba sa</char> Jordan, ug sa pagkakaadlawon didto na silang tanan sa tabok.</para>
  <para style="p">
    <verse number="23" style="v"/>Sa dihang nahibaloan ni Ahitofel nga wala sunda ang iyang tambag, misakay siya sa iyang asno ug mipauli sa iyang lungsod. Namilinbilin siya sa iyang pamilya ug unya naghikog pinaagi sa pagbitay sa iyang kaugalingon. Gilubong siya sa gilubngan sa iyang amahan.</para>
  <para style="p">
    <verse number="24" style="v"/>Nakaabot na sila si David sa Mahanaim sa dihang mitabok si Absalom ug ang tanan niyang mga tawo sa <char style="add">Suba sa</char> Jordan. <verse number="25" style="v"/>Gipili ni Absalom si Amasa puli kang Joab ingon nga komander sa mga sundalo. Kini si Amasa anak ni Jeter nga Ishmaelinhon.<note caller="+" style="f"><char style="fr" closed="false">17:25 </char><char style="fq" closed="false">Ishmaelinhon</char><char style="fqa" closed="false">: </char><char style="ft" closed="false">Mao kini sa ubang mga kopya sa Septuagint; apan sa Hebreo, </char><char style="fqa" closed="false">Israelinhon.</char></note> Ang iyang inahan nga si Abigail, nga anak ni Nahash, igsoon sa inahan ni Joab nga si Zeruya. <verse number="26" style="v"/>Nagkampo si Absalom ug ang mga Israelinhon sa Gilead.</para>
  <para style="p">
    <verse number="27" style="v"/>Sa pag-abot nila ni David sa Mahanaim, <char style="add">giabiabi sila nila ni</char> Shobi nga anak ni Nahash nga Amonihanon nga taga-Raba, ni Makir nga anak ni Amiel nga taga-Lo Debar, ug ni Barzilai nga Gileadnon nga taga-Rogelim. <verse number="28" style="v"/>May mga dala silang higdaanan, yahong, kolon, trigo, barley, harina, sinanlag nga lugas, liso nga mga utanon, batong, <verse number="29" style="v"/>dugos, keso, karnero, ug mantikilya. Gihatag nila kini kang David ug sa iyang mga tawo, kay nasayod sila nga gigutom, gikapoy, ug giuhaw gayod sila gikan sa <char style="add">ilang paglakaw sa</char> kamingawan.</para>
  <chapter number="18" style="c"/>
  <para style="s1">Namatay si Absalom</para>
  <para style="p">
    <verse number="1" style="v"/>Gigrupo ni David ang iyang mga tawo sa tag-1,000 ug tag-100, ug nagpili siyag mga komander aron mangulo niini. <verse number="2" style="v"/>Unya gipalakaw niya sila sa tulo ka grupo. Si Joab ang nangulo sa usa ka grupo, si Abishai usab nga igsoon ni Joab ang sa usa ka grupo, ug si Itai nga taga-Gat ang nangulo sa ikatulo nga grupo. Miingon si Haring David kanila, “Mouban gayod ako kaninyo sa pagpakiggira.” <verse number="3" style="v"/>Apan miingon ang iyang mga tawo, “Dili ka angay mouban kanamo. Dili igsapayan sa mga kaaway kon mosibog kami, o mamatay man ang katunga kanamo. Mas gusto pa nila nga ikaw ang mamatay kay sa mamatay ang 10,000 kanamo. Busa maayo pa nga magpabilin ka lang dinhi sa lungsod ug magpadala ug tabang kon kinahanglan namo.” <verse number="4" style="v"/>Mitubag si Haring <char style="add">David</char>, “Himuon ko kon unsa ang giisip ninyo nga maayo.” Nagtindog si Haring <char style="add">David</char> sa kilid sa pultahan <char style="add">sa lungsod</char> samtang nanggawas ang tanan niyang mga tawo nga naggrupo sa tag-1,000 ug tag-100. <verse number="5" style="v"/>Mimando si Haring <char style="add">David</char> kang Joab, Abishai, ug kang Itai, “Tungod ug alang kanako, ayaw ninyo pasipad-i ang batan-on nga si Absalom.” Nadunggan sa tanang grupo ang gimando ni David sa iyang mga komander.</para>
  <para style="p">
    <verse number="6" style="v"/>Milakaw ang mga sundalo <char style="add">ni David</char> sa pagpakiggira sa <char style="add">mga sundalo sa</char> Israel. Ug didto sila nagsangka sa kalasangan sa Efraim. <verse number="7" style="v"/>Napildi ang mga sundalo sa Israel sa mga sundalo ni David. Daghan kaayo ang nangamatay niadtong adlawa—20,000 ka mga tawo. <verse number="8" style="v"/>Mikaylap ang panaggira sa tibuok nga kalasangan, ug mas daghan pa ang nangamatay sa peligro sa kalasangan kaysa espada.</para>
  <para style="p">
    <verse number="9" style="v"/>Nagpadayon ang gira, ug natagboan ni Absalom ang mga tawo ni David, ug miikyas siya sakay sa mula. Miagi ang mula ilalom sa dakong kahoyng terebinto (tugas) ug nasangit ang ulo ni Absalom sa labong nga mga sanga niini. Misutoy ug dagan ang mula ug nahibilin nga nagbitay si Absalom. <verse number="10" style="v"/>Sa dihang nakita kini sa usa sa mga tawo <char style="add">ni David</char>, miadto siya kang Joab ug miingon, “Nakita ko si Absalom nga nagbitay sa kahoyng terebinto (tugas).” <verse number="11" style="v"/>Miingon si Joab kaniya, “Unsa? Nakita mo siya? Nganong wala mo siya patya? Kon gipatay mo pa siya, gigantihan ko unta ikaw ug napulo ka pilak ug bakos.<note caller="+" style="f"><char style="fr" closed="false">18:11 </char><char style="fq" closed="false">bakos</char><char style="fqa" closed="false">: </char><char style="ft" closed="false">Ihatag kini ngadto sa mga bayani; posible pinasahi o pang-opisyal nga bakos.</char></note>” <verse number="12" style="v"/>Apan mitubag ang tawo, “Bisan ug hatagan mo pa ako ug 1,000 ka pilak dili ko patyon ang anak sa hari. Nadunggan namo ang gimando sa hari kanimo, kang Abishai, ug kang Itai, nga dili ninyo pasipad-an ang batan-on nga si Absalom nga iyang anak tungod ug alang kaniya. <verse number="13" style="v"/>Ug bisan pa kon ibutang ko sa kakuyaw ang akong kinabuhi pinaagi sa pagpatay kang Absalom, mahibaloan gihapon kini sa hari, ug dili mo ako labanan.” <verse number="14" style="v"/>Miingon si Joab, “Nagausik lang ako ug panahon kanimo!” Unya mikuha si Joab ug tulo ka bangkaw ug iyang gibangkaw sa dughan si Absalom nga buhi pa nga nagbitay sa kahoyng terebinto (tugas). <verse number="15" style="v"/>Unya gilibotan pa gayod si Absalom sa napulo ka tigdala sa armas ni Joab, ug gitiwasan siya. <verse number="16" style="v"/>Unya gipatingog ni Joab ang budyong sa pagpaundang sa iyang mga tawo sa paggukod sa mga sundalo sa Israel. <verse number="17" style="v"/>Gikuha nila ang patayng lawas ni Absalom ug gihulog sa lawom nga bangag didto sa kalasangan ug gitabonan ug daghan kaayong mga bato. Samtang sa laing bahin, nanagan pauli ang tanang sundalo sa Israel.</para>
  <para style="p">
    <verse number="18" style="v"/>Niadtong buhi pa si Absalom nagpatindog siyag monumento alang sa iyang kaugalingon didto sa Kapatagan sa Hari, tungod kay miingon siya, “Wala akoy anak nga lalaki nga modala sa akong ngalan.” Ginganlan niya kadto ug “Monumento ni Absalom,” ug mao gihapon ang ngalan niini hangtod karon.</para>
  <para style="s1">Nagsubo si David sa Pagkamatay ni Absalom</para>
  <para style="p">
    <verse number="19" style="v"/>Unya, miingon si Ahimaaz, nga anak ni Zadok, <char style="add">kang Joab,</char> “Tugoti ako nga moadto kang David aron sa pagbalita kaniya nga giluwas siya sa <char style="nd">Ginoo</char> gikan sa iyang mga kaaway.” <verse number="20" style="v"/>Miingon si Joab, “Dili ikaw ang mobalita sa hari karong adlawa. Mahimo kang makabalita kaniya sa ubang adlaw apan dili karon, tungod kay namatay ang anak sa hari.” <verse number="21" style="v"/>Unya miingon si Joab sa usa ka tawo nga taga-Etiopia,<note caller="+" style="f"><char style="fr" closed="false">18:21 </char><char style="fq" closed="false">taga-Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">taga-Cush.</char></note> “Lakaw, ug sultihi si Haring <char style="add">David</char> kon unsay imong nakita.” Pagkahuman ug yukbo sa tawo kang Joab, midagan kini. <verse number="22" style="v"/>Miingon pag-usab si Ahimaaz kang Joab, “Bisan unsa pay mahitabo, tugoti ako nga mosunod sa tawo nga taga-Etiopia.” Miingon si Joab “Anak, nganong gusto ka man gayod moadto? Wala ka may makuha nga ganti niining imong ibalita.” <verse number="23" style="v"/>Miingon siya, “Bisan unsa pay mahitabo, molakaw gayod ako.” Busa miingon si Joab kaniya, “Sige, lakaw!” Busa midagan si Ahimaaz, ug nanglaktod siya sa kapatagan <char style="add">sa Jordan</char>, ug naunhan pa niya ang tawo nga taga-Etiopia.</para>
  <para style="p">
    <verse number="24" style="v"/>Samtang naglingkod si <char style="add">Haring</char> David sa taliwala sa pultahan sa unang paril ug sa pultahan sa ikaduhang paril <char style="add">sa lungsod</char>, misaka ang tigbantay sa ibabaw sa unang paril kilid sa pultahan. Sa iyang pagtan-aw-tan-aw, may nakita siyang usa ka tawo nga nagadagan. <verse number="25" style="v"/>Misinggit siya kang Haring <char style="add">David</char> nga may tawo nga nagaabot. Miingon si Haring <char style="add">David</char>, “Kon usa lang siya may dala siguro siyang balita.” Samtang nagkaduol nga nagkaduol ang tawo, <verse number="26" style="v"/>may nakita na usab ang tigbantay nga usa pa ka tawo nga nagadagan. Misinggit siya nga may lain na usab nga nagaabot. Miingon ang hari, “May dala usab siguro siyang balita.” <verse number="27" style="v"/>Miingon ang tigbantay, “Ang nagauna morag si Ahimaaz nga anak ni Zadok.” Miingon ang hari, “Maayo siya nga tawo. May dala siguro siyang maayong balita.” <verse number="28" style="v"/>Pag-abot ni Ahimaaz, nangumusta siya sa hari ug miluhod <char style="add">agig pagtahod kaniya</char>. Unya miingon siya, “Dalaygon ang <char style="nd">Ginoo</char> nga imong Dios, Mahal nga Hari! Gipadaog ka niya batok sa mga tawo nga mirebelde kanimo.” <verse number="29" style="v"/>Nangutana ang hari, “Kumusta ang batan-on nga si Absalom? Wala ba siya maunsa?” Mitubag si Ahimaaz, “Sa dihang gipatawag ako ni Joab nga imong alagad, nakita ko nga nagkagubot ang mga tawo apan wala ako masayod kon unsa kadto.” <verse number="30" style="v"/>Miingon ang hari, “Diha ka lang una.” Busa mitindog siya sa daplin. <verse number="31" style="v"/>Wala madugay miabot ang tawo nga taga-Etiopia ug miingon, “Mahal nga Hari, may maayo akong balita. Giluwas ka sa <char style="nd">Ginoo</char> karong adlawa gikan sa tanang mirebelde kanimo.” <verse number="32" style="v"/>Nangutana ang hari kaniya, “Kumusta ang batan-on nga si Absalom? Wala ba siya maunsa?” Mitubag ang tawo, “Hinaut nga ang nahitabo kaniya, mahitabo usab sa tanan mong mga kaaway, Mahal nga Hari.”</para>
  <para style="p">
    <verse number="33" style="v"/>Nangurog si David. Misaka siya sa kuwarto sa ibabaw sa pultahan sa lungsod ug mihilak. Samtang nagsaka siya, miingon siya, “O Absalom, anak ko, ako na lang unta ang namatay ug dili ikaw. O Absalom, anak ko, anak ko!”</para>
  <chapter number="19" style="c"/>
  <para style="p">
    <verse number="1" style="v"/>May misugilon kang Joab nga nagahilak ang hari ug nagasubo tungod kang Absalom. <verse number="2" style="v"/>Sa dihang nadungog kini sa mga sundalo, napulihan ug kasubo ang ilang pagsadya sa ilang kadaogan. <verse number="3" style="v"/>Hilom silang mibalik sa lungsod <char style="add">sa Mahanaim,</char> nga daw mga sundalo nga naulawan tungod kay misibog sa pagpakiggira. <verse number="4" style="v"/>Gitabonan ni David ang iyang nawong ug mihilak ug kusog, “O Absalom, anak ko, anak ko!”</para>
  <para style="p">
    <verse number="5" style="v"/>Unya miadto si Joab sa balay sa hari ug miingon, “Gipakaulawan mo karong adlawa ang imong mga tawo nga nagluwas sa imong kinabuhi ug sa kinabuhi sa imong mga anak ug mga asawa. <verse number="6" style="v"/>Gimahal mo ang nakigbatok kanimo, ug gikontra mo ang nagmahal kanimo. Dayag nga gipakawalay-bili nimo ang imong mga opisyal ug mga tawo. Nasabtan ko nga mas malipay ka pa kon buhi si Absalom ug kaming tanan ang namatay. <verse number="7" style="v"/>Busa karon, gawas, ug pasalamati ang imong mga tawo. Kay kon dili, ipanumpa ko sa <char style="nd">Ginoo</char> nga walay usa kanila nga mahibilin uban kanimo niining gabhiona. Ug mao unya kini ang labing daotan nga mahitabo kanimo sukad sa imong pagkabatan-on hangtod karon.” <verse number="8" style="v"/>Busa mitindog si David ug milingkod sa may pultahan sa lungsod. Sa dihang nahibaloan kini sa mga tawo, miduol silang tanan kaniya.</para>
  <para style="s1">Mibalik si David sa Jerusalem</para>
  <para style="p">Sa laing bahin, ang mga sundalo sa Israel <char style="add">nga dapig kang Absalom,</char> miikyas na ngadto sa ilang mga pinuy-anan. <verse number="9" style="v"/>Nanggilalis ang mga tawo sa tibuok Israel. Nagaingon sila, “Giluwas kita ni Haring <char style="add">David</char> sa atong mga kaaway nga mga Filistihanon, apan mibiya siya gikan sa atong nasod tungod kang Absalom. <verse number="10" style="v"/>Namatay sa panag-away si Absalom nga atong gipili nga mangulo kanato. Nganong dili man kita mangitag paagi nga mapabalik si Haring <char style="add">David</char> ingon nga hari?”</para>
  <para style="p">
    <verse number="11-12" style="v"/>Sa dihang nabalitaan ni Haring David ang ilang gihisgotan, nagpadala siyag mensahe sa mga pari nga si Zadok ug si Abiatar, nga nagaingon, “Isulti ninyo kini ngadto sa mga tigdumala sa Juda: ‘Nabalitaan ko nga gusto sa inyong mga lumulupyo nga ibalik ako ingon nga hari. Nganong naulahi man kamo sa pagpabalik kanako ingon nga hari? Dili ba mga paryente ko man kamo ug mga kadugo ko pa gayod?’ <verse number="13" style="v"/>Ug isulti usab ninyo kini ngadto kang Amasa, ‘Tungod kay kadugo ko ikaw, himuon ko ikaw nga komander sa akong mga sundalo puli kang Joab. Kon dili ko kini himuon, hinaut nga silotan ako sa Dios sa labihan gayod.’ ”</para>
  <para style="p">
    <verse number="14" style="v"/>Nakombinse ang tanang taga-Juda ug nagkahiusa sila sa ilang desisyon. Nagpadala silag mensahe ngadto kang David nga nagaingon, “Balik na dinhi kanamo uban sa tanan mong mga tawo.”</para>
  <para style="p">
    <verse number="15" style="v"/>Busa mibalik si David. Ug sa pag-abot niya sa <char style="add">Suba sa</char> Jordan, gitagbo siya sa taga-Juda nga miadto didto sa Gilgal sa pagtabang kaniya sa pagtabok sa suba. <verse number="16" style="v"/>Midali-dali usab pag-uban sa pagtagbo kang David si Shimei nga anak ni Gera, nga usa ka Benjaminhon nga gikan sa Bahurim. <verse number="17" style="v"/>May kauban siyang 1,000 ka mga Benjaminhon, apil na niini si Ziba nga alagad sa pamilya ni Saul, ug ang iyang 15 ka mga anak nga lalaki ug 20 ka sulugoon. Midali-dali gayod sila sa pagtagbo kang David didto sa <char style="add">Suba sa</char> Jordan. <verse number="18" style="v"/>Gitabangan nilang tanan si David ug ang iyang panimalay sa pagtabok sa suba, ug gituman nila ang tanang gipabuhat ni David.</para>
  <para style="s1">Ang Kaayo ni David kang Shimei</para>
  <para style="p">Sa dihang motabok na si David sa <char style="add">Suba sa</char> Jordan, miluhod si Shimei sa iyang atubangan <verse number="19" style="v"/>ug miingon siya, “Mahal nga hari, pasayloa ako. Hinaut nga kalimtan mo na ang akong daotang gihimo kanimo sa dihang mibiya ka sa Jerusalem. <verse number="20" style="v"/>Nasayod ko nga nakasala gayod ako, Mahal nga Hari. Mao gani nga una gayod akong mianhi dinhi kay sa ubang mga tribo sa amihan<note caller="+" style="f"><char style="fr" closed="false">19:20 </char><char style="fq" closed="false">kay sa ubang mga tribo sa amihan</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sa tibuok panimalay ni Jose.</char></note> aron sa pagtagbo kanimo.”</para>
  <para style="p">
    <verse number="21" style="v"/>Unya miingon si Abishai nga anak ni Zeruya, “Dili ba nga angay mang patyon si Shimei tungod kay gipanghimaraot niya ang hari nga pinili sa <char style="nd">Ginoo</char>?” <verse number="22" style="v"/>Apan miingon si David, “Kamong mga anak ni Zeruya, unsay inyong labot? Mora kamog akong mga kaaway! Ayaw ninyog supaka ang akong hukom. Ako na karon ang hari sa Israel, ug walay tawo nga pagapatyon karong adlawa.” <verse number="23" style="v"/>Busa miingon si David kang Shimei, “Ipanumpa ko nga dili ka patyon.”</para>
  <para style="p">
    <verse number="24-25" style="v"/>Miadto usab didto si Mefiboshet nga apo ni Saul sa pagtagbo kang David. Gikan siya sa Jerusalem. Wala siya makapanghimasa sa iyang tiil, wala makapamalbas, ug wala usab makailis sa iyang bisti sukad sa pagbiya ni David sa Jerusalem hangtod nga nahibalik kini nga luwas sa kakuyaw. Sa pag-abot niya didto, gipangutana siya ni David, “Mefiboshet, nganong wala ka man mouban kanako?” <verse number="26" style="v"/>Mitubag siya, “Mahal nga Hari, nahibalo ka nga bakol ako. Giingnan ko ang akong sulugoon nga si Ziba nga andamon ang akong asno aron makasakay ako ug makauban kanimo. Apan gilimbongan niya ako, <verse number="27" style="v"/>ug gibutang-butangan niya ako kanimo <char style="add">pinaagi sa pag-ingon nga kuno dili ako mouban</char>. Apan <char style="add">nahibalo ka sa tinuod kay</char> sama ikaw sa anghel sa Dios. Busa himoa ang giisip mong maayo. <verse number="28" style="v"/>Angay lang unta nga patyon mo ang tanang kaliwat sa akong lolo, apan gihatagan mo ako nga imong alagad ug pabor nga mokaon uban kanimo. Busa unsa may akong katungod sa pagpangayo kanimo ug pabor?” <verse number="29" style="v"/>Miingon si David kaniya, “Husto na kana. Nakahukom na ako nga tungaon ninyo ni Ziba ang yuta ni Saul.” <verse number="30" style="v"/>Miingon si Mefiboshet sa hari, “Ihatag na lang kaniya ang tanan. Alang kanako kontento na ako nga nakauli ka nga luwas sa kakuyaw.”</para>
  <para style="s1">Ang Kaayo ni David kang Barzilai</para>
  <para style="p">
    <verse number="31" style="v"/>Miadto usab kang David si Barzilai nga taga-Gilead gikan sa Rogelim. Gusto usab siyang motabang sa pagtabok nila ni David sa <char style="add">Suba sa</char> Jordan. <verse number="32" style="v"/>Tigulang na si Barzilai; 80 na ang iyang edad. Adunahan kaayo siya, ug siya ang naghatag sa mga kinahanglanon ni David sa dihang didto pa kini magpuyo sa Mahanaim. <verse number="33" style="v"/>Miingon si David kaniya, “Tabok uban kanako ug puyo sa Jerusalem. Ako ang bahala kanimo didto.” <verse number="34" style="v"/>Apan mitubag si Barzilai, “Dili na ako magdugay, nganong mouban pa man ako kanimo sa Jerusalem? <verse number="35" style="v"/>80 na ka tuig ako karon, ug dili na ako makahibalo kon unsay maanindot ug dili. Dili na ako makatagamtam sa kalami sa akong kaonon ug imnon. Dili na ako makadungog sa mga mag-aawit. Makasagabal lang ako kanimo, Mahal nga Hari. <verse number="36" style="v"/>Gusto lang akong mouban sa paghatod kanimo tabok sa Jordan, nganong gantihan mo man ako ug sama niana? <verse number="37" style="v"/>Tugoti na lang ako sa pagpauli, aron adto ako mamatay sa akong kaugalingong lungsod, diin gilubong ang akong ginikanan. Apan ania <char style="add">ang akong anak nga</char> si Kimham nga moalagad kanimo. Dad-a siya, ug himoa kaniya ang gihunahuna mo nga maayo.” <verse number="38" style="v"/>Mitubag ang hari, “Paubanon ko siya kanako ug himuon ko kaniya ang bisan unsa nga maayo alang kanimo. Himuon ko usab alang kanimo ang bisan unsa nga ihangyo mo kanako.” <verse number="39" style="v"/>Gigakos ni David si Barzilai ug gipanalanginan. Unya mitabok si David ug ang tanan niyang tawo sa <char style="add">Suba sa</char> Jordan. Ug mipauli si Barzilai sa iyang balay.</para>
  <para style="p">
    <verse number="40" style="v"/>Mipadayon si David ngadto sa Gilgal uban si Kimham ug ang tanang sundalo sa Juda ug ang katunga sa sundalo sa Israel nga mikuyog kaniya pagtabok.</para>
  <para style="p">
    <verse number="41" style="v"/>Unya, miadto kang David ang mga sundalo sa Israel ug mireklamo kon nganong ang mga taga-Juda nga ilang kadugo ang nangunay sa pagpatabok kaniya ug sa iyang panimalay, ug sa tanan niyang tawo. <verse number="42" style="v"/>Mitubag ang mga sundalo sa Juda sa mga taga-Israel, “Gihimo namo kini tungod kay ang hari among duol nga paryente. Busa nganong mangasuko man kamo? Ngano, nakadawat ba kami ug pagkaon o bisan unsa nga gasa gikan kaniya? <char style="add">Wala gayod!</char>” <verse number="43" style="v"/>Mitubag ang mga sundalo sa Israel, “Napulo kami ka tribo sa Israel, busa mas dako ang among katungod sa hari kay kaninyo. Nganong gitamay man ninyo kami? Dili ba nga kami man ang unang miingon nga pabalikon nato ang atong hari?” Apan dili palupig ang mga taga-Juda, ug sakit silang manubag sa mga taga-Israel.</para>
  <chapter number="20" style="c"/>
  <para style="s1">Mirebelde si Sheba kang David</para>
  <para style="p">
    <verse number="1" style="v"/>Unya, may usa ka tawo didto nga Benjaminhon nga kanunay lang nagapangita ug samok. Ang iyang ngalan mao si Sheba, ug anak siya ni Bicri. Gipatingog niya ang budyong ug misinggit, “Mga taga-Israel, wala kitay labot kang David nga anak ni Jesse! Mamauli kitang tanan!” <verse number="2" style="v"/>Busa gibiyaan sa mga taga-Israel si David ug misunod kang Sheba nga anak ni Bicri. Apan nagpabilin ang mga taga-Juda uban sa ilang hari, ug giubanan nila siya gikan sa <char style="add">Suba sa</char> Jordan hangtod sa Jerusalem.</para>
  <para style="p">
    <verse number="3" style="v"/>Sa dihang nakabalik na si David sa iyang palasyo sa Jerusalem, nagpasugo siya nga dad-on sa usa ka balay ang iyang napulo ka asawa nga iyang gibilin sa pag-atiman sa palasyo, ug gipaguwardyahan niya sila. Gihatagan niya sila sa ilang mga kinahanglanon, apan wala na siya makigdulog kanila. Didto sila magpuyo ingon nga mga biyuda hangtod nga nangamatay sila.</para>
  <para style="p">
    <verse number="4" style="v"/>Unya miingon ang hari kang Amasa, “Tawga ang mga sundalo sa Juda, ug anhi kamo kanako sa ikatulo ka adlaw gikan karon.” <verse number="5" style="v"/>Busa milakaw si Amasa ug gitawag ang mga sundalo sa Juda. Apan wala siya makabalik sa adlaw nga gitakda kaniya sa hari. <verse number="6" style="v"/>Busa miingon ang hari kang Abishai, “Mas grabe pa unya nga kadaot ang himuon kanato ni Sheba kay sa gihimo ni Absalom. Busa dad-a ang akong mga tawo ug gukda ninyo siya. Kay tingalig makailog siyag pinarilan nga mga lungsod, ug makaikyas siya gikan kanato.”</para>
  <para style="p">
    <verse number="7" style="v"/>Busa mibiya si Abishai sa Jerusalem aron sa paggukod kang Sheba nga anak ni Bicri. Giuban niya si Joab ug ang mga sakop niini, ang mga <char style="add">badigard ni David nga mga</char> Keretnon ug mga Peletnon, ug ang tanang maisog nga mga sundalo. <verse number="8" style="v"/>Sa didto na sila sa dakong bato sa Gibeon, naabtan sila ni Amasa. Nakauniporme si Joab ug may gitakin siyang espada. Samtang nagpaduol siya kang Amasa, gisikrito niya pag-ibot ang <char style="add">iyang</char> espada.<note caller="+" style="f"><char style="fr" closed="false">20:8 </char><char style="fq" closed="false">gisikrito niya pag-ibot ang iyang espada</char><char style="fqa" closed="false">: </char><char style="ft" closed="false">o, </char><char style="fqa" closed="false">nahulog ang espada.</char></note> <verse number="9" style="v"/>Miingon siya kang Amasa, “Kumusta ka igsoon?” Unya gikuptan niya sa iyang tuong kamot ang bungot ni Amasa aron kunohay mohalok kaniya. <verse number="10" style="v"/>Apan wala makabantay si Amasa sa espada sa walang kamot ni Joab. Gidunggab siya ni Joab sa tiyan ug nayagyag ang iyang tinai sa yuta ug namatay siya. Busa wala na siya dunggaba pa pag-usab ni Joab. Unya nagpadayon si Joab ug ang iyang igsoon nga si Abishai sa paggukod kang Sheba. <verse number="11" style="v"/>Mitindog sa tapad ni Amasa ang usa sa mga tawo ni Joab, ug miingon <char style="add">ngadto sa mga tawo ni Amasa</char>, “Kon dapig kamo kang Joab ug kang David, sunod kamo kang Joab!” <verse number="12" style="v"/>Nagbuy-od sa tunga sa dalan si Amasa nga naligo sa iyang kaugalingong dugo. Ang tanang makakita kaniya mohunong gayod sa pagtan-aw. Busa sa dihang namatikdan kini sa tawo ni Joab, giguyod niya ang patayng lawas ni Amasa gikan sa dalan ug gidala sa uma, ug gitabonan kini ug panapton. <verse number="13" style="v"/>Sa dihang nakuha na ang patayng lawas ni Amasa sa dalan, mipadayon ang tanan sa pagsunod kang Joab aron sa paggukod kang Sheba.</para>
  <para style="p">
    <verse number="14" style="v"/>Sa laing bahin, nagaadto si Sheba sa tanang tribo sa Israel aron tigomon ang tanan niyang paryente.<note caller="+" style="f"><char style="fr" closed="false">20:14 </char><char style="fq" closed="false">tanan niyang paryente</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Berinhon. </char><char style="ft" closed="false">Tingali ang buot ipasabot, </char><char style="fqa" closed="false">mga kaliwat ni Bicri.</char></note> Misunod kaniya ang iyang mga paryente, ug nagtigom sila sa Abel Bet Maaca. <verse number="15" style="v"/><char style="add">Sa dihang nahibaloan kini ni</char> Joab ug sa iyang mga tawo, miadto sila sa Abel Bet Maaca ug gilibotan nila kini. Nagpundok sila ug yuta sa kilid sa paril aron katungtongan nila sa pagsaka. Ug gihinayhinay nilag guba ang paril.</para>
  <para style="p">
    <verse number="16" style="v"/>Unya, may usa ka maalamon nga babaye sulod sa lungsod nga misinggit <char style="add">ngadto sa mga tawo ni Joab</char>, “Pamati kamo kanako! Ingna ninyo si Joab nga moanhi siya dinhi kanako kay buot akong makigsulti kaniya.” <verse number="17" style="v"/>Busa miadto si Joab kaniya, ug nangutana ang babaye, “Ikaw ba si Joab?” Mitubag si Joab, “Oo.” Miingon ang babaye, “Sir, pamatia ang isulti ko kanimo.” Mitubag si Joab, “Sige, mamati ako.” <verse number="18" style="v"/>Miingon ang babaye, “May usa ka panultihon kaniadto nga nagaingon, ‘Kon gusto ninyong masulbad ang inyong mga problema, pangayo kamog tambag sa lungsod sa Abel.’ <verse number="19" style="v"/>Usa ako sa mga nangandoy nga motunhay ang kalinaw sa Israel. Apan ikaw, nganong ginatinguha mong gub-on ang usa sa mga nagaunang lungsod<note caller="+" style="f"><char style="fr" closed="false">20:19 </char><char style="fq" closed="false">usa sa mga nagaunang lungsod</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">inahan nga lungsod.</char></note> sa Israel? Nganong gusto mong gub-on ang lungsod nga iya sa <char style="nd">Ginoo</char>?” <verse number="20" style="v"/>Mitubag si Joab, “Dili ko gusto nga gub-on ang inyong lungsod! <verse number="21" style="v"/>Dili kana mao ang among tuyo. Misulong kami tungod kang Sheba nga anak ni Bicri nga gikan sa kabungtoran sa Efraim. Mirebelde siya kang Haring David. Itugyan ninyo siya kanamo ug mobiya kami sa inyong lungsod.” Miingon ang babaye, “Iitsa namo kanimo ang iyang ulo agi sa paril.”</para>
  <para style="p">
    <verse number="22" style="v"/>Unya miadto ang babaye sa mga lumulupyo sa lungsod ug gisultihan sila sa iyang plano. Gipunggotan nilag ulo si Sheba ug giitsa nila kini kang Joab. Unya gipatingog ni Joab ang budyong ug mibiya ang iyang mga tawo sa lungsod ug namauli. Mibalik si Joab sa Jerusalem ug miadto sa hari.</para>
  <para style="s1">Ang mga Opisyal ni David</para>
  <para style="p">
    <verse number="23" style="v"/>Ang pangulo sa tibuok kasundalohan sa Israel mao si Joab. Ang pangulo sa <char style="add">mga badigard ni David nga</char> mga Keretnon ug mga Peletnon mao si Benaya nga anak ni Jehoyada. <verse number="24" style="v"/>Ang nagdumala sa mga ulipon nga gipugos sa pagpatrabaho mao si Adoram. Ang nagadumala sa mga kasulatan sa gingharian mao si Jehoshafat nga anak ni Ahilud. <verse number="25" style="v"/>Ang sekretaryo sa hari mao si Sheva. Ang mga <char style="add">pangulong</char> pari mao sila si Zadok ug si Abiatar. <verse number="26" style="v"/>Ug ang personal nga pari ni David mao si Ira nga taga-Jair.</para>
  <chapter number="21" style="c"/>
  <para style="s1">Gipatay sa mga Gibeohanon ang mga Kaliwat ni Saul</para>
  <para style="p">
    <verse number="1" style="v"/>Sa panahon nga naghari si David, miabot ang tinggutom nga milungtad ug tulo ka tuig. Midangop si David sa <char style="nd">Ginoo</char>, ug miingon ang <char style="nd">Ginoo</char>, “Miabot ang gutom tungod kay gipapatay ni Saul ug sa iyang pamilya ang mga Gibeohanon.” <verse number="2" style="v"/>Kining mga Gibeohanon dili mga Israelinhon; sila ang nahibiling mga kaliwat sa mga Amorihanon. Nanumpa ang mga Israelinhon nga dili nila sila pamatyon, apan nagtinguha si Saul sa paglaglag kanila tungod sa iyang dakong kabalaka alang sa Israel ug Juda.</para>
  <para style="p">Gipatawag ni David ang mga Gibeohanon <verse number="3" style="v"/>ug gipangutana, “Unsay akong buhaton alang kaninyo aron mabayran ang sala nga nahimo ni Saul diha kaninyo, ug aron panalanginan ang katawhan sa <char style="nd">Ginoo</char>?” <verse number="4" style="v"/>Mitubag ang mga Gibeohanon, “Dili mabayran ug pilak o bulawan ang among kasuko kang Saul ug sa iyang pamilya, ug wala usab kami katungod sa pagpatay ni bisan kinsa sa Israel.” Nangutana si David, “Unsa may inyong gusto nga akong buhaton alang kaninyo?” <verse number="5" style="v"/>Mitubag sila, “Nagtinguha si Saul sa pagpatay kanamo aron walay mahibilin kanamo sa Israel. <verse number="6" style="v"/>Busa itugyan ninyo kanamo ang pito sa iyang mga kaliwat nga lalaki, kay pamatyon namo sila ug pasagdan ang ilang mga patayng lawas didto sa dapit nga duol sa ginasimbahan sa <char style="nd">Ginoo</char> didto sa Gibea, sa lungsod ni Saul, ang <char style="add">hari nga</char> pinili sa <char style="nd">Ginoo</char>.” Miingon ang hari, “Sige, ihatag ko sila kaninyo.”</para>
  <para style="p">
    <verse number="7" style="v"/>Wala itugyan ni David kanila si Mefiboshet nga anak ni Jonatan ug apo ni Saul, tungod sa ilang gipanumpaan ni Jonatan atubangan sa <char style="nd">Ginoo</char>. <verse number="8" style="v"/>Ang gitugyan ni David mao ang duha ka anak ni Saul nga si Armoni ug si Mefiboshet<note caller="+" style="f"><char style="fr" closed="false">21:8 </char><char style="fq" closed="false">Mefiboshet</char><char style="fqa" closed="false">: </char><char style="ft" closed="false">Uyoan siya ni Mefiboshet sa bersikulo 7.</char></note>, nga ang ilang inahan mao si Rizpa nga anak ni Aya. Gitugyan usab ni David ang lima ka anak nga lalaki ni Merab. Si Merab anak ni Saul ug asawa ni Adriel nga anak ni Barzilai nga taga-Mehola. <verse number="9" style="v"/>Gitugyan sila ni David ngadto sa mga Gibeohanon, ug gipamatay silang pito didto sa bungtod duol sa dapit nga ginasimbahan sa <char style="nd">Ginoo</char>. Ug gipasagdan lang ang ilang mga patayng lawas didto. Nahitabo kini sa pagsugod sa panahon sa ting-ani sa barley.</para>
  <para style="p">
    <verse number="10" style="v"/>Ang anak ni Aya nga si Rizpa mikuha ug sako ug gibukhad kini sa may bato aron iyang higdaan. Gibantayan niya ang mga patayng lawas aron dili kini hilabtan sa mga langgam kon adlaw ug sa ihalas nga mga mananap kon gabii. Didto siya nagpabilin sa pagsugod sa ting-ani hangtod nga miulan.</para>
  <para style="p">
    <verse number="11" style="v"/>Sa dihang gisultihan si David sa gihimo ni Rizpa nga asawa ni Saul, <verse number="12" style="v"/>miadto siya sa mga lumulupyo sa Jabes Gilead ug gikuha ang mga bukog ni Saul ug sa iyang anak nga si Jonatan. (Sa dihang namatay si Saul ug si Jonatan sa ilang pagpakiggira sa mga Filistihanon sa Gilboa, gipabitay sa mga Filistihanon ang ilang mga patayng lawas didto sa plasa sa Bet Shan, ug sekreto kini nga gikuha sa mga taga-Jabes Gilead.) <verse number="13" style="v"/>Gidala ni David ang mga bukog ni Saul ug ni Jonatan, apil usab ang mga bukog sa pito nga gipamatay sa mga Gibeohanon. <verse number="14" style="v"/>Ug gipalubong niya kini sa iyang mga tawo didto sa lubnganan sa amahan ni Saul nga si Kish, sa lungsod sa Zela sa Benjamin. Ug natuman tanan ang gimando ni David. Human niadto, gitubag sa Dios ang ilang pag-ampo alang sa ilang nasod.</para>
  <para style="s1">Ang Gira Batok sa mga Filistihanon</para>
  <para style="r">(<ref loc="1CH 20:4-8">1 Cro. 20:4-8</ref>)</para>
  <para style="p">
    <verse number="15" style="v"/>Wala madugay, naggira na usab ang mga Filistihanon ug mga Israelinhon. Ug samtang nakiggira si David ug ang iyang mga tawo, gibati siyag kakapoy. <verse number="16" style="v"/>Si Ishbi Benob <char style="add">nga Filistihanon</char>, nga usa sa mga kaliwat sa mga Rafa,<note caller="+" style="f"><char style="fr" closed="false">21:16 </char><char style="fq" closed="false">mga Rafa</char><char style="fqa" closed="false">: </char><char style="ft" closed="false">o, </char><char style="fqa" closed="false">mga Refaimnon. </char><char style="ft" closed="false">Tingali mga taas nga mga tawo nga nagapuyo sa Canaan sa wala pa mag-abot ang mga Israelinhon. Tan-awa sa <char style="xt"><ref loc="DEU 2:10-11">Deu. 2:10-11</ref></char>.</char></note> nagtinguha sa pagpatay kang David. Ang tumoy sa iyang bangkaw bronsi nga may gibug-aton nga mga upat ka kilo, ug nagtakin siya ug bag-ong espada. <verse number="17" style="v"/>Apan miabot si Abishai nga anak ni Zeruya sa pagluwas kang David, ug gipatay niya kini nga Filistihanon. Human niadto miingon ang mga tawo ni David kaniya, “Dili na kami mosugot nga mouban ka pag-usab kanamo sa pagpakiggira. Sama ka sa suga sa Israel, ug dili kami gusto nga mawala ka.”</para>
  <para style="p">
    <verse number="18" style="v"/>Paglabay sa panahon, naggira na usab ang mga Filistihanon ug mga Israelinhon, ug didto kini nahitabo sa Gob. Niadto nga gira gipatay ni Sibecai nga taga-Husha si Sap, nga usa usab sa mga kaliwat sa mga Rafa. <verse number="19" style="v"/>Ug sa usa pa nila ka gira didto sa Gob, gipatay ni Elhanan nga anak ni Jaare Oregim, nga taga-Betlehem, si Goliat nga taga-Gat. Ang bangkaw ni Goliat bug-at ug baga.<note caller="+" style="f"><char style="fr" closed="false">21:19 </char><char style="fq" closed="false">bug-at ug baga</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sama sa sablayan sa hablanan sa maghahabol.</char></note></para>
  <para style="p">
    <verse number="20" style="v"/>Naggira pag-usab ang mga Filistihanon ug mga Israelinhon, ug didto kini nahitabo sa Gat. Niini nga gira, may tawo nga labihan kaayo kadako. May unom siya ka tudlo sa matag kamot ug tiil. Usa usab siya sa mga kaliwat sa mga Rafa. <verse number="21" style="v"/>Sa dihang gibugalbugalan niya ang mga Israelinhon, gipatay siya ni Jonatan nga anak sa igsoon ni David nga si Shimea.</para>
  <para style="p">
    <verse number="22" style="v"/>Kadtong upat ka Filistihanon mga kaliwat sa mga Rafa nga taga-Gat. Gihurot silag patay ni David ug sa mga tawo niini.</para>
  <chapter number="22" style="c"/>
  <para style="s1">Ang Awit ni David sa Iyang Kadaogan</para>
  <para style="r">(<ref loc="PSA 18">Salmo 18</ref>)</para>
  <para style="p">
    <verse number="1" style="v"/>Nagaawit si David ngadto sa <char style="nd">Ginoo</char> sa dihang giluwas siya sa <char style="nd">Ginoo</char> gikan sa iyang mga kaaway ug kang Saul. <verse number="2-3" style="v"/>Mao kini ang iyang awit:</para>
  <para style="q1">“Ikaw, <char style="nd">Ginoo</char>, ang akong <char style="add">salipdanan nga</char> bato,</para>
  <para style="q1">ang akong lig-ong tagoanan ug manluluwas.</para>
  <para style="q1">Ingon nga <char style="add">salipdanan nga</char> bato, makatago ako kanimo.</para>
  <para style="q1">Ikaw ang akong taming ug gamhanan nga manluluwas.</para>
  <para style="q1">Ikaw ang akong dalangpanan ug tagoanan.</para>
  <para style="q1">Ikaw ang nagaluwas kanako gikan sa bangis nga mga tawo.</para>
  <para style="q1">
    <verse number="4" style="v"/>Dalaygon ka, <char style="nd">Ginoo</char>, kay kon mangayo ako ug tabang kanimo ginaluwas mo ako gikan sa akong mga kaaway.</para>
  <para style="q1">
    <verse number="5" style="v"/>Ang kamatayon daw balod nga mikuso-kuso kanako.</para>
  <para style="q1">Ang kalaglagan daw sulog sa baha nga mianod kanako.</para>
  <para style="q1">
    <verse number="6" style="v"/>Ang kamatayon daw pisi nga milambod kanako ug daw lit-ag nga nagaatang sa akong agianan.</para>
  <para style="q1">
    <verse number="7" style="v"/>Sa akong kalisdanan nagpakitabang ako kanimo, <char style="nd">Ginoo</char>, nga akong Dios,</para>
  <para style="q1">ug gidungog mo ang akong pag-ampo didto sa imong templo.</para>
  <para style="b"/>
  <para style="q1">
    <verse number="8" style="v"/>“Unya milinog, ug ang mga pundasyon sa mga bukid nauyog,</para>
  <para style="q1">tungod kay nasuko ka, <char style="nd">Ginoo</char>.</para>
  <para style="q1">
    <verse number="9" style="v"/>Nanggawas ang aso sa imong ilong,</para>
  <para style="q1">ug sa imong baba nanggawas ang nagadilaab nga kalayo ug mga baga.</para>
  <para style="q1">
    <verse number="10" style="v"/>Giablihan mo ang langit,</para>
  <para style="q1">ug nanaog ka nga nagatungtong sa mabagang dag-om.</para>
  <para style="q1">
    <verse number="11" style="v"/>Nagsakay ka sa kerubin, ug tulin kining milupad samtang gipalid sa hangin.</para>
  <para style="q1">
    <verse number="12" style="v"/>Gihimo mo ang kangitngit nga mosalipod kanimo.</para>
  <para style="q1">Nagtago ka sa mabagang dag-om.</para>
  <para style="q1">
    <verse number="13" style="v"/>Gikan sa kahayag diha sa imong atubangan, nanggawas ang nagadilaab nga mga baga.</para>
  <para style="q1">
    <verse number="14" style="v"/>Ang tingog mo <char style="nd">Ginoo</char>, nga Labing Halangdong Dios, nagdahunog gikan sa langit.</para>
  <para style="q1">
    <verse number="15" style="v"/>Gipana mo ug kilat ang imong mga kaaway</para>
  <para style="q1">ug miikyas sila nga nagkatibulaag.</para>
  <para style="q1">
    <verse number="16" style="v"/>Sa imong pagngulob ug pagpangusmo sa kasuko mimala ang dagat, ug nakita ang yuta ilalom niini, ug nakita usab ang pundasyon sa kalibotan.</para>
  <para style="q1">
    <verse number="17" style="v"/>Gikan sa langit gigunitan mo ako ug gihaw-as gikan sa lawom nga tubig.</para>
  <para style="q1">
    <verse number="18" style="v"/>Giluwas mo ako gikan sa akong gamhanang mga kaaway nga naglagot kanako, kay wala akoy dag-anan kanila.</para>
  <para style="q1">
    <verse number="19" style="v"/>Gisulong nila ako sa dihang anaa ako sa kalisod,</para>
  <para style="q1">apan gipanalipdan mo ako, <char style="nd">Ginoo</char>.</para>
  <para style="q1">
    <verse number="20" style="v"/>Giluwas mo ako sa katalagman kay nalipay ka kanako.</para>
  <para style="q1">
    <verse number="21" style="v"/>Gipanalanginan mo ako tungod kay matarong ang akong kinabuhi</para>
  <para style="q1">ug wala ako magpakasala.</para>
  <para style="q1">
    <verse number="22" style="v"/>Kay gisunod ko ang imong mga pamaagi</para>
  <para style="q1">ug wala ako mobiya kanimo <char style="nd">Ginoo</char>, nga akong Dios.</para>
  <para style="q1">
    <verse number="23" style="v"/>Gituman ko ang tanan mong sugo</para>
  <para style="q1">ug wala ko lapasa ang imong mga tulumanon.</para>
  <para style="q1">
    <verse number="24" style="v"/>Nahibalo ka nga walay ikasaway sa akong kinabuhi</para>
  <para style="q1">ug gilikayan ko ang pagpakasala.</para>
  <para style="q1">
    <verse number="25" style="v"/>Gigantihan mo ako tungod kay nakita mo nga matarong ang akong kinabuhi</para>
  <para style="q1">ug wala akoy nahimong sala.</para>
  <para style="q1">
    <verse number="26" style="v"/>Matinumanon ka sa mga matinumanon kanimo,</para>
  <para style="q1">ug maayo ka usab sa mga tawo nga maayo.</para>
  <para style="q1">
    <verse number="27" style="v"/>Matinud-anon ka sa mga tawo nga matinud-anon kanimo,</para>
  <para style="q1">apan makigbatok ka sa mga tawong daotan.</para>
  <para style="q1">
    <verse number="28" style="v"/>Oo, ginaluwas mo ang mga mapainubsanon,</para>
  <para style="q1">apan ginapaubos mo ang mga mapahitas-on.</para>
  <para style="b"/>
  <para style="q1">
    <verse number="29" style="v"/>“<char style="nd">Ginoo</char>, ikaw ang akong kahayag.</para>
  <para style="q1">Sa kangitngit, ikaw ang akong suga.</para>
  <para style="q1">
    <verse number="30" style="v"/>Sa imong tabang sulongon ko ang panon sa mga sundalo</para>
  <para style="q1">ug mahimo kong katkaton ang paril <char style="add">nga nagalibot sa lungsod</char>.</para>
  <para style="q1">
    <verse number="31" style="v"/>Hingpit ang imong pamaagi, O Dios.</para>
  <para style="q1">Ang imong pulong kasaligan gayod.</para>
  <para style="q1">Sama ka sa taming alang sa tanang nagadangop kanimo.</para>
  <para style="q1">
    <verse number="32" style="v"/>Ikaw lang, <char style="nd">Ginoo</char>, ang Dios;</para>
  <para style="q1">ikaw lang ang among <char style="add">salipdanan nga</char> bato.</para>
  <para style="q1">
    <verse number="33" style="v"/>Ikaw ang nagahatag kanako ug kusog<note caller="+" style="f"><char style="fr" closed="false">22:33 </char><char style="fq" closed="false">Ikaw… kusog</char><char style="fqa" closed="false">: </char><char style="ft" closed="false">Mao kini sa Dead Sea Scrolls, sa Latin Vulgate, sa Syriac, ug sa ubang mga kopya sa Septuagint. Sa Hebreo, </char><char style="fqa" closed="false">Ikaw ang akong lig-ong dalangpanan.</char></note></para>
  <para style="q1">ug ang nagabantay sa akong paglakaw.</para>
  <para style="q1">
    <verse number="34" style="v"/>Ginalig-on mo ang akong tiil sama sa tiil sa usa,</para>
  <para style="q1">aron makalatas ako sa habog nga mga dapit.</para>
  <para style="q1">
    <verse number="35" style="v"/>Ginabansay mo ako sa pagpakiggira.</para>
  <para style="q1">Ang akong mga bukton makabinat na sa bronsi nga pana.</para>
  <para style="q1">
    <verse number="36" style="v"/>Sama ikaw sa taming nga nagapanalipod kanako,</para>
  <para style="q1">ug pinaagi sa imong tabang nahimo akong bantogan.</para>
  <para style="q1">
    <verse number="37" style="v"/>Gipalapdan mo ang akong agianan,</para>
  <para style="q1">busa wala ako madakin-as.</para>
  <para style="q1">
    <verse number="38" style="v"/>Gigukod ko ang akong mga kaaway ug napildi ko sila.</para>
  <para style="q1">Ug wala gayod ako mobalik hangtod nga nalaglag ko sila.</para>
  <para style="q1">
    <verse number="39" style="v"/>Gilaglag ko sila hangtod nga nangalup-og sila sa akong tiilan ug dili na makabangon pa.</para>
  <para style="q1">
    <verse number="40" style="v"/>Gihatagan mo ako ug kusog sa pagpakiggira</para>
  <para style="q1">ug gipadaog batok sa akong mga kaaway.</para>
  <para style="q1">
    <verse number="41" style="v"/>Gipakagiw mo ang akong mga kaaway</para>
  <para style="q1">ug gilaglag ko sila.</para>
  <para style="q1">
    <verse number="42" style="v"/>Nangayo sila ug tabang,</para>
  <para style="q1">apan walay miluwas kanila.</para>
  <para style="q1">
    <char style="add">Nanawag sila</char> kanimo,</para>
  <para style="q1">apan wala mo sila tubaga.</para>
  <para style="q1">
    <verse number="43" style="v"/>Gidugmok ko sila hangtod nahisama na lang sila sa abog.</para>
  <para style="q1">Gitunob-tunoban ko sila nga daw lapok sa kadalanan.</para>
  <para style="q1">
    <verse number="44" style="v"/>Giluwas mo ako gikan sa mga nagarebelde kong katawhan.</para>
  <para style="q1">Gihimo mo akong pangulo sa mga kanasoran.</para>
  <para style="q1">Ang mga langyaw nagaalagad kanako.</para>
  <para style="q1">
    <verse number="45" style="v"/>Nagayukbo sila kanako,</para>
  <para style="q1">ug inigkadungog nila bahin kanako, nagatuman sila sa akong mando.</para>
  <para style="q1">
    <verse number="46" style="v"/>Nawad-an silag kaisog,</para>
  <para style="q1">ug nanggawas sa ilang mga tagoanan nga nagakurog sa kahadlok.</para>
  <para style="q1">
    <verse number="47" style="v"/>Buhi ka, <char style="nd">Ginoo</char>!</para>
  <para style="q1">Dalaygon ka nga akong <char style="add">salipdanan nga</char> bato!</para>
  <para style="q1">Gibayaw ko ikaw tungod kay ikaw ang Dios nga akong Manluluwas.</para>
  <para style="q1">
    <verse number="48" style="v"/>Gipanimalos mo ako sa akong mga kaaway</para>
  <para style="q1">ug gipasakop mo kanako ang mga kanasoran.</para>
  <para style="q1">
    <verse number="49" style="v"/>Ginaluwas mo ako gikan sa akong mabangis nga mga kaaway,</para>
  <para style="q1">ug ginapadaog mo ako batok kanila.</para>
  <para style="q1">
    <verse number="50" style="v"/>Busa pasidunggan ko ikaw taliwala sa mga kanasoran, O <char style="nd">Ginoo</char>.</para>
  <para style="q1">Ug awitan ko ikaw ug mga pagdayeg.</para>
  <para style="q1">
    <verse number="51" style="v"/>Ginahatagan mo ug dagkong mga kadaogan ang imong pinili nga hari.</para>
  <para style="q1">Gihigugma mo si David ug ang iyang mga kaliwat sa walay kataposan.”</para>
  <chapter number="23" style="c"/>
  <para style="s1">Ang Kataposang mga Pulong ni David</para>
  <para style="p">
    <verse number="1" style="v"/>Si David nga anak ni Jesse gihimong bantogan sa Labing Halangdong Dios. Gipili siya sa Dios ni Jacob nga mahimong hari, ug siya ang nagsulat sa maanindot nga mga awit sa taga-Israel. Mao kini ang kataposan niyang mga pulong:</para>
  <para style="q1">
    <verse number="2" style="v"/>“Nagsulti ang Espiritu sa <char style="nd">Ginoo</char> pinaagi kanako;</para>
  <para style="q1">ang iyang mga pulong anaa sa akong baba.</para>
  <para style="q1">
    <verse number="3" style="v"/>Miingon kanako ang Dios, ang <char style="add">salipdanan nga</char> bato sa Israel:</para>
  <para style="q1">‘Ang tawong nagadumala nga matarong ug may kahadlok sa Dios,</para>
  <para style="q1">
    <verse number="4" style="v"/>sama siya sa kahayag sa adlaw nga nagasidlak kon buntag nga walay panganod,</para>
  <para style="q1">nga mopasidlak sa mga sagbot nga giulanan!’</para>
  <para style="q1">
    <verse number="5" style="v"/>Ingon gayod niana ang akong pamilya<note caller="+" style="f"><char style="fr" closed="false">23:5 </char><char style="fq" closed="false">pamilya</char><char style="fqa" closed="false">: </char><char style="ft" closed="false">o, </char><char style="fqa" closed="false">pagdumala.</char></note> sa panan-aw sa Dios,</para>
  <para style="q1">kay naghimo siyag kasabotan nga walay kataposan uban kanako.</para>
  <para style="q1">Kini nga kasabotan maayo ang pagkahan-ay ug dili mausab.</para>
  <para style="q1">Busa sigurado ako nga luwason ako kanunay sa Dios</para>
  <para style="q1">ug ihatag niya kanako ang tanan kong gipangandoy.</para>
  <para style="q1">
    <verse number="6-7" style="v"/>Apan ang daotang mga tawo sama sa tunokon nga mga sagbot nga angay ilabay.</para>
  <para style="q1">Dili sila maibot pinaagi sa kamot lang kondili kinahanglan pa nga mogamit ug puthaw o kahoy.</para>
  <para style="q1">Ug sunogon sila sa dapit mismo nga ilang nahimutangan.”</para>
  <para style="s1">Ang Maisog nga mga Tawo ni David</para>
  <para style="r">(<ref loc="1CH 11:10-41">1 Cro. 11:10-41</ref>)</para>
  <para style="p">
    <verse number="8" style="v"/>Mao kini ang maisog nga mga tawo ni David:</para>
  <para style="p">Si Josheb Bashebet nga taga-Takemon, nga mao ang nagapangulo sa tulo <char style="add">ka maisog nga mga tawo ni David</char>. Sa usa lang ka gira, nakapatay siyag 800 ka mga tawo pinaagi sa iyang bangkaw.</para>
  <para style="p">
    <verse number="9" style="v"/>Ang sunod kaniya mao si Eleazar nga anak ni Dodai nga kaliwat ni Ahoa, nga usa usab sa tulo <char style="add">ka maisog nga mga tawo ni David</char>. Usa siya sa mga kauban ni David nga mihagit sa mga Filistihanon nga nagtigom sa Pas Damim<note caller="+" style="f"><char style="fr" closed="false">23:9 </char><char style="fq" closed="false">sa Pas Damim</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">didto. </char><char style="ft" closed="false">Tan-awa sa 1 Cro. 11:13.</char></note> aron sa pagpakiggira. Nangikyas ang mga Israelinhon, <verse number="10" style="v"/>apan siya nagpabilin ug gipamatay niya ang mga Filistihanon hangtod nga gikapoy ang iyang kamot ug namikog kini nga daw dili na makabuhi sa espada. Gipadaog sila sa <char style="nd">Ginoo</char> niadtong adlawa. Ang nangikyas nga mga Israelinhon namalik didto kang Eleazar aron pagkuha na lang sa mga armas sa mga nangamatay.</para>
  <para style="p">
    <verse number="11" style="v"/>Ang sunod mao si Shama nga anak ni Agee nga taga-Harar. Usa ka higayon, nagtigom ang mga Filistihanon sa Lehi, ug gisulong nila ang mga Israelinhon dapit sa uma nga puno sa balatong. Nangikyas ang mga Israelinhon, <verse number="12" style="v"/>apan si Shama nagpabilin taliwala sa uma ug iya kining gipanalipdan. Gipatay niya ang mga Filistihanon ug gipadaog sila sa <char style="nd">Ginoo</char> niadtong adlawa.</para>
  <para style="p">
    <verse number="13" style="v"/>Usa ka higayon sa panahon sa ting-ani, miadto kang David ang tulo niya ka tawo didto sa langub sa Adulam. Kining tulo ka tawo miyembro sa 30 <char style="add">ka maisog nga mga tawo ni David</char>. Nagkampo ang mga Filistihanon sa Kapatagan sa Refaim <verse number="14" style="v"/>ug nailog nila ang Betlehem. Samtang didto si David sa kuta, <verse number="15" style="v"/>giuhaw siya. Miingon siya, “Maayo unta kon may mokuha alang kanako ug tubig nga mainom didto sa atabay duol sa pultahan sa Betlehem.” <verse number="16" style="v"/>Busa hilom nga misulod kadtong tulo ka maisog nga mga tawo sa kampo sa mga Filistihanon sa Betlehem, ug mikuha ug tubig gikan sa atabay ug gidala kang David. Apan wala moinom si David, iya hinuon kining giyabo ingon nga halad sa <char style="nd">Ginoo</char>. <verse number="17" style="v"/>Miingon siya, “<char style="nd">Ginoo</char>, dili ko gayod kini mainom tungod kay sama kini kamahal sa dugo sa mga tawo nga misugal sa ilang kinabuhi aron lang sa pagkuha niini.” Busa wala gayod moinom si David.</para>
  <para style="p">Mao kadto ang gipanghimo sa tulo ka maisog nga mga tawo ni David.</para>
  <para style="p">
    <verse number="18" style="v"/>Si Abishai nga igsoon ni Joab, nga anak ni Zeruya mao ang pangulo sa 30<note caller="+" style="f"><char style="fr" closed="false">23:18 </char><char style="fq" closed="false">30</char><char style="fqa" closed="false">: </char><char style="ft" closed="false">Mao kini sa Syriac ug sa ubang mga kopya sa Hebreo. Sa kadaghanan nga mga kopya sa Hebreo, </char><char style="fqa" closed="false">tulo.</char></note> <char style="add">ka maisog nga mga tawo ni David</char>. Nakapatay siya ug 300 ka mga Filistihanon pinaagi sa iyang bangkaw. Busa nahimo siyang bantogan sama sa tulo ka maisog nga mga tawo. <verse number="19" style="v"/>Ug tungod kay mas bantogan siya kay sa 30,<note caller="+" style="f"><char style="fr" closed="false">23:19 </char><char style="fq" closed="false">30</char><char style="fqa" closed="false">: </char><char style="ft" closed="false">Mao kini sa Syriac; apan sa Hebreo, </char><char style="fqa" closed="false">tulo.</char></note> nahimo siyang ilang komander, apan dili siya kauban niadtong tulo ka maisog.</para>
  <para style="p">
    <verse number="20" style="v"/>May usa pa ka maisog nga tawo nga ginganlan ug Benaya. Taga-Kabsel siya, ug ang iyang amahan si Jehoyada. Nakahimo siya ug pinasahi nga mga buhat, apil na ang pagpatay sa duha ka pinakamaayo nga sundalo sa Moab. <char style="add">Sa usa usab ka higayon, gigukod niya ang usa ka liyon.</char> Bisan nagasnow <char style="add">ug danlog</char>, nanaog siya sa bangag ug gipatay niya ang liyon. <verse number="21" style="v"/><char style="add">Sa lain usab nga higayon,</char> gipatay niya ang usa ka Ehiptohanon nga labihan kadako. Ang armas sa Ehiptohanon bangkaw, apan ang iyang armas bunal lang. Giilog niya ang bangkaw sa Ehiptohanon ug maoy gipatay niya sa Ehiptohanon. <verse number="22" style="v"/>Mao kadto ang mga binuhatan ni Benaya nga anak ni Jehoyada. Nahimo usab siyang sama kabantugan niadtong tulo ka maisog nga mga sakop ni David, <verse number="23" style="v"/>apan dili siya usa kanila. Nahimo siyang mas bantogan kay sa iyang 30 ka mga kauban, ug gihimo siya ni David nga pangulo sa iyang mga personal nga guwardya.</para>
  <para style="p">
    <verse number="24" style="v"/>Mao kini sila ang ubang mga miyembro sa 30 <char style="add">ka kinaisogan nga mga tawo ni David</char>:</para>
  <para style="li1">si Asahel nga igsoon ni Joab;</para>
  <para style="li1">si Elhanan nga anak ni Dodo nga taga-Betlehem;</para>
  <para style="li1">
    <verse number="25" style="v"/>si Shama ug si Elika nga mga taga-Harod;</para>
  <para style="li1">
    <verse number="26" style="v"/>si Helez nga taga-Palti;</para>
  <para style="li1">si Ira nga anak ni Ikesh nga taga-Tekoa;</para>
  <para style="li1">
    <verse number="27" style="v"/>si Abiezer nga taga-Anatot;</para>
  <para style="li1">si Mebunai<note caller="+" style="f"><char style="fr" closed="false">23:27 </char><char style="fq" closed="false">Mebunai</char><char style="fqa" closed="false">: </char><char style="ft" closed="false">o, </char><char style="fqa" closed="false">Sibecai.</char></note> nga taga-Husha;</para>
  <para style="li1">
    <verse number="28" style="v"/>si Zalmon nga taga-Ahoa;</para>
  <para style="li1">si Maharai nga taga-Netofa;</para>
  <para style="li1">
    <verse number="29" style="v"/>si Heleb<note caller="+" style="f"><char style="fr" closed="false">23:29 </char><char style="fq" closed="false">Heleb</char><char style="fqa" closed="false">: </char><char style="ft" closed="false">o, </char><char style="fqa" closed="false">Heled.</char></note> nga anak ni Baana nga taga-Netofa;</para>
  <para style="li1">si Itai nga anak ni Ribai nga taga-Gibea, nga sakop sa Benjamin;</para>
  <para style="li1">
    <verse number="30" style="v"/>si Benaya nga taga-Piraton;</para>
  <para style="li1">si Hidai nga nagapuyo sa mga lugut sa Gaash;</para>
  <para style="li1">
    <verse number="31" style="v"/>si Abi Albon nga taga-Araba;</para>
  <para style="li1">si Azmavet nga taga-Bahurim;</para>
  <para style="li1">
    <verse number="32" style="v"/>si Eliaba nga taga-Shaalbon;</para>
  <para style="li1">ang mga anak ni Jashen;</para>
  <para style="li1">
    <verse number="33" style="v"/>si Jonatan nga anak ni Shama<note caller="+" style="f"><char style="fr" closed="false">23:33 </char><char style="fq" closed="false">si Jonatan nga anak ni Shama</char><char style="fqa" closed="false">: </char><char style="ft" closed="false">o, </char><char style="fqa" closed="false">si Jonatan, si Shama.</char></note> nga taga-Harar;</para>
  <para style="li1">si Ahiam nga anak ni Sharar nga taga-Harar;</para>
  <para style="li1">
    <verse number="34" style="v"/>si Elifelet nga anak ni Ahasbai nga taga-Maaca;</para>
  <para style="li1">si Eliam nga anak ni Ahitofel nga taga-Gilo;</para>
  <para style="li1">
    <verse number="35" style="v"/>si Hezro nga taga-Carmel;</para>
  <para style="li1">si Paarai nga taga-Arba;</para>
  <para style="li1">
    <verse number="36" style="v"/>si Igal nga anak ni Natan nga taga-Zoba;</para>
  <para style="li1">ang anak ni Hagadi;<note caller="+" style="f"><char style="fr" closed="false">23:36 </char><char style="fq" closed="false">anak ni Hagadi</char><char style="fqa" closed="false">: </char><char style="ft" closed="false">o, </char><char style="fqa" closed="false">Bani nga taga-Gad.</char></note></para>
  <para style="li1">
    <verse number="37" style="v"/>si Zelek nga taga-Ammon;</para>
  <para style="li1">si Naharai nga taga-Beerot, nga maoy tigdala sa armas ni Joab nga anak ni Zeruya;</para>
  <para style="li1">
    <verse number="38" style="v"/>si Ira ug si Gareb nga mga taga-Jatir;<note caller="+" style="f"><char style="fr" closed="false">23:38 </char><char style="fq" closed="false">taga-Jatir</char><char style="fqa" closed="false">: </char><char style="ft" closed="false">o, </char><char style="fqa" closed="false">kaliwat ni Itra.</char></note></para>
  <para style="li1">
    <verse number="39" style="v"/>ug si Uria nga Hitihanon.</para>
  <para style="li1">37 silang tanan.</para>
  <chapter number="24" style="c"/>
  <para style="s1">Giihap ni David ang Iyang mga Sundalo</para>
  <para style="r">(<ref loc="1CH 21:1-27">1 Cro. 21:1-27</ref>)</para>
  <para style="p">
    <verse number="1" style="v"/>Nasuko na usab ang <char style="nd">Ginoo</char> sa mga Israelinhon, ug gisugyatan niya si David sa pagsilot kanila pinaagi sa pagbutang sa hunahuna niini sa plano sa pag-ihap sa katawhan sa Israel ug sa Juda. <verse number="2" style="v"/>Busa miingon si Haring <char style="add">David</char> kang Joab ug sa mga komander sa mga sundalo, “Lakaw kamo sa tanang tribo sa Israel, gikan sa Dan hangtod sa Beersheba,<note caller="+" style="f"><char style="fr" closed="false">24:2 </char><char style="fq" closed="false">gikan sa Dan hangtod sa Beersheba</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">sa tibuok nasod sa Israel.</char></note> ug ihapa ninyo ang mga tawo, aron mahibaloan ko kon pila silang tanan.” <verse number="3" style="v"/>Apan mitubag si Joab sa hari, “Hinaut pa nga padaghanon sa <char style="nd">Ginoo</char> nga imong Dios ang imong katawhan sa 100 ka pilo, ug hinaut nga makita mo kini. Apan Mahal nga Hari, nganong gusto man nimong buhaton kining butanga?” <verse number="4" style="v"/>Apan namugos gayod si David, busa milakaw si Joab ug ang mga opisyal sa mga sundalo aron sa pag-ihap sa katawhan sa Israel. <verse number="5" style="v"/>Mitabok sila sa <char style="add">Suba sa</char> Jordan ug nagkampo<note caller="+" style="f"><char style="fr" closed="false">24:5 </char><char style="fq" closed="false">nagkampo</char><char style="fqa" closed="false">: </char><char style="ft" closed="false">Mao kini sa Hebreo; apan sa ubang Griego nga teksto, nagsugod sa pag-ihap.</char></note> didto sa Aroer, sa habagatang bahin sa lungsod taliwala sa lugut. Gikan didto miadto sila sa Gad ug unya sa Jazer. <verse number="6" style="v"/>Miadto usab sila sa Gilead, sa Tatim Hodshi, sa Dan Jaan, ug milibot sila paingon sa Sidon. <verse number="7" style="v"/>Unya miadto sila sa pinarilan nga <char style="add">lungsod sa</char> Tyre, ug sa tanang lungsod sa mga Hibihanon ug mga Canaanhon. Ug sa kataposan, miadto sila sa Beersheba, sa habagatang<note caller="+" style="f"><char style="fr" closed="false">24:7 </char><char style="fq" closed="false">habagatang</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Negev.</char></note> bahin sa Juda. <verse number="8" style="v"/>Nalibot nila ang tibuok nasod sulod sa 9 ka bulan ug 20 ka adlaw, ug pagkahuman mibalik sila sa Jerusalem.</para>
  <para style="p">
    <verse number="9" style="v"/>Gisulti ni Joab ngadto kang Haring <char style="add">David</char> ang kinatibuk-ang gidaghanon sa mga lalaki nga makahimo sa pagpakiggira: 800,000 sa Israel ug 500,000 sa Juda. <verse number="10" style="v"/>Nakonsensya si David human niya ipaihap ang mga tawo. Busa miingon siya sa <char style="nd">Ginoo</char>, “Nakasala gayod ako sa akong gihimo. Busa nagapakilooy ako kanimo, <char style="nd">Ginoo</char>, nga pasayloa ako nga imong alagad sa akong sala, kay kinabuang gayod ang akong gihimo.”</para>
  <para style="p">
    <verse number="11" style="v"/>Sa wala pa makabangon si David sa sunod nga buntag, miingon ang <char style="nd">Ginoo</char> kang Gad nga propeta ni David, <verse number="12" style="v"/>“Adto kang David ug ingna siya nga mao kini ang akong giingon: ‘Aduna akoy tulo ka silot nga papilian kanimo. Pagpili ug usa kay buhaton ko kini.’ ”</para>
  <para style="p">
    <verse number="13" style="v"/>Busa miadto si Gad kang David ug miingon kaniya, “<char style="add">Hain niining tulo ang gusto mong isilot sa <char style="nd">Ginoo</char> kanimo?</char> Tulo ka tuig<note caller="+" style="f"><char style="fr" closed="false">24:13 </char><char style="fq" closed="false">Tulo ka tuig</char><char style="fqa" closed="false">: </char><char style="ft" closed="false">Mao kini sa ubang mga kopya sa Septuagint. (Tan-awa usab sa 1 Cro. 21:12.) Sa Hebreo, </char><char style="fqa" closed="false">pito.</char></note> nga gutom sa imong nasod, tulo ka bulan nga pagkalagiw gikan sa inyong mga kaaway, o tulo ka adlaw nga katalagman sa imong nasod? Hunahunaa kana ug maayo, ug pahibaloa ako kon unsa ang itubag ko sa <char style="add"><char style="nd">Ginoo</char> nga</char> nagpadala kanako.”</para>
  <para style="p">
    <verse number="14" style="v"/>Miingon si David kang Gad, “Naglisod ako sa pagpili! Maayo pa nga ang <char style="nd">Ginoo</char> ang mosilot kanamo kay maloloy-on kaayo siya kaysa itugyan ako sa kamot sa mga tawo.”</para>
  <para style="p">
    <verse number="15" style="v"/>Busa nagpadala ang <char style="nd">Ginoo</char> ug katalagman sa Israel gikan niadtong buntaga hangtod sa panahon nga iyang gitakda. Ug 70,000 ka tawo ang namatay gikan sa Dan hangtod sa Beersheba. <verse number="16" style="v"/>Sa dihang laglagon na sa anghel ang Jerusalem, nausab ang hunahuna sa <char style="nd">Ginoo</char>. Busa miingon siya sa anghel nga misilot sa mga tawo, “Husto na! Ayaw na silag siloti.” Niadtong tungora didto ang anghel sa <char style="nd">Ginoo</char> sa may giokanan ni Arauna nga Jebusihanon.</para>
  <para style="s1">Naghimo si David ug Halaran</para>
  <para style="p">
    <verse number="17" style="v"/>Sa dihang nakita ni David ang anghel nga mipatay sa mga tawo, miingon siya sa <char style="nd">Ginoo</char>, “Ako ang nakasala. Kining mga tawhana <char style="add">inosente</char> sama sa mga karnero. Wala silay nahimong sala. Ako na lang ug ang akong pamilya ang siloti.”</para>
  <para style="p">
    <verse number="18" style="v"/>Niadtong adlawa miadto si Gad kang David ug miingon kaniya, “Tungas ngadto sa giokanan ni Arauna nga Jebusihanon ug paghimo didto ug halaran alang sa <char style="nd">Ginoo</char>.” <verse number="19" style="v"/>Busa mitungas si David sumala sa gisugo sa <char style="nd">Ginoo</char> pinaagi kang Gad. <verse number="20" style="v"/>Sa dihang nakita ni Arauna nga nagapadulong si David ug ang iyang mga tawo, migawas siya ug miluhod atubangan ni David <char style="add">agig pagtahod kaniya</char>. <verse number="21" style="v"/>Miingon si Arauna, “Mahal nga Hari, nganong mianhi ka?” Mitubag si David, “Ania ako aron sa pagpalit sa imong giokanan, kay maghimo akog halaran alang sa <char style="nd">Ginoo</char>, aron maundang na ang katalagman.” <verse number="22" style="v"/>Miingon si Arauna, “Kuhaa ug ihalad <char style="add">sa Dios</char> ang bisan unsa nga imong gusto, Mahal nga Hari. Aniay mga baka alang sa halad nga sinunog, ug mga yugo ug mga tabla sa giokanan nga magamit ingon nga sugnod. <verse number="23" style="v"/>Mahal nga Hari, ihatag ko kining tanan kanimo, ug hinaut nga dawaton sa <char style="nd">Ginoo</char> nga imong Dios ang imong halad.”</para>
  <para style="p">
    <verse number="24" style="v"/>Apan mitubag si David kaniya, “Dili mahimo. Paliton ko gayod kini kanimo. Dili ako maghalad ngadto sa <char style="nd">Ginoo</char> nga akong Dios sa mga halad nga sinunog nga walay bili.” Busa gipalit ni David ang giokanan ug ang mga baka sa kantidad nga 50 ka buok nga salapi. <verse number="25" style="v"/>Unya naghimo siya didto ug halaran alang sa <char style="nd">Ginoo</char>. Naghalad siyag mga halad nga sinunog ug halad alang sa pakigda-it. Gitubag sa <char style="nd">Ginoo</char> ang pag-ampo ni David alang sa Israel, ug naundang ang katalagman.</para>
</usx>
