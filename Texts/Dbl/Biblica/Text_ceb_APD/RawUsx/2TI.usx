<?xml version="1.0" encoding="UTF-8"?>
<usx version="2.6">
  <book code="2TI" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">2 Timoteo</para>
  <para style="toc1">Ang Ikaduhang Sulat ni Pablo kang Timoteo</para>
  <para style="toc2">2 Timoteo</para>
  <para style="toc3">2 Tim.</para>
  <para style="mt2">Ang Ikaduhang Sulat ni Pablo kang</para>
  <para style="mt1">Timoteo</para>
  <chapter number="1" style="c"/>
  <para style="p">
    <verse number="1" style="v"/>
    <char style="add">Ako</char> si Pablo nga nahimong apostol ni Cristo Jesus sumala sa kabubut-on sa Dios. <char style="add">Gipadala niya ako</char> aron ibalita ang mahitungod sa kinabuhi nga iyang gisaad nga madawat sa mga anaa kang Cristo Jesus.</para>
  <para style="p">
    <verse number="2" style="v"/>
    <char style="add">Nangumusta ako</char> kanimo, Timoteo, isip akong hinigugmang anak <char style="add">sa pagtuo. Hinaut nga madawat mo</char> ang grasya, kalooy, ug kalinaw gikan sa Dios nga Amahan ug kang Cristo Jesus nga atong Ginoo.</para>
  <para style="s1">Ang Pagpasalamat ngadto sa Dios ug Pagpahinumdom kang Timoteo</para>
  <para style="p">
    <verse number="3" style="v"/>Nagapasalamat ako sa Dios nga gialagaran sa atong mga katigulangan ug mao usab ang akong gialagaran nga may limpyo nga konsensya. <char style="add">Nagapasalamat ako kaniya</char> sa akong paghinumdom kanimo kanunay diha sa akong pag-ampo adlaw ug gabii. <verse number="4" style="v"/>Kon mahinumdoman ko ang imong paghilak <char style="add">sa akong paggikan</char>, mingawon ako kanimo. Gusto ko nga magkita kita pag-usab aron malipay ako pag-ayo. <verse number="5" style="v"/>Dili ko malimtan ang imong matinud-anon nga pagtuo, sama sa pagtuo sa imong lola nga si Loida ug sa imong inahan nga si Eunice nga unang nagtuo kay kanimo, ug nasiguro ko nga anaa usab kanimo ang maong pagtuo. <verse number="6" style="v"/>Mao kana nga gusto ko ikaw nga pahinumdoman nga magmakugihon ka sa paggamit sa hiyas nga gihatag sa Dios kanimo sa dihang gipandong ko sa imong ulo ang akong mga kamot. <verse number="7" style="v"/>Kay ang Dios wala maghatag kanato sa iyang Espiritu aron maulaw kita sa pag-atubang sa mga tawo,<note caller="+" style="f"><char style="fr" closed="false">1:7 </char><char style="ft" closed="false">o, </char><char style="fqa" closed="false">Kay ang Dios wala maghatag kanato ug espiritu sa kaulaw sa pag-atubang sa mga tawo.</char></note> kondili aron sa paglig-on kanato ug pagtabang nga mahigugma kita sa uban ug makapugong sa atong kaugalingon.</para>
  <para style="p">
    <verse number="8" style="v"/>Busa ayawg kaulaw sa pagsugilon sa uban mahitungod sa atong Ginoo. Ug ayaw usab ikaulaw nga napriso ako dinhi tungod kaniya. Hinuon pakig-ambit sa mga pag-antos tungod sa Maayong Balita pinaagi sa tabang sa gahom sa Dios. <verse number="9" style="v"/>Gitawag niya kita ug giluwas aron mahimong iya. Wala niya kini buhata kay maayo ang atong mga binuhatan, kondili tungod sa iyang kaugalingon nga katuyoan ug grasya. Sa wala pa ang kalibotan, gihatag na niya kini nga grasya kanato pinaagi kang Cristo Jesus. <verse number="10" style="v"/>Apan karon lang kini gipadayag kanato sa pag-abot ni Cristo Jesus nga atong Manluluwas. Giwala niya ang gahom sa kamatayon ug gipadayag kanato pinaagi sa Maayong Balita nga makaangkon kita sa kinabuhi nga walay kataposan.</para>
  <para style="p">
    <verse number="11" style="v"/>Ug gihimo ako sa Dios nga apostol ug magtutudlo aron magsangyaw niining Maayong Balita. <verse number="12" style="v"/>Mao kini ang hinungdan nga nagaantos ako karon. Apan wala ko ikaulaw kining nahitabo kanako tungod kay nailhan ko si Cristo nga akong ginasaligan, ug nasiguro ko gayod nga makahimo siya sa pagbantay sa iyang gitugyan kanako hangtod sa adlaw nga siya mobalik. <verse number="13" style="v"/>Ang husto nga pagtulon-an nga imong natun-an gikan kanako mao ang imong angayng itudlo, nga may pagtuo <char style="add">sa Dios</char> ug may paghigugma <char style="add">sa imong isigka-tawo</char>, tungod kay mao kini ang angay natong buhaton ingon nga mga anaa na kang Cristo Jesus. <verse number="14" style="v"/>Pinaagi sa tabang sa Espiritu Santo nga nagapuyo kanato, ampingi ang maayo nga pagtulon-an nga gitugyan diha kanimo.</para>
  <para style="p">
    <verse number="15" style="v"/>Nasayod ka nga halos tanang mga tumutuo sa probinsya sa Asia misalikway kanako, lakip si Figelus ug si Hermogenes. <verse number="16" style="v"/>Apan hinaut nga kaloy-an gayod sa Dios si Onesiforo ug ang iyang pamilya, kay kanunay niya akong gipalig-on. Wala niya ako ikaulaw bisan napriso ako. <verse number="17" style="v"/>Gani sa pag-abot niya sa Roma, gipangita dayon niya ako hangtod nga iya akong nakit-an. <verse number="18" style="v"/>Ug nasayod ka usab kon unsa ang iyang pagtabang kanako sa dihang didto pa ako sa Efeso. Hinaut nga kaloy-an siya sa Ginoo kon moabot na ang adlaw sa paghukom.</para>
  <chapter number="2" style="c"/>
  <para style="s1">Ang Maayo nga Sundalo ni Cristo Jesus</para>
  <para style="p">
    <verse number="1" style="v"/>Ikaw Timoteo, nga <char style="add">giisip ko nga</char> akong anak, pagpakalig-on pinaagi sa tabang sa Dios. Kini nga tabang madawat mo tungod kay ikaw anaa na kang Cristo Jesus. <verse number="2" style="v"/>Ang pagtulon-an nga nadunggan mo nga akong gitudlo sa kadaghanan itudlo usab sa mga tawo nga masaligan, nga makatudlo usab sa uban.</para>
  <para style="p">
    <verse number="3" style="v"/>Pakig-ambit sa mga pag-antos isip maayo nga sundalo ni Cristo Jesus. <verse number="4" style="v"/><char style="add">Ug kinahanglang</char> mahisama <char style="add">ka</char> sa sundalo nga naa sa serbisyo; wala kini laing gibuhat, gawas sa pagtuman sa mga sugo sa iyang opisyal.<note caller="+" style="f"><char style="fr" closed="false">2:4 </char><char style="ft" closed="false">Tingali ang buot ipasabot, </char><char style="fqa" closed="false">Dili ka moapil sa mga butang nga walay kalabotan sa imong pag-alagad sa Ginoo.</char></note> <verse number="5" style="v"/><char style="add">Kinahanglan</char> mahisama <char style="add">ka usab</char> sa magdudula; dili siya makadawat sa premyo kon dili siya magsunod sa mga balaod sa dula.<note caller="+" style="f"><char style="fr" closed="false">2:5 </char><char style="ft" closed="false">Tingali ang buot ipasabot, </char><char style="fqa" closed="false">Tumanon mo gayod ang mga sugo sa Ginoo aron madawat mo ang premyo gikan kaniya.</char></note> <verse number="6" style="v"/><char style="add">Kon kugihan ka, makadawat ka ug ganti gikan sa Ginoo.</char> Sama sa mag-uuma nga naghago, dili ba siya man ang unang makapulos sa iyang abot? <verse number="7" style="v"/>Hunahunaa ug maayo kining akong mga gi-ingon. Ang Ginoo motabang kanimo aron masabtan mo kining tanan.</para>
  <para style="p">
    <verse number="8" style="v"/>Hinumdomi ang Maayong Balita nga akong gitudlo mahitungod kang Jesu-Cristo nga nabanhaw, nga kaliwat ni David. <verse number="9" style="v"/>Tungod sa akong pagwali sa Maayong Balita nagaantos ako ug kinadenahan pa ako sama sa kriminal. Apan ang pulong sa Dios dili makadenahan. <verse number="10" style="v"/>Busa giantos ko ang tanan alang sa mga pinili <char style="add">sa Dios</char>, aron maluwas usab sila pinaagi kang Cristo Jesus ug makaangkon sa maayo ug walay kataposan nga kinabuhi. <verse number="11" style="v"/>Tinuod gayod ang gi-ingon nga:</para>
  <para style="q1">“Kon namatay kita uban ni Cristo,</para>
  <para style="q1">sigurado gayod nga mabuhi usab kita uban kaniya.</para>
  <para style="q1">
    <verse number="12" style="v"/>Kon magpadayon kita <char style="add">sa pag-antos sa mga kalisod</char>,</para>
  <para style="q1">sigurado gayod nga maghari usab kita uban kaniya;</para>
  <para style="q1">apan kon ilimod nato siya,</para>
  <para style="q1">ilimod usab niya kita.</para>
  <para style="q1">
    <verse number="13" style="v"/>Kon dili kita masaligan,</para>
  <para style="q1">siya masaligan sa gihapon,</para>
  <para style="q1">kay dili mahimo nga dili niya tumanon ang iyang gisulti.”</para>
  <para style="s1">Ang Maayo nga Alagad sa Dios</para>
  <para style="p">
    <verse number="14" style="v"/>Sa atubangan sa Dios, pahinumdomi ang imong mga katawhan mahitungod niini, ug pahimangnoi usab sila nga likayan nila ang walay kapuslanan nga mga panaglalis. Wala silay makuha niana, madaot lang hinuon ang pagtuo sa mga naminaw. <verse number="15" style="v"/>Buhata ang kutob sa imong mahimo aron malipay ang Dios kanimo, sama sa nangalagad nga walay angay ikaulaw sa iyang mga gibuhat. Itudlo sa husto nga pamaagi ang pulong sa Dios nga mao ang kamatuoran. <verse number="16" style="v"/>Likayi ang mga pagtulon-an nga walay pulos ug dili iya sa Dios, kay kana magpahilayo lang sa mga tawo gikan sa Dios. <verse number="17" style="v"/>Kana nga mga pagtulon-an sama sa sakit nga kanser nga molamay <char style="add">ug modaot sa tibuok nga lawas</char>. Kauban sa mga tawo nga nagatudlo niana mao si Himeneo ug si Filetus. <verse number="18" style="v"/>Mibiya sila sa kamatuoran. Nagaingon sila nga ang atong pagkabanhaw nahitabo na <char style="add">ug wala nay umaabot pa</char>. Busa gilibog nila ang pagtuo sa uban. <verse number="19" style="v"/>Apan bisan pa niana, lig-on gihapon ang patukoranan nga gipahimutang sa Dios, tungod kay may nahisulat nga nagaingon, “Nailhan sa Ginoo ang iyang katawhan.”<note caller="+" style="f"><char style="fr" closed="false">2:19 </char><char style="ft" closed="false">Tan-awa usab ang <char style="xt"><ref loc="NUM 16:5">Num. 16:5</ref></char>.</char></note> Ug “Ang matag usa nga nagaingon nga siya iya sa Ginoo angay gayod nga mobiya sa bisan unsa nga daotan.”</para>
  <para style="p">
    <verse number="20" style="v"/>Diha sa mga dagko nga balay may nagkalain-lain nga mga gamit. May mga hinimo gikan sa bulawan, plata, kahoy, ug yuta. Ang mga gamit nga hinimo gikan sa bulawan ug plata gamiton diha sa mga pinasahi nga okasyon, apan ang mga gamit nga hinimo gikan sa kahoy ug yuta alang lang sa inadlaw-adlaw nga paggamit. <verse number="21" style="v"/>Si bisan kinsa nga maglikay sa mga daotang binuhatan maisip nga mga gamit nga mahalon nga gilain aron gamiton ug mapuslan sa Ginoo, ug mahimo niyang gamiton sa paghimo ug maayo sa bisan unsa nga oras. <verse number="22" style="v"/>Busa likayi gayod ang mga daotan nga tinguha sa pagkabatan-on. Tinguhaa nga mahimo kang matarong, masaligan, mahigugmaon, ug maayo ang imong relasyon ngadto sa uban, kauban sa mga tawo nga nagdangop sa Ginoo uban sa hinlo nga kasingkasing. <verse number="23" style="v"/>Likayi ang walay pulos ug binuang nga mga panaglalis tungod kay nasayod ka nga ang sangpotan niana mao ang panag-away. <verse number="24" style="v"/>Dili angay nga mangaway ang alagad sa Ginoo, kondili kinahanglan magmaaghop siya sa tanan, mahibalong motudlo, ug dili madinumtanon. <verse number="25" style="v"/>Kinahanglan nga malumo siya sa iyang pagtudlo niadtong mga nagbatok kaniya, kay basin na lang sa ingon niana nga pamaagi hatagan sila sa Dios ug kahigayonan nga maghinulsol aron masayran nila ang kamatuoran. <verse number="26" style="v"/>Ug mahayagan ang ilang mga hunahuna ug makaikyas sila sa laang ni Satanas nga mibihag kanila aron sila mosunod sa iyang gusto.</para>
  <chapter number="3" style="c"/>
  <para style="s1">Ang Kataposan nga mga Adlaw</para>
  <para style="p">
    <verse number="1" style="v"/>Timan-i kini: mahimong malisod gayod ang kataposang mga adlaw. <verse number="2" style="v"/>Kay ang mga tawo mahimong mapalabilabihon, mahigugmaon sa kuwarta, hambogiro, mapahitas-on, magsulti ug daotan batok sa ilang isigka-tawo ug sa Dios, dili motuman sa ilang mga ginikanan, dili mapasalamaton, ug dili diosnon. <verse number="3" style="v"/>Gawas pa niana wala silay kalooy sa ilang isigka-tawo; dili sila makighusay sa ilang kaaway; daoton nila ang dungog sa uban; dili sila makapugong sa ilang kaugalingon, mabangis, ug supak sa bisan unsa nga maayo. <verse number="4" style="v"/>Mabudhion sila, mapasagaron, ug mapasigarbohon. Palabihon pa nila ang mga kalibotanong kalipay kaysa Dios. <verse number="5" style="v"/>Magpakaaron-ingnon sila nga diosnon apan isalikway nila ang gahom sa Dios. Likayi ang mga tawo nga sama kanila. <verse number="6" style="v"/>Ang uban kanila mangita ug pamaagi nga makasulod sa mga balay aron linglahon ang mga babaye nga huyang ug baroganan nga nagalunang na sa pagpakasala ug ulipon sa nagkalain-lain nga kailibgon nga daotan. <verse number="7" style="v"/>Kini nga mga babaye kanunayng nagatuon apan dili sila makasabot sa kamatuoran. <verse number="8" style="v"/>Ang mga lalaki nga nagatudlo kanila sa sayop nga pagtulon-an nagabatok sa kamatuoran sama sa pagbatok ni Janes ug ni Jambres kang Moises kaniadto. Nadaot ang ilang panghunahuna, ug ang ilang gi-ingon nga pagtuo walay pulos. <verse number="9" style="v"/>Apan dili sila makapadayon nianang ilang gibuhat tungod kay makita man sa tanan ang ilang kabuang, pareho sa nahitabo kang Janes ug Jambres.</para>
  <para style="s1">Ang mga Pahimangno</para>
  <para style="p">
    <verse number="10" style="v"/>Apan ikaw Timoteo, nahibaloan mo ang akong mga pagtulon-an, ang akong pamatasan, ug ang akong tumong sa kinabuhi. Naobserbahan mo usab ang akong pagtuo <char style="add">sa Dios</char>, ang akong pagpailob ug paghigugma <char style="add">sa mga tawo</char>, ug kon giunsa ko pag-antos ang mga kalisdanan. <verse number="11" style="v"/>Nasayran mo ang akong mga pag-antos sa dihang didto ako sa Antioquia, sa Iconium, ug sa Listra, ug kon giunsa ko pag-antos ang mga paglutos. Apan giluwas ako sa Ginoo gikan niadtong tanan. <verse number="12" style="v"/>Ang tinuod, ang tanan nga gustong magkinabuhi nga diosnon isip sumusunod ni Cristo Jesus makasinati gayod sa mga paglutos. <verse number="13" style="v"/>Apan ang mga tawong daotan ug tigpakaaron-ingnon mosamot pa gayod kadaotan. Manlingla sila ug linglahon usab sila. <verse number="14" style="v"/>Apan ikaw <char style="add">Timoteo</char> padayon gayod sa mga kamatuoran nga imong natun-an ug gituohan, tungod kay nailhan mo man kon kinsa ang mga nagtudlo niini kanimo. <verse number="15" style="v"/>Sukad sa imong pagkabata nasayran mo na nga ang Balaan nga Kasulatan maoy makahatag kanimo ug kaalam aron maangkon ang kaluwasan pinaagi sa pagtuo kang Cristo Jesus. <verse number="16" style="v"/>Ang tibuok nga Kasulatan gisulat pinaagi sa gahom sa Dios, ug mapuslanon kini sa pagtudlo sa kamatuoran, sa pagbadlong, sa pagtul-id sa sayop, ug sa pagtudlo sa matarong nga pagkinabuhi, <verse number="17" style="v"/>aron nga ang tawo nga nagaalagad sa Dios maandam sa pagbuhat sa tanang maayong buhat.</para>
  <chapter number="4" style="c"/>
  <para style="p">
    <verse number="1" style="v"/>Busa sa atubangan sa Dios ug ni Cristo Jesus nga mobalik ug mohari, ug mohukom sa tanan, buhi man o patay, awhagon ko ikaw <verse number="2" style="v"/>nga iwali mo ang pulong sa Dios. Pagmakugihon sa pagsugilon niini ngadto sa mga tawo sa bisan unsa nga sitwasyon. Kumbinsiha ug badlonga ang mga tawo, ug lig-ona <char style="add">ang ilang pagtuo</char> pinaagi sa pagtudlo nga may pagpailob. <verse number="3" style="v"/>Kay moabot ang panahon nga ang mga tawo dili na maminaw sa tinuod nga mga pagtulon-an, kondili ang ilang gusto mao lang gayod ang ilang sundon. Mangita silag mga magtutudlo nga maghisgot lang sa mga gusto nilang madunggan. <verse number="4" style="v"/>Dili na sila maminaw sa kamatuoran, kondili sa mga pagtulon-an nga tinumotumo lang. <verse number="5" style="v"/>Apan ikaw, <char style="add">Timoteo,</char> bantayi ang imong kaugalingon kanunay. Kon moabot ang kalisod, agwantaha lang. Tumana ang imong katungdanan isip magwawali sa Maayong Balita, ug buhata ang tanan nga gipabuhat sa Dios kanimo.</para>
  <para style="p">
    <verse number="6" style="v"/>Bahin kanako, miabot na ang panahon nga ang akong kinabuhi ihalad na, tungod kay hapit na ako mobiya niini nga kalibotan. <verse number="7" style="v"/>Gibuhat ko kutob sa akong mahimo ang pagpakiglumba ug nahuman ko na kini. Giampingan ko ang akong pagtuo. <verse number="8" style="v"/>Ug karon, may gitagana ang Dios kanako nga ganti sa pagkamatarong<note caller="+" style="f"><char style="fr" closed="false">4:8 </char><char style="fq" closed="false">ganti sa pagkamatarong</char><char style="fqa" closed="false">: </char><char style="ft" closed="false">Ang buot ipasabot, may ihatag ang Ginoo nga ganti kang Pablo tungod kay nakita niya nga matarong ang iyang kinabuhi; o ang ganti mismo mao ang (kompleto nga) pagkamatarong.</char></note> nga iyang ihatag kanako sa adlaw nga siya maghukom sa tanan, ug ang iyang paghukom matarong. Dili lang ako ang gitagan-an niana nga ganti kondili ang tanan usab nga nagpaabot sa iyang pagbalik.</para>
  <para style="s1">Ang mga Tugon</para>
  <para style="p">
    <verse number="9" style="v"/>Paningkamoti gayod nga sa labing madali makaanhi ka dinhi kanako, <verse number="10" style="v"/>kay si Demas tua na sa Tesalonica. Gibiyaan niya ako kay nawili siya sa mga butang dinhi sa kalibotan. Si Cresens wala na dinhi karon kay miadto sa Galacia, ug si Tito usab miadto sa Dalmacia. <verse number="11" style="v"/>Si Lucas na lang ang akong kauban dinhi. Busa inig-anhi nimo dad-a si Marcos tungod kay dako gayod ang iyang ikatabang sa akong buluhaton. <verse number="12" style="v"/>Bahin kang Tiquico, gipaadto ko siya sa Efeso. <verse number="13" style="v"/>Kon moanhi ka na dinhi, dad-a usab ang akong bisti alang sa tingtugnaw nga akong gibilin kang Carpus didto sa Troas. Dad-a usab ang akong mga libro, labi na gayod ang akong mga papeles.</para>
  <para style="p">
    <verse number="14" style="v"/>Labihan kadaotan ang mga gibuhat kanako ni Alexander nga platero. Ang Ginoo na lang ang mobalos sa iyang mga gibuhat. <verse number="15" style="v"/>Magbantay ka kaniya tungod kay supak gayod siya sa atong gitudlo.</para>
  <para style="p">
    <verse number="16" style="v"/>Sa una kong pag-atubang sa hukmanan aron pagpanalipod sa akong kaugalingon wala gayoy mitabang kanako. Gipasagdan ako nilang tanan. Hinaut nga pasayloon sila sa Dios. <verse number="17" style="v"/>Apan bisan pa ug mao kadto ang nahitabo wala gayod ako pasagdi sa Ginoo. Gihatagan pa hinuon niya ako ug kusog aron isugilon ko ang tanan mahitungod sa Maayong Balita ngadto sa mga dili Judio. Mao nga naluwas ako sa kamatayon.<note caller="+" style="f"><char style="fr" closed="false">4:17 </char><char style="fq" closed="false">sa kamatayon</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sa baba sa liyon.</char></note> <verse number="18" style="v"/>Ug nasayran ko nga luwason pa gayod ako sa Ginoo gikan sa tanan nga kadaotan, ug dili ako maunsa hangtod sa panahon nga dad-on niya ako sa iyang gingharian sa langit. Dalaygon siya sa walay kataposan. Amen!</para>
  <para style="s1">Ang mga Kataposang Pagpangumusta</para>
  <para style="p">
    <verse number="19" style="v"/>Ipangumusta na lang ako kang Priscila ug kang Aquila, ug sa pamilya ni Onesiforo. <verse number="20" style="v"/>Si Erastus nagpabilin sa Corinto, ug si Trofimo gibilin ko didto sa Mileto kay nagsakit man siya. <verse number="21" style="v"/>Tinguhaa gayod nga makaabot ka dinhi sa dili pa ang tingtugnaw.</para>
  <para style="p">Nangumusta kanimo si Eubulus, Pudente, Linus, Claudia, ug ang tanan natong mga igsoon <char style="add">dinhi</char>.</para>
  <para style="p">
    <verse number="22" style="v"/>
    <char style="add">Hinaut nga</char> ubanan ka <char style="add">kanunay</char> sa Ginoo. <char style="add">Ug hinaut nga</char> panalanginan <char style="add">niya</char> kamo.</para>
</usx>
