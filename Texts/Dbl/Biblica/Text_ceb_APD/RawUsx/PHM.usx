<?xml version="1.0" encoding="UTF-8"?>
<usx version="2.6">
  <book code="PHM" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Filemon</para>
  <para style="toc1">Ang Sulat ni Pablo kang Filemon</para>
  <para style="toc2">Filemon</para>
  <para style="toc3">Filemon</para>
  <para style="mt2">Ang Sulat ni Pablo kang</para>
  <para style="mt1">Filemon</para>
  <chapter number="1" style="c"/>
  <para style="p">
    <verse number="1" style="v"/>
    <char style="add">Ako</char> si Pablo nga binilanggo tungod kang Cristo Jesus. <char style="add">Ako</char> ug si Timoteo nga atong igsoon diha <char style="add">kang Cristo nangumusta</char> kanimo Filemon isip pinalangga namo <char style="add">nga igsoon</char> ug kauban sa pagpangalagad. <verse number="2" style="v"/><char style="add">Nangumusta usab kami</char> kang Apia nga atong igsoon, kang Arkipus nga atong kauban nga sundalo ni Cristo, ug sa tanang mga tumutuo nga nagatigom diha sa imong balay <char style="add">aron sa pagsimba sa Dios</char>.</para>
  <para style="p">
    <verse number="3" style="v"/>
    <char style="add">Hinaut nga madawat</char> ninyo ang grasya ug kalinaw gikan sa Dios nga atong Amahan ug kang Ginoong Jesu-Cristo.</para>
  <para style="s1">Ang Gugma ug Pagtuo ni Filemon</para>
  <para style="p">
    <verse number="4" style="v"/>Mapasalamaton ako kanunay sa Dios sa matag ampo ko alang kanimo, <verse number="5" style="v"/>tungod kay nadungog ko nga lig-on ang imong pagtuo kang Ginoong Jesus ug mahigugmaon ka sa tanang katawhan sa Dios. <verse number="6" style="v"/>Giampo ko nga ang imong pagkamanggihatagon nga bunga sa imong pagtuo mopalambo sa imong pagsabot ug kasinatian sa matag panalangin nga nahimong ato tungod kay anaa kita kang Cristo. <verse number="7" style="v"/><char style="add">Minahal ko nga</char> igsoon, tungod sa imong paghigugma sa mga katawhan sa Dios nadasig sila, ug kini nakapalipay ug nakapadasig usab kanako.</para>
  <para style="s1">Ang Hangyo ni Pablo alang kang Onesimo</para>
  <para style="p">
    <verse number="8-9" style="v"/>Nasayod ako nga tungod sa katungod nga gihatag kanako ni Cristo makasugo ako kanimo sa angay mong buhaton. Apan tungod kay gihigugma ko ikaw, mohangyo na lang ako kanimo. Ingon nga usa ka tigulang ug binilanggo nga alagad ni Cristo Jesus, <verse number="10" style="v"/>nanghangyo ako kanimo alang kang Onesimo, <char style="add">nga kon mahimo pasayloon mo siya.</char> Giisip ko siya nga akong anak tungod kay nakabig ko siya sa pagtuo kang Cristo samtang ania ako dinhi sa bilanggoan. <verse number="11" style="v"/>Kaniadto wala siyay kapuslanan alang kanimo, apan karon duha na kita nga makapahimulos kaniya.</para>
  <para style="p">
    <verse number="12" style="v"/>Karon pabalikon ko diha kanimo ang akong minahal nga si Onesimo. <verse number="13" style="v"/>Gusto ko unta nga magpabilin na lang siya uban kanako aron pinaagi kaniya matabangan mo ako samtang ania pa ako sa bilanggoan tungod sa akong pagwali sa Maayong Balita. <verse number="14" style="v"/>Apan dili ko kini buhaton nga walay pagtugot gikan kanimo, aron dili pinugos ang pagtabang mo kanako. Gusto ko nga kon motabang ka man gayod, motabang ka nga kinasingkasing.</para>
  <para style="p">
    <verse number="15" style="v"/>Pagbuot tingali sa Dios nga mahilayo una si Onesimo kanimo, aron nga sa pagbalik niya dili na gayod kamo magkabulag hangtod sa hangtod. <verse number="16" style="v"/>Karon dili na siya ulipon lamang, kondili imo pang minahal nga igsoon. Gimahal ko siya, apan mas labaw mo siyang mahalon tungod kay karon dili lang siya imong ulipon, kondili imo usab nga igsoon diha sa Ginoo.</para>
  <para style="p">
    <verse number="17" style="v"/>Busa, kon giila mo ako nga imong kauban sa pagtuo, dawata siya sama sa imong pagdawat kanako. <verse number="18" style="v"/>Kon nakasala siya o nakautang kanimo ako ang mobayad niana. <verse number="19" style="v"/>Ako si Pablo ang nangunay sa pagsulat niini. Ako ang mobayad kon may utang siya kanimo. Hinuon nasayod ka man nga may dako ka usab nga utang kanako, kay pinaagi kanako nadawat mo ang kaluwasan. <verse number="20" style="v"/>Busa Filemon, tumana kining akong gihangyo kanimo tungod kay managsama kita nga nagatuo sa Ginoo. Lipaya ako isip imong igsoon kang Cristo. <verse number="21" style="v"/>Dako ang akong pagsalig nga tumanon mo ang akong gihangyo, mao nga nagasulat ako kanimo. Ug nagtuo ako nga labaw pa gayod niining akong gihangyo ang imong buhaton ngadto kaniya. <verse number="22" style="v"/>May ihangyo pa gayod ako kanimo. Kon mahimo andami ako sa akong kasak-an, kay nagasalig ako nga pinaagi sa inyong mga pag-ampo makaanha ako diha kaninyo.</para>
  <para style="s1">Pagpangumusta</para>
  <para style="p">
    <verse number="23" style="v"/>Ang akong kauban nga si Epafras nga nabilanggo usab tungod kang Cristo Jesus nangumusta kanimo. <verse number="24" style="v"/>Nangumusta usab ang akong mga kauban sa pagpangalagad nga sila si Marcos, Aristarkus, Demas, ug Lucas.</para>
  <para style="p">
    <verse number="25" style="v"/>
    <char style="add">Hinaut nga</char> panalanginan kamo sa atong Ginoong Jesu-Cristo.</para>
</usx>
