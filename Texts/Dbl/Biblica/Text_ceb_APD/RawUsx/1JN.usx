<?xml version="1.0" encoding="UTF-8"?>
<usx version="2.6">
  <book code="1JN" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">1 Juan</para>
  <para style="toc1">Ang Unang Sulat ni Juan</para>
  <para style="toc2">1 Juan</para>
  <para style="toc3">1 Juan</para>
  <para style="mt2">Ang Unang Sulat ni</para>
  <para style="mt1">Juan</para>
  <chapter number="1" style="c"/>
  <para style="s1">Ang Pulong nga Nagahatag ug Kinabuhi</para>
  <para style="p">
    <verse number="1" style="v"/>Siya nga anaa nang daan sa wala pa mamugna ang bisan unsa nga butang nadunggan ug nakita namo, ug nakagunit pa gani kami kaniya. Siya mao ang Pulong sa Dios nga naghatag ug kinabuhi <char style="add">nga walay kataposan</char>. <verse number="2" style="v"/>Siya nga tinubdan sa kinabuhi nga walay kataposan gipadayag, ug nakita namo. Gipamatud-an ug gisangyaw namo siya kaninyo. Uban siya sa Amahan, apan karon nagpakita siya kanamo. <verse number="3" style="v"/>Gisugilon namo kaninyo ang among nakita ug nadungog aron aduna kitay panag-ambitay sa usag usa, ug sa <char style="add">Dios nga</char> Amahan ug kang Jesu-Cristo nga iyang Anak. <verse number="4" style="v"/>Busa gisulat namo kini kaninyo aron mahingpit ang atong kalipay.</para>
  <para style="s1">Ang Pagkinabuhi Diha sa Kahayag</para>
  <para style="p">
    <verse number="5" style="v"/>Mao kini ang among nadunggan nga gitudlo ni Jesu-Cristo ug mao usab kini ang among gisangyaw kaninyo, nga ang Dios kahayag ug wala gayoy kangitngit diha kaniya. <verse number="6" style="v"/>Busa kon moingon kita nga nakighiusa kita sa Dios, apan nagakinabuhi kita diha sa kangitngit, namakak kita, tungod kay wala kita nagakinabuhi sumala sa kamatuoran. <verse number="7" style="v"/>Apan kon nagakinabuhi kita diha sa kahayag, ingon nga ang Dios kahayag, may panaghiusa kita, ug ang dugo ni Jesus nga Anak sa Dios nagahinlo kanato sa tanan natong mga kasal-anan.</para>
  <para style="p">
    <verse number="8" style="v"/>Kon moingon kita nga wala kitay sala, gilimbongan lang nato ang atong kaugalingon, ug wala kanato ang kamatuoran. <verse number="9" style="v"/>Apan kon isulti nato sa Dios ang atong mga sala, kasaligan siya nga mopasaylo kanato sa atong mga sala ug sa paghinlo kanato sa tanan natong mga kalapasan. Buhaton niya kini tungod kay matarong siya. <verse number="10" style="v"/>Kon moingon kita nga wala kita makasala, gihimo natong bakakon ang Dios, ug wala kanato ang iyang pulong.</para>
  <chapter number="2" style="c"/>
  <para style="p">
    <verse number="1" style="v"/>Gisulatan ko kamo nga akong mga anak, aron dili kamo magpakasala. Apan kon may makasala, may magpakilooy sa Amahan alang kanato, ug siya mao si Jesu-Cristo nga mao ang matarong. <verse number="2" style="v"/>Ang iyang kaugalingon mismo ang iyang gihalad isip bayad alang sa atong mga sala aron mapasaylo kita, ug dili lang alang kanato kondili alang usab sa mga sala sa mga tawo sa tibuok kalibotan. <verse number="3" style="v"/>Masiguro gayod nato nga nakaila kita sa Dios kon tumanon nato ang iyang mga sugo. <verse number="4" style="v"/>Ang nagaingon nga nakaila siya sa Dios apan wala magtuman sa iyang mga sugo bakakon, ug wala kaniya ang kamatuoran. <verse number="5" style="v"/>Apan ang tawo nga nagatuman sa pulong sa Dios, tinuod nga nahingpit diha kaniya ang gugma sa Dios. Ug sa ingon niini masiguro nato nga kita anaa gayod sa Dios: <verse number="6" style="v"/>ang nagaingon nga siya anaa sa Dios kinahanglan nga magkinabuhi sama kang Jesu-Cristo.</para>
  <para style="p">
    <verse number="7" style="v"/>Mga hinigugma, dili bag-o nga sugo kining gisulat ko kaninyo <char style="add">nga maghigugmaay kamo</char>. Daan na kini nga sugo nga nadungog ninyo ug nahibaloan sukad nga kamo mituo. <verse number="8" style="v"/>Apan makaingon usab kita nga kini nga sugo bag-o, kay ang kangitngit nagakahanaw na ug ang tinuod nga kahayag nagasidlak na, ug ang kamatuoran mahitungod niini makita na diha sa kinabuhi ni Cristo ug diha usab kaninyo. <verse number="9" style="v"/>Ang nagaingon nga siya anaa sa kahayag, apan wala nagahigugma sa iyang igsoon, kana nga tawo anaa pa sa kangitngit. <verse number="10" style="v"/>Ang tawo nga nagahigugma sa iyang igsoon nagapadayon sa pagkinabuhi diha sa kahayag, ug walay bisan unsa diha sa iyang kinabuhi nga mahimong hinungdan sa pagpakasala sa uban.</para>
  <para style="p">
    <verse number="11" style="v"/>Apan ang tawo nga wala nagahigugma sa iyang igsoon anaa sa kangitngit. Nagalakaw siya sa kangitngit ug wala masayod kon asa siya padulong, kay gibutaan siya sa kangitngit. <verse number="12" style="v"/>Nagasulat ako kaninyo, mga anak, kay gipasaylo na kamo <char style="add">sa Dios</char> sa inyong mga sala tungod kang Cristo. <verse number="13" style="v"/>Nagasulat ako kaninyo, mga amahan, tungod kay nailhan na ninyo siya, nga anaa nang daan sukad pa sa sinugdanan.</para>
  <para style="p">Nagasulat usab ako kaninyo, mga batan-on nga lalaki, kay napildi na ninyo si Satanas.</para>
  <para style="p">Nagasulat ako kaninyo, mga anak, kay nailhan na ninyo ang <char style="add">Dios nga</char> Amahan.</para>
  <para style="q1">
    <verse number="14" style="v"/>Nagasulat ako kaninyo, mga amahan, tungod kay nailhan na ninyo siya, nga anaa nang daan sukad pa sa sinugdanan.</para>
  <para style="q1">Nagasulat usab ako kaninyo, mga batan-on nga lalaki, kay lig-on kamo <char style="add">sa inyong pagtuo</char>. Ginatuman ninyo ang pulong sa Dios ug napildi na ninyo si Satanas.</para>
  <para style="p">
    <verse number="15" style="v"/>Ayaw ninyo higugmaa ang kalibotan o ang kalibotanon nga mga butang. Kon ginahigugma ninyo ang kalibotan, wala kamo nagahigugma sa Amahan. <verse number="16" style="v"/>Kay ang tanan nga kalibotanon, nga ginapangandoy sa tawhanong pagbati, nga ginakaibgan sa mga mata, ug ginapasigarbo sa mga tawo, dili gikan sa Amahan kondili iya sa kalibotan. <verse number="17" style="v"/>Ang kalibotan ug ang tanang mga butang niini nga ginatinguha sa mga tawo mahanaw, apan ang nagatuman sa kabubut-on sa Dios nagakinabuhi sa walay kataposan.</para>
  <para style="s1">Ang Anti-Cristo</para>
  <para style="p">
    <verse number="18" style="v"/>Mga anak, nakadungog na kamo nga moabot ang anti-Cristo. Ug kon moabot na siya, haduol na kita sa kataposan nga mga adlaw. Bisan gani karon daghan na ang mga anti-Cristo, busa nahibaloan nato nga haduol na kita sa kataposan nga mga adlaw. <verse number="19" style="v"/>Bisan uban sila kanato kaniadto, dili nato sila tinuod nga mga kauban. Kay kon tinuod pa nato silang kauban, wala unta sila mobiya kanato. Apan mibiya sila, ug kini nagapaila nga dili nato sila tinuod nga mga kauban.</para>
  <para style="p">
    <verse number="20" style="v"/>Apan kamo gihatagan ni Cristo sa Espiritu Santo.<note caller="+" style="f"><char style="fr" closed="false">2:20 </char><char style="fq" closed="false">kamo gihatagan ni Cristo sa Espiritu Santo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">gidihog kamo sa Balaan.</char></note> Busa nasayod kamong tanan <char style="add">sa kamatuoran</char>. <verse number="21" style="v"/>Nagasulat ako kaninyo, dili tungod kay wala kamo masayod sa kamatuoran, kondili tungod kay kamo nahibalo na, ug nahibaloan usab ninyo nga walay bakak nga naggikan sa kamatuoran. <verse number="22" style="v"/>Kinsa ang bakakon? Siya nga nagaingon nga si Jesus dili mao ang Cristo. Mao kini ang anti-Cristo, ang naglimod sa Amahan ug sa Anak. <verse number="23" style="v"/>Ang naglimod sa Anak wala diha kaniya ang Amahan, apan ang nagaila sa Anak anaa diha kaniya ang Amahan. <verse number="24" style="v"/>Busa ayaw gayod ninyo kalimti ang mga gitudlo kaninyo sukad nga kamo mituo. Kon ginatuman ninyo kini, magapabilin kamo sa panaghiusa diha sa Anak ug sa Amahan. <verse number="25" style="v"/>Ug ang gisaad ni Cristo kanato mao ang kinabuhi nga walay kataposan. <verse number="26" style="v"/>Nagasulat ako kaninyo bahin niini tungod sa mga tawo nga gustong magpahisalaag kaninyo. <verse number="27" style="v"/>Apan kamo, ang Espiritu nga nadawat ninyo gikan kang Cristo nagapabilin kaninyo, busa dili na kinahanglan nga tudloan pa kamo sa uban nga mga tawo. Kay ang iyang Espiritu mao ang nagatudlo kaninyo sa tanang mga butang, ug ang iyang gitudlo tinuod ug dili bakak. Busa, sama sa iyang giingon kaninyo, pabilin kamo kang Cristo.</para>
  <para style="p">
    <verse number="28" style="v"/>Mga anak, pabilin kamo kaniya, aron dili kita mahadlok o magtago tungod sa kaulaw kon moabot na siya. <verse number="29" style="v"/>Nahibaloan ninyo nga si Cristo matarong, busa makasiguro gayod kamo nga ang tanang mga tawo nga nagabuhat ug matarong mga anak sa Dios.</para>
  <chapter number="3" style="c"/>
  <para style="s1">Ang mga Anak sa Dios</para>
  <para style="p">
    <verse number="1" style="v"/>Hunahunaa ninyo kon unsa kadako ang paghigugma sa Amahan kanato! Gitawag niya kita nga iyang mga anak, ug tinuod gayod kini. Wala makaila kanato ang mga tawo dinhi sa kalibotan tungod kay wala man sila makaila sa Dios. <verse number="2" style="v"/>Mga hinigugma, karon mga anak na kita sa Dios. Apan wala pa mapadayag kon unsa kita sa kaulahian. Nahibaloan nato nga kon moabot na si Cristo mahisama kita kaniya, kay makita gayod nato siya sa iyang pagka-siya. <verse number="3" style="v"/>Busa ang matag usa nga may paglaom nga sama niini diha kang Cristo kinahanglan nga hinlo ug kinabuhi ingon nga si Cristo hinlo.</para>
  <para style="p">
    <verse number="4" style="v"/>Si bisan kinsa nga nagapakasala nagalapas sa mga sugo sa Dios, kay ang sala mao ang pagkamalapason sa mga sugo sa Dios. <verse number="5" style="v"/>Nahibaloan ninyo nga si Cristo nga wala gayoy sala mianhi dinhi sa kalibotan sa pagpapas sa atong mga sala. <verse number="6" style="v"/>Busa ang mga tawo nga nagakinabuhi diha kang Cristo dili magpadayon sa pagpakasala. Apan si bisan kinsa nga magpadayon sa pagpakasala wala gayod makakita o makaila kaniya.</para>
  <para style="p">
    <verse number="7" style="v"/>Mga anak, ayaw kamo pagtugot nga pahisalaagon kamo ni bisan kinsa! Ang tawo nga nagabuhat ug matarong nagpaila nga siya matarong, ingon nga si Cristo matarong. <verse number="8" style="v"/>Apan ang tawo nga nagapadayon sa pagpakasala, iya ni Satanas, kay si Satanas nagpakasala sukad pa sa sinugdanan. Tungod niana, ang Anak sa Dios mianhi dinhi aron sa pagguba sa binuhatan ni Satanas. <verse number="9" style="v"/>Ang tawo nga nahimong anak sa Dios dili magpadayon sa pagpakasala, kay ang kinaiya sa Dios anaa na kaniya. Ug tungod kay ang Dios mao ang iyang Amahan, dili na siya mahimong magpadayon sa pagpakasala. <verse number="10" style="v"/>Sa ingon niini maila kon kinsa gayod ang mga anak sa Dios ug kon kinsa ang mga anak ni Satanas: ang tawo nga wala nagabuhat ug matarong o wala nagahigugma sa iyang igsoon dili anak sa Dios.</para>
  <para style="s1">Maghinigugmaay Kita</para>
  <para style="p">
    <verse number="11" style="v"/>Mao kini ang pagtulon-an nga inyong nadunggan sukad nga kamo mituo: kinahanglan gayod nga maghinigugmaay kita. <verse number="12" style="v"/>Dili kita angay nga mahisama kang Cain. Sakop siya ni Satanas, busa gipatay niya ang iyang igsoon. Apan nganong gipatay man gayod niya ang iyang igsoon? Tungod kay ang iyang mga binuhatan daotan—ug sa iyang igsoon matarong. <verse number="13" style="v"/>Busa mga igsoon <char style="add">ko kang Cristo</char>, ayaw katingala kon dumtan kamo sa mga tawo sa kalibotan. <verse number="14" style="v"/>Nahibaloan nato nga nakalatas na kita sa kamatayon ngadto sa kinabuhi tungod kay nahigugma kita sa <char style="add">atong</char> mga igsoon. Ang wala mahigugma anaa pa sa kamatayon. <verse number="15" style="v"/>Ang tawo nga wala mahigugma sa iyang igsoon mamumuno. Ug nahibaloan ninyo nga walay mamumuno nga makaangkon ug kinabuhi nga walay kataposan. <verse number="16" style="v"/>Nagpakamatay si Cristo alang kanato ug pinaagi niini nahibaloan nato ang tinuod nga paghigugma. Busa kita angay usab nga magpakamatay alang sa atong mga igsoon. <verse number="17" style="v"/>Kon hamugaway ang atong kinabuhi apan wala kita motabang bisan nakita nato nga naglisod ang atong igsoon, makaingon ba kita nga ang gugma sa Dios ania kanato? <verse number="18" style="v"/>Mga anak, dili lang kita magsulti nga nahigugma kita, kondili ipakita nato sa atong mga binuhatan nga tinuod ang atong paghigugma. <verse number="19" style="v"/>Sa ingon niini, mahibaloan nato nga anaa kita sa kamatuoran, ug takos na kita nga moatubang sa Dios nga walay kahadlok <verse number="20" style="v"/>bisan kon sa atong hunahuna angayan gayod unta kita nga silotan. Kay nahibaloan nato nga ang Dios labaw pa sa atong hunahuna, ug nahibaloan niya ang tanan. <verse number="21" style="v"/>Mga hinigugma, kon wala na kita hasola sa atong konsensya, wala kitay kahadlok nga moduol sa Dios. <verse number="22" style="v"/>Kay bisan unsa ang atong pangayoon kaniya madawat nato, kay ginatuman man nato ang iyang mga sugo ug gibuhat ang iyang gusto. <verse number="23" style="v"/>Mao kini ang iyang sugo: motuo kita sa iyang Anak nga si Jesu-Cristo, ug maghigugmaay kita sumala sa iyang sugo kanato. <verse number="24" style="v"/>Ang tawo nga nagatuman sa mga sugo sa Dios nagakinabuhi diha sa Dios, ug ang Dios nagakinabuhi diha kaniya. Nahibaloan nato nga ang Dios nagakinabuhi diha kanato pinaagi sa <char style="add">iyang</char> Espiritu nga iyang gihatag kanato.</para>
  <chapter number="4" style="c"/>
  <para style="s1">Ang Espiritu sa Dios ug ang Espiritu sa Anti-Cristo</para>
  <para style="p">
    <verse number="1" style="v"/>Mga hinigugma, ayaw kamo pagtuo dayon sa mga tawo nga moingon nga ang ilang gitudlo gikan sa Espiritu Santo, kondili susiha una ninyo kon tinuod ba nga ang ilang gitudlo gikan gayod sa Dios. Kay daghan nang mga mini nga propeta<note caller="+" style="f"><char style="fr" closed="false">4:1 </char><char style="fq" closed="false">propeta</char><char style="fqa" closed="false">: </char><char style="ft" closed="false">Tan-awa ang buot ipasabot sa “propeta” sa Lista sa mga Pulong sa luyo.</char></note> ang midagsang sa kalibotan. <verse number="2" style="v"/>Ang pamaagi nga mahibaloan ninyo kon anaa gayod kanila ang Espiritu sa Dios mao kini: kon moila sila nga si Jesu-Cristo nagpakatawo, ang Dios mao ang nagsugo kanila. <verse number="3" style="v"/>Apan ang wala moila nga si Jesus nagpakatawo, ang nagsugo kaniya dili mao ang Dios kondili ang espiritu sa anti-Cristo. (Nadunggan na ninyo nga moabot kini ug ania na kini sa kalibotan.) <verse number="4" style="v"/>Apan mga anak <char style="add">ko</char>, kamo iya sa Dios, ug gidaog na ninyo ang dili tinuod nga mga propeta; kay ang Espiritu Santo nga anaa kaninyo mas gamhanan pa kay kang Satanas nga nagagahom sa <char style="add">mga tawo sa</char> kalibotan. <verse number="5" style="v"/>Kining mga mini nga propeta iya sa kalibotan, busa ang mga butang nga iya sa kalibotan mao ang ilang gisugilon, ug ang <char style="add">mga tawo sa</char> kalibotan naminaw kanila. <verse number="6" style="v"/>Apan kita mga anak sa Dios. Ang mga nagaila sa Dios nagapatalinghog sa atong gitudlo, apan ang wala moila sa Dios dili magpatalinghog kanato. Busa sa ingon niini nga pamaagi mahibaloan nato kon kinsa ang nagtudlo sa kamatuoran nga gikan sa Espiritu sa Dios ug kon kinsa ang nagtudlo sa bakak nga gikan sa lain nga espiritu.<note caller="+" style="f"><char style="fr" closed="false">4:6 </char><char style="fq" closed="false">mahibaloan nato… espiritu</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">mahibaloan nato ang espiritu sa kamatuoran ug ang espiritu sa bakak.</char></note></para>
  <para style="s1">Ang Dios Gugma</para>
  <para style="p">
    <verse number="7" style="v"/>Mga hinigugma, maghigugmaay kita kay ang gugma naggikan sa Dios. Ang nahigugma, anak sa Dios ug nakaila sa Dios. <verse number="8" style="v"/>Ang wala mahigugma, wala makaila sa Dios, kay ang Dios gugma man. <verse number="9" style="v"/>Gipakita sa Dios ang iyang gugma kanato pinaagi sa iyang pagpadala sa iyang bugtong nga Anak dinhi sa kalibotan, aron nga pinaagi kaniya makaangkon kita sa kinabuhi nga walay kataposan. <verse number="10" style="v"/>Mao kini ang tinuod nga paghigugma, dili tungod kay kita ang nahigugma sa Dios, kondili tungod kay ang Dios mao ang nahigugma kanato, busa gipadala niya ang iyang Anak aron pinaagi sa paghalad kaniya mapasaylo ang atong mga sala.</para>
  <para style="p">
    <verse number="11" style="v"/>Mga hinigugma, kon mao kini ang paghigugma sa Dios kanato, kinahanglan usab nga kita maghigugmaay. <verse number="12" style="v"/>Wala pa gayoy tawo nga nakakita sa Dios. Apan kon maghigugmaay kita, ang Dios magpabilin dinhi kanato ug ang iyang gugma mahingpit dinhi kanato.</para>
  <para style="p">
    <verse number="13" style="v"/>Nasiguro nato nga anaa kita sa Dios ug ang Dios ania kanato, kay gihatag niya kanato ang iyang Espiritu. <verse number="14" style="v"/>Nakita namo ug nanugilon kami nga gipadala sa Amahan ang iyang Anak isip Manluluwas sa kalibotan. <verse number="15" style="v"/>Si bisan kinsa nga moingon nga si Jesus Anak sa Dios, ang Dios anaa kaniya, ug siya anaa sa Dios. <verse number="16" style="v"/>Nahibalo na kita ug nagtuo nga gihigugma kita sa Dios.</para>
  <para style="p">Ang Dios gugma. Ug ang nagakinabuhi nga may paghigugma, anaa sa Dios, ug ang Dios anaa kaniya. <verse number="17" style="v"/>Kini nga gugma gihingpit dinhi kanato aron dili na kita mahadlok sa adlaw nga ang Dios maghukom, kay ang atong pagkinabuhi dinhi sa kalibotan sama sa pagkinabuhi ni Cristo. <verse number="18" style="v"/>Walay kahadlok diha sa gugma. Ang hingpit nga gugma nagakuha sa tanan nga kahadlok. Ang tawo nahadlok tungod kay may gipaabot siya nga silot, kay wala pa gayod niya mahibaloi ang paghigugma sa Dios kaniya.</para>
  <para style="p">
    <verse number="19" style="v"/>Nahigugma kita <char style="add">sa Dios</char> tungod kay siya mao ang una nga nahigugma kanato. <verse number="20" style="v"/>Ang moingon nga nahigugma siya sa Dios, apan wala mahigugma sa iyang igsoon, kanang tawhana bakakon. Kay kon ang iyang igsoon mismo nga iyang makita wala gani niya higugmaa, unsaon niya paghigugma sa Dios nga wala niya makita? <verse number="21" style="v"/>Busa mao kini ang sugo nga gihatag ni Cristo kanato: ang tawo nga nahigugma sa Dios kinahanglan usab nga mahigugma sa iyang igsoon.</para>
  <chapter number="5" style="c"/>
  <para style="s1">Ang Pagtuo, Pagtuman, ug ang Pagdaog</para>
  <para style="p">
    <verse number="1" style="v"/>Si bisan kinsa nga nagatuo nga si Jesus mao ang Cristo, anak sa Dios. Ug si bisan kinsa nga nagahigugma sa ginikanan nagahigugma usab sa iyang anak. <verse number="2" style="v"/>Ug nahibaloan nato nga ginahigugma nato ang mga anak sa Dios kon nahigugma kita sa Dios ug nagatuman sa iyang mga sugo. <verse number="3" style="v"/>Kay nahigugma kita sa Dios kon nagatuman kita sa iyang mga sugo. Ug ang iyang mga sugo dili lisod tumanon. <verse number="4" style="v"/>Kay gipildi sa matag anak sa Dios ang kalibotan.<note caller="+" style="f"><char style="fr" closed="false">5:4 </char><char style="fq" closed="false">ang kalibotan</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">ang mga butang dinhi sa kalibotan nga supak sa Dios.</char></note> Gipildi niya kini pinaagi sa pagtuo. <verse number="5" style="v"/>Busa kinsa ba ang makapildi sa kalibotan? Ang tawo nga nagatuo nga si Jesus mao ang Anak sa Dios. <verse number="6" style="v"/>Ang mianhi nga si Jesu-Cristo <char style="add">gipamatud-an nga</char> mao gayod ang Anak sa Dios pinaagi sa tubig <char style="add">sa dihang siya nagpabautismo</char> ug pinaagi usab sa <char style="add">iyang</char> dugo <char style="add">nga giula</char>. Kini dili lang pinaagi sa tubig kondili pinaagi sa tubig ug dugo. Ug kini ginapamatud-an usab sa Espiritu <char style="add">Santo kanato,</char> ug nahibaloan nato nga tinuod ang iyang ginasulti kay siya ang kamatuoran. <verse number="7" style="v"/>Busa may tulo nga nagapamatuod <char style="add">bahin kang Jesus</char>: <verse number="8" style="v"/>ang Espiritu <char style="add">Santo</char>, ang tubig <char style="add">sa iyang pagpabautismo</char>, ug ang <char style="add">iyang</char> dugo <char style="add">sa iyang kamatayon</char>. Ug kining tulo nagakahiusa. <verse number="9" style="v"/>Nagatuo kita sa pagpamatuod sa mga tawo. Apan mas masaligan pa gayod ang pagpamatuod sa Dios, ug siya gayod ang nagpamatuod nga si Jesus iyang Anak. <verse number="10" style="v"/>Ang nagatuo sa Anak sa Dios nagatuo sa pagpamatuod sa Dios. Apan ang wala motuo sa pagpamatuod sa Dios, gihimo niya ang Dios nga bakakon, kay wala siya motuo sa pagpamatuod sa Dios bahin sa iyang Anak. <verse number="11" style="v"/>Ug mao kini ang pagpamatuod sa Dios: nga kita gihatagan niya ug kinabuhi nga walay kataposan, ug kining kinabuhia anaa sa iyang Anak. <verse number="12" style="v"/>Si bisan kinsa nga anaa diha kaniya ang Anak, may kinabuhi <char style="add">nga walay kataposan</char>. Apan kon wala diha kaniya ang Anak sa Dios wala siyay kinabuhi <char style="add">nga walay kataposan</char>.</para>
  <para style="s1">Ang Kinabuhi nga Walay Kataposan</para>
  <para style="p">
    <verse number="13" style="v"/>Gisulat ko kini kaninyo, kamo nga nagatuo sa Anak sa Dios, aron mahibaloan ninyo nga may kinabuhi kamo nga walay kataposan. <verse number="14" style="v"/>Ug makasalig kita nga makaduol sa Dios kay nagatuo kita nga paminawon niya ang bisan unsa nga atong iampo sumala sa iyang kabubut-on. <verse number="15" style="v"/>Ug kon nahibaloan nato nga nagapaminaw ang Dios kanato kon mangayo kita kaniya, nahibaloan usab nato nga madawat na nato ang bisan unsa nga atong gipangayo kaniya.</para>
  <para style="p">
    <verse number="16" style="v"/>Kon makita ninyo ang inyong igsoon <char style="add">kang Cristo</char> nga nagabuhat ug sala nga dili mosangpot sa kamatayon, iampo ninyo siya ug ang Dios mohatag kaniya ug kinabuhi. Kini alang lang sa mga nakabuhat ug sala nga dili ikamatay. May sala nga mosangpot gayod sa kamatayon. Wala ako mag-ingon nga iampo ninyo ang tawo nga nakabuhat niini nga sala. <verse number="17" style="v"/>Ang tanan nga buhat nga dili matarong sala. Apan adunay sala nga dili mosangpot sa kamatayon.</para>
  <para style="p">
    <verse number="18" style="v"/>Nahibaloan nato nga walay tawo nga nahimong anak sa Dios nga magpadayon sa pagpakasala, kondili ampingan siya sa Anak sa Dios, busa dili siya matandog ni Satanas. <verse number="19" style="v"/>Kining tibuok kalibotan anaa sa ilalom sa gahom ni Satanas, apan nahibaloan nato nga kita iya na sa Dios. <verse number="20" style="v"/>Ug nahibaloan usab nato nga mianhi dinhi sa kalibotan ang Anak sa Dios, ug gihatagan niya kita ug panabot aron maila nato ang tinuod <char style="add">nga Dios</char>. Ug anaa kita diha sa tinuod <char style="add">nga Dios</char>, sa iyang Anak nga si Jesu-Cristo.<note caller="+" style="f"><char style="fr" closed="false">5:20 </char><char style="fq" closed="false">sa iyang Anak nga si Jesu-Cristo</char><char style="fqa" closed="false">: </char><char style="ft" closed="false">o, </char><char style="fqa" closed="false">tungod kay kita anaa sa iyang Anak nga si Jesu-Cristo.</char></note> Siya mao ang tinuod nga Dios ug ang kinabuhi nga walay kataposan.</para>
  <para style="p">
    <verse number="21" style="v"/>Busa mga anak, likayi ninyo ang mga dios-dios.</para>
</usx>
