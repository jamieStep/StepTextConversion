<?xml version="1.0" encoding="UTF-8"?>
<usx version="2.6">
  <book code="LUK" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Lucas</para>
  <para style="toc1">Ang Maayong Balita Bahin kang Jesu-Cristo Sumala kang Lucas</para>
  <para style="toc2">Lucas</para>
  <para style="toc3">Luc.</para>
  <para style="mt2">Ang Maayong Balita</para>
  <para style="mt2">Bahin kang Jesu-Cristo Sumala kang</para>
  <para style="mt1">Lucas</para>
  <chapter number="1" style="c"/>
  <para style="s1">Pasiuna</para>
  <para style="p">
    <verse number="1-3" style="v"/>Halangdon nga Teofilo:</para>
  <para style="p">Daghan na ang nagsulat mahitungod sa mga panghitabo dinhi kanato. <char style="add">Gisulat nila ang mahitungod kang Jesus</char> sumala sa gibalita kanato niadtong mga tawo nga nagsangyaw sa Maayong Balita ug nakakita mismo sa mga panghitabo gikan pa sa sinugdanan. Mao nga gisusi ko gayod pag-ayo kining tanan gikan pa sa sinugdan. Unya akong nahuna-hunaan nga isulat usab kanimo kining maong mga panghitabo sa maayong pagkahan-ay, <verse number="4" style="v"/>aron imong masiguro nga tinuod gayod ang mga butang nga gisulti kanimo.</para>
  <para style="s1">Nagpakita ang Anghel kang Zacarias</para>
  <para style="p">
    <verse number="5" style="v"/>
    <char style="add">Ingon niini ang nahitabo:</char> Niadtong panahon nga si Herodes ang hari sa Judea, may pari didto nga ginganlan ug Zacarias nga miyembro sa grupo sa mga pari nga gidumalahan ni Abia. Ug ang iyang asawa mao si Elizabet nga kaliwat <char style="add">usab</char> ni Aaron. <verse number="6" style="v"/>Silang duha nagkinabuhi nga matarong atubangan sa Dios. Gituman gayod nila ang tanang mga sugo ug balaod sa Ginoo. <verse number="7" style="v"/>Apan wala silay anak, kay baog si Elizabet ug tigulang na usab kaayo sila.</para>
  <para style="p">
    <verse number="8" style="v"/>Unya, miabot ang adlaw nga ang grupo nila ni Zacarias mao na ang mag-alagad sa Dios didto sa templo. <verse number="9" style="v"/>Nagripa sila sumala sa nabatasan nilang mga pari, ug si Zacarias mao ang napilian nga magsunog ug insenso didto sa halaran. Busa misulod siya sa templo. <verse number="10" style="v"/>Samtang nagsunog siya ug insenso didto sa sulod, daghang mga tawo didto sa gawas ang nagaampo. <verse number="11" style="v"/>Unya nagpakita kaniya ang usa ka anghel sa Ginoo ug mitindog kini didto sa tuong dapit sa halaran nga sunoganan sa insenso. <verse number="12" style="v"/>Sa dihang nakita kini ni Zacarias gikulbaan siya ug nahadlok. <verse number="13" style="v"/>Apan miingon ang anghel kaniya, “Ayaw kahadlok, Zacarias! Gidungog sa Dios ang imong mga pag-ampo; si Elizabet nga imong asawa manganak ug batang lalaki. Nganlan mo siyag Juan. <verse number="14" style="v"/>Magmalipayon gayod ikaw tungod kaniya, ug daghan usab ang magmalipayon tungod sa iyang pagkahimugso. <verse number="15" style="v"/>Kay mahimo siyang bantogan<note caller="+" style="f"><char style="fr" closed="false">1:15 </char><char style="fq" closed="false">bantogan</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">dako.</char></note> atubangan sa Ginoo. Kinahanglan dili gayod siya moinom ug bino o uban pang ilimnon nga makahubog. Bisan anaa pa siya sa sabakan sa iyang inahan ang Espiritu Santo anaa na kaniya. <verse number="16" style="v"/>Ug pabalikon niya ang daghang mga kaliwat ni Israel ngadto sa Ginoo nga ilang Dios. <verse number="17" style="v"/>Mag-una siya sa Ginoo aron iyang andamon ang mga tawo alang sa pag-abot sa Ginoo. Himuon niya kini pinaagi sa Espiritu <char style="add">Santo</char> ug sa gahom nga sama sa nabatonan ni Elias. Ipasig-uli niya ang maayong relasyon sa mga amahan ngadto sa ilang mga anak, ug ibalik niya ang matarong nga panghuna-huna sa mga masinupakon sa Dios.”</para>
  <para style="p">
    <verse number="18" style="v"/>Miingon si Zacarias sa anghel, “Sa unsang paagi nga mahitabo kini kanako? Tigulang na man ako ug ang akong asawa.”</para>
  <para style="p">
    <verse number="19" style="v"/>Mitubag ang anghel, “Ako si Gabriel nga alagad sa Dios nga anaa gayod sa iyang atubangan. Gisugo niya ako aron sa pagsulti kanimo niining maayong balita. <verse number="20" style="v"/>Apan tungod kay wala ka man motuo sa akong gisulti, maamang ka hangtod sa adlaw nga matuman kining akong gisulti kanimo. Matuman gayod kini inig-abot sa adlaw nga gitakda <char style="add">sa Dios</char>.”</para>
  <para style="p">
    <verse number="21" style="v"/>Ang mga tawo didto sa gawas nagpadayon sa paghulat kang Zacarias. Natingala sila ngano nga nadugay siya didto sa sulod sa templo. <verse number="22" style="v"/>Sa paggawas niya, dili na siya makasulti ug tungod niini nagsinyas na lang siya sa mga tawo. Nasabtan nila nga may gipakita ang Dios kaniya didto sa sulod sa templo. <verse number="23" style="v"/>Pagkahuman sa iyang turno sa pag-alagad sa templo, mipauli siya. <verse number="24" style="v"/>Paglabay sa pipila ka adlaw, nagmabdos na si Elizabet. Sulod sa lima ka bulan wala gayod siyay mogawas sa ilang balay. <verse number="25" style="v"/>Miingon siya, “Gikaloy-an gayod ako sa Ginoo. Karon gikuha niya kanako ang akong kaulawan ngadto sa mga tawo.<note caller="+" style="f"><char style="fr" closed="false">1:25 </char><char style="fq" closed="false">kaulawan ngadto sa mga tawo</char><char style="fqa" closed="false">: </char><char style="ft" closed="false">usa ka kaulawan kaniadto alang sa usa ka babaye ang dili makaanak.</char></note>”</para>
  <para style="s1">Nagpakita ang Anghel kang Maria</para>
  <para style="p">
    <verse number="26" style="v"/>Sa dihang unom na ka bulan <char style="add">ang pagmabdos ni Elizabet</char>, gisugo <char style="add">pag-usab</char> sa Dios ang anghel nga si Gabriel nga moadto sa Nazaret, nga usa ka lungsod sa Galilea. <verse number="27" style="v"/>Gipadala siya didto sa dalagang putli nga ginganlag Maria. Si Maria kaslonon na kang Jose, nga usa sa mga kaliwat ni <char style="add">Haring</char> David. <verse number="28" style="v"/>Sa pag-abot sa anghel didto kang Maria, miingon siya, “Maria, magmalipayon ka, tungod kay ang Ginoo uban kanimo ug gipanalanginan ka niya.” <verse number="29" style="v"/>Sa pagkadungog ni Maria niini nahasol siya pag-ayo, ug iyang gihuna-huna kon unsa ang kahulogan niini. <verse number="30" style="v"/>Miingon ang anghel kaniya, “Ayaw kahadlok, Maria kay gipakita sa Dios ang iyang kaayo kanimo. <verse number="31" style="v"/>Magmabdos ka ug manganak ug lalaki, ug Jesus ang imong ingalan kaniya. <verse number="32" style="v"/>Mahimo siyang bantogan ug pagatawgon siya nga Anak sa Labing Halangdong Dios. Ihatag sa Ginoong Dios kaniya ang gingharian sa iyang katigulangan nga si David. <verse number="33" style="v"/>Maghari siya sa mga kaliwat ni Jacob hangtod sa kahangtoran; ang iyang gingharian molungtad sa walay kataposan.”</para>
  <para style="p">
    <verse number="34" style="v"/>Miingon si Maria sa anghel, “Unsaon man niini pagkahimo, nga wala pa man akoy bana?” <verse number="35" style="v"/>Mitubag ang anghel, “Mokunsad kanimo ang Espiritu Santo ug ang gahom sa Labing Halangdong Dios magpabilin kanimo. Busa ang balaan nga bata nga imong ipanganak pagailhon nga Anak sa Dios. <verse number="36" style="v"/>Tan-awa ang imong paryente nga si Elizabet. Ang uban nagaingon nga dili na siya manganak tungod kay tigulang na kaayo siya. Apan karon unom na ka bulan ang iyang pagmabdos, <verse number="37" style="v"/>tungod kay mahimo man sa Dios ang tanan.”</para>
  <para style="p">
    <verse number="38" style="v"/>Miingon si Maria, “Sulugoon ako sa Ginoo; matuman unta kanako ang imong gisulti.” Ug unya mibiya ang anghel kaniya.</para>
  <para style="s1">Mibisita si Maria kang Elizabet</para>
  <para style="p">
    <verse number="39" style="v"/>Sa paglabay sa pipila ka adlaw nangandam si Maria ug nagdali pag-adto sa usa ka lungsod didto sa kabukiran sa Judea. <verse number="40" style="v"/>Misulod siya sa balay <char style="add">nila</char> ni Zacarias ug nangumusta kang Elizabet. <verse number="41" style="v"/>Sa pagkadungog ni Elizabet sa pagpangumusta ni Maria, milihok ang bata sa iyang tiyan. Gigamhan si Elizabet sa Espiritu Santo. <verse number="42" style="v"/>Ug sa makusog nga tingog miingon siya, “Sa tanang mga babaye ikaw lang ang gipanalanginan sa Dios ug ingon niini! Gipanalanginan usab niya ang imong gimabdos. <verse number="43" style="v"/>Usa kini ka dakong dungog alang kanako kay gibisitahan ako sa inahan sa akong Ginoo. <verse number="44" style="v"/>Kay bisan gani ang bata sa akong tiyan malipayon nga milihok sa dihang nadunggan ko ang imong pagpangumusta. <verse number="45" style="v"/>Bulahan gayod ikaw nga nagtuo nga matuman kanimo ang gisulti sa Ginoo!”</para>
  <para style="s1">Ang Pagdayeg ni Maria sa Dios</para>
  <para style="p">
    <verse number="46" style="v"/>Miingon si Maria:</para>
  <para style="q1">“Nagadayeg gayod ako sa Ginoo!</para>
  <para style="q1">
    <verse number="47" style="v"/>Ug malipayon ang akong espiritu tungod sa Dios nga akong Manluluwas.</para>
  <para style="q1">
    <verse number="48" style="v"/>Kay gihinumdoman niya ako nga iyang ubos nga sulugoon. Sukad karon, magasulti ang tanang mga tawo nga bulahan ako,</para>
  <para style="q1">
    <verse number="49" style="v"/>tungod sa kahibulongan nga mga butang nga gihimo sa gamhanang Dios kanako.</para>
  <para style="q1">Balaan siya <char style="add">nga Dios</char>.</para>
  <para style="q1">
    <verse number="50" style="v"/>May kalooy siya sa mga tawo sa matag kaliwatan nga nagatahod kaniya.</para>
  <para style="q1">
    <verse number="51" style="v"/>Gipakita niya ang iyang gahom pinaagi sa iyang mga gihimo.</para>
  <para style="q1">Giabog niya ang mga tawo nga mapahitas-on sa ilang kaugalingon.</para>
  <para style="q1">
    <verse number="52" style="v"/>Gipakanaog niya ang mga gamhanang hari sa ilang trono.</para>
  <para style="q1">Ug gituboy niya ang mga mapainubsanon.</para>
  <para style="q1">
    <verse number="53" style="v"/>Gitagbaw niya sa mga maayong butang ang mga gigutom.</para>
  <para style="q1">Apan gihinginlan niya nga wala gayoy dala ang mga adunahan.</para>
  <para style="q1">
    <verse number="54-55" style="v"/>Gitabangan niya kita nga iyang mga sulugoon, nga mga kaliwat ni Israel.</para>
  <para style="q1">Kay wala niya kalimti ang iyang mga saad sa atong mga katigulangan,</para>
  <para style="q1">nga kaloy-an niya sa walay kataposan si Abraham ug ang iyang mga kaliwat!”</para>
  <para style="m">
    <char style="add">Mao kini ang gisulti ni Maria.</char> <verse number="56" style="v"/>Ug mipuyo siya didto sa ilang Elizabet ug mga tulo ka bulan, ug unya mipauli siya.</para>
  <para style="s1">Ang Pagkatawo ni Juan nga Tigbautismo</para>
  <para style="p">
    <verse number="57" style="v"/>Unya miabot ang panahon sa pagpanganak ni Elizabet, ug nanganak siya ug lalaki. <verse number="58" style="v"/>Sa pagkadungog sa iyang mga silingan ug mga paryente kon giunsa siya pagpanalangin sa Ginoo, nakigduyog sila sa iyang kalipay.</para>
  <para style="p">
    <verse number="59" style="v"/>Sa walo na ka adlaw ang bata, mitambong ang mga silingan ug mga paryente sa pagtuli kaniya.<note caller="+" style="f"><char style="fr" closed="false">1:59 </char><char style="ft" closed="false">Mao kini ang nabatasan sa mga Judio.</char></note> Zacarias unta ang ilang ingalan kaniya sama sa iyang amahan, <verse number="60" style="v"/>apan wala mosugot si Elizabet. Miingon siya, “Dili mahimo, kinahanglan nga Juan ang ingalan kaniya.” <verse number="61" style="v"/>Miingon sila kaniya, “Apan wala gayod kamoy paryente nga sama niana ug ngalan.” <verse number="62" style="v"/>Ug ilang gisinyasan ang amahan kon unsay iyang gusto nga ingalan sa iyang anak. <verse number="63" style="v"/>Misinyas siya nga hatagan siya ug sulatanan. Ug dayon misulat siya, “Nganli siyag Juan.” Natingala gayod silang tanan. <verse number="64" style="v"/>Diha-diha nakasulti si Zacarias ug gidayeg niya ang Dios. <verse number="65" style="v"/>Gikulbaan ang tanan niyang mga silingan ug mikaylap sa tanang dapit sa mga bukid sa Judea ang balita mahitungod sa maong panghitabo. <verse number="66" style="v"/>Ang tanang mga tawo nga nakadungog niini nakapamalandong ug nakapangutana, “Unsa man kaha kining bataa inigkadako na niya?” Kay klaro kaayo nga ang gahom sa Ginoo anaa kaniya.</para>
  <para style="s1">Ang Panagna ni Zacarias</para>
  <para style="p">
    <verse number="67" style="v"/>Si Zacarias nga iyang amahan gigamhan sa Espiritu Santo ug mao kini ang iyang gisulti:</para>
  <para style="q1">
    <verse number="68" style="v"/>“Dayegon nato ang Ginoo nga Dios sa Israel!</para>
  <para style="q1">Kay mianhi siya aron sa pagluwas kanato nga iyang mga katawhan.</para>
  <para style="q1">
    <verse number="69" style="v"/>Gipaanhi niya kanato ang makaga-gahom nga manluluwas nga kaliwat sa iyang sulugoon nga si David.</para>
  <para style="q1">
    <verse number="70" style="v"/>Mao usab kini ang iyang gisulti kaniadto pinaagi sa iyang mga balaang propeta.</para>
  <para style="q1">
    <verse number="71" style="v"/>
    <char style="add">Nagsaad siya</char> nga iya kitang luwason gikan sa atong mga kaaway</para>
  <para style="q1">ug sa mga tawo nga nagadumot kanato.</para>
  <para style="q1">
    <verse number="72" style="v"/>
    <char style="add">Miingon usab siya</char> nga iyang kaloy-an ang atong mga katigulangan, ug dili niya kalimtan ang iyang kasabotan <char style="add">kanila</char></para>
  <para style="q1">
    <verse number="73" style="v"/>nga iyang gipanumpa sa atong katigulangan nga mao si Abraham.</para>
  <para style="q1">
    <verse number="74" style="v"/>
    <char style="add">Kini ang kasabotan</char> nga siya moluwas gayod kanato gikan sa atong mga kaaway</para>
  <para style="q1">aron kita makapangalagad nga walay kahadlok,</para>
  <para style="q1">
    <verse number="75" style="v"/>ug mahimo kitang balaan ug matarong sa iyang atubangan sa tanan nga adlaw sa atong kinabuhi.”</para>
  <para style="q1">
    <verse number="76" style="v"/>
    <char style="add">Unya miingon si Zacarias sa iyang anak,</char></para>
  <para style="q1">“Ikaw Juan, pagatawgon ka nga propeta sa Labing Halangdong Dios.</para>
  <para style="q1">Kay mag-una ka sa Ginoo aron imong andamon ang katawhan sa iyang pag-abot.</para>
  <para style="q1">
    <verse number="77" style="v"/>Tudloan mo ang iyang mga katawhan nga maluwas sila pinaagi sa kapasayloan sa Dios sa ilang mga sala,</para>
  <para style="q1">
    <verse number="78" style="v"/>kay ang atong Dios maluloy-on ug mahigugmaon.</para>
  <para style="q1">Ipadala niya ang Manluluwas sama sa misubang nga adlaw,</para>
  <para style="q1">
    <verse number="79" style="v"/>nga maghatag ug kahayag sa mga tawo nga anaa sa kangitngit ug nagaungaw sa kamatayon.</para>
  <para style="q1">Tudloan niya kita kon unsaon nga mahimong maayo ang atong relasyon sa Dios ug sa atong isigka-tawo.”</para>
  <para style="p">
    <verse number="80" style="v"/>Unya, ang bata nga si Juan midako ug nalig-on sa espiritu. Nagpuyo siya sa kamingawan hangtod sa adlaw nga nagsugod siya sa iyang pagpanudlo sa mga Israelinhon.</para>
  <chapter number="2" style="c"/>
  <para style="s1">Ang Pagkatawo ni Jesus</para>
  <para style="r">(<ref loc="MAT 1:18-25">Mat. 1:18-25</ref>)</para>
  <para style="p">
    <verse number="1" style="v"/>Niadtong panahona, ang Emperador sa Roma nga si Agustus naghimo ug balaod nga ang tanang mga lumulupyo sa iyang gingharian kinahanglang magpalista. <verse number="2" style="v"/>(Mao kadto ang unang sensos sa panahon nga si Cirenio ang gobernador sa <char style="add">probinsya sa</char> Syria. <verse number="3" style="v"/>Busa mipauli ang mga tawo sa ilang kaugalingon nga mga lungsod aron magpalista.)</para>
  <para style="p">
    <verse number="4" style="v"/>Mao kini ang hinungdan nga miadto si Jose sa Betlehem nga sakop sa Judea, ang dapit nga natawhan ni <char style="add">Haring</char> David, tungod kay usa siya sa iyang mga kaliwat. Nagpuyo niadto si Jose sa Nazaret nga sakop sa Galilea sa dihang miadto siya sa Betlehem. <verse number="5" style="v"/>Gidala ni Jose si Maria nga iyang pangasaw-onon nga mabdos na niadtong higayona aron magpalista usab. <verse number="6" style="v"/>Sa didto na sila sa Betlehem miabot ang panahon nga manganak na si Maria. <verse number="7" style="v"/>Nanganak siyag lalaki nga mao ang iyang kamagulangan nga anak. Giputos niya kini ug panapton ug gipahigda sa pasungan. <char style="add">Didto sila sa kamalig nga alang sa mga hayop</char> tungod kay wala na gayod silay lugar sa balay nga abutanan.</para>
  <para style="s1">Nagpakita ang mga Anghel sa mga Magbalantay sa mga Karnero</para>
  <para style="p">
    <verse number="8" style="v"/>Duol sa lungsod sa Betlehem may mga magbalantay sa mga karnero nga nagtukaw sa pagbantay sa ilang mga karnero didto sa sabsabanan. <verse number="9" style="v"/>Sa kalit mitungha diha kanila ang usa ka anghel sa Ginoo ug nadan-agan sila sa kahayag sa Ginoo. Nangahadlok gayod sila, <verse number="10" style="v"/>apan miingon ang anghel, “Ayaw kamog kahadlok, tungod kay ania ako aron sa pagsulti kaninyo sa maayong balita nga makahatag ug dakong kalipay sa tanang mga katawhan. <verse number="11" style="v"/>Kay didto sa lungsod ni <char style="add">Haring</char> David natawo karon ang inyong Manluluwas. Siya mao ang Ginoo nga gipili sa Dios nga maoy maghari. <verse number="12" style="v"/>Mao kini ang timailhan sa akong gisulti: makita ninyo ang bata nga giputos sa panapton ug nagahigda sa pasungan.”</para>
  <para style="p">
    <verse number="13" style="v"/>Pagkahuman <char style="add">ug sulti sa anghel</char>, sa kalit lang, nagpakita ang daghan kaayong mga anghel ug miduyog kaniya sa pagdayeg sa Dios. Miingon sila,</para>
  <para style="q1">
    <verse number="14" style="v"/>“Dalaygon ang Dios sa langit.</para>
  <para style="q1">May kalinaw<note caller="+" style="f"><char style="fr" closed="false">2:14 </char><char style="fq" closed="false">kalinaw</char><char style="fqa" closed="false">: </char><char style="ft" closed="false">o, </char><char style="fqa" closed="false">panagdait.</char></note> na dinhi sa yuta, sa mga tawo nga iyang gikahimut-an!”</para>
  <para style="p">
    <verse number="15" style="v"/>Sa dihang mibalik na ang mga anghel didto sa langit, nagaingnanay ang mga magbalantay sa mga karnero, “Tana, mangadto kita sa Betlehem ug atong tan-awon kining nahitabo nga gisugilon sa Ginoo kanato!”</para>
  <para style="p">
    <verse number="16" style="v"/>Busa nagdali sila sa pag-adto <char style="add">sa Betlehem</char> ug ilang nakita si Maria ug si Jose, ug ang bata nga nagahigda sa pasungan. <verse number="17" style="v"/>Ug ilang gisulti ang giingon sa anghel mahitungod sa bata. <verse number="18" style="v"/>Natingala gayod ang tanang nakadungog sa gisulti sa mga magbalantay sa mga karnero. <verse number="19" style="v"/>Gitipigan ni Maria kining mga butanga sa iyang kasingkasing ug kanunay niya kining gipamalandongan. <verse number="20" style="v"/>Namalik ang mga magbalantay sa mga karnero nga nanagdayeg gayod sa Dios tungod sa tanan nilang nadungog ug nakita sumala sa gisulti sa anghel kanila.</para>
  <para style="s1">Ginganlan ang Bata ug Jesus</para>
  <para style="p">
    <verse number="21" style="v"/>Sa ikawalo ka adlaw gikan natawo ang bata, gituli nila kini ug ginganlan ug Jesus. Mao kini ang ngalan nga giingon sa anghel sa wala pa kini ipanamkon.</para>
  <para style="s1">Gihalad si Jesus didto sa Templo</para>
  <para style="p">
    <verse number="22" style="v"/>Unya, miabot ang adlaw nga si Jose ug si Maria maghalad na sa templo sa Jerusalem aron tumanon ang Kasugoan ni Moises bahin sa pagpakahinlo sa babaye nga bag-ong nanganak. Ug gidala usab nila ang bata sa Jerusalem aron idedikar sa Ginoo. <verse number="23" style="v"/>Kay nahisulat sa Kasugoan sa Ginoo, “Ang tanan nga kamagulangan nga lalaki idedikar sa Ginoo.”<note caller="+" style="f"><char style="fr" closed="false">2:23 </char><char style="ft" closed="false">Tan-awa usab ang <char style="xt"><ref loc="EXO 13:2-12">Exo. 13:2-12</ref></char>.</char></note> <verse number="24" style="v"/>Ug <char style="add">aron mahinloan si Maria,</char> naghalad sila sumala sa nahisulat sa Kasugoan sa Ginoo, “Duha ka salampati o duha ka bata pa nga tukmo.”<note caller="+" style="f"><char style="fr" closed="false">2:24 </char><char style="ft" closed="false">Tan-awa usab ang <char style="xt"><ref loc="LEV 12:8">Lev. 12:8</ref></char>.</char></note></para>
  <para style="p">
    <verse number="25" style="v"/>Didto sa Jerusalem may tawo nga ginganlag Simeon. Kini nga tawo matarong ug diosnon ug nagpaabot siya nga <char style="add">matuman ang mga panagna nga</char> luwason sa Dios ang Israel. Anaa kaniya ang Espiritu Santo. <verse number="26" style="v"/>Gipahayag kaniya sa Espiritu Santo nga dili siya mamatay hangtod makita niya ang hari<note caller="+" style="f"><char style="fr" closed="false">2:26 </char><char style="fq" closed="false">hari</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Cristo.</char></note> nga ipadala sa Ginoo. <verse number="27" style="v"/>Gipasulod siya sa Espiritu <char style="add">Santo</char> didto sa templo. Didto usab gidala si Jesus sa iyang mga ginikanan aron sa pagtuman sa giingon sa Kasugoan. <verse number="28" style="v"/>Pagkakita ni Simeon sa bata, iya kining gikugos ug midayeg siya sa Dios nga nagaingon:</para>
  <para style="q1">
    <verse number="29" style="v"/>“Karon Ginoo, mahimo mo na akong kuhaon,</para>
  <para style="q1">kay natuman na ang imong gisaad kanako.</para>
  <para style="q1">Ug malinawon na ang akong huna-huna.</para>
  <para style="q1">
    <verse number="30" style="v"/>Kay karon nakita ko na ang Manluluwas</para>
  <para style="q1">
    <verse number="31" style="v"/>nga imong giandam alang sa tanang mga katawhan.</para>
  <para style="q1">
    <verse number="32" style="v"/>Siya ang maglamdag sa huna-huna sa mga dili Judio nga wala makaila kanimo,</para>
  <para style="q1">ug maghatag usab siya ug kadungganan sa imong katawhan nga mga Israelinhon.”</para>
  <para style="p">
    <verse number="33" style="v"/>Natingala gayod ang amahan ug inahan sa gisulti ni Simeon mahitungod sa bata. <verse number="34-35" style="v"/>Sa napanalanginan na sila ni Simeon, miingon si Simeon kang Maria nga inahan sa bata, “Kini nga bata gipili sa Dios aron sa pagpaubos ug sa pagpataas<note caller="+" style="f"><char style="fr" closed="false">2:34-35 </char><char style="fq" closed="false">sa pagpaubos ug sa pagpataas</char><char style="fqa" closed="false">: </char><char style="ft" closed="false">Posible nga ang buot ipasabot mao ang paglaglag ug pagluwas.</char></note> sa daghan nga tawo sa Israel. Mahimo siyang ilhanan nga gikan sa Dios. Ipadayag niya ang daotang huna-huna sa mga katawhan. Busa daghan ang mosulti ug dili maayo batok kaniya. Ug tungod niini bation mo nga daw gikumot ang imong kasingkasing sa tumang kaguol.”</para>
  <para style="p">
    <verse number="36" style="v"/>Didto may propeta usab nga babaye nga ginganlag Ana. Anak siya ni Fanuel nga kaliwat ni Asher. Naminyo siya, apan pito lang ka tuig ang ilang panag-ipon <verse number="37" style="v"/>ug nabalo siya. Karon 84 na ka tuig ang iyang edad, ug kanunay siyang atua sa templo tungod kay adlaw ug gabii siyang nagasimba <char style="add">sa Dios</char> inubanan sa pagpuasa ug pag-ampo. <verse number="38" style="v"/>Niadto gayod nga higayon miduol siya <char style="add">kanila ni Jose</char> ug nagpasalamat sa Dios tungod sa bata. Misulti usab siya mahitungod kang Jesus ngadto sa mga tawo nga nagpaabot sa adlaw nga luwason <char style="add">sa Dios</char> ang Jerusalem.<note caller="+" style="f"><char style="fr" closed="false">2:38 </char><char style="fq" closed="false">Jerusalem</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">mga Israelinhon.</char></note></para>
  <para style="s1">Ang Pagpauli ngadto sa Nazaret</para>
  <para style="p">
    <verse number="39" style="v"/>Sa natuman na ni Jose ug Maria ang tanan nga angay nilang buhaton sumala sa Kasugoan sa Ginoo, mipauli sila sa ilang lungsod, sa Nazaret nga sakop sa Galilea. <verse number="40" style="v"/>Midako ang bata, nahimong himsog ug nagmaalamon; ug gipanalanginan siya sa Dios.</para>
  <para style="s1">Didto si Jesus sa Templo</para>
  <para style="p">
    <verse number="41" style="v"/>Matag tuig moadto ang mga ginikanan ni Jesus sa Jerusalem aron sa pagsaulog sa Pista sa Paglabay sa Anghel. <verse number="42" style="v"/>Sa dihang 12 na ka tuig si Jesus, nanambong sila sumala sa ilang nabatasan. <verse number="43" style="v"/>Pagkahuman sa pista namauli sila, apan si Jesus nagpabilin sa Jerusalem. Wala kini mamatikdi sa iyang mga ginikanan. <verse number="44" style="v"/>Nagtuo sila nga nakakuyog si Jesus sa ilang mga kauban nga namauli usab. Human sa usa ka adlaw nga paglakaw, ilang gipangita si Jesus didto sa ilang mga paryente ug mga higala. <verse number="45" style="v"/>Ug ilang nahibaloan nga wala diay siya makauban kanila. Busa namalik sila sa Jerusalem aron sa pagpangita kaniya. <verse number="46" style="v"/>Sa ikatulo ka adlaw, ilang nakita si Jesus didto sa templo nga nagalingkod uban sa mga magtutudlo <char style="add">sa Kasugoan</char>. Naminaw siya ug nangutana kanila. <verse number="47" style="v"/>Ang tanan nga nakadungog kaniya natingala gayod sa iyang kaalam ug sa iyang mga tubag. <verse number="48" style="v"/>Sa pagkakita sa iyang mga ginikanan kaniya, natingala sila. Miingon ang iyang inahan, “Anak, nganong gihimo mo man kini kanamo? Nabalaka gayod kami kon asa ka na!” <verse number="49" style="v"/>Mitubag si Jesus kanila, “Nganong nangita pa man kamo kanako? Wala ba kamo masayod nga kinahanglan anhi ako sa balay sa akong Amahan?” <verse number="50" style="v"/>Apan wala sila makasabot sa iyang gisulti.</para>
  <para style="p">
    <verse number="51" style="v"/>Miuban si Jesus sa iyang mga ginikanan pauli sa Nazaret, ug padayon siya nga nagmatinumanon kanila. Kining tanan nga nahitabo gitipigan ni Maria sa iyang kasingkasing. <verse number="52" style="v"/>Nagmaalamon pa gayod si Jesus ug padayon nga midako, ug nalipay ang Dios ug ang mga katawhan kaniya.</para>
  <chapter number="3" style="c"/>
  <para style="s1">Ang Pagwali ni Juan nga Tigbautismo</para>
  <para style="r">(<ref loc="MAT 3:1-12">Mat. 3:1-12</ref>; <ref loc="MRK 1:1-8">Mar. 1:1-8</ref>; <ref loc="JHN 1:19-28">Juan 1:19-28</ref>)</para>
  <para style="p">
    <verse number="1-2" style="v"/>Human molabay ang pipila ka tuig, may gisulti ang Dios kang Juan nga anak ni Zacarias didto sa kamingawan. Kini nahitabo sa ika-15 ka tuig sa pagdumala ni Tiberio nga Emperador sa Roma. Niining tuiga usab, si Poncio Pilato ang gobernador sa Judea, ug si Herodes ang pangulo sa Galilea. Si Felipe nga igsoon ni Herodes ang pangulo sa Iturea ug Traconite; ug si Lisanias ang pangulo sa Abilene. Si Anas ug si Caifas ang mga pangulong pari. <verse number="3" style="v"/><char style="add">Tungod sa gisulti sa Dios kang Juan,</char> miadto siya sa mga dapit nga duol sa <char style="add">Suba sa</char> Jordan ug nagwali. Miingon siya sa mga tawo, “Paghinulsol kamo sa inyong mga sala, ug magpabautismo aron pasayloon kamo sa Dios.” <verse number="4" style="v"/>Pinaagi niining iyang gihimo natuman ang gisulat ni Propeta Isaias:</para>
  <para style="q1">“May magwalig makusog sa kamingawan. <char style="add">Mag-ingon siya sa mga tawo,</char></para>
  <para style="q1">‘Andama ninyo ang agianan alang sa Ginoo.</para>
  <para style="q1">Tul-ira ang dalan nga iyang pagaagian!</para>
  <para style="q1">
    <verse number="5" style="v"/>Ang tanang libaong tambakan,</para>
  <para style="q1">Ug ang tanang bukid ug bungtod patagon.</para>
  <para style="q1">Ang nagliko-likong dalan tul-iron.</para>
  <para style="q1">Ug ang mga libaongon ug batoon nga dalan ayohon.</para>
  <para style="q1">
    <verse number="6" style="v"/>Ug makita sa tanang mga tawo kon unsa ang himuon sa Dios sa pagluwas kanila.’ ”<note caller="+" style="f"><char style="fr" closed="false">3:6 </char><char style="ft" closed="false">Tan-awa usab ang <char style="xt"><ref loc="ISA 40:3-5">Isa. 40:3-5</ref></char>.</char></note></para>
  <para style="p">
    <verse number="7" style="v"/>Daghan ang mga tawo nga miadto kang Juan aron magpabautismo. Miingon si Juan kanila, “Kamong mga kaliwat sa mga bitin! Kinsa ang nagaingon kaninyo nga makalingkawas kamo gikan sa silot <char style="add">sa Dios</char> nga hapit na muabot? <verse number="8" style="v"/>Kon tinuod nga naghinulsol na kamo sa inyong mga sala, pamatud-i ninyo kini pinaagi sa inyong mga binuhatan. Ayaw kamo pag-ingon nga dili kamo silotan tungod kay mga kaliwat kamo ni Abraham. Kay bisan gani kining mga bato mahimong himuon sa Dios nga mga anak ni Abraham. <verse number="9" style="v"/>Timan-i ninyo kini: ang atsa andam na aron iputol sa punoan sa mga kahoy. Ang matag kahoy nga wala mamunga ug maayong bunga putlon ug ilabay sa kalayo.”</para>
  <para style="p">
    <verse number="10" style="v"/>Nangutana ang mga tawo kang Juan, “Unsa man diay ang among himuon?” <verse number="11" style="v"/>Mitubag si Juan, “Kon kinsa kaninyo ang may duha ka bisti ihatag ang usa sa walay bisti. Ug kon kinsa kaninyo ang may pagkaon, hatagi kadtong walay pagkaon.” <verse number="12" style="v"/>May mga maniningil ug buhis nga miadto usab kang Juan aron magpabautismo. Miingon sila kang Juan, “Magtutudlo, unsa may among himuon?” <verse number="13" style="v"/>Mitubag si Juan, “Kon maningil kamo ug buhis, ayaw kamo paningil ug sobra sa gipasingil kaninyo <char style="add">sa gobyerno</char>.” <verse number="14" style="v"/>May mga sundalo usab nga nangutana, miingon sila, “Unya, kami, unsa may among himuon?” Mitubag si Juan kanila, “Ayaw kamo pagpanghulga o pagpamutangbutang aron makapanguwarta. Kinahanglan nga makontento kamo sa inyong suhol.”</para>
  <para style="p">
    <verse number="15" style="v"/>Pagkadungog sa mga tawo sa mga pagpanudlo ni Juan, naghuna-huna sila nga tingali si Juan mao na ang Cristo nga ilang gipaabot. <verse number="16" style="v"/>Apan miingon si Juan kanila, “Ako nagabautismo kaninyo sa tubig, apan may muabot nga mas gamhanan pa kay kanako. Ug dili gani ako takos nga mahimong iyang sulugoon.<note caller="+" style="f"><char style="fr" closed="false">3:16 </char><char style="fq" closed="false">dili gani ako takos nga mahimong iyang sulugoon</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">dili takos nga motangtang sa hikot sa iyang sandalyas.</char></note> Siya magbautismo kaninyo sa Espiritu Santo ug sa kalayo. <verse number="17" style="v"/>Sama siya sa tawo nga nagapalid sa iyang giani aron ilain ang timgas gikan sa tahop. Ang timgas ibutang niya sa bodega apan ang tahop sunogon niya sa kalayo nga dili gayod mapalong.”</para>
  <para style="p">
    <verse number="18" style="v"/>Daghan pang mga butang sa pagpangdasig ang gitudlo ni Juan sa iyang pagwali sa Maayong Balita ngadto sa mga tawo. <verse number="19" style="v"/>Bisan gani si Herodes nga pangulo sa Galilea gibadlong ni Juan tungod kay gihimo niyang kabit ang iyang bayaw nga si Herodias ug tungod sa daghan pang mga daotan nga iyang gihimo. <verse number="20" style="v"/>Ug sa kaulahian nadugangan pa gayod ang sala ni Herodes tungod sa iyang pagpapriso kang Juan.</para>
  <para style="s1">Ang Pagbautismo kang Jesus</para>
  <para style="r">(<ref loc="MAT 3:13-17">Mat. 3:13-17</ref>; <ref loc="MRK 1:9-11">Mar. 1:9-11</ref>)</para>
  <para style="p">
    <verse number="21" style="v"/>Usa ka adlaw, human mabautismohi ni Juan ang mga tawo, si Jesus nagpabautismo usab. Samtang nagaampo si Jesus, naabli ang langit <verse number="22" style="v"/>ug mikunsad kaniya ang Espiritu Santo nga sama sa dagway sa salampati. Unya may tingog nga nadungog gikan sa langit nga nagaingon, “Ikaw ang akong pinalanggang Anak. Nalipay gayod ako kanimo.”</para>
  <para style="s1">Ang mga Kagikan ni Jesus</para>
  <para style="r">(<ref loc="MAT 1:1-17">Mat. 1:1-17</ref>)</para>
  <para style="p">
    <verse number="23" style="v"/>Mga 30 na ang edad ni Jesus sa dihang nagsugod siya sa iyang buluhaton. Sa huna-huna sa mga tawo, anak siya ni Jose nga anak ni Eli. <verse number="24" style="v"/>Si Eli anak ni Matat. Si Matat anak ni Levi. Si Levi anak ni Melki. Si Melki anak ni Janai. Si Janai anak ni Jose. <verse number="25" style="v"/>Si Jose anak ni Matatias. Si Matatias anak ni Amos. Si Amos anak ni Nahum. Si Nahum anak ni Esli. Si Esli anak ni Nagai. <verse number="26" style="v"/>Si Nagai anak ni Maat. Si Maat anak ni Matatias. Si Matatias anak ni Semei. Si Semei anak ni Josec. Si Josec anak ni Juda. <verse number="27" style="v"/>Si Juda anak ni Joanan. Si Joanan anak ni Resa. Si Resa anak ni Zerubabel. Si Zerubabel anak ni Shealtiel. Si Shealtiel anak ni Neri. <verse number="28" style="v"/>Si Neri anak ni Melki. Si Melki anak ni Adi. Si Adi anak ni Cosam. Si Cosam anak ni Elmadam. Si Elmadam anak ni Er. <verse number="29" style="v"/>Si Er anak ni Josue. Si Josue anak ni Eliezer. Si Eliezer anak ni Jorim. Si Jorim anak ni Matat. Si Matat anak ni Levi. <verse number="30" style="v"/>Si Levi anak ni Simeon. Si Simeon anak ni Juda. Si Juda anak ni Jose. Si Jose anak ni Jonam. Si Jonam anak ni Eliakim. <verse number="31" style="v"/>Si Eliakim anak ni Melea. Si Melea anak ni Mena. Si Mena anak ni Matata. Si Matata anak ni Natan. Si Natan anak ni David. <verse number="32" style="v"/>Si David anak ni Jesse. Si Jesse anak ni Obed. Si Obed anak ni Boaz. Si Boaz anak ni Salmon.<note caller="+" style="f"><char style="fr" closed="false">3:32 </char><char style="fq" closed="false">Salmon</char><char style="fqa" closed="false">: </char><char style="ft" closed="false">sa uban nga Griego nga teksto, </char><char style="fqa" closed="false">Sala.</char></note> Si Salmon anak ni Naason. <verse number="33" style="v"/>Si Naason anak ni Aminadab. Si Aminadab anak ni Admin. Si Admin anak ni Arni. Si Arni anak ni Hezron. Si Hezron anak ni Perez. Si Perez anak ni Juda. <verse number="34" style="v"/>Si Juda anak ni Jacob. Si Jacob anak ni Isaac. Si Isaac anak ni Abraham. Si Abraham anak ni Tera. Si Tera anak ni Nahor. <verse number="35" style="v"/>Si Nahor anak ni Serug. Si Serug anak ni Reu.<note caller="+" style="f"><char style="fr" closed="false">3:35 </char><char style="fq" closed="false">Reu</char><char style="fqa" closed="false">: </char><char style="ft" closed="false">Mao kini sa Hebreo. Sa Griego, </char><char style="fqa" closed="false">Ragau.</char></note> Si Reu anak ni Peleg. Si Peleg anak ni Heber. Si Heber anak ni Shela.<note caller="+" style="f"><char style="fr" closed="false">3:35 </char><char style="fq" closed="false">Shela</char><char style="fqa" closed="false">: </char><char style="ft" closed="false">Mao kini sa Hebreo. Sa Griego, </char><char style="fqa" closed="false">Sala.</char></note> <verse number="36" style="v"/>Si Shela anak ni Cainan. Si Cainan anak ni Arfaxad. Si Arfaxad anak ni Shem. Si Shem anak ni Noe. Si Noe anak ni Lamec. <verse number="37" style="v"/>Si Lamec anak ni Metusela. Si Metusela anak ni Enoc. Si Enoc anak ni Jared. Si Jared anak ni Mahalalel. Si Mahalalel anak ni Kenan.<note caller="+" style="f"><char style="fr" closed="false">3:37 </char><char style="fq" closed="false">Kenan</char><char style="fqa" closed="false">: </char><char style="ft" closed="false">Mao kini sa Hebreo. Sa Griego, </char><char style="fqa" closed="false">Cainam.</char></note> <verse number="38" style="v"/>Si Kenan anak ni Enosh. Si Enosh anak ni Set. Si Set anak ni Adan. Si Adan anak sa Dios.</para>
  <chapter number="4" style="c"/>
  <para style="s1">Ang Pagtintal kang Jesus</para>
  <para style="r">(<ref loc="MAT 4:1-11">Mat. 4:1-11</ref>; <ref loc="MRK 1:12-13">Mar. 1:12-13</ref>)</para>
  <para style="p">
    <verse number="1" style="v"/>Si Jesus nga gigamhan sa Espiritu Santo mibiya sa <char style="add">Suba sa</char> Jordan. Ug gidala siya sa Espiritu <char style="add">Santo</char> ngadto sa kamingawan. <verse number="2" style="v"/>Didto gitintal siya ni Satanas sulod sa 40 ka adlaw. Sulod nianang mga adlawa wala gayod siya mokaon, busa gigutom siya.</para>
  <para style="p">
    <verse number="3" style="v"/>Miingon si Satanas kaniya, “Kon ikaw ang Anak sa Dios, himoang pan kining bato.” <verse number="4" style="v"/>Apan mitubag si Jesus kaniya, “Ang Kasulatan nagaingon, ‘Dili lang sa pagkaon mabuhi ang tawo.’ ”<note caller="+" style="f"><char style="fr" closed="false">4:4 </char><char style="ft" closed="false">Tan-awa usab ang <char style="xt"><ref loc="DEU 8:3">Deu. 8:3</ref></char>.</char></note></para>
  <para style="p">
    <verse number="5" style="v"/>Unya gidala siya ni Satanas ngadto sa hataas nga lugar, ug sa usa lang ka pagpamilok gipakita niya kang Jesus ang tanang gingharian sa tibuok kalibotan. <verse number="6" style="v"/>Unya miingon siya kang Jesus, “Ihatag ko kanimo ang tanang gahom ug bahandi niining kalibotan, tungod kay kining tanan gihatag kanako ug mahimo ko kining ihatag kang bisan kinsa nga gusto kong hatagan. <verse number="7" style="v"/>Imo na unya kining tanan kon mosimba ka kanako.” <verse number="8" style="v"/>Gitubag siya ni Jesus, “Ang Kasulatan nagaingon, ‘Simbaha ang Ginoo nga imong Dios ug siya lang ang alagari.’ ”<note caller="+" style="f"><char style="fr" closed="false">4:8 </char><char style="ft" closed="false">Tan-awa usab ang <char style="xt"><ref loc="DEU 6:13">Deu. 6:13</ref></char>.</char></note></para>
  <para style="p">
    <verse number="9" style="v"/>Pagkahuman niini gidala siya ni Satanas didto sa Jerusalem ug gipatindog didto sa kinatas-ang bahin sa templo. Unya miingon siya kang Jesus, “Kon ikaw ang Anak sa Dios, ambak ngadto sa ubos. <verse number="10" style="v"/>Kay ang Kasulatan nagaingon, ‘Sugoon sa Dios ang iyang mga anghel sa pagbantay kanimo. <verse number="11" style="v"/>Sapnayon ka nila aron nga ang imong tiil dili masamad sa bato.’ ”<note caller="+" style="f"><char style="fr" closed="false">4:11 </char><char style="ft" closed="false">Tan-awa usab ang <char style="xt"><ref loc="PSA 91:11-12">Salmo 91:11-12</ref></char>.</char></note> <verse number="12" style="v"/>Apan gitubag siya ni Jesus, “Ang Kasulatan nagaingon, ‘Ayaw sulayi ang Ginoo nga imong Dios.’ ”<note caller="+" style="f"><char style="fr" closed="false">4:12 </char><char style="ft" closed="false">Tan-awa usab ang <char style="xt"><ref loc="DEU 6:16">Deu. 6:16</ref></char>.</char></note> <verse number="13" style="v"/>Pagkakita ni Satanas nga dili gayod niya matintal si Jesus gibiyaan una niya siya.</para>
  <para style="s1">Gisugdan ni Jesus ang Iyang Buluhaton</para>
  <para style="r">(<ref loc="MAT 4:12-17">Mat. 4:12-17</ref>; <ref loc="MRK 1:14-15">Mar. 1:14-15</ref>)</para>
  <para style="p">
    <verse number="14" style="v"/>Unya mibalik si Jesus sa Galilea nga gigamhan sa Espiritu <char style="add">Santo</char>. Mikaylap didtong dapita ang balita mahitungod kaniya. <verse number="15" style="v"/>Nagtudlo siya didto sa mga simbahan sa mga Judio ug gidayeg siya sa tanan.</para>
  <para style="s1">Gisalikway si Jesus didto sa Nazaret</para>
  <para style="r">(<ref loc="MAT 13:53-58">Mat. 13:53-58</ref>; <ref loc="MRK 6:1-6">Mar. 6:1-6</ref>)</para>
  <para style="p">
    <verse number="16" style="v"/>Unya miadto si Jesus sa Nazaret. Mao kini ang dapit diin siya nagdako. Miadto siya sa simbahan sa mga Judio sa Adlaw nga Igpapahulay, sumala sa iyang nabatasan. Mitindog siya aron sa pagbasa sa Kasulatan. <verse number="17" style="v"/>Gihatag kaniya ang kasulatan ni Propeta Isaias. Gibukhad niya kini ug sa pagkakita niya sa bahin sa kasulatan nga iyang gipangita, gibasa dayon niya kini nga nagaingon:</para>
  <para style="q1">
    <verse number="18" style="v"/>“Ang Espiritu sa Ginoo ania kanako.</para>
  <para style="q1">Kay gipili niya ako sa pagwali sa maayong balita sa mga kabos.</para>
  <para style="q1">Gipadala niya ako aron sa pagsangyaw nga may kagawasan na ang mga binihag,</para>
  <para style="q1">ug makakita na ang mga buta.</para>
  <para style="q1">Gipadala niya ako sa pagpagawas sa mga dinaog-daog,</para>
  <para style="q1">
    <verse number="19" style="v"/>ug sa pagsangyaw sa mga tawo nga karon mao na ang panahon nga sila luwason sa Ginoo.”<note caller="+" style="f"><char style="fr" closed="false">4:19 </char><char style="ft" closed="false">Tan-awa usab ang <char style="xt"><ref loc="ISA 61:1-2">Isa. 61:1-2</ref></char>.</char></note></para>
  <para style="p">
    <verse number="20" style="v"/>Unya gilukot ni Jesus ang iyang gibasa ug gibalik ngadto sa piniyalan niadtong simbahan. Ug milingkod siya <char style="add">aron pagsugod sa pagpanudlo</char>. Ang tanang mga tawo mitutok gayod kaniya. <verse number="21" style="v"/>Miingon si Jesus kanila, “Kini nga bahin sa Kasulatan natuman na karong adlawa samtang nakadungog kamo niini nga gibasa.” <verse number="22" style="v"/>Gidayeg siya sa tanan ug dako gayod ang ilang katingala sa kanindot sa mga pulong nga iyang gipanulti. Miingon sila, “Dili ba anak lang siya ni Jose?” <verse number="23" style="v"/>Miingon si Jesus kanila, “Sigurado gayod nga inyong isulti kanako kining maong panig-ingnan nga nagaingon, ‘Doktor, unaha una pagtambal ang imong kaugalingon, <char style="add">nga ang buot ipasabot,</char> ang among nadungog nga imong gipanghimo didto sa lungsod sa Capernaum kinahanglan himuon mo usab dinhi sa atong dapit.’ ” <verse number="24" style="v"/>Unya miingon si Jesus, “Sa pagkatinuod, walay propeta nga giila diha sa iyang kaugalingon nga lungsod. <verse number="25" style="v"/>Hunahunaa ninyo ang nahitabo kaniadto sa panahon ni Elias nga propeta. Wala paulana sa Dios sulod sa tulo ka tuig ug tunga, ug dakong kagutom ang nasinati sa mga tawo. Daghan ang mga biyuda sa tibuok Israel niadtong panahona. <verse number="26" style="v"/>Apan wala gayod sugoa <char style="add">sa Dios</char> si Elias aron tabangan si bisan kinsa kanila; kondili gipadala siya didto sa usa ka biyuda <char style="add">nga dili Judio</char> nga nagpuyo sa <char style="add">lungsod sa</char> Zarefat nga sakop sa Sidon. <verse number="27" style="v"/>Mao usab kini ang nahitabo sa panahon ni Propeta Eliseo. Daghan ang mga may ngilngig nga sakit sa panit,<note caller="+" style="f"><char style="fr" closed="false">4:27 </char><char style="fq" closed="false">ngilngig nga sakit sa panit</char><char style="fqa" closed="false">: </char><char style="ft" closed="false">Tan-awa Ang Lista sa mga Pulong sa luyo.</char></note> didto sa Israel, apan walay bisan usa kanila nga giayo. Si Naaman nga <char style="add">dili Judio nga</char> taga-Syria mao lang ang giayo.” <verse number="28" style="v"/>Sa pagkadungog niini sa mga tawo didto sa simbahan nangasuko sila. <verse number="29" style="v"/>Nanindog sila ug giguyod nila si Jesus padulong sa gawas sa lungsod, didto dapit sa pangpang, (kay ang ilang lungsod nahimutang man ibabaw sa bukid). Gusto unta nila nga itukmod si Jesus didto sa pangpang. <verse number="30" style="v"/>Apan miliot si Jesus taliwala sa mga tawo ug gibiyaan niya sila.</para>
  <para style="s1">Ang Tawo nga May Daotang Espiritu</para>
  <para style="r">(<ref loc="MRK 1:21-28">Mar. 1:21-28</ref>)</para>
  <para style="p">
    <verse number="31" style="v"/>Gikan didto, milugsong si Jesus sa lungsod sa Capernaum nga sakop sa Galilea. Sa Adlaw nga Igpapahulay nagtudlo siya didto sa <char style="add">simbahan sa</char> mga Judio. <verse number="32" style="v"/>Natingala gayod ang mga tawo sa iyang pagpanudlo tungod kay may gahom ang iyang pulong. <verse number="33" style="v"/>Didto sa simbahan may tawo nga gisudlan ug daotang espiritu. Misinggit siya sa makusog, <verse number="34" style="v"/>“Jesus nga taga-Nazaret, unsay imong labot kanamo? Mianhi ba ikaw aron sa paglaglag kanamo? Nakaila ako kanimo. Ikaw ang Balaan <char style="add">nga gipadala</char> sa Dios.” <verse number="35" style="v"/>Apan gibadlong ni Jesus ang daotang espiritu, “Hilom ug gawas kaniya!” Taliwala sa kadaghanan gilamba sa daotang espiritu ang tawo ug migawas kini, apan bisan gamay wala niini mapasakiti ang tawo. <verse number="36" style="v"/>Natingala gayod ang mga tawo didto, ug nagaingnanay, “Unsa kining iyang gipanulti? Naa siyay katungod ug gahom sa pagmando sa mga daotang espiritu sa paggawas, ug mituman sila kaniya.” <verse number="37" style="v"/>Unya ang balita mahitungod kang Jesus mikaylap sa tanang mga dapit sa palibot.</para>
  <para style="s1">Giayo ni Jesus ang mga Masakiton</para>
  <para style="r">(<ref loc="MAT 8:14-17">Mat. 8:14-17</ref>; <ref loc="MRK 1:29-34">Mar. 1:29-34</ref>)</para>
  <para style="p">
    <verse number="38" style="v"/>Migawas si Jesus sa simbahan sa mga Judio ug miadto sa balay ni Simon. Naatol nga ang ugangan nga babaye ni Simon taas ug hilanat, busa gihangyo nila si Jesus nga ayohon kini. <verse number="39" style="v"/>Miduol si Jesus ug mitindog sa kilid sa higdaanan niini ug iyang gibadlong ang hilanat, ug naayo ang babaye. Unya mibangon dayon kini ug gisilbihan niya ug pagkaon sila si Jesus.</para>
  <para style="p">
    <verse number="40" style="v"/>Sa dihang mosalop na ang adlaw daghang mga tawo ang nagdala sa ilang mga masakiton ngadto kang Jesus. Gipandong ni Jesus ang iyang mga kamot sa tagsa-tagsa kanila ug nangaayo silang tanan. <verse number="41" style="v"/>Bisan ang mga daotang espiritu gipagawas niya gikan sa daghang mga tawo. Ug samtang nanggawas ang mga daotang espiritu nagasinggit sila <char style="add">kang Jesus</char>, “Ikaw ang Anak sa Dios!” Apan gibadlong sila ni Jesus ug gidid-an sa pagsulti niini, tungod kay nahibaloan man nila nga siya mao ang Cristo.</para>
  <para style="p">
    <verse number="42" style="v"/>Sa dihang namanagbanag na, mibiya si Jesus niadto nga lungsod ug miadto sa kamingawan. Gipangita siya sa mga tawo ug sa dihang nakita nila siya, nagpakilooy sila nga dili una siya mobiya sa ilang dapit. <verse number="43" style="v"/>Apan miingon si Jesus kanila, “kinahanglan nga iwali ko usab sa ubang mga lungsod ang Maayong Balita mahitungod sa paghari sa Dios, kay gipadala ako tungod niini.” <verse number="44" style="v"/>Unya nagpadayon si Jesus sa pagwali sa mga simbahan sa mga Judio didto sa Judea.</para>
  <chapter number="5" style="c"/>
  <para style="s1">Gitawag ni Jesus ang Una Niyang mga Tinun-an</para>
  <para style="r">(<ref loc="MAT 4:18-22">Mat. 4:18-22</ref>; <ref loc="MRK 1:16-20">Mar. 1:16-20</ref>)</para>
  <para style="p">
    <verse number="1" style="v"/>Usa niana ka adlaw nagtindog si Jesus sa daplin sa Linaw sa Genesaret. Midugok didto kaniya ang daghang mga tawo tungod kay gusto silang maminaw sa pulong sa Dios. <verse number="2" style="v"/>Didto sa daplin nakita ni Jesus ang duha ka sakayan. Nakakanaog na ang mga mangingisda aron sa paghugas sa ilang mga pukot. <verse number="3" style="v"/>Ang usa ka sakayan iya ni Simon. Gisakyan kini ni Jesus ug gihangyo niya si Simon nga itulod kini ug diotay palayo sa daplin. Milingkod si Jesus ug nagtudlo sa mga tawo.</para>
  <para style="p">
    <verse number="4" style="v"/>Pagkahuman niya sa pagpanudlo, miingon siya kang Simon, “Pagpalawod kamo ug itaktak ninyo ang inyong mga pukot aron makakuha kamo ug mga isda.” <verse number="5" style="v"/>Miingon si Simon kang Jesus, “Magtutudlo,<note caller="+" style="f"><char style="fr" closed="false">5:5 </char><char style="fq" closed="false">Magtutudlo</char><char style="fqa" closed="false">: </char><char style="ft" closed="false">kini nga pulong sa literal, </char><char style="fqa" closed="false">Agalon.</char></note> tibuok gabii kaming nangisda, apan wala gayod kamiy nakuha. Apan tungod kay miingon ka man nga itaktak ang pukot, itaktak nako kini.” <verse number="6" style="v"/>Mipalawod sila ug gitaktak nila ang ilang mga pukot. Daghan kaayo nga isda ang ilang nakuha ug hapit gani magisi ang ilang mga pukot. <verse number="7" style="v"/>Unya gikamay nila ang ilang mga kauban didto sa lain nga sakayan aron tabangan sila. Pag-abot sa ilang mga kauban gipuno nila ug isda ang duha ka sakayan, ug hapit sila malunod tungod sa kadaghan sa mga isda. <verse number="8" style="v"/>Sa pagkakita niini ni Simon Pedro, miluhod siya sa atubangan ni Jesus ug miingon, “Ginoo, pahilayo kanako tungod kay makasasala ako nga tawo.” <verse number="9" style="v"/>Tungod kay natingala gayod si Simon ug ang iyang mga kauban sa kadaghan sa isda nga ilang nakuha. <verse number="10" style="v"/>Natingala usab ang mga kasosyo<note caller="+" style="f"><char style="fr" closed="false">5:10 </char><char style="fq" closed="false">kasosyo</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">kauban sa negosyo.</char></note> ni Simon nga si Santiago ug si Juan nga mga anak ni Zebede. Unya miingon si Jesus kang Simon, “Ayaw kahadlok. Gikan karon <char style="add">dili na isda ang</char> imong pangitaon <char style="add">kondili</char> mga tawo <char style="add">aron maluwas sila</char>.” <verse number="11" style="v"/>Sa dihang napadaplin na nila ang ilang mga sakayan, gibiyaan nila kining tanan ug misunod kang Jesus.</para>
  <para style="s1">Giayo ni Jesus ang Tawo nga May Ngilngig nga Sakit sa Panit</para>
  <para style="r">(<ref loc="MAT 8:1-4">Mat. 8:1-4</ref>; <ref loc="MRK 1:40-45">Mar. 1:40-45</ref>)</para>
  <para style="p">
    <verse number="12" style="v"/>Sa dihang didto si Jesus sa usa ka lungsod, may tawo didto nga ang lawas nalukop sa ngilngig nga sakit sa panit.<note caller="+" style="f"><char style="fr" closed="false">5:12 </char><char style="fq" closed="false">ngilngig nga sakit sa panit</char><char style="fqa" closed="false">: </char><char style="ft" closed="false">Tan-awa usab ang 4:27.</char></note> Pagkakita niya kang Jesus miduol siya ug mihapa nga nagpakilooy, “Ginoo,<note caller="+" style="f"><char style="fr" closed="false">5:12 </char><char style="fq" closed="false">Ginoo</char><char style="fqa" closed="false">: </char><char style="ft" closed="false">o, </char><char style="fqa" closed="false">Sir.</char></note> kon imong pagbuot, mahimo mo akong <char style="add">ayohon sa akong sangla aron maisip ako nga</char> hinlo.” <verse number="13" style="v"/>Unya gihikap siya ni Jesus nga nagaingon, “Oo, buot ko. Mahinlo ka!” Ug diha-diha dayon nawala ang iyang sangla. <verse number="14" style="v"/>Pagkahuman gimandoan siya ni Jesus, “Ayaw kini isulti kang bisan kinsa; diretso hinuon sa pari ug pagpatan-aw kaniya.<note caller="+" style="f"><char style="fr" closed="false">5:14 </char><char style="fq" closed="false">pagpatan-aw kaniya</char><char style="fqa" closed="false">: </char><char style="ft" closed="false">aron makita niya nga nawala na ang sangla ug makapamatuod nga hinlo na ug mahimo na nga makaapil sa mga seremonya sa Judio.</char></note> Unya paghalad sa halad nga gisugo ni Moises sa pagpamatuod sa mga tawo nga hinlo ka na.” <verse number="15" style="v"/>Apan bisan mao kadto ang gimando ngadto sa tawo, mikaylap gihapon ang balita mahitungod kang Jesus, ug nagpanon ang mga tawo nga nangabot sa pagpaminaw kaniya ug aron mamaayo ang ilang mga balatian. <verse number="16" style="v"/>Apan <char style="add">sa gihapon</char> nagaadto si Jesus sa kamingawan ug nagaampo.</para>
  <para style="s1">Giayo ni Jesus ang Paralitiko</para>
  <para style="r">(<ref loc="MAT 9:1-8">Mat. 9:1-8</ref>; <ref loc="MRK 2:1-12">Mar. 2:1-12</ref>)</para>
  <para style="p">
    <verse number="17" style="v"/>Usa niana ka adlaw, samtang nagtudlo si Jesus, may mga Pariseo ug mga magtutudlo sa Kasugoan nga naglingkod duol kaniya. Kining mga tawhana naggikan sa nagkalain-laing dapit sa mga lungsod sa Galilea, Judea ug ingon man sa Jerusalem. Diha kang Jesus ang gahom sa Dios sa pag-ayo sa mga masakiton. <verse number="18" style="v"/>May mga tawo nga miabot nga nagdayong ug tawo nga paralitiko. Gipaningkamotan nila nga madala siya ngadto kang Jesus sa sulod sa balay. <verse number="19" style="v"/>Apan tungod sa kadaghan sa mga tawo dili gayod sila makasulod. Busa misaka sila sa atop sa balay ug gibangagan nila kini. Pagkahuman, gitunton nila ang paralitiko nga anaa sa iyang higdaanan didto sa atubangan ni Jesus. <verse number="20" style="v"/>Sa dihang nakita ni Jesus ang kadako sa ilang pagtuo, miingon siya sa paralitiko, “Higala,<note caller="+" style="f"><char style="fr" closed="false">5:20 </char><char style="fq" closed="false">Higala</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Tawo.</char></note> ang imong mga sala gipasaylo na.”</para>
  <para style="p">
    <verse number="21" style="v"/>Ang mga Pariseo ug ang mga magtutudlo sa Kasugoan naghuna-huna, “Kinsa ba kining tawhana nga nagapasipala <char style="add">sa Dios</char>. Walay bisan kinsa nga makapasaylo sa mga sala kondili ang Dios lang.” <verse number="22" style="v"/>Nasayran ni Jesus ang ilang gihuna-huna, busa miingon siya kanila, “Nganong nagahuna-huna man kamo ug ingon niana? <verse number="23" style="v"/>Unsa man ang mas sayon, ang pag-ingon, ‘Gipasaylo na ang imong mga sala,’ o ang pag-ingon, ‘Tindog ug lakaw’? <verse number="24" style="v"/>Karon pamatud-an ko kaninyo <char style="add">pinaagi sa akong pag-ayo niining paralitiko nga ako</char> nga Anak sa Tawo may gahom dinhi sa yuta sa pagpasaylo sa mga sala.” Unya miingon siya sa paralitiko, “Tindog, dad-a ang imong higdaanan ug pauli!” <verse number="25" style="v"/>Diha-diha mitindog ang paralitiko diha sa ilang atubangan. Unya gidala niya ang iyang higdaanan ug mipauli nga nagdayeg sa Dios. <verse number="26" style="v"/>Natingala pag-ayo ang tanang mga tawo didto. Gidayeg nila ang Dios nga may kahadlok nga nagaingon, “Karong adlawa kahibulongan ang atong mga nakita.”</para>
  <para style="s1">Gitawag ni Jesus si Levi</para>
  <para style="r">(<ref loc="MAT 9:9-13">Mat. 9:9-13</ref>; <ref loc="MRK 2:13-17">Mar. 2:13-17</ref>)</para>
  <para style="p">
    <verse number="27" style="v"/>Human niadto, milakaw si Jesus ug nakita niya ang maniningil ug buhis nga si Levi nga nagalingkod sa dapit diin magbayad ug buhis. Miingon si Jesus kaniya, “Dali, uban kanako.” <verse number="28" style="v"/>Mitindog si Levi, gibiyaan niya ang tanan ug misunod kang Jesus.</para>
  <para style="p">
    <verse number="29" style="v"/>Unya naghimo si Levi ug usa ka dakong kombira alang kang Jesus didto sa iyang balay. Daghang mga maniningil ug buhis ug uban pang mga tawo ang nakig-uban kanila sa pagpangaon. <verse number="30" style="v"/>Pagkakita niini sa mga Pariseo ug sa ilang kaubang mga magtutudlo sa Kasugoan mireklamo sila sa mga tinun-an ni Jesus. Miingon sila, “Nganong nakig-uban man kamo sa pagpangaon ug sa pag-inom sa mga maniningil ug buhis ug sa uban pa nga mga makasasala?” <verse number="31" style="v"/>Mitubag si Jesus kanila, “Ang tawo nga maayo ug panglawas wala magkinahanglan ug doktor, ang masakiton lang. <verse number="32" style="v"/>Wala ako moanhi aron sa pagtawag sa mga <char style="add">nagatuo nga sila</char> matarong, kondili sa mga makasasala aron sila maghinulsol.”</para>
  <para style="s1">Ang Pangutana bahin sa Pagpuasa</para>
  <para style="r">(<ref loc="MAT 9:14-17">Mat. 9:14-17</ref>; <ref loc="MRK 2:18-22">Mar. 2:18-22</ref>)</para>
  <para style="p">
    <verse number="33" style="v"/>May mga tawo didto nga miingon kang Jesus, “Ang mga tinun-an ni Juan ug ang mga tinun-an sa mga Pariseo kanunay nga nagpuasa ug nagaampo, apan ang imong mga tinun-an nagsige lang ug kaon ug inom.” <verse number="34" style="v"/>Mitubag si Jesus kanila, “Mahimo ba diay nga dili pakan-on ang mga bisita sa kasal samtang kauban pa nila ang pamanhonon? <char style="add">Dili gayod!</char> <verse number="35" style="v"/>Apan muabot ang panahon nga ang pamanhonon pagakuhaon gikan kanila, ug mao na unya kana ang ilang pagpuasa.”</para>
  <para style="p">
    <verse number="36" style="v"/>Gisultihan pa gayod sila ni Jesus niini nga mga sambingay, “Walay magtabas ug bag-o nga bisti aron itapak sa daan nga bisti. Kon himuon niya kini gawas nga magisi ang bag-o, ang iyang gitapak dili mobagay sa daan nga bisti. <verse number="37" style="v"/>Wala usay magsulod ug bag-ong bino sa daan nga sudlanan nga panit, kay mabuskag ang sudlanan ug mausik ang bino, ug ang sudlanan dili na mapuslan. <verse number="38" style="v"/>Hinuon, kinahanglan gayod nga ang bag-o nga bino adto isulod sa bag-o nga sudlanan nga panit.”<note caller="+" style="f"><char style="fr" closed="false">5:38 </char><char style="ft" closed="false">Nagsulti si Jesus niini nga mga sambingay aron itudlo kanila nga dili mahimo nga iipon ang iyang mga pagpanudlo sa daan nga mga pagpanudlo sa mga Judio.</char></note> <verse number="39" style="v"/><char style="add">Midugang si Jesus sa usa pa ka sambingay,</char> “Walay tawo nga naanad na sa daan nga bino nga mangandoy ug bag-o, tungod kay alang kaniya, mas lami ang daan.”</para>
  <chapter number="6" style="c"/>
  <para style="s1">Ang Pangutana bahin sa Adlaw nga Igpapahulay</para>
  <para style="r">(<ref loc="MAT 12:1-8">Mat. 12:1-8</ref>; <ref loc="MRK 2:23-28">Mar. 2:23-28</ref>)</para>
  <para style="p">
    <verse number="1" style="v"/>Usa niana ka Adlaw nga Igpapahulay, miagi sila si Jesus sa kaumahan, ug nangutlo ang iyang mga tinun-an sa mga uhay sa trigo, ug gikuso-kuso nila kini ug gikaon. <verse number="2" style="v"/>Apan may mga Pariseo nga miingon kang Jesus, “Ngano nga gihimo man ninyo ang gidili sa Adlaw nga Igpapahulay?” <verse number="3" style="v"/>Gitubag sila ni Jesus, “Wala ba ninyo mabasa sa Kasulatan ang gihimo ni David sa dihang siya ug ang iyang mga kauban gipanggutom? <verse number="4" style="v"/>Misulod siya sa balay sa Dios ug mikuha sa pan nga gihalad ngadto sa Dios ug unya gikaon niya. Gipakaon usab niya ang iyang mga kauban. <char style="add">Wala sila makasala bisan</char> supak <char style="add">sa Kasugoan</char> ang pagkaon niadto gawas lang sa mga pari.” <verse number="5" style="v"/>Miingon pa gayod si Jesus kanila, “<char style="add">Ako nga</char> Anak sa Tawo may gahom sa pagsulti kon unsa ang angay nga himuon sa Adlaw nga Igpapahulay.”</para>
  <para style="s1">Ang Tawo nga Singkaw ug Kamot</para>
  <para style="r">(<ref loc="MAT 12:9-14">Mat. 12:9-14</ref>; <ref loc="MRK 3:1-6">Mar. 3:1-6</ref>)</para>
  <para style="p">
    <verse number="6" style="v"/>Sa lain na usab nga Adlaw nga Igpapahulay misulod si Jesus sa simbahan sa mga Judio aron sa pagpanudlo. May tawo didto nga singkaw ang tuong kamot. <verse number="7" style="v"/>Tungod kay ang mga magtutudlo sa Kasugoan ug ang mga Pariseo nagtinguha gayod sa pagpangita ug ikapasangil batok kang Jesus, gibantayan nila pag-ayo kon ayohon ba niya kadto nga tawo sa Adlaw nga Igpapahulay. <verse number="8" style="v"/>Apan nahibalo si Jesus kon unsa ang ilang gihuna-huna. Busa miingon siya sa tawo nga singkaw ug kamot, “Tindog ug duol dinhi sa atubangan.” Ug mitindog siya ug miduol kang Jesus. <verse number="9" style="v"/>Unya miingon si Jesus sa mga magtutudlo sa Kasugoan ug sa mga Pariseo, “Unsa ba diay ang gitugot sa atong Kasugoan sa Adlaw nga Igpapahulay: ang paghimo ba ug maayo o ang paghimo ug daotan? Ang pagluwas ba sa kinabuhi, o ang pagpatay?” <verse number="10" style="v"/>Mitan-aw si Jesus kanilang tanan <char style="add">apan wala gayod sila motubag</char>. Unya miingon siya sa tawo nga singkaw ug kamot, “Ituy-od ang imong kamot.” Gituy-od niya, ug naayo kini. <verse number="11" style="v"/>Apan nasuko pag-ayo ang mga magtutudlo sa Kasugoan ug ang mga Pariseo, busa gihisgotan nila kon unsay ilang himuon kang Jesus.</para>
  <para style="s1">Gipili ni Jesus ang 12 ka mga Apostoles</para>
  <para style="r">(<ref loc="MAT 10:1-4">Mat. 10:1-4</ref>; <ref loc="MRK 3:13-19">Mar. 3:13-19</ref>)</para>
  <para style="p">
    <verse number="12" style="v"/>Niadtong panahona, mitungas si Jesus sa bukid aron mag-ampo. Ug nagaampo siya didto sa tibuok gabii. <verse number="13" style="v"/>Pagkabuntag, gitawag niya ang iyang mga tinun-an ug mipili siya ug 12 kanila, ug gitawag niya sila nga mga apostoles. <verse number="14" style="v"/>Ang ilang mga ngalan mao si Simon (nga ginganlan ni Jesus ug Pedro), si Andres nga iyang igsoon, si Santiago, si Juan, si Felipe, si Bartolomeo, <verse number="15" style="v"/>si Mateo, si Tomas, si Santiago nga anak ni Alfeo, si Simon nga kaniadto rebelde sa gobyerno sa Roma, <verse number="16" style="v"/>si Judas nga anak sa laing Santiago, ug si Judas Iscariote nga mao ang nagluib kang Jesus.</para>
  <para style="s1">Nagtudlo si Jesus ug Nang-ayo</para>
  <para style="r">(<ref loc="MAT 4:23-25">Mat. 4:23-25</ref>)</para>
  <para style="p">
    <verse number="17" style="v"/>Human <char style="add">siya makapili sa iyang mga apostoles</char>, milugsong sila sa patag. Nagtigom didto ang iyang mga tinun-an ug ang daghang mga tawo nga gikan sa mga lungsod nga sakop sa Judea ug sa <char style="add">siyudad sa</char> Jerusalem. May mga tawo didto nga gikan pa sa siyudad sa Tyre ug Sidon nga duol sa dagat. <verse number="18" style="v"/>Miadto sila didto aron maminaw sa mga gipanudlo ni Jesus ug aron ayohon sila sa ilang mga sakit. Ang mga tawo nga gipaantos sa daotan nga mga espiritu giayo usab niya. <verse number="19" style="v"/>Ang tanan nga tawo didto naninguha gayod sa paghikap kaniya, tungod kay may gahom gikan kaniya nga nagaayo kanilang tanan.</para>
  <para style="s1">Ang Bulahan ug ang Alaot</para>
  <para style="r">(<ref loc="MAT 5:1-12">Mat. 5:1-12</ref>)</para>
  <para style="p">
    <verse number="20" style="v"/>Unya mitan-aw si Jesus sa iyang mga tinun-an ug miingon:</para>
  <para style="q1">“Bulahan kamong mga kabos,</para>
  <para style="q1">kay sakop kamo sa paghari sa Dios.</para>
  <para style="q1">
    <verse number="21" style="v"/>Bulahan kamong gigutom karon, kay muabot ang panahon nga dili na gayod kamo gutomon.</para>
  <para style="q1">Bulahan kamo nga naghilak karon,</para>
  <para style="q1">kay mangatawa ra unya kamo.</para>
  <para style="q1">
    <verse number="22" style="v"/>Bulahan kamo kon tungod sa inyong pagsunod <char style="add">kanako nga</char> Anak sa Tawo dumtan kamo sa mga tawo, isalikway, biay-biayon, ug daoton ang inyong ngalan.</para>
  <para style="q1">
    <verse number="23" style="v"/>Mao usab kana ang gihimo sa ilang mga katigulangan ngadto sa mga propeta kaniadto. Busa kon himuon nila kana kaninyo, magmalipayon gayod kamo tungod kay madawat ninyo ang dakong ganti sa langit.</para>
  <para style="q1">
    <verse number="24" style="v"/>Apan alaot kamong mga adunahan,</para>
  <para style="q1">tungod kay naangkon na ninyo ang inyong kalipay.</para>
  <para style="q1">
    <verse number="25" style="v"/>Alaot kamong mga busog karon,</para>
  <para style="q1">tungod kay muabot ang adlaw nga gutomon kamo.</para>
  <para style="q1">Alaot kamo nga nagkatawa karon,</para>
  <para style="q1">tungod kay muabot ang adlaw nga maguol kamo ug maghilak.</para>
  <para style="q1">
    <verse number="26" style="v"/>Alaot usab kamo kon gidayeg kamo sa tanan, tungod kay gihimo usab kini sa ilang mga katigulangan ngadto sa mga mini nga propeta.”</para>
  <para style="s1">Higugmaa Ninyo ang Inyong mga Kaaway</para>
  <para style="r">(<ref loc="MAT 5:38-48">Mat. 5:38-48</ref>; <ref loc="MAT 7:12a">7:12a</ref>)</para>
  <para style="p">
    <verse number="27" style="v"/>“Apan kamo nga naminaw kanako, sultihan ko kamo: Higugmaa ninyo ang inyong mga kaaway ug buhata ang maayo sa mga nagadumot kaninyo. <verse number="28" style="v"/>Panalangini ang mga nanghimaraot kaninyo, ug iampo ang nagpasipala kaninyo. <verse number="29" style="v"/>Kon may mosagpa sa imong usa ka aping, ipasagpa usab ang pikas. Kon may mokuha sa imong kupo, ihatag. Ug kon kuhaon pa hasta ang imong kamisita, ihatag usab. <verse number="30" style="v"/>Hatagi si bisan kinsa nga mangayo, ug kon may mokuha sa imong mga butang ayaw na kini bawia. <verse number="31" style="v"/>Buhata sa uban ang buot ninyo nga buhaton nila diha kaninyo.</para>
  <para style="p">
    <verse number="32" style="v"/>“Kon ang nahigugma kaninyo mao lang ang inyong higugmaon, makadawat ba kamo ug balos <char style="add">gikan sa Dios</char>? Dili gayod. Tungod kay bisan pa gani ang mga makasasala nahigugma usab sa mga nahigugma kanila. <verse number="33" style="v"/>Ug kon ang mga tawo nga maayo kaninyo mao lang ang inyong buhatan ug maayo, makadawat ba kamo ug balos <char style="add">gikan sa Dios</char>? Bisan ang mga makasasala nagahimo usab niini. <verse number="34" style="v"/>Kon magpahulam kamo sa mga tawo nga nahibaloan ninyo nga makabayad, makadawat ba kamo ug balos <char style="add">gikan sa Dios</char>? Bisan ang mga makasasala nagapahulam usab ngadto sa sama nilang makasasala basta nahibaloan nila nga makabayad sila. <verse number="35" style="v"/>Mao kini ang inyong buhaton: Higugmaa ninyo ang inyong mga kaaway ug buhata ang maayo ngadto kanila. Kon magpahulam kamo, ayaw na pagpaabot nga bayran pa kamo. Kon mao kini ang inyong himuon, madawat ninyo ang dako nga balos ug mahimo kamong mga anak sa Dios nga Labaw sa Tanan. Tungod kay maayo gayod siya bisan sa mga tawo nga daotan ug walay igabalos. <verse number="36" style="v"/>Magmaluloy-on kamo sama sa inyong Dios nga Amahan.”</para>
  <para style="s1">Ayaw Ninyo Hukmi ang Uban</para>
  <para style="r">(<ref loc="MAT 7:1-5">Mat. 7:1-5</ref>)</para>
  <para style="p">
    <verse number="37" style="v"/>“Ayaw ninyo hukmi ang uban aron dili usab kamo hukman <char style="add">sa Dios</char>. Ayaw kamo pag-ingon nga kinahanglan silang silotan, aron dili usab kamo silotan <char style="add">sa Dios</char>. Pasayloa ninyo ang mga nakasala kaninyo aron pasayloon usab kamo <char style="add">sa Dios</char>. <verse number="38" style="v"/>Panghatag kamo aron hatagan usab kamo <char style="add">sa Dios. Kon maghatag kaninyo ang Dios</char>, madagayaon gayod, daw sama nga giuyog niya ang taksanan, gidasok, ug gipaawas pa niya sa dili pa ibubo sa inyong sudlanan. Kay kon unsa kadako ang inyong ihatag sa uban mao usab kana ang ihatag <char style="add">sa Dios</char> kaninyo.”</para>
  <para style="p">
    <verse number="39" style="v"/>Pagkahuman niadto gisultihan sila ni Jesus niini nga panultihon, “Walay buta nga makahimo sa paggiya sa laing buta, tungod kay mangahulog silang duha sa bangag. <verse number="40" style="v"/>Walay tinun-an nga labaw pa sa iyang magtutudlo, apan kon natudloan siyag maayo ug nakahuman sa iyang pagtuon, mahisama usab siya sa iyang magtutudlo.</para>
  <para style="p">
    <verse number="41" style="v"/>“Nganong tan-awon man nimo pag-ayo ang gamay nga puling sa imong isigka-tawo, apan wala nimo tagda ang imong puling nga sama kadako sa troso? <verse number="42" style="v"/>Unsaon mo pag-ingon kaniya, ‘Kuhaon ko ang imong puling,’ nga ikaw gani wala man makakita sa imong puling nga morag troso kadako? Tigpakaaron-ingnon! Kuhaa una ang imong puling nga morag troso kadako, aron makakita ka pag-ayo sa imong pagkuha sa gamay nga puling sa imong isigka-tawo.”</para>
  <para style="s1">Ang Kahoy Maila Pinaagi sa Iyang Bunga</para>
  <para style="r">(<ref loc="MAT 7:16-20">Mat. 7:16-20</ref>; <ref loc="MAT 12:33-35">12:33-35</ref>)</para>
  <para style="p">
    <verse number="43" style="v"/>“Ang maayo nga kahoy dili mamunga ug daot, ug ang daot nga kahoy dili mamunga ug maayo. <verse number="44" style="v"/>Ang tagsa-tagsa ka kahoy mailhan mo pinaagi sa iyang bunga. Walay mapupo nga bunga sa igos o bunga sa ubas gikan sa tunokon nga mga tanom. <verse number="45" style="v"/><char style="add">Ang tawo sama niana</char>. Ang maayo nga tawo mosulti ug maayo, tungod kay maayo man ang iyang kasingkasing. Apan ang tawo nga daotan mosulti ug daotan tungod kay daotan man ang iyang kasingkasing. Kon unsa ang anaa sa kasingkasing sa tawo mao usab kini ang mogawas sa iyang baba.</para>
  <para style="s1">Ang Sambingay bahin sa Duha ka Tawo nga Nagpatukod ug Balay</para>
  <para style="r">(<ref loc="MAT 7:24-27">Mat. 7:24-27</ref>)</para>
  <para style="p">
    <verse number="46" style="v"/>“Nganong nagatawag kamo kanako ug ‘Ginoo’ nga wala man kamo nagatuman sa gisulti ko kaninyo? <verse number="47" style="v"/>Ipakita ko kaninyo kon unsa ang tawo nga nagaduol kanako, nagapaminaw ug nagatuman sa akong gisulti. <verse number="48" style="v"/>Sama siya sa usa ka tawo nga nagkalot ug lawom ug nagtukod ug balay diha sa pundasyon nga bato. Mibaha ang suba, miawas ang tubig ug midasmag sa maong balay, apan wala matarog ang balay tungod kay lig-on ang iyang pundasyon. <verse number="49" style="v"/>Apan ang tawo nga naminaw sa akong gisulti ug wala motuman niini, nahisama sa tawo nga nagtukod ug balay nga walay lig-on nga pundasyon. <char style="add">Pagbaha sa suba,</char> midasmag ang tubig sa balay. Natumba kini ug nabungkag.”</para>
  <chapter number="7" style="c"/>
  <para style="s1">Giayo ni Jesus ang Ulipon sa Kapitan</para>
  <para style="r">(<ref loc="MAT 8:5-13">Mat. 8:5-13</ref>)</para>
  <para style="p">
    <verse number="1" style="v"/>Human sa pagpanudlo ni Jesus sa mga tawo, miadto siya sa Capernaum. <verse number="2" style="v"/>Didto may kapitan sa mga sundalo nga Romanhon nga may ulipon nga nagsakit ug himalatyon na. Gihigugma gayod niya ang iyang ulipon. <verse number="3" style="v"/>Busa pagkadungog sa kapitan mahitungod kang Jesus, gisugo niya ang pipila ka mga pangulo sa mga Judio sa paghangyo kang Jesus nga moadto didto sa iyang balay aron ayohon ang iyang ulipon. <verse number="4" style="v"/>Pag-abot nila kang Jesus nagpakilooy gayod sila kaniya. Miingon sila, “Kon mahimo, tabangi ang kapitan, tungod kay maayo siya nga tawo. <verse number="5" style="v"/>Gihigugma niya kita nga mga Judio ug nagpatukod pa gani siya ug simbahan alang kanato.”</para>
  <para style="p">
    <verse number="6" style="v"/>Busa miuban si Jesus kanila. Sa dihang hapit na sila muabot sa balay sa kapitan, gisugo sa kapitan ang pipila niya ka amigo aron sugaton si Jesus ug sultihan, “Ginoo, ayaw na lang hagoa pa ang imong kaugalingon. Dili ako takos nga magpasulod kanimo sa akong balay. <verse number="7" style="v"/>Mao gani nga wala ako moadto kanimo tungod kay dili ako takos nga moduol kanimo. Isulti lang ug mamaayo ang akong ulipon. <verse number="8" style="v"/>Nasayod ako niini tungod kay ako ubos man sa pagmando sa mga opisyal, ug may mga sundalo usab nga ubos sa akong pagmando. Busa kon momando ako sa usa, ‘lakaw,’ molakaw siya, ug kon momando ako sa usa, ‘anhi dinhi,’ moanhi siya. Ug kon unsa ang akong isugo sa akong ulipon, himuon niya.” <verse number="9" style="v"/>Pagkadungog niini ni Jesus, natingala gayod siya. Miatubang siya sa mga tawo nga miuban kaniya ug miingon, “Wala pa gayod akoy nakita nga tawo sa Israel nga may pagtuo nga sama niini.” <verse number="10" style="v"/>Mibalik ang mga sinugo sa kapitan sa iyang balay ug nakita nila nga naayo na ang ulipon.</para>
  <para style="s1">Gibanhaw ni Jesus ang Anak sa Biyuda</para>
  <para style="p">
    <verse number="11" style="v"/>Sa wala madugay miadto si Jesus sa lungsod sa Nain. Miuban kaniya ang iyang mga tinun-an ug ang daghang mga tawo. <verse number="12" style="v"/>Sa dihang nagkaduol na sila sa pultahan sa lungsod <char style="add">sa Nain</char>, natagboan nila ang daghang mga tawo nga miuban sa paglubong sa usa ka patay. Ang namatay bugtong anak sa usa ka biyuda. <verse number="13" style="v"/>Pagkakita ni Ginoong <char style="add">Jesus</char> sa inahan sa namatay, nalooy gayod siya. Miingon siya, “Ayaw paghilak.” <verse number="14" style="v"/>Unya miduol si Jesus sa lungon ug gikuptan niya kini, busa mihunong ang mga nagdala niini. Miingon si Jesus sa patay, “Dong, bangon!” <verse number="15" style="v"/>Mibangon ang patay, milingkod ug misulti. Unya gihatag siya ug balik ni Jesus ngadto sa iyang inahan. <verse number="16" style="v"/>Pagkakita niini sa mga tawo nahadlok sila, ug gidayeg nila ang Dios. Miingon sila, “Gihinumdoman sa Dios ang iyang mga katawhan. Gihatagan niya kita ug gamhanan nga propeta.” <verse number="17" style="v"/>Mikaylap sa tibuok Judea ug sa tanang mga dapit sa palibot ang balita mahitungod sa gihimo ni Jesus.</para>
  <para style="s1">Si Jesus ug si Juan nga Tigbautismo</para>
  <para style="r">(<ref loc="MAT 11:2-19">Mat. 11:2-19</ref>)</para>
  <para style="p">
    <verse number="18" style="v"/>Kining tanang nahitabo gibalita kang Juan sa iyang mga tinun-an. <verse number="19" style="v"/>Busa gitawag ni Juan ang duha niya ka tinun-an ug gisugo niya nga moadto sa Ginoo aron mangutana kon siya na ba ang ilang gipaabot o maghulat pa sila ug lain. <verse number="20-21" style="v"/>Unya miadto sila kang Jesus ug miingon, “Gisugo kami ni Juan nga Tigbautismo aron sa pagpangutana kanimo kon ikaw na ba ang among gipaabot o mohulat pa kami ug lain?” Niadtong higayona daghang masakiton ang gipang-ayo ni Ginoong Jesus, bisan pa kadtong may grabe nga mga sakit, ug ang mga gisudlan sa daotang espiritu. Daghan usab ang buta nga iyang gipang-ayo. <verse number="22" style="v"/>Gitubag ni Jesus ang mga sinugo, “Balik kamo kang Juan ug sultihi ninyo siya sa inyong nakita ug sa inyong nadungog. Sultihi siya nga ang mga buta nakakita na, ang mga bakol nakalakaw na, ang mga may ngilngig nga sakit sa panit<note caller="+" style="f"><char style="fr" closed="false">7:22 </char><char style="fq" closed="false">ngilngig nga sakit sa panit</char><char style="fqa" closed="false">: </char><char style="ft" closed="false">Tan-awa usab ang 4:27.</char></note> <char style="add">nangaayo ug</char> nahimo na nga hinlo, ang mga bungol nakadungog na, ang mga patay nangabanhaw, ug ang Maayong Balita giwali ngadto sa mga kabos. <verse number="23" style="v"/>Bulahan ang mga tawo nga wala nagaduhaduha kanako.”</para>
  <para style="p">
    <verse number="24" style="v"/>Sa nakalakaw na ang mga sinugo ni Juan, nangutana si Jesus sa mga tawo, “Sa pag-adto ninyo didto kang Juan sa kamingawan, unsa man ang inyong gipaabot nga makita? Miadto ba kamo didto aron makita ninyo ang <char style="add">tawo nga nagpauyon-uyon lang sama sa</char> kugon nga monunot sa huyop sa hangin? <verse number="25" style="v"/>O miadto ba kamo didto aron makita ninyo ang tawo nga nagsul-ob ug mahalong bisti? Apan nasayod kamo nga ang tawo nga nagasul-ob ug mahalong mga bisti ug nagkinabuhi nga hamugaway nagapuyo sa mga palasyo. <verse number="26" style="v"/>Sultihi ninyo ako kon nganong miadto kamo didto. Dili ba aron makita ninyo ang propeta <char style="add">sa Dios</char>? Oo di ba, ug labaw pa gayod siya sa propeta. <verse number="27" style="v"/>Tungod kay siya mao ang gi-ingon sa Dios sa Kasulatan, ‘Ipadala ko ang akong tigbalita una kanimo sa pag-andam sa imong agianan.’ ”<note caller="+" style="f"><char style="fr" closed="false">7:27 </char><char style="ft" closed="false">Tan-awa usab ang <char style="xt"><ref loc="MAL 3:1">Mal. 3:1</ref></char>.</char></note> <verse number="28" style="v"/>Miingon pa gayod si Jesus, “Sa pagkatinuod, wala pay natawo sa kalibotan nga labaw pa kang Juan. Apan karon si bisan kinsa nga labing ubos sa mga nagpasakop sa paghari sa Dios mas labaw pa kang Juan.”</para>
  <para style="p">
    <verse number="29" style="v"/>Ang tanang mga tawo nga nakadungog sa pagpanudlo ni Jesus, bisan ang mga maniningil ug buhis, miuyon nga matarong ang mga katuyoan sa Dios, tungod kay kini sila nagpabautismo na man kang Juan. <verse number="30" style="v"/>Apan ang mga Pariseo ug ang mga magtutudlo sa Kasugoan wala mouyon sa katuyoan sa Dios alang kanila, kay sila wala man nagpabautismo kang Juan.</para>
  <para style="p">
    <verse number="31" style="v"/>
    <char style="add">Miingon pa gayod si Jesus,</char> “Unsay ikatandi ko sa mga tawo niining panahona? <verse number="32" style="v"/>Sama sila sa mga bata nga nanglingkod sa plasa <char style="add">nga nagadula</char>. Ang usa ka grupo nagaingon sa usa, ‘Gitugtogan namo kamog sonata alang sa kasal, apan wala kamo mosayaw. Gikantahan namo kamo ug awit alang sa mga patay, apan wala usab kamo mohilak!’ <verse number="33" style="v"/><char style="add">Kamo sama usab kanila,</char> tungod kay sa pag-abot ni Juan nakita ninyo nga nagapuasa siya ug wala moinom ug bino, busa miingon kamo nga naa siyay daotang espiritu. <verse number="34" style="v"/>Ug <char style="add">ako nga</char> Anak sa Tawo, pag-abot nako, nakita ninyo nga nagakaon ug nagainom, busa nagaingon kamo nga palakaon<note caller="+" style="f"><char style="fr" closed="false">7:34 </char><char style="fq" closed="false">palakaon</char><char style="fqa" closed="false">: </char><char style="ft" closed="false">o, </char><char style="fqa" closed="false">bulaos.</char></note> ako ug palahubog. Nagaingon usab kamo nga amigo ako sa mga maniningil ug buhis ug sa <char style="add">uban pang</char> mga makasasala. <verse number="35" style="v"/>Apan wala kanay bali, kay ang mga tawo nga nagasunod sa kabubut-on sa Dios nagapamatuod nga husto ang gihimo sa Dios.”</para>
  <para style="s1">Si Jesus sa Balay ni Simon nga Pariseo</para>
  <para style="p">
    <verse number="36" style="v"/>Unya may usa ka Pariseo nga midapit kang Jesus sa pagpangaon didto sa iyang balay. Busa miadto si Jesus aron mokaon didto. <verse number="37" style="v"/>Niadtong lungsora may usa ka babaye nga nailhan gayod nga makasasala. Pagkadungog niya nga miadto si Jesus sa balay sa Pariseo miadto usab siya didto. Nagdala siya ug gamay nga tibod nga may sulod nga pahumot. <verse number="38" style="v"/>Miduol siya dapit sa likod ni Jesus ug mihilak siya sa tiilan niini. Mitulo ang iyang mga luha sa mga tiil ni Jesus. Gipahiran niya kini sa iyang buhok ug gihalokan. Pagkahuman, gibuboan niya ug pahumot ang tiil ni Jesus. <verse number="39" style="v"/>Pagkakita niini sa Pariseo nga midapit kang Jesus, miingon siya sa iyang kaugalingon, “Kon kining tawhana tinuod nga propeta, mahibaloan unta niya kon unsa nga matang sa babaye ang mihikap kaniya, tungod kay kanang babayhana makasasala.” <verse number="40" style="v"/>Apan nahibaloan ni Jesus kon unsa ang iyang gihuna-huna, busa miingon siya, “Simon, may isulti ako kanimo.” Miingon si Simon, “Unsa man kana, Magtutudlo?” <verse number="41" style="v"/>Mitubag si Jesus pinaagi sa sambingay, “May duha ka tawo nga nangutang ug kuwarta sa tigpautang. Ang usa miutang ug 500, ang usa 50. <verse number="42" style="v"/>Unya tungod kay dili sila makabayad, wala na lang sila pabayara sa nagpautang kanila. Karon, kinsa kaha kanilang duha ang labing mahigugma sa ilang nautangan?” <verse number="43" style="v"/>Mitubag si Simon, “Siguro kadtong dako ug utang.” Miingon si Jesus, “Husto ang imong tubag.” <verse number="44" style="v"/>Unya gilingi niya ang babaye ug miingon kang Simon, “Nakita mo ba ang gihimo niining babaye? Pagsulod nako dinhi sa imong balay, wala mo ako hatagi ug tubig nga ihugas sa akong tiil. Apan kining babaye, gihugasan niya ang akong tiil pinaagi sa iyang luha, ug ang iyang buhok mao pa gayoy iyang gipahid. <verse number="45" style="v"/>Wala mo ako hagki <char style="add">agi ug pag-abiabi</char>. Apan kini nga babaye, gikan pa sa akong pag-abot dinhi wala gayoy hunong ang iyang paghalok sa akong tiil. <verse number="46" style="v"/>Wala mo butangi ug lana ang akong ulo <char style="add">agi ug pagdawat kanako</char>, apan kini nga babaye, ang mahalon pa gayod nga pahumot ang iyang gibubo sa akong tiil. <verse number="47" style="v"/>Busa sultihan ko ikaw, nga ang daghan niyang mga sala gipasaylo na. Tungod niini nagpakita siya ug dako nga gugma kanako. Apan sa tawo nga gamay lang ang sala nga gipasaylo, gamay lang ang paghigugma nga iyang gipakita.” <verse number="48" style="v"/>Unya misulti si Jesus sa babaye, “Gipasaylo na ang imong mga sala.” <verse number="49" style="v"/>Ang mga nangaon kauban ni Jesus miingon sa ilang kaugalingon, “Kinsa ba kining tawhana nga makapasaylo man sa mga sala?” <verse number="50" style="v"/>Unya miingon si Jesus sa babaye, “Ang imong pagtuo maoy nagluwas kanimo. Pauli nga malinawon.”</para>
  <chapter number="8" style="c"/>
  <para style="s1">Ang mga Babaye nga Nagtabang kang Jesus</para>
  <para style="p">
    <verse number="1" style="v"/>Pagkahuman niadto, milibot si Jesus sa mga lungsod ug mga baryo ug nagwali sa Maayong Balita mahitungod sa paghari sa Dios. Uban kaniya ang 12 <char style="add">ka mga apostoles</char>, <verse number="2" style="v"/>ug ang pipila sa mga babaye nga iyang giayo gikan sa mga daotang espiritu ug mga sakit. Ang usa kanila mao si Maria nga taga-Magdala<note caller="+" style="f"><char style="fr" closed="false">8:2 </char><char style="fq" closed="false">taga-Magdala</char><char style="fqa" closed="false">: </char><char style="ft" closed="false">Mao ang buot ipasabot sa pulong </char><char style="fqa" closed="false">Magdalena.</char></note> nga kanhi may pito ka daotang espiritu nga gipapahawa gikan kaniya. <verse number="3" style="v"/>Uban usab kanila mao si Juana nga asawa ni Chuza nga mao ang sinaligan ni Herodes <char style="add">sa iyang palasyo</char>. Mikuyog usab si Susana ug daghan pang kababayen-an. Kini nga mga babaye maoy nagahatag sa mga kinahanglanon nila ni Jesus gikan sa ilang katigayonan.</para>
  <para style="s1">Ang Sambingay bahin sa Tigsabwag</para>
  <para style="r">(<ref loc="MAT 13:1-9">Mat. 13:1-9</ref>; <ref loc="MRK 4:1-9">Mar. 4:1-9</ref>)</para>
  <para style="p">
    <verse number="4" style="v"/>Daghang mga tawo nga gikan sa mga kalungsoran ang nagsige pag pangabot ug nagpundok didto kang Jesus. Gisultihan sila ni Jesus niini nga sambingay:</para>
  <para style="p">
    <verse number="5" style="v"/>“May usa ka mag-uuma nga nagsabwag ug binhi. Sa iyang pagsabwag, nasabwag ang uban sa daplin sa dalan, ug natumban kini sa mga nangagi ug gituka sa mga langgam. <verse number="6" style="v"/>Ang uban nasabwag sa kabatoan. Miturok kini apan nalaya dayon tungod kay uga ang yuta. <verse number="7" style="v"/>Ang uban nasabwag sa yuta nga may tunokon nga mga sagbot, ug nagdungan pagtubo kining sagbot ug ang binhi. Busa sa wala madugay natabonan kini sa mga sagbot. <verse number="8" style="v"/>Ang uban nasabwag sa maayong yuta, mitubo ug namunga ug daghan.” Mipadayon pagsulti si Jesus kanila, “Kamo nga nagapaminaw, kinahanglan sabton gayod ninyo kining inyong nadungog.”</para>
  <para style="s1">Ang Katuyoan sa mga Sambingay</para>
  <para style="r">(<ref loc="MAT 13:10-17">Mat. 13:10-17</ref>; <ref loc="MRK 4:10-12">Mar. 4:10-12</ref>)</para>
  <para style="p">
    <verse number="9" style="v"/>Gipangutana siya sa iyang mga tinun-an kon unsa ang kahulogan sa maong sambingay. <verse number="10" style="v"/>Mitubag siya, “Ang mga tinago mahitungod sa paghari sa Dios gisulti kaninyo sa pamaagi nga masabtan ninyo, apan ngadto sa uban gisulti kini pinaagi sa mga sambingay aron nga ‘bisan magtan-aw sila dili sila makakita, ug bisan maminaw sila dili sila makasabot.’<note caller="+" style="f"><char style="fr" closed="false">8:10 </char><char style="ft" closed="false">Tan-awa usab ang <char style="xt"><ref loc="ISA 6:9">Isa. 6:9</ref></char>.</char></note> ”</para>
  <para style="s1">Gipasabot ni Jesus ang Sambingay bahin sa Tigsabwag</para>
  <para style="r">(<ref loc="MAT 13:18-23">Mat. 13:18-23</ref>; <ref loc="MRK 4:13-20">Mar. 4:13-20</ref>)</para>
  <para style="p">
    <verse number="11" style="v"/>Unya gipasabot ni Jesus ang kahulogan sa sambingay. Miingon siya, “Ang binhi mao ang pulong sa Dios. <verse number="12" style="v"/>Ang daplin sa dalan nga nasabwagan ug binhi mao ang mga tawo nga nakadungog <char style="add">sa pulong sa Dios</char>, apan miabot si Satanas ug gikuha niya ang pulong <char style="add">sa Dios</char> sa ilang kasingkasing, aron dili sila motuo ug maluwas. <verse number="13" style="v"/>Ang kabatoan nga nasabwagan ug binhi mao ang mga tawo nga nakadungog ug midawat sa pulong <char style="add">sa Dios</char> nga may kalipay. Apan kini dili kinasingkasing, busa wala molungtad ang ilang pagtuo. Pag-abot sa mga pagsulay mitalikod dayon sila. <verse number="14" style="v"/>Ang yuta nga may tunokon nga mga sagbot nga nasabwagan ug binhi mao ang mga tawo nga nakadungog <char style="add">sa pulong sa Dios</char>. Apan ang ilang mga kabalaka, ang ilang mga kabtangan, ug ang mga kahilayan niining kalibotan nahimong babag sa ilang pagsunod sa kabubut-on sa Dios alang kanila. <verse number="15" style="v"/>Apan ang maayo nga yuta nga nasabwagan ug binhi mao ang mga tawo nga nakadungog sa pulong <char style="add">sa Dios</char>, ug gitipigan nila kini sa ilang hinlo ug matinud-anon nga kasingkasing ug naninguha sila sa pagtuman niini.”</para>
  <para style="s1">Ang Sambingay bahin sa Suga</para>
  <para style="r">(<ref loc="MRK 4:21-25">Mar. 4:21-25</ref>)</para>
  <para style="p">
    <verse number="16" style="v"/>
    <char style="add">Miingon pa gayod si Jesus,</char> “Walay magdagkot ug suga ug unya takloban lang dayon ug kolon o ibutang lang ilalom sa katre. Ibutang hinuon niya kini sa tungtonganan aron mahayagan ang mga tawo nga mosulod sa balay. <verse number="17" style="v"/>Mao kana nga wala gayoy tinago nga dili mogawas sa kaulahian, ug walay tinagoan <char style="add">mahitungod sa paghari sa Dios</char> nga dili mahibaloan ug madayag.</para>
  <para style="p">
    <verse number="18" style="v"/>“Busa paminaw kamo pag-ayo kanako, tungod kay ang tawo nga may pagsabot sa kamatuoran hatagan pa gayod. Apan ang tawo nga walay pagsabot sa kamatuoran, bisan ang gamay nga iyang nasabtan kuhaon pa kaniya.”</para>
  <para style="s1">Ang Inahan ug ang mga Igsoon ni Jesus</para>
  <para style="r">(<ref loc="MAT 12:46-50">Mat. 12:46-50</ref>; <ref loc="MRK 3:31-35">Mar. 3:31-35</ref>)</para>
  <para style="p">
    <verse number="19" style="v"/>Unya miabot ang inahan ug ang mga igsoon ni Jesus. Tungod sa kadaghan sa mga tawo dili sila makaduol kaniya. <verse number="20" style="v"/>Busa may miingon kang Jesus, “Ang imong inahan ug mga igsoon nagtindog didto sa gawas. Buot silang makigkita kanimo.” <verse number="21" style="v"/>Apan miingon si Jesus kanila, “Ang akong inahan ug mga igsoon mao kadtong nagapaminaw ug nagatuman sa pulong sa Dios.”</para>
  <para style="s1">Gipahunong ni Jesus ang Kusog nga Hangin ug Balod</para>
  <para style="r">(<ref loc="MAT 8:23-27">Mat. 8:23-27</ref>; <ref loc="MRK 4:35-41">Mar. 4:35-41</ref>)</para>
  <para style="p">
    <verse number="22" style="v"/>Usa ka adlaw niana misakay si Jesus ug ang iyang mga tinun-an sa sakayan. Miingon siya kanila, “Tana, motabok kita sa linaw.” Ug migikan sila. <verse number="23" style="v"/>Samtang naglawig sila nakatulog si Jesus. Kalit lang nga mikusog ang hangin ug misulod na ang tubig sa ilang sakayan. Namiligro ang ilang kahimtang. <verse number="24" style="v"/>Busa giduol nila si Jesus ug gipukaw, “Magtutudlo!<note caller="+" style="f"><char style="fr" closed="false">8:24 </char><char style="fq" closed="false">Magtutudlo</char><char style="fqa" closed="false">: </char><char style="ft" closed="false">kini nga pulong sa literal, </char><char style="fqa" closed="false">Agalon.</char></note> Magtutudlo! Malunod na kita!” Mibangon si Jesus ug gimandoan niya ang hangin ug ang mga balod nga mohunong. Ug diha-diha milinaw. <verse number="25" style="v"/>Unya miingon si Jesus sa iyang mga tinun-an, “Hain na man ang inyong pagtuo?” Natingala gayod ang iyang mga tinun-an ug nahadlok. Miingon sila sa usag usa, “Kinsa gayod kaha kini, nga bisan gani ang hangin ug mga balod gimandoan niya ug mituman kaniya?”</para>
  <para style="s1">Giayo ni Jesus ang Tawo nga Gigamhan sa mga Daotang Espiritu</para>
  <para style="r">(<ref loc="MAT 8:28-34">Mat. 8:28-34</ref>; <ref loc="MRK 5:1-20">Mar. 5:1-20</ref>)</para>
  <para style="p">
    <verse number="26" style="v"/>Nagpadayon sila paglawig hangtod nga nakaabot sila sa dapit sa mga Gerasenhon<note caller="+" style="f"><char style="fr" closed="false">8:26 </char><char style="fq" closed="false">Gerasenhon</char><char style="fqa" closed="false">: </char><char style="ft" closed="false">Sa uban nga mga kopya sa Griego, </char><char style="fqa" closed="false">Gadarenhon </char><char style="ft" closed="false">o, </char><char style="fqa" closed="false">Gergesenhon.</char></note> atbang sa Galilea. <verse number="27" style="v"/>Sa pagkawas ni Jesus, gisugat siya sa usa ka tawo nga gisudlan sa mga daotang espiritu. Kini nga tawo kanunayng hubo ug wala na mopauli sa iyang balay nga anaa sa lungsod. Didto siya magkanunayan sa mga <char style="add">langub nga</char> lubnganan. <verse number="28" style="v"/>Pagkakita niya kang Jesus misinggit siya ug miluhod sa iyang atubangan. Unya misulti siya sa makusog nga tingog, “Jesus, Anak sa Dios nga labaw sa tanan, unsay imong labot kanako? Nagapakilooy ako kanimo nga dili mo ako silotan.” <verse number="29" style="v"/><char style="add">Gisulti niya kini</char> tungod kay gimandoan na ni Jesus ang daotang espiritu nga mogawas kaniya. Dugay na siya nga gigamhan sa daotang espiritu, ug bisan gikadenahan na sa mga tawo ang iyang mga kamot ug tiil ug binantayan pa siya, gipamugto lang niya kini, ug gidala siya sa daotang espiritu didto sa dapit nga awaaw. <verse number="30" style="v"/>Gipangutana siya ni Jesus, “Unsay imong ngalan?” Mitubag siya, “Ako si Panon.” <char style="add">Mao kana ang iyang gitubag</char> tungod kay daghan ang mga daotang espiritu nga misulod kaniya. <verse number="31" style="v"/>Ug nagpakilooy ang mga daotang espiritu nga dili sila abugon ngadto sa kinahiladman sa yuta <char style="add">diin didto sila silotan</char>.</para>
  <para style="p">
    <verse number="32" style="v"/>Duol didto, may daghang mga baboy nga nangungad sa bakilid. Nagpakilooy kang Jesus ang mga daotang espiritu nga tugotan sila nga mosulod sa mga baboy. Ug gitugotan sila ni Jesus. <verse number="33" style="v"/>Busa migawas ang mga daotang espiritu gikan sa tawo ug misulod sila sa mga baboy. Unya mihaguros sa pagpanagan ang mga baboy padulhog sa bakilid diretso sa linaw ug nangalumos.</para>
  <para style="p">
    <verse number="34" style="v"/>Sa dihang nakita sa mga nagaatiman sa mga baboy ang nahitabo, nanagan sila, ug gisulti nila kini sa mga tawo sa lungsod ug sa kaumahan. <verse number="35" style="v"/>Busa miadto ang mga tawo kang Jesus aron tan-awon ang nahitabo. Sa pag-abot nila didto nakita nila ang tawo nga kaniadto gigamhan sa mga daotang espiritu nga nagalingkod sa tiilan ni Jesus nga may bisti na ug maayo nag pangisip. Busa nangahadlok sila. <verse number="36" style="v"/>Ang mga nakakita sa nahitabo misulti sa mga tawo kon giunsa pag-ayo ang tawo nga gigamhan kaniadto sa mga daotang espiritu. <verse number="37" style="v"/>Unya ang tanang mga Gerasenhon<note caller="+" style="f"><char style="fr" closed="false">8:37 </char><char style="fq" closed="false">Gerasenhon</char><char style="fqa" closed="false">: </char><char style="ft" closed="false">Tan-awa ang usab sa bersikulo 26.</char></note> ug ang mga tawo nga nagpuyo sa ilang palibot mihangyo kang Jesus nga mopahawa siya didto sa ilang dapit, tungod kay dako gayod ang ilang kahadlok. Busa misakay si Jesus sa sakayan ug mibalik sa iyang gigikanan. <verse number="38" style="v"/>Ang tawo nga gigamhan kaniadto sa mga daotang espiritu nagpakilooy kang Jesus nga mouban kaniya. Apan miingon si Jesus kaniya, <verse number="39" style="v"/>“Pauli na sa inyo ug isulti ang mga gihimo sa Dios kanimo.” Busa mipauli ang tawo, ug gisugilon niya sa tibuok lungsod ang tanang gihimo ni Jesus kaniya.</para>
  <para style="s1">Ang Batang Babaye ni Jairus ug ang Babaye nga Nagdugo-dugo</para>
  <para style="r">(<ref loc="MAT 9:18-26">Mat. 9:18-26</ref>; <ref loc="MRK 5:21-43">Mar. 5:21-43</ref>)</para>
  <para style="p">
    <verse number="40" style="v"/>Sa pagdunggo ni Jesus balik sa pikas sa linaw, nalipay gayod ang mga tawo sa pag-abiabi kaniya tungod kay silang tanan nagpaabot kaniya. <verse number="41" style="v"/>Pagkataudtaod may miabot nga tawo nga ang iyang ngalan si Jairus. Tigdumala siya sa simbahan sa mga Judio. Sa pagduol niya kang Jesus miluhod siya ug nagpakilooy nga moadto si Jesus didto sa iyang balay <verse number="42" style="v"/>tungod kay himalatyon na ang iyang bugtong anak. Kining iyang anak nga babaye nagaedad ug 12 ka tuig. Sa dihang nagpadulong sila si Jesus <char style="add">sa balay ni Jairus</char> nagdasok ang daghang mga tawo libot kaniya. <verse number="43" style="v"/>May babaye didto nga nagdugo-dugo<note caller="+" style="f"><char style="fr" closed="false">8:43 </char><char style="fq" closed="false">nagdugo-dugo</char><char style="fqa" closed="false">: </char><char style="ft" closed="false">kini nga babaye may problema sa iyang regla.</char></note> sulod na sa 12 ka tuig. [Nagasto na niya ang tanan niyang katigayonan sa pagpatambal.] Apan wala gayoy nakaayo kaniya. <verse number="44" style="v"/>Miadto siya sa likod ni Jesus. Unya gihikap niya ang sidsid sa bisti ni Jesus, ug diha-diha mihunong ang iyang pagdugo-dugo. <verse number="45" style="v"/>Unya miingon si Jesus, “Kinsa ang mihikap kanako?” Tanan sila misulti nga wala sila mohikap kaniya. Busa miingon si Pedro, “Ginoo, daghan ang mga tawo nga nagadasok palibot kanimo, <char style="add">nganong nangutana ka pa man kon kinsa ang mihikap kanimo?</char>” <verse number="46" style="v"/>Apan mitubag si Jesus, “May mihikap gayod kanako, tungod kay gibati ko nga may gahom nga migawas gikan kanako.” <verse number="47" style="v"/>Sa dihang namatikdan sa babaye nga nahibaloan ni Jesus ang iyang gihimo, miduol siya nga nagkurog ug miluhod kang Jesus. Sa atubangan sa tanan gisulti niya kang Jesus kon nganong gihikap niya siya ug kon giunsa nga naayo siya dayon. <verse number="48" style="v"/>Miingon si Jesus kaniya, “Anak, ang imong pagtuo maoy nakapaayo<note caller="+" style="f"><char style="fr" closed="false">8:48 </char><char style="fq" closed="false">nakapaayo</char><char style="fqa" closed="false">: </char><char style="ft" closed="false">o, </char><char style="fqa" closed="false">nagluwas.</char></note> kanimo. Sige, pauli nga malinawon.”</para>
  <para style="p">
    <verse number="49" style="v"/>Samtang nagsulti pa siya sa babaye may miabot gikan sa balay ni Jairus nga nagaingon, “Patay na ang imong anak. Ayaw na lang samoka ang magtutudlo.” <verse number="50" style="v"/>Apan pagkadungog niini ni Jesus miingon siya kang Jairus, “Ayaw kahadlok, tuo lang ug mamaayo siya.” <verse number="51" style="v"/>Pag-abot nila sa balay ni Jairus wala niya tugoti ang uban nga mokuyog kaniya ngadto sa sulod gawas lang kanila ni Pedro, Juan, ug Santiago, ug sa amahan ug inahan sa bata. <verse number="52" style="v"/>Nagminatay ug hilak ang mga tawo didto. Busa miingon si Jesus kanila, “Ayaw kamo paghilak, tungod kay wala mamatay ang bata kondili natulog lang siya.” <verse number="53" style="v"/>Gikataw-an nila si Jesus tungod kay nahibalo sila nga patay na gayod ang bata. <verse number="54" style="v"/>Miduol si Jesus sa bata ug gikuptan niya ang kamot niini ug miingon, “Bangon Inday!” <verse number="55" style="v"/>Ug diha-diha mibalik ang espiritu niini ug mibangon dayon kini. Misugo si Jesus nga pakan-on ang bata. <verse number="56" style="v"/>Natingala gayod ang iyang mga ginikanan, apan gimandoan sila ni Jesus nga dili gayod isulti kang bisan kinsa ang nahitabo.</para>
  <chapter number="9" style="c"/>
  <para style="s1">Gipadala ni Jesus ang 12 Niya ka Apostoles</para>
  <para style="r">(<ref loc="MAT 10:5-15">Mat. 10:5-15</ref>; <ref loc="MRK 6:7-13">Mar. 6:7-13</ref>)</para>
  <para style="p">
    <verse number="1" style="v"/>
    <char style="add">Usa ka adlaw niana</char> gitigom ni Jesus ang 12 <char style="add">niya ka apostoles</char>. Gihatagan niya sila sa gahom ug katungod sa paghingilin sa tanang mga daotang espiritu ug sa pag-ayo sa mga sakit. <verse number="2" style="v"/>Unya, gisugo niya sila sa pagpangwali mahitungod sa paghari sa Dios ug sa pagpang-ayo sa mga masakiton. <verse number="3" style="v"/>Giingnan niya sila, “Ayaw kamo pagbalon ug bisan unsa sa inyong pagpanglakaw: bisan sungkod, bag, pagkaon, kuwarta o ilisan. <verse number="4" style="v"/>Kon padayonon kamo sa usa ka balay, diha kamo pagpuyo hangtod nga mopahawa kamo nianang dapita. <verse number="5" style="v"/>Apan kon ang mga tawo sa usa ka dapit dili modawat kaninyo, biyai ninyo kanang dapita; ug sa inyong pagpahawa, itaktak ang abog sa inyong tiil isip pasidaan batok kanila.” <verse number="6" style="v"/>Unya nanglakaw ang iyang mga apostoles ug nangadto sa mga kabaryohan; nagsangyaw sila sa Maayong Balita ug giayo nila ang mga masakiton.</para>
  <para style="s1">Naglibog si Herodes bahin kang Jesus</para>
  <para style="r">(<ref loc="MAT 14:1-12">Mat. 14:1-12</ref>; <ref loc="MRK 6:14-29">Mar. 6:14-29</ref>)</para>
  <para style="p">
    <verse number="7" style="v"/>Ang balita mahitungod sa gihimo nila ni Jesus nakaabot kang Herodes nga pangulo <char style="add">sa Galilea</char>. Naglibog gayod si Herodes tungod kay may mga tawo nga nagaingon, “Nabanhaw si Juan <char style="add">nga tigbautismo</char>.” <verse number="8" style="v"/>Ang uban usab nagaingon, “Siya si Elias nga mibalik karon.” Ug ang uban pa gayod nagaingon, “Usa siya sa mga propeta kaniadto nga nabanhaw.” <verse number="9" style="v"/>Miingon si Herodes, “Gipapunggotan ko na ug ulo si Juan. Apan kinsa man kaha kining tawhana nga kahibulongan man nga mga sugilanon ang akong nadungog mahitungod kaniya?” Ug nagtinguha gayod si Herodes nga makakita kang Jesus.</para>
  <para style="s1">Gipakaon ni Jesus ang 5,000 ka mga Tawo</para>
  <para style="r">(<ref loc="MAT 14:13-21">Mat. 14:13-21</ref>; <ref loc="MRK 6:30-44">Mar. 6:30-44</ref>; <ref loc="JHN 6:1-14">Juan 6:1-14</ref>)</para>
  <para style="p">
    <verse number="10" style="v"/>Pagbalik sa mga apostoles ni Jesus, gisulti nila kaniya kon unsa ang ilang mga nahimo. Unya gidala sila ni Jesus sa lungsod sa Betsaida. Wala niya gipakuyog ang ubang mga tawo. <verse number="11" style="v"/>Apan pagkahibalo sa mga tawo nga nakagikan na sila si Jesus, misunod sila. <char style="add">Pag-abot nila didto,</char> giabiabi sila ni Jesus ug gisultihan mahitungod sa paghari sa Dios. Ug giayo usab niya ang mga masakiton.</para>
  <para style="p">
    <verse number="12" style="v"/>Sa dihang hapit na mosalop ang adlaw, miduol kaniya ang <char style="add">iyang</char> 12 <char style="add">ka apostoles</char> ug miingon, “Paadtoa na ang mga tawo sa mga baryo ug sa mga sityo sa palibot aron makapangita sila sa ilang pagkaon ug katulgan, tungod kay ania kita dinhi sa awaaw nga dapit.” <verse number="13" style="v"/>Apan miingon si Jesus, “Kamo mismo ang mohatag kanila ug pagkaon.” Mitubag sila, “Aduna kitay lima lang gayod ka buok pan ug duha ka isda. <char style="add">Dili kini paigo,</char> gawas kon mopalit kita ug dugang pagkaon alang kanilang tanan.” <verse number="14" style="v"/>(Ang gidaghanon sa mga lalaki didto mga 5,000.) Busa miingon si Jesus sa iyang mga tinun-an, “Pundoka ug palingkora ang mga tawo sa tag-50 kada grupo.” <verse number="15" style="v"/>Gituman nila ang sugo ni Jesus ug gipalingkod nila ang tanang mga tawo. <verse number="16" style="v"/>Unya gikuha ni Jesus ang lima ka pan ug duha ka isda, ug mihangad siya sa langit ug nagpasalamat <char style="add">sa Dios</char>. Gipikas-pikas niya kini ug gihatag ngadto sa iyang mga tinun-an aron iapod-apod sa mga tawo. <verse number="17" style="v"/>Nakakaon silang tanan ug nangabusog. <char style="add">Human makakaon ang tanan,</char> gitigom nila ang mga sobra, ug 12 pa ka bukag ang napuno.</para>
  <para style="s1">Ang Gipahayag ni Pedro bahin kang Jesus</para>
  <para style="r">(<ref loc="MAT 16:13-19">Mat. 16:13-19</ref>; <ref loc="MRK 8:27-29">Mar. 8:27-29</ref>)</para>
  <para style="p">
    <verse number="18" style="v"/>Usa ka adlaw niana nagainusara sa pag-ampo si Jesus ug ang iyang mga tinun-an naa sa iyang duol. Nangutana si Jesus kanila, “Kinsa man ako sumala sa mga tawo?” <verse number="19" style="v"/>Mitubag sila, “May nagaingon nga ikaw si Juan nga Tigbautismo. Ang uban nagaingon nga ikaw si Elias, ug ang uban pa gayod nagaingon nga ikaw usa sa mga propeta kaniadto nga nabanhaw.” <verse number="20" style="v"/>Miingon si Jesus kanila, “Apan alang kaninyo kinsa man ako?” Mitubag si Pedro, “Ikaw mao ang Cristo nga gisaad sa Dios nga maghari.”</para>
  <para style="s1">Naghisgot si Jesus bahin sa Iyang Kamatayon ug Pagkabanhaw</para>
  <para style="r">(<ref loc="MAT 16:20-28">Mat. 16:20-28</ref>; <ref loc="MRK 8:30-9:1">Mar. 8:30–9:1</ref>)</para>
  <para style="p">
    <verse number="21" style="v"/>Unya gipasidan-an sila ni Jesus nga dili gayod nila isulti kang bisan kinsa nga siya mao ang Cristo. <verse number="22" style="v"/>Miingon siya, “<char style="add">Ako nga</char> Anak sa Tawo kinahanglan nga mag-antos gayod sa pagahimuon kanako sa mga pangulo sa mga Judio, sa kadagkoan sa mga pari, ug sa mga magtutudlo sa Kasugoan. Isalikway nila ako ug patyon, apan sa ikatulo ka adlaw mabanhaw ako.”</para>
  <para style="p">
    <verse number="23" style="v"/>Unya miingon si Jesus sa tanan, “Kon may tawo nga buot mosunod kanako, dili niya palabihon ang iyang kaugalingon, kondili mosunod siya kanako adlaw-adlaw bisan pa kon kamatayon ang iyang dangatan. <verse number="24" style="v"/>Tungod kay si bisan kinsa nga nagtinguha sa pagluwas sa iyang kinabuhi mawad-an hinuon niini. Apan si bisan kinsa nga maghalad sa iyang kinabuhi tungod kanako makaangkon sa kinabuhi nga walay kataposan. <verse number="25" style="v"/>Unsa man ang makuha sa tawo kon maangkon niya ang tanang butang dinhi sa kalibotan, apan mawala ang iyang kinabuhi? <char style="add">Wala gayod!</char> <verse number="26" style="v"/>Kon ikaulaw ako ug ang akong mga pagtulon-an ni bisan kinsa, ikaulaw ko usab siya kon <char style="add">ako nga</char> Anak sa Tawo mobalik na dinhi nga nagadan-ag sa akong gahom ug sa gahom sa akong Amahan ug sa balaang mga anghel. <verse number="27" style="v"/>Sa pagkatinuod, may mga tawo dinhi nga dili mamatay hangtod nga makita nila ang paghari sa Dios.”</para>
  <para style="s1">Ang Pagkausab sa Panagway ni Jesus</para>
  <para style="r">(<ref loc="MAT 17:1-8">Mat. 17:1-8</ref>; <ref loc="MRK 9:2-8">Mar. 9:2-8</ref>)</para>
  <para style="p">
    <verse number="28" style="v"/>Mga walo ka adlaw human kadto isulti ni Jesus, gidala niya si Pedro, si Juan, ug si Santiago sa pagtungas sa bukid aron mag-ampo. <verse number="29" style="v"/>Sa dihang nagaampo si Jesus nausab ang iyang panagway, ug ang iyang bisti miputi ug misidlak. <verse number="30" style="v"/>Sa kalit may nagpakita nga duha ka tawo nga nakigsulti kaniya. Sila mao si Moises ug si Elias. <verse number="31" style="v"/>Nagsidlak usab sila ug nakigsulti kang Jesus mahitungod sa iyang kamatayon nga hapit nang matuman diha sa Jerusalem. <verse number="32" style="v"/>Nahinanok pag-ayo sila si Pedro. Sa dihang nakamata na sila, nakita nila si Jesus nga nagsidlak ug ang duha ka tawo nga nagtindog tapad kaniya. <verse number="33" style="v"/>Sa dihang mobiya na ang duha ka tawo kang Jesus, miingon si Pedro kaniya, “Ginoo, maayo nga ania kami<note caller="+" style="f"><char style="fr" closed="false">9:33 </char><char style="fq" closed="false">kami</char><char style="fqa" closed="false">: </char><char style="ft" closed="false">o, </char><char style="fqa" closed="false">kita.</char></note> dinhi. Maghimo kami ug tulo ka payag, ang usa alang kanimo, ang usa alang kang Moises, ug ang usa alang kang Elias.” (Ang tinuod, wala mahibalo si Pedro kon unsa ang iyang gipanulti.) <verse number="34" style="v"/>Sa wala pa makahuman pagsulti si Pedro natabonan sila sa panganod, ug nangahadlok sila. <verse number="35" style="v"/>Unya may nadunggan sila nga tingog gikan sa panganod nga nagaingon, “Kini ang akong Anak nga pinili. Paminawa ninyo siya!” <verse number="36" style="v"/>Sa dihang mihunong na ang tingog, nakita nila nga si Jesus na lang ang nabilin. Sa sunod nga mga adlaw nagpakahilom lang una sila si Pedro sa ilang nakita.</para>
  <para style="s1">Giayo ni Jesus ang Bata nga Gigamhan sa Daotang Espiritu</para>
  <para style="r">(<ref loc="MAT 17:14-18">Mat. 17:14-18</ref>; <ref loc="MRK 9:14-27">Mar. 9:14-27</ref>)</para>
  <para style="p">
    <verse number="37" style="v"/>Human niadtong adlawa, milugsong sila gikan sa bukid. Daghang mga tawo ang misugat kang Jesus. <verse number="38" style="v"/>May usa kanila nga misinggit, “Magtutudlo, kon mahimo tan-awa una ang akong bugtong anak nga lalaki. <verse number="39" style="v"/>Kanunay siyang gamhan sa daotang espiritu. Kalit lang siya nga mosiyagit, magkirig-kirig ug magbula ang iyang baba. Kanunay siyang pasakitan sa daotang espiritu ug halos dili siya biyaan niini. <verse number="40" style="v"/>Gihangyo ko ang imong mga tinun-an nga hinginlan kini, apan dili nila mahimo.” <verse number="41" style="v"/>Unya miingon si Jesus, “Kamo nga mga tawo niining panahona, wala gayoy pagtuo, ug sayop ang inyong panghuna-huna ug binuhatan. Hangtod kanus-a pa ba ang akong pagpailob kaninyo? Dad-a dinhi ang imong anak.” <verse number="42" style="v"/>Sa dihang miduol kang Jesus ang bata, gibundak siya sa daotang espiritu sa yuta ug gipakirigkirig. Apan giabog ni Jesus ang daotang espiritu ug giayo niya ang bata. Unya gibalik niya kini ngadto sa iyang amahan. <verse number="43" style="v"/>Natingala gayod ang tanang mga tawo sa kadako sa gahom sa Dios.</para>
  <para style="s1">Gihisgotan Pag-usab ni Jesus ang bahin sa Iyang Kamatayon</para>
  <para style="r">(<ref loc="MAT 17:22-23">Mat. 17:22-23</ref>; <ref loc="MRK 9:30-32">Mar. 9:30-32</ref>)</para>
  <para style="p">Samtang ang mga tawo natingala sa tanang mga gihimo ni Jesus, miingon siya sa iyang mga tinun-an, <verse number="44" style="v"/>“Hinumdomi gayod ninyo kini: <char style="add">Ako nga</char> Anak sa Tawo kinahanglan nga itugyan ngadto sa mga tawo <char style="add">nga nasuko kanako</char>.” <verse number="45" style="v"/>Apan wala sila makasabot niini tungod kay gipugngan ang ilang mga huna-huna aron dili nila kini masabtan. Ug nagpanuko sila sa pagpangutana kaniya mahitungod niini.</para>
  <para style="s1">Kinsa Gayod ang Labaw sa Tanan?</para>
  <para style="r">(<ref loc="MAT 18:1-5">Mat. 18:1-5</ref>; <ref loc="MRK 9:33-37">Mar. 9:33-37</ref>)</para>
  <para style="p">
    <verse number="46" style="v"/>
    <char style="add">May usa ka higayon nga</char> naglalis ang iyang mga tinun-an kon kinsa gayod kanila ang labaw sa tanan. <verse number="47" style="v"/>Apan nahibalo si Jesus sa ilang gihuna-huna. Busa mikuha siya ug gamay nga bata ug gipatindog sa iyang tapad. <verse number="48" style="v"/>Unya miingon siya, “Si bisan kinsa nga tungod sa iyang pagsunod kanako modawat sa bata nga sama niini, nagadawat usab kanako. Ug ang modawat kanako nagadawat usab sa nagpadala kanako. Tungod kay ang labing ubos kaninyo mao ang labaw sa tanan.”</para>
  <para style="s1">Ang Dili Batok Kaninyo Dapig Kaninyo</para>
  <para style="r">(<ref loc="MRK 9:38-40">Mar. 9:38-40</ref>)</para>
  <para style="p">
    <verse number="49" style="v"/>Miingon si Juan kang Jesus, “Ginoo, nakakita kami ug usa ka tawo nga nanghingilin sa mga daotang espiritu ug ang imong ngalan ang iyang gigamit. Gipaundang namo siya tungod kay dili nato siya kauban.” <verse number="50" style="v"/>Apan miingon si Jesus kaniya, “Pasagdi ninyo siya, kay si bisan kinsa nga wala makigbatok kaninyo dapig kaninyo.”</para>
  <para style="s1">Wala Dawata si Jesus sa usa ka Baryo sa Samaria</para>
  <para style="p">
    <verse number="51" style="v"/>Sa nagkaduol na ang adlaw nga ikayab si Jesus sa langit, nakahukom siya nga moadto sa Jerusalem. <verse number="52" style="v"/>Busa may gipauna siya nga mga tawo didto sa usa ka baryo sa Samaria aron sa pag-andam sa iyang kasak-an. <verse number="53" style="v"/>Apan ang mga tawo niadto nga baryo wala modawat kaniya tungod kay nahibaloan nila nga moadto siya sa Jerusalem. <verse number="54" style="v"/>Pagkahibalo niini sa iyang mga tinun-an nga si Santiago ug si Juan, miingon sila kang Jesus, “Ginoo, buot ka ba nga mangayo kami ug kalayo gikan sa langit aron sunogon sila?” <verse number="55" style="v"/>Apan gilingi sila ni Jesus ug gibadlong.<note caller="+" style="f"><char style="fr" closed="false">9:55 </char><char style="ft" closed="false">Ang ubang kopya sa Griego aduna pay sumpay sa bersikulo 55 ug 56: </char><char style="fqa" closed="false">Wala kamo masayod kon unsang matang sa espiritu ang anaa kaninyo. Tungod kay mianhi ang Anak sa tawo dili aron sa paglaglag sa mga tawo kondili aron sa pagluwas kanila.</char></note> <verse number="56" style="v"/>Ug mipadayon na lang sila sa lain nga baryo.</para>
  <para style="s1">Ang mga Sumusunod ni Jesus</para>
  <para style="r">(<ref loc="MAT 8:19-22">Mat. 8:19-22</ref>)</para>
  <para style="p">
    <verse number="57" style="v"/>Samtang nagpadayon sila sa ilang pagpanglakaw, may usa ka tawo nga miingon kang Jesus, “Mouban ako kanimo bisan asa ka moadto.” <verse number="58" style="v"/>Apan miingon si Jesus kaniya, “Ang mga ihalas nga iro may mga lungag nga mapaulian ug ang mga langgam may mga salag, apan <char style="add">ako nga</char> Anak sa Tawo walay kaugalingong balay nga akong kapahulayan.” <verse number="59" style="v"/>Unya miingon si Jesus sa usa ka tawo, “Uban kanako!” Mitubag ang tawo, “Ginoo, mopauli una ako aron sa paglubong sa akong amahan.”<note caller="+" style="f"><char style="fr" closed="false">9:59 </char><char style="fq" closed="false">mopauli una ako aron sa paglubong sa akong amahan</char><char style="fqa" closed="false">: </char><char style="ft" closed="false">Tingali ang buot ipasabot, </char><char style="fqa" closed="false">mopauli una ako, ug kon patay na ang akong amahan ug gilubong na, mosunod ako kanimo.</char></note> <verse number="60" style="v"/>Mitubag si Jesus kaniya, “Pasagdi ang mga patay<note caller="+" style="f"><char style="fr" closed="false">9:60 </char><char style="fq" closed="false">mga patay</char><char style="fqa" closed="false">: </char><char style="ft" closed="false">Tingali ang buot ipasabot, </char><char style="fqa" closed="false">mga patay sa panan-aw sa Dios.</char></note> sa paglubong sa ilang mga minatay. Apan ikaw, lakaw ug iwali ang mahitungod sa paghari sa Dios.” <verse number="61" style="v"/>May usa pa gayod nga miingon kang Jesus, “Ginoo, mouban ako kanimo; apan tugoti una ako nga mopauli ug manamilit sa akong pamilya.” <verse number="62" style="v"/>Mitubag si Jesus kaniya, “Ang tawo nga magdaro nga magsigeg lingi<note caller="+" style="f"><char style="fr" closed="false">9:62 </char><char style="ft" closed="false">Ang buot ipasabot, Ang tawo nga magdaro nga magsigeg lingi dili mapuslan ang iyang pagdaro. Sama usab niana ang tawo nga nagsunod kang Jesus nga may gibalikan, dili siya angay nga maapil sa paghari sa Dios.</char></note> dili angay nga maapil sa paghari sa Dios.”</para>
  <chapter number="10" style="c"/>
  <para style="s1">Gipadala ni Jesus ang 72 Niya ka mga Sumusunod</para>
  <para style="p">
    <verse number="1" style="v"/>Pagkahuman niadto, mipili ang Ginoo ug 72<note caller="+" style="f"><char style="fr" closed="false">10:1 </char><char style="fq" closed="false">72</char><char style="fqa" closed="false">: </char><char style="ft" closed="false">Sa ubang kopya sa Griego, </char><char style="fqa" closed="false">70.</char></note> pa gayod ka mga tinun-an ug gipadala niya sila sa tinag-duha ngadto sa mga lungsod nga iyang pagaadtoan. <verse number="2" style="v"/>Sa wala pa sila molakaw miingon siya kanila, “Daghan ang anihonon apan gamay lang gayod ang mga mag-aani. Busa pag-ampo kamo sa Ginoo nga magpadala siya ug mga mag-aani sa iyang anihonon. <verse number="3" style="v"/>Panglakaw kamo! Apan pangandam, tungod kay sama kamo sa mga karnero nga akong gipaadto sa mabangis nga mga mananap. <verse number="4" style="v"/>Ayaw kamo pagdala ug pitaka, bag, o sandalyas. Ayaw usab kamo paghunong sa dalan aron makighimamat sa inyong ikatagbo.<note caller="+" style="f"><char style="fr" closed="false">10:4 </char><char style="fq" closed="false">Ayaw usab kamo… ikatagbo</char><char style="fqa" closed="false">: </char><char style="ft" closed="false">Tingali mao kana ang sugo ni Jesus aron magdali sila, ug dili mag-usik ug panahon sa taas nga pagpakighimamat o pakig-estorya ba hinuon.</char></note> <verse number="5" style="v"/>Kon mosulod kamo sa usa ka balay, pag-ingon kamo, ‘Panalanginan unta sa Dios kini nga panimalay.’ <verse number="6" style="v"/>Ug kon angay sila nga modawat sa inyong panalangin, panalanginan sila sa Dios. Apan kon dili, dili usab sila panalanginan sa Dios. <verse number="7" style="v"/>Puyo kamo sa unang balay nga modawat kaninyo, ug ayaw kamo pagbalhin-balhin ug puloy-anan. Dawata ninyo ang ilang ipakaon kaninyo, tungod kay ang naghago angay gayod nga suholan. <verse number="8" style="v"/>Kon muabot kamo sa usa ka lungsod diin ang mga tawo modawat kaninyo, kaona ninyo ang bisan unsa nga ilang idalit kaninyo. <verse number="9" style="v"/>Ayoha ninyo ang mga masakiton ug sultihi ninyo sila nga panahon na karon nga ang Dios maghari kanila. <verse number="10" style="v"/>Apan kon muabot kamo sa usa ka lungsod diin ang mga tawo dili modawat kaninyo, adto kamo sa mga karsada ug pag-ingon, <verse number="11" style="v"/>‘Tungod kay kamo dili modawat kanamo, bisan ang abog sa inyong lungsod nga mitapot sa among tiil, among paphaon ingon nga pasidaan batok kaninyo ug wala na kamiy kalabotan <char style="add">kon unsay mahitabo</char> kaninyo. Hinumdomi ninyo kini: haduol na ang paghari sa Dios.’ ” <verse number="12" style="v"/><char style="add">Miingon pa gayod si Jesus,</char> “Sultihan ko kamo, sa adlaw sa paghukom, mas labaw pa sa silot sa mga taga-Sodoma ang ilang madawat.”</para>
  <para style="s1">Ang mga Lungsod nga Wala Maghinulsol</para>
  <para style="r">(<ref loc="MAT 11:20-24">Mat. 11:20-24</ref>)</para>
  <para style="p">
    <verse number="13" style="v"/>
    <char style="add">Unya miingon si Jesus,</char> “Alaot kamong mga taga-Corazin ug kamong mga taga-Betsaida! Kay kon ang mga milagro nga akong gihimo diha kaninyo gihimo ko sa Tyre ug sa Sidon, dugay na unta silang nagbistig sako ug nagbutang ug abo sa ilang mga ulo <char style="add">sa pagpaila</char> nga naghinulsol sila <char style="add">sa ilang mga sala</char>. <verse number="14" style="v"/>Busa sa adlaw sa paghukom, mas labaw pa sa silot sa mga taga-Tyre ug taga-Sidon ang inyong madawat. <verse number="15" style="v"/>Ug kamong mga taga-Capernaum naghuna-huna nga dayegon kamo sa tanan. Apan sa impiyerno hinuon kamo itambog!”</para>
  <para style="p">
    <verse number="16" style="v"/>
    <char style="add">Unya miingon si Jesus sa iyang mga tinun-an,</char> “Ang maminaw kaninyo maminaw usab kanako, ug ang mosalikway kaninyo mosalikway usab kanako, ug ang mosalikway kanako mosalikway usab sa nagpadala kanako.”</para>
  <para style="s1">Ang Pagbalik sa 72 ka mga Sumusunod</para>
  <para style="p">
    <verse number="17" style="v"/>Sa pagbalik niadtong 72 ka tinun-an, malipayon gayod sila, ug miingon sila kang Jesus, “Ginoo, bisan ang mga daotang espiritu mituman kanamo pinaagi sa imong ngalan!” <verse number="18" style="v"/>Miingon si Jesus kanila, “Nakita ko ang pagkahulog ni Satanas gikan sa langit nga sama <char style="add">kakalit</char> sa kilat. <verse number="19" style="v"/>Gihatagan ko kamo ug katungod aron madaog ninyo ang mga daotang espiritu ug ang tanan nga gahom sa atong kaaway nga si Satanas,<note caller="+" style="f"><char style="fr" closed="false">10:19 </char><char style="ft" closed="false">sa literal, </char><char style="fqa" closed="false">Gihatagan ko kamo ug gahom sa pagtunob sa mga bitin ug mga tanga, ug sa tanang gahom sa kaaway.</char></note> ug dili gayod kamo maunsa. <verse number="20" style="v"/>Apan ayaw kamo paglipay tungod kay ang mga daotang espiritu mituman kaninyo, kondili paglipay kamo kay ang inyong ngalan nahisulat na didto sa langit.”</para>
  <para style="s1">Gilipay si Jesus sa Espiritu Santo</para>
  <para style="r">(<ref loc="MAT 11:25-27">Mat. 11:25-27</ref>; <ref loc="MAT 13:16-17">13:16-17</ref>)</para>
  <para style="p">
    <verse number="21" style="v"/>Niadtong higayona gilipay gayod si Jesus sa Espiritu Santo. Ug miingon siya, “Amahan, nga tag-iya sa langit ug sa yuta, gidayeg ko ikaw tungod kay ang kamatuoran nga gililong mo sa mga <char style="add">tawo nga giilang</char> maalam ug may taas nga kahibalo, gipasabot mo sa mga tawo nga <char style="add">gamay lang ug kaalam</char> sama sa mga bata. Amahan, salamat gayod nga mao kana ang imong kabubut-on.” <verse number="22" style="v"/><char style="add">Pagkahuman niadto, miingon si Jesus sa mga tawo,</char> “Ang tanang mga butang gitugyan kanako sa akong Amahan. Ang Amahan lang ang nakaila <char style="add">kanako nga iyang</char> Anak. Ug ang nakaila sa Amahan ako lang gayod nga iyang Anak ug ang mga tawo nga buot kong ipaila kaniya.”</para>
  <para style="p">
    <verse number="23" style="v"/>Unya miatubang si Jesus sa iyang mga tinun-an ug misulti kanila nga sila-sila lang, “Bulahan kamo tungod kay nakita gayod ninyo ang akong mga gipangbuhat. <verse number="24" style="v"/>Sa pagkatinuod, daghan ang mga propeta ug mga hari kaniadto nga nangandoy nga makakita ug makadungog sa inyong nakita ug nadungog karon, apan wala kini nahitabo sa ilang panahon.”</para>
  <para style="s1">Ang Maayong Samarianhon</para>
  <para style="p">
    <verse number="25" style="v"/>May usa ka magtutudlo sa Kasugoan nga mitindog ug nangutana aron sa pagbitik kang Jesus, “Magtutudlo, unsa man ang angay kong buhaton aron maangkon ko ang kinabuhi nga walay kataposan?” <verse number="26" style="v"/>Mitubag si Jesus kaniya, “Unsa man ang gi-ingon sa Kasugoan sumala sa imong nabasahan?” <verse number="27" style="v"/>Mitubag ang tawo, “Higugmaa ang Ginoo nga imong Dios sa tibuok mong kasingkasing, sa tibuok mong kalag, sa tibuok mong kusog, ug sa tibuok mong huna-huna.<note caller="+" style="f"><char style="fr" closed="false">10:27 </char><char style="ft" closed="false">Tan-awa usab ang <char style="xt"><ref loc="DEU 6:5">Deu. 6:5</ref></char>.</char></note> Ug higugmaa ang imong isigka-tawo sama sa paghigugma mo sa imong kaugalingon.<note caller="+" style="f"><char style="fr" closed="false">10:27 </char><char style="ft" closed="false">Tan-awa usab ang <char style="xt"><ref loc="LEV 19:18">Lev. 19:18</ref></char>.</char></note>” <verse number="28" style="v"/>Mitubag si Jesus kaniya, “Husto gayod ang imong tubag. Himoa kana aron maangkon mo ang kinabuhi <char style="add">nga walay kataposan</char>.”</para>
  <para style="p">
    <verse number="29" style="v"/>Apan dili gusto sa magtutudlo sa Kasugoan nga maulawan siya, busa nangutana pa gayod siya, “Kinsa ba ang akong isigka-tawo?” <verse number="30" style="v"/>Gitubag siya ni Jesus <char style="add">pinaagi sa usa ka sugilanon</char>, “May usa ka tawo nga milugsong ngadto sa Jerico gikan sa Jerusalem. Samtang naglakaw siya, giatangan siya sa mga tulisan. Gikuha nila ang iyang mga butang apil na ang iyang bisti, gikulata nila siya ug gibiyaan nga nagbuy-od nga daw patay na. <verse number="31" style="v"/>Nahitabo nga may pari nga milugsong sa maong dalan. Pagkakita niya sa tawo <char style="add">nga nagbuy-od</char> milikay siya sa pikas nga dalan ug gilabyan lang niya kini. <verse number="32" style="v"/>Miagi usab didto ang usa ka katabang sa mga pari sa templo.<note caller="+" style="f"><char style="fr" closed="false">10:32 </char><char style="fq" closed="false">usa ka katabang sa mga pari sa templo</char><char style="fqa" closed="false">: </char><char style="ft" closed="false">sa Griego, </char><char style="fqa" closed="false">Levita.</char></note> Pagkakita niya sa tawo milikay usab siya ug milabay lang. <verse number="33" style="v"/>Sa kaulahian may miagi nga Samarianhon. Pagkakita niya sa tawo <char style="add">nga nagbuy-od</char> nalooy gayod siya, <verse number="34" style="v"/>busa giduolan niya kini ug gitambalan. Gibutangan niyag lana ug bino ang samad niini ug gibugkosan. Unya gipasakay niya kini sa iyang gisakyan nga hayop ug gidala didto sa usa ka balay nga abanganan. Didto, giatiman pa gayod kini niya. <verse number="35" style="v"/>Ug sa sunod nga adlaw, gihatagan niya ug kuwarta ang tag-iya sa balay ug miingon, ‘Atimana siya ug kon kulangon pa ang akong gihatag kanimo dugangan ko kini sa akong pagbalik dinhi.’ ”</para>
  <para style="p">
    <verse number="36" style="v"/>
    <char style="add">Unya nangutana si Jesus sa magtutudlo sa Kasugoan,</char> “Sa imong huna-huna, kinsa man kanilang tulo ang nagpakita nga siya ang isigka-tawo sa tawo nga giatangan sa mga tulisan?” <verse number="37" style="v"/>Mitubag ang magtutudlo sa Kasugoan, “Ang tawo nga nagpakita ug kalooy kaniya.” Miingon dayon si Jesus, “Himoa usab ang sama sa iyang gibuhat.”</para>
  <para style="s1">Mibisita si Jesus kang Marta ug kang Maria</para>
  <para style="p">
    <verse number="38" style="v"/>Nagpadayon paglakaw si Jesus ug ang iyang mga tinun-an, ug miabot sila sa usa ka baryo. May babaye didto nga ginganlan ug Marta. Gipadayon niya sila sa iyang balay. <verse number="39" style="v"/>May igsoon siya nga si Maria nga naglingkod didto sa tiilan ni Ginoong Jesus tungod kay gusto siyang maminaw sa iyang mga gitudlo. <verse number="40" style="v"/>Apan si Marta nagkapuliki gayod sa iyang pag-andam <char style="add">ug pagkaon nila ni Jesus</char>. Busa miduol siya kang Jesus ug miingon, “Ginoo, ngano nga bale-wala lang kanimo nga gipasagdan lang ako sa akong igsoon sa pag-andam sa pagkaon? Ingna ra gud siya nga tabangan niya ako!” <verse number="41" style="v"/>Mitubag ang Ginoo kaniya, “Ikaw, Marta, pagkadaghan sa imong gikabalak-an. <verse number="42" style="v"/>Usa lang gayod ang gikinahanglan, ug mao kini ang gipili ni Maria nga maoy labing maayo, ug walay makakuha niini gikan kaniya.”</para>
  <chapter number="11" style="c"/>
  <para style="s1">Nagtudlo si Jesus bahin sa Pag-ampo</para>
  <para style="r">(<ref loc="MAT 6:9-13">Mat. 6:9-13</ref>; <ref loc="MAT 7:7-11">7:7-11</ref>)</para>
  <para style="p">
    <verse number="1" style="v"/>Usa niana ka adlaw, pagkahuman ug ampo ni Jesus, usa sa iyang mga tinun-an miduol kaniya ug miingon, “Ginoo, si Juan nga tigbautismo nagtudlo sa iyang mga tinun-an sa pag-ampo. Tudloi usab kami sa pag-ampo.”</para>
  <para style="p">
    <verse number="2" style="v"/>Busa miingon si Jesus kanila, “Pag-ampo kamo ug sama niini:</para>
  <para style="q1">‘Amahan, hinaut nga pasidunggan ikaw sa mga tawo.</para>
  <para style="q1">Hinaut nga maghari ka dinhi kanamo.</para>
  <para style="q1">
    <verse number="3" style="v"/>Hatagi kami sa among gikinahanglan nga pagkaon matag adlaw.</para>
  <para style="q1">
    <verse number="4" style="v"/>Pasayloa kami sa among mga sala,</para>
  <para style="q1">tungod kay gipasaylo man usab namo ang tanang nakasala kanamo.</para>
  <para style="q1">Ug ayaw itugot nga madaog kami sa mga pagsulay.’ ”</para>
  <para style="p">
    <verse number="5" style="v"/>Miingon pa gayod si Jesus kanila, “Pananglitan may amigo ka, ug sa tungang gabii moadto ka didto sa iyang balay ug moingon kaniya, ‘Bay, pahulama una ako ug pagkaon, <verse number="6" style="v"/>tungod kay may amigo ako nga bag-o lang miabot ug wala gayod akoy ipakaon kaniya.’ <verse number="7" style="v"/>Unya motubag siya sa sulod, ‘Ayaw na ako ug samoka. Nasirad-an na namo ang pultahan ug nakahigda na ako ug ang akong mga bata, busa lisod na kanako ang pagbangon aron hatagan ka.’ <verse number="8" style="v"/>Apan ang tinuod, bisan ug dili siya gustong mobangon ug mohatag kanimo bisan tuod ug amigo kamo, mobangon na lang siya ug mohatag sa imong gikinahanglan tungod kay wala ka man maulaw sa pagsigeg pangayo kaniya. <verse number="9" style="v"/>Busa sultihan ko kamo: Pangayo kamo <char style="add">sa Dios</char> ug hatagan <char style="add">niya</char> kamo. Duol kamo <char style="add">kaniya</char> ug tabangan gayod <char style="add">niya</char> kamo. Pag-ampo kamo <char style="add">sa Dios</char> ug tubagon <char style="add">niya</char> kamo. <verse number="10" style="v"/>Tungod kay ang tanang mangayo <char style="add">sa Dios</char> makadawat. Ang moduol <char style="add">kaniya</char> tabangan <char style="add">niya</char>. Ug ang mag-ampo tubagon <char style="add">niya</char>. <verse number="11" style="v"/>Kamong mga ginikanan, kon mangayo ug isda ang inyong anak hatagan ba ninyo ug bitin? <verse number="12" style="v"/>Kon mangayo siya ug itlog, hatagan ba ninyo ug tanga? <char style="add">Dili gayod!</char> <verse number="13" style="v"/>Kon kamong mga tawo nga daotan makahibalong mohatag sa maayong mga butang ngadto sa inyong mga anak, unsa pa kaha ang inyong Amahan sa langit! Ihatag gayod niya ang Espiritu Santo ngadto sa mga mangayo kaniya.”</para>
  <para style="s1">Si Jesus ug ang Hari sa mga Daotang Espiritu</para>
  <para style="r">(<ref loc="MAT 12:22-30">Mat. 12:22-30</ref>; <ref loc="MRK 3:20-27">Mar. 3:20-27</ref>)</para>
  <para style="p">
    <verse number="14" style="v"/>Usa niadto ka higayon giabog ni Jesus ang daotang espiritu nga misulod sa usa ka tawo nga nahimong hinungdan sa pagkaamang niini. Sa dihang naabog na niya ang daotang espiritu nakasulti dayon ang naamang. Natingala gayod ang mga tawo. <verse number="15" style="v"/>Apan may mga tawo didto nga miingon, “Nagaabog siya sa mga daotang espiritu pinaagi sa gahom nga gihatag kaniya ni Satanas<note caller="+" style="f"><char style="fr" closed="false">11:15 </char><char style="fq" closed="false">Satanas</char><char style="fqa" closed="false">: </char><char style="ft" closed="false">sa Griego, </char><char style="fqa" closed="false">Beelzebul.</char></note> nga mao ang pangulo sa mga daotang espiritu.” <verse number="16" style="v"/>Ang uban didto buot mobitik kang Jesus, busa gisultihan nila siya nga maghimo ug milagro sa pagpamatuod nga gipadala siya sa Dios. <verse number="17" style="v"/>Apan nahibaloan ni Jesus ang ilang huna-huna, busa miingon siya kanila, “Kon ang mga sakop sa usa ka gingharian magkabahin-bahin ug mag-unay ug away, kana nga gingharian malaglag. Ug mao usab kana ang mahitabo sa usa ka pamilya nga magkabahin-bahin ug mag-unay ug away. <verse number="18" style="v"/>Busa kon si Satanas ug ang mga sakop niya magbahin-bahin ug mag-unay ug away, unsaon paglungtad sa iyang gingharian? Kay miingon kamo nga ako nagaabog sa mga daotang espiritu tungod kay gihatagan ako ug gahom ni Satanas nga pangulo sa mga daotang espiritu. <verse number="19" style="v"/>Kon ang gahom ni Satanas ang akong gigamit sa paghingilin sa mga daotang espiritu, kinsa man ang nagahatag ug gahom sa inyong mga tinun-an nga nagahingilin usab sa mga daotang espiritu? Ang inyong mga tinun-an mismo nagapamatuod nga sayop gayod kamo. <verse number="20" style="v"/>Karon, tungod kay nagahingilin ako sa mga daotang espiritu pinaagi sa gahom sa Dios, nagpaila kini nga ang paghari sa Dios miabot na kaninyo.”</para>
  <para style="p">
    <verse number="21" style="v"/>
    <char style="add">Gisultihan sila ni Jesus sa usa ka panig-ingnan,</char> “Kon ang kusgan nga tawo nga kompleto sa armas nagaguwardya sa iyang balay, dili gayod mahilabtan ang iyang mga kabtangan. <verse number="22" style="v"/>Apan kon sulongon siya sa mas kusgan pa kay kaniya, mapildi siya. Ang iyang gisaligan nga mga armas kuhaon gikan kaniya, ug bahin-bahinon pa usab ang tanan niyang mga kabtangan.”</para>
  <para style="p">
    <verse number="23" style="v"/>
    <char style="add">Pagkahuman niini miingon si Jesus,</char> “Ang dili modapig kanako, batok kanako. Ug ang dili motabang kanako sa pagtigom <char style="add">sa mga tawo sa Dios</char> magapatibulaag lang.”</para>
  <para style="s1">Ang Pagbalik sa Daotang Espiritu</para>
  <para style="r">(<ref loc="MAT 12:43-45">Mat. 12:43-45</ref>)</para>
  <para style="p">
    <verse number="24" style="v"/>“Kon ang daotang espiritu mogawas gikan sa tawo nga iyang gisudlan, magsuroy-suroy siya sa mga dapit nga walay tubig tungod kay mangita siya ug dapit nga iyang mapahulayan. Kon wala siyay makita maghuna-huna siya nga mobalik na lang sa iyang gigikanan. <verse number="25" style="v"/>Ug kon sa iyang pagbalik makita niya nga ang iyang gigikanan limpyo ug maayo nang pagkahimutang, <verse number="26" style="v"/>molakaw dayon siya ug mangagda ug laing pito ka espiritu nga labi pang daotan kay kaniya. Mosulod sila niadtong tawhana ug didto sila mopuyo. Ug ang kahimtang sa tawo mosamot pa kadaotan kaysa una.”</para>
  <para style="s1">Ang Tinuod nga Pagkabulahan</para>
  <para style="p">
    <verse number="27" style="v"/>Pagkahuman ug sulti ni Jesus niadto, may babaye didto sa pundok nga misinggit kaniya, “Bulahan ang babaye nga nagmabdos ug nagpasuso kanimo!” <verse number="28" style="v"/>Mitubag si Jesus, “Apan mas bulahan ang mga tawo nga nagapaminaw ug nagatuman sa pulong sa Dios.”</para>
  <para style="s1">Nangayo ug Milagro ang mga Tawo</para>
  <para style="r">(<ref loc="MAT 12:38-42">Mat. 12:38-42</ref>)</para>
  <para style="p">
    <verse number="29" style="v"/>Samtang nagkadugang pa gayod ang gidaghanon sa mga tawo nga nagtigom didto kang Jesus, miingon siya, “Pagkadaotan gayod sa mga tawo niining panahona. Nangayo sila ug milagro.<note caller="+" style="f"><char style="fr" closed="false">11:29 </char><char style="ft" closed="false">Nangayo sila ug milagro ingon nga pamatuod nga siya ang gipadala sa Dios.</char></note> Apan walay milagro nga ipakita kanila gawas sa milagro nga nahitabo kang Jonas. <verse number="30" style="v"/>Ingon nga si Jonas nahimong ilhanan sa mga taga-Nineve, ang mahitabo kanako nga Anak sa Tawo mahimong ilhanan usab sa mga tawo niining panahona. <verse number="31" style="v"/>Sa adlaw sa paghukom mabanhaw ang Rayna sa Habagatan<note caller="+" style="f"><char style="fr" closed="false">11:31 </char><char style="fq" closed="false">Rayna sa Habagatan</char><char style="fqa" closed="false">: </char><char style="ft" closed="false">Mao ang Rayna sa Sheba.</char></note> uban sa mga tawo niining panahona ug basulon niya sila. Kay gikan pa siya sa layo kaayo nga dapit aron sa pagpaminaw sa kaalam ni <char style="add">Haring</char> Solomon. Karon, ania na dinhi ang labaw pa kang Solomon, <char style="add">apan wala kamo modawat sa iyang gipanudlo</char>. <verse number="32" style="v"/>Sa adlaw sa paghukom, ang mga taga-Nineve mabanhaw usab kauban sa mga tawo niining panahona ug basulon usab nila sila. Kay sa pagkadungog sa mga taga-Nineve niadtong wali ni Jonas, naghinulsol sila. Unya ania na dinhi ang labaw pa kay kang Jonas, <char style="add">apan wala kamo modawat sa iyang gipanudlo.</char>”</para>
  <para style="s1">Ang Suga nga Ania Kanato</para>
  <para style="r">(<ref loc="MAT 5:15">Mat. 5:15</ref>; <ref loc="MAT 6:22-23">6:22-23</ref>)</para>
  <para style="p">
    <verse number="33" style="v"/>
    <char style="add">Miingon pa gayod si Jesus,</char> “Walay tawo nga magdagkot ug suga aron tagoan o takloban lang dayon ug gantangan. Ibutang hinuon niya kini sa tungtonganan aron mahayagan ang mga mosulod. <verse number="34" style="v"/>Ang atong mata mao ang suga sa atong lawas. Kon hayag ang imong panan-aw, hayag usab ang tibuok mong lawas. Apan kon ngitngit ang imong panan-aw, ngitngit usab ang tibuok mong lawas. <verse number="35" style="v"/>Busa siguroha nga nahayagan ka gayod, kay basin ug ang imong giingon nga hayag ngitngit diay. <verse number="36" style="v"/>Ug kon ang imong tibuok nga lawas nahayagan ug wala gayoy bahin nga nangitngitan, mohayag gayod ang tanan nga bahin, sama sa pagsiga sa suga diha kanimo.”</para>
  <para style="s1">Ang mga Gipangsulti ni Jesus Batok sa mga Pariseo ug sa mga Magtutudlo sa Kasugoan</para>
  <para style="r">(<ref loc="MAT 23:1-36">Mat. 23:1-36</ref>; <ref loc="MRK 12:38-40">Mar. 12:38-40</ref>)</para>
  <para style="p">
    <verse number="37" style="v"/>Pagkahuman ug sulti ni Jesus, may usa ka Pariseo nga midapit kaniya nga mokaon didto sa iyang balay. Busa miuban si Jesus kaniya ug nangaon sila didto. <verse number="38" style="v"/>Natingala ang Pariseo sa dihang nakita niya nga wala manghunaw si Jesus sa wala pa siya mokaon <char style="add">sumala sa ilang nabatasan</char>. <verse number="39" style="v"/>Busa misulti ang Ginoo kaniya, “Kamong mga Pariseo naghugas sa gawas lang nga bahin sa tasa ug plato, apan ang sulod ninyo puno sa kadalo ug kadaotan. <verse number="40" style="v"/>Mga buang-buang! Dili ba ang Dios nga naghimo sa gawas mao usab ang naghimo sa sulod? <verse number="41" style="v"/>Busa aron mahinloan kamo, kaloy-i ninyo ang mga kabos ug ayaw idalo kanila ang ilang mga gikinahanglan.</para>
  <para style="p">
    <verse number="42" style="v"/>“Alaot kamong mga Pariseo! Gihatag ninyo ang inyong ikapulo bisan pa ang gikan sa inyong mga lamas, apan wala ninyo hatagig pagtagad ang paghimo ug matarong <char style="add">ngadto sa inyong isigka-tawo</char> ug ang paghigugma sa Dios. Kinahanglan nga himuon ninyo kini nga walay pagpasagad sa paghatag sa inyong ikapulo.</para>
  <para style="p">
    <verse number="43" style="v"/>“Alaot kamong mga Pariseo! Kay kon anaa kamo sa mga simbahan, gusto gayod ninyo nga molingkod sa mga lingkoranan nga alang sa mga pinasidunggan. Ug sa mga dapit nga daghan ang mga tawo, gusto gayod ninyo nga timbayaon kamo ug tahoron. <verse number="44" style="v"/>Alaot kamo! Sama kamo sa lubnganan nga walay timailhan nga tamakan lang sa mga tawo nga wala makahibalo nga lubnganan diay kadto.”<note caller="+" style="f"><char style="fr" closed="false">11:44 </char><char style="ft" closed="false">sa huna-huna sa mga Judio, kon mahikapan nila ang lubnganan, hugaw na sila ug dili na makaduol sa Dios. Busa ang buot ipasabot sa bersikulo, ang mga Pariseo sama sa mga lubnganan nga nakapahugaw sa mga tawo. Gitakdan nila ang mga tawo sa ilang gibuhat nga daotan.</char></note></para>
  <para style="p">
    <verse number="45" style="v"/>Unya miingon ang usa ka magtutudlo sa Kasugoan, “Magtutudlo, sa imong gisulti giinsulto mo kami.” <verse number="46" style="v"/>Mitubag si Jesus, “Kamo nga mga magtutudlo sa Kasugoan, alaot usab kamo! Tungod kay gipabug-atan ninyo ang mga tawo sa daghang mga tulumanon nga gidugang ninyo sa Kasugoan, apan kamo mismo wala gani magtuman niini. <verse number="47" style="v"/>Alaot kamo! Nagpahimo kamo ug mga lubnganan sa mga propeta nga gipamatay sa inyong mga katigulangan. <verse number="48" style="v"/>Busa kamo mismo nagpamatuod ug miuyon sa ilang mga gibuhat. Kay sila ang nagpatay sa mga propeta ug kamo ang nagpahimo sa ilang mga lubnganan. <verse number="49" style="v"/>Mao gani nga sumala sa kaalam sa Dios nagaingon siya, ‘Magpadala ako kanila ug mga propeta ug mga apostoles; ang uban sa akong ipadala ilang patyon, ug ang uban ilang lutoson.’ <verse number="50" style="v"/>Busa <char style="add">kamong mga tawo</char> niining panahona pagasilotan usab sa Dios tungod sa ilang pagpatay sa mga propeta niadtong unang panahon, gikan pa sa pagbuhat sa kalibotan— <verse number="51" style="v"/>gikan kang Abel hangtod kang Zacarias nga gipatay didto sa dapit nga gitaliwad-an sa halaran<note caller="+" style="f"><char style="fr" closed="false">11:51 </char><char style="fq" closed="false">halaran</char><char style="fqa" closed="false">: </char><char style="ft" closed="false">ang sunoganan sa gihalad ngadto sa Dios.</char></note> ug sa Templo. Oo, sultihan ko kamo, kamong mga tawo niining panahona silotan gayod tungod sa ilang mga gihimo kaniadto.</para>
  <para style="p">
    <verse number="52" style="v"/>“Alaot kamong mga magtutudlo sa Kasugoan! Kay gitagoan ninyo ang yabi sa pagsabot sa kamatuoran. Dili lang nga wala kamo magsunod sa kamatuoran, kondili gibabagan pa ninyo ang uban nga gustong mosunod.”</para>
  <para style="p">
    <verse number="53" style="v"/>Sa dihang mipahawa na si Jesus sa balay, ang mga magtutudlo sa Kasugoan ug ang mga Pariseo nagsugod na sa pagdumot kaniya. Kanunay silang mangutana kaniya sa bisan unsa <verse number="54" style="v"/>aron lang sa pagbitik kaniya pinaagi sa iyang ipanulti.</para>
  <chapter number="12" style="c"/>
  <para style="s1">Pagbantay sa mga Tigpakaaron-ingnon</para>
  <para style="r">(<ref loc="MAT 10:26-27">Mat. 10:26-27</ref>)</para>
  <para style="p">
    <verse number="1" style="v"/>Samtang nangdugok ang linibong mga tawo didto <char style="add">kang Jesus</char> ug naghuot na sila, miingon si Jesus sa iyang mga tinun-an, “Pagbantay kamo, kay tingali ug matakdan kamo sa pamatasan sa mga Pariseo nga pulos lang pagpakaaron-ingnon. <verse number="2" style="v"/>Apan walay tinagoan nga dili mabutyag sa kaulahian. <verse number="3" style="v"/>Busa, bisan unsa ang inyong gisulti diha sa kangitngit, madunggan diha sa kahayag, ug ang inyong gihunghong sulod sa sirado nga kuwarto, mahibaloan sa tanan.”</para>
  <para style="s1">Ang Angay nga Kahadlokan</para>
  <para style="r">(<ref loc="MAT 10:28-31">Mat. 10:28-31</ref>)</para>
  <para style="p">
    <verse number="4" style="v"/>“Mga higala, ayaw kamo kahadlok sa mga tawo nga makapatay lang sa inyong lawas, ug pagkahuman niana wala na silay lain pang mahimo kaninyo. <verse number="5" style="v"/>Sultihan ko kamo kon kinsa ang angay ninyong kahadlokan: kahadloki ninyo ang Dios, kay human niya mapatay ang lawas sa tawo may gahom pa gayod siya sa pagtambog sa kalag niini ngadto sa impiyerno. Mao gani nga gipasidan-an ko kamo nga ang Dios angay ninyong kahadlokan. <verse number="6" style="v"/>Dili ba barato lang ang mga gagmayng langgam? Apan walay usa kanila nga gikalimtan sa Dios. <verse number="7" style="v"/>Labaw na gayod kamo, bisan gani ang inyong mga buhok inihap niya ang tanan. Busa ayaw kamo kahadlok! Tungod kay mas bililhon pa kamo kaysa mga langgam.”</para>
  <para style="s1">Ang Pag-ila kang Cristo</para>
  <para style="r">(<ref loc="MAT 10:32-33">Mat. 10:32-33</ref>; <ref loc="MAT 12:32">12:32</ref>; <ref loc="MAT 10:19-20">10:19-20</ref>)</para>
  <para style="p">
    <verse number="8" style="v"/>Miingon pa si Jesus kanila, “Si bisan kinsa nga mopaila sa mga tawo nga ako iyang Ginoo, <char style="add">ako nga</char> Anak sa Tawo moila usab kaniya atubangan sa mga anghel sa Dios. <verse number="9" style="v"/>Apan ang molimod kanako atubangan sa mga tawo, ilimod ko usab atubangan sa mga anghel sa Dios. <verse number="10" style="v"/>Si bisan kinsa nga mosulti ug daotan batok <char style="add">kanako nga</char> Anak sa Tawo mapasaylo; apan ang mosulti ug daotan batok sa Espiritu Santo dili gayod mapasaylo.</para>
  <para style="p">
    <verse number="11" style="v"/>“Kon tungod sa inyong pagtuo dad-on kamo sa simbahan sa mga Judio o sa mga tigdumala sa lungsod aron imbistigahon, ayaw kamo kabalaka kon unsa ang inyong itubag. <verse number="12" style="v"/>Kay tudloan kamo sa Espiritu Santo nianang higayona kon unsa ang angay ninyong itubag.”</para>
  <para style="s1">Ang Sambingay bahin sa Adunahan nga Nagsalig sa Iyang Bahandi</para>
  <para style="p">
    <verse number="13" style="v"/>May tawo didto nga miingon, “Magtutudlo, sultihi ang akong magulang nga lalaki nga bahinan niya ako sa among napanunod nga kabilin.” <verse number="14" style="v"/>Miingon si Jesus kaniya, “Uy tawo, unsa ako, huwes o tigbahin sa inyong mga kabtangan?” <verse number="15" style="v"/>Unya misulti si Jesus sa mga tawo, “Pagbantay kamo sa tanang matang sa pagkahakog, kay ang tinuod nga pagkinabuhi dili diha sa kadaghan sa kabtangan.” <verse number="16" style="v"/>Unya misulti si Jesus kanila niini nga sambingay, “May usa ka tawo nga adunahan nga may yuta nga daghan gayod ang ani. <verse number="17" style="v"/>Busa miingon siya sa iyang kaugalingon, ‘Unsa may akong himuon? Wala na akoy kabutangan sa akong ani! <verse number="18" style="v"/>Maayo pa tingali nga ipaguba ko ang akong mga bodega ug magpatukod ug mas dako pa gayod, ug didto ko ibutang ang akong mga ani ug mga kabtangan. <verse number="19" style="v"/>Ug tungod kay daghan na ang akong natigom alang sa umaabot nga mga tuig, magpahayahay na lang unya ako, mokaon, moinom, ug maglipay!’ <verse number="20" style="v"/>Apan miingon ang Dios kaniya, ‘Buang-buang! Karong gabii bawion ko kanimo ang imong kinabuhi. Busa kinsa man ang makapahimulos sa imong gitigom nga mga kabtangan?’ <verse number="21" style="v"/>Mao usab kana ang mahitabo sa tawo nga magtigom ug mga bahandi alang sa iyang kaugalingon apan kabos atubangan sa Dios.”</para>
  <para style="s1">Ang Pagsalig ngadto sa Dios</para>
  <para style="r">(<ref loc="MAT 6:25-34">Mat. 6:25-34</ref>)</para>
  <para style="p">
    <verse number="22" style="v"/>Unya miingon si Jesus sa iyang mga tinun-an, “Busa sultihan ko kamo nga dili kamo mabalaka sa inyong kinabuhi, kon unsa ang inyong kaonon o kon unsa ang inyong isul-ob. <verse number="23" style="v"/>Dili mahimo nga dili niya kamo hatagan niini tungod kay gihatagan man niya kamog lawas ug kinabuhi. <verse number="24" style="v"/>Tan-awa ninyo ang mga uwak: wala sila magtanom, wala mag-ani, ug wala silay bodega nga tigomanan sa ilang pagkaon, apan sa gihapon gipakaon sila sa Dios. Dili ba mas labaw pa kamo kaysa mga langgam? <verse number="25" style="v"/>Kinsa ba kaninyo ang makapalugway sa inyong kinabuhi bisag gamay lang pinaagi sa inyong kabalaka? <char style="add">Wala gayod!</char> <verse number="26" style="v"/>Busa, tungod kay wala man kamoy mahimo sa pagpalugway sa inyong kinabuhi, ngano nga mabalaka pa man gayod kamo sa ubang mga butang? <verse number="27" style="v"/>Hunahunaa ninyo kon giunsa pagtubo sa mga bulak; wala sila maghago o magbuhat sa ilang bisti. Apan ang tinuod, bisan ang bisti sa bantogan ug bahandianong hari nga si Solomon dili makatupong sa katahom niining mga bulaka. <verse number="28" style="v"/>Kon gipatahom sa Dios ang mga sagbot nga buhi karon, apan sa kaulahian <char style="add">malaya ug</char> sunogon lang, dili ba labi pa gayod niya kamong pabistihan? Pagkagamay sa inyong pagtuo! <verse number="29" style="v"/>Ayaw kamo kabalaka kon unsa unya ang inyong kaonon ug imnon. <verse number="30" style="v"/>Mao kini ang gikabalak-an sa mga tawo nga wala magtuo sa Dios. Nahibalo ang inyong Amahan sa langit nga gikinahanglan ninyo kining mga butanga. <verse number="31" style="v"/>Busa unaha ninyo ang pagpasakop sa paghari sa Dios ug ihatag gayod niya kaninyo ang inyong mga gikinahanglan.”</para>
  <para style="s1">Ang mga Bahandi sa Langit</para>
  <para style="r">(<ref loc="MAT 6:19-21">Mat. 6:19-21</ref>)</para>
  <para style="p">
    <verse number="32" style="v"/>“Pipila lang gayod kaninyo ang nagasunod kanako, apan ayaw kamo kahadlok tungod kay pagbuot sa inyong Amahan nga paharion kamo sa iyang gingharian. <verse number="33" style="v"/>Ibaligya ninyo ang inyong mga kabtangan, ug ihatag ang kuwarta ngadto sa mga kabos aron makatigom kamo ug bahandi didto sa langit. Dili gayod kini makuhaan o madunot, tungod kay didto walay kawatan nga makaduol ug walay gagmayng mga mananap nga makakutkot. <verse number="34" style="v"/>Kay kon asa gani ang inyong bahandi atua usab didto ang inyong kasingkasing.”</para>
  <para style="s1">Ang Kasaligan nga Sulugoon</para>
  <para style="p">
    <verse number="35-36" style="v"/>
    <char style="add">Miingon pa gayod si Jesus kanila,</char> “Pangandam kamo sa tanang panahon aron dili kamo makalitan sa pagbalik sa inyong Ginoo. Sunda ninyo ang mga sulugoon nga naghulat sa pagbalik sa ilang agalon nga mitambong sa kombira. Nagbantay sila ug wala nila palunga ang ilang mga suga. Busa bisan unsang orasa muabot ang ilang agalon, ug manuktok sa pultahan, maablihan nila kini dayon. <verse number="37" style="v"/>Bulahan kadtong mga sulugoon nga sa pag-abot sa ilang agalon nagtukaw ug nagaandam. Ang tinuod, patambongon niya kadtong mga sulugoon sa iyang kan-anan ug siya mismo ang magsilbe kanila. <verse number="38" style="v"/>Bulahan gayod sila kon maabtan nga nakaandam sa iyang pag-abot bisan sa tungang gabii o sa kadlawon. <verse number="39" style="v"/>Timan-i ninyo kini: kon mahibaloan lang sa tagbalay kon kanus-a muabot ang kawatan, bantayan gayod niya kini aron dili makasulod sa iyang balay. <verse number="40" style="v"/>Busa pagbantay gayod kamo, tungod kay sa oras nga wala ninyo paabota, <char style="add">ako nga</char> Anak sa Tawo muabot.”</para>
  <para style="s1">Ang Masaligan ug ang Dili Masaligan nga Sulugoon</para>
  <para style="r">(<ref loc="MAT 24:45-51">Mat. 24:45-51</ref>)</para>
  <para style="p">
    <verse number="41" style="v"/>Nangutana si Pedro, “Ginoo, alang kang kinsa man kanang maong sambingay, kanamo ba nga imong mga tinun-an o alang sa tanan?” <verse number="42" style="v"/>Gitubag siya ni Jesus, “Dili ba nga kon kinsa ang masaligan ug maalamon nga sulugoon mao man ang pilion sa agalon nga maoy magdumala sa kauban niyang mga sulugoon? Siya ang maghatag kanila sa ilang pagkaon sa hustong oras. <verse number="43" style="v"/>Bulahan kadtong sulugoon nga sa pagbalik sa iyang agalon maabtan nga naghimo sa iyang buluhaton. <verse number="44" style="v"/>Sigurado gayod nga padumalahon siya sa tanang butang sa iyang agalon. <verse number="45" style="v"/>Apan alaot ang sulugoon nga sa paggikan sa iyang agalon maghuna-huna nga dugay pa kining mobalik, busa magsugod siya sa pagdagmal sa iyang kauban nga mga sulugoon, malalaki man o mababaye, ug magpagusto siya sa pagkaon, pag-inom ug paghubog. <verse number="46" style="v"/>Moabot ang iyang agalon sa oras nga wala gayod niya damha, ug grabe ang silot nga iyang madawat.<note caller="+" style="f"><char style="fr" closed="false">12:46 </char><char style="fq" closed="false">ug grabe ang silot nga iyang madawat</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">ug tadtaron siya.</char></note> Iuban siya sa mga tawo nga dili kasaligan.</para>
  <para style="p">
    <verse number="47" style="v"/>“Ang sulugoon nga nasayod kon unsa ang gusto sa iyang agalon apan wala magtuman niini, daghan nga kastigo ang iyang mahiagoman. <verse number="48" style="v"/>Ug ang sulugoon nga wala masayod kon unsa ang gusto sa iyang agalon ug nakahimo sa mga butang nga dili maayo kastigohon usab, apan diotay lang. Kay bisan kinsa nga gihatagan ug daghan, daghan usab ang paabuton gikan kaniya. Mas daghan ang paabuton gikan sa tawo nga gihatagan ug daghan.”</para>
  <para style="s1">Si Jesus ang Hinungdan sa Pagkabahin-bahin sa Katawhan</para>
  <para style="r">(<ref loc="MAT 10:34-36">Mat. 10:34-36</ref>)</para>
  <para style="p">
    <verse number="49" style="v"/>
    <char style="add">Miingon pa gayod si Jesus kanila,</char> “Mianhi ako dinhi sa kalibotan aron sa pagsilot sa mga tawo. Ang ilang silot mahisama sa kalayo ug gusto kong magdilaab na kini. <verse number="50" style="v"/>Apan sa dili pa kini mahitabo daghan pang mga pag-antos ang akong maagian, ug dili gayod ako mahimutang hangtod nga kini mahuman.</para>
  <para style="p">
    <verse number="51" style="v"/>“Naghuna-huna ba kamo nga mianhi ako dinhi aron sa pagdalag kalinaw sa kalibotan? Ang tinuod, mianhi ako dinhi aron sa pagdala ug kagubot ug sa pagkabahin-bahin. <verse number="52" style="v"/>Ug gikan karon, tungod kanako, magkabahin-bahin ang mga pamilya. Kon lima sila, ang tulo batok sa duha ug ang duha batok sa tulo. <verse number="53" style="v"/>Ang amahan ug ang iyang anak nga lalaki magbinatokay. Ang inahan ug ang iyang anak nga babaye magbinatokay, ug ang ugangan nga babaye ug ang iyang umagad nga babaye magbinatokay usab.”</para>
  <para style="s1">Bantayi ang mga Panghitabo</para>
  <para style="r">(<ref loc="MAT 16:2-3">Mat. 16:2-3</ref>)</para>
  <para style="p">
    <verse number="54" style="v"/>Unya miingon si Jesus sa mga tawo, “Kon makita ninyo ang dag-om sa kasadpan moingon kamo nga moulan, ug mao kini ang mahitabo. <verse number="55" style="v"/>Ug kon mohuros ang hangin nga habagat moingon kamo nga moinit, ug mao usab kini ang mahitabo. <verse number="56" style="v"/>Mga tigpakaaron-ingnon! Makahibalo kamo nga motag-an kon unsa ang mahitabo pinaagi sa inyong pagtan-aw sa yuta ug sa langit, apan ngano nga dili man kamo makatag-an sa mga panghitabo karon?”</para>
  <para style="s1">Pakighusay sa Imong Kaaway</para>
  <para style="r">(<ref loc="MAT 5:25-26">Mat. 5:25-26</ref>)</para>
  <para style="p">
    <verse number="57" style="v"/>Nganong wala man gayod ninyo huna-hunaa kon unsa ang husto? <verse number="58" style="v"/>Kon may mosumbong batok kanimo, tinguhaa gayod nga makighusay dayon kaniya sa dili pa kamo maghusay sa korte. Kay basin ug pugson ka gayod niya pagdala ngadto sa huwes ug ang huwes motugyan kanimo ngadto sa pulis aron prisohon ka. <verse number="59" style="v"/>Ug dili ka gayod makagawas hangtod nga mabayran mo ang tanan mong multa.</para>
  <chapter number="13" style="c"/>
  <para style="s1">Paghinulsol Kamo Karon</para>
  <para style="p">
    <verse number="1" style="v"/>May mga tawo didto nga mibalita kang Jesus mahitungod sa mga taga-Galilea nga gipapatay ni Pilato sa dihang naghalad sila <char style="add">ug mga hayop</char>. <verse number="2" style="v"/>Miingon si Jesus kanila, “Tingali naghuna-huna kamo nga nahitabo kadto kanila tungod kay mas makasasala sila kaysa uban nga mga taga-Galilea. <verse number="3" style="v"/>Apan dili kana mao! Hinuon sultihan ko kamo nga kon dili kamo maghinulsol ug motalikod sa inyong mga sala, kamong tanan mangamatay usab. <verse number="4" style="v"/>Unya kadtong 18 ka mga tawo nga natumpagan sa tore sa Siloam ug nangamatay, tingali naghuna-huna usab kamo nga sila ang pinakadaotan sa tanang taga-Jerusalem. <verse number="5" style="v"/>Apan dili kana mao! Hinuon sultihan ko kamo nga kon dili kamo maghinulsol ug motalikod sa inyong mga sala, kamong tanan mangamatay usab.”</para>
  <para style="s1">Ang Kahoy nga Wala Mamunga</para>
  <para style="p">
    <verse number="6" style="v"/>Unya gisultihan sila ni Jesus sa usa ka sambingay, “May usa ka tawo nga may gitanom nga kahoy nga igos sa iyang uma. Giadto niya kini nga tanom ug gitan-aw kon may bunga na ba, apan wala gayod siyay nakita nga bunga. <verse number="7" style="v"/>Busa gisultihan niya ang nagaatiman sa iyang uma, ‘Tulo na ka tuig ang akong pagbalik-balik dinhi aron sa pagtan-aw kon may bunga na ang kahoy nga igos, apan wala gayod makapamunga. Maayo pa nga putlon mo na lang kana. Kay gikuha lang niya ang katambok sa yuta.’ <verse number="8" style="v"/>Apan miingon ang nagaatiman, ‘Sir, pasagdan lang una nato sulod niining tuiga tungod kay kalotan ko ang iyang palibot ug abunohan. <verse number="9" style="v"/>Basin pa ug mamunga kini sa sunod nga tuig. Apan kon dili pa gayod putlon na nato.’ ”</para>
  <para style="s1">Giayo ni Jesus ang Babaye nga Buktot</para>
  <para style="p">
    <verse number="10" style="v"/>Usa ka Adlaw nga Igpapahulay miadto si Jesus sa simbahan sa mga Judio ug nagtudlo. <verse number="11" style="v"/>May babaye didto nga nabuktot tungod sa <char style="add">daotang</char> espiritu. Sulod sa 18 ka tuig dili siya makatuyhad. <verse number="12" style="v"/>Sa dihang nakita siya ni Jesus, gitawag niya kini ug gisultihan, “Manang, maayo ka na sa imong sakit.” <verse number="13" style="v"/>Unya gipandong niya ang iyang mga kamot sa babaye, ug diha-diha natul-id ang likod niini ug midayeg kini sa Dios. <verse number="14" style="v"/>Apan nasuko ang tigdumala sa simbahan, tungod kay nang-ayo si Jesus sa Adlaw nga Igpapahulay. Miingon siya sa mga tawo, “Sa usa ka semana may unom ka adlaw sa pagtrabaho. Sulod nianang mga adlawa anhi kamo dinhi aron magpaayo, apan dili sa Adlaw nga Igpapahulay.” <verse number="15" style="v"/>Mitubag ang Ginoo kaniya, “Mga tigpakaaron-ingnon! Kon may baka o kabayo kamo, hubaran ninyo kini ug guyoron ngadto sa imnanan bisan pa kon Adlaw nga Igpapahulay. <verse number="16" style="v"/>Kon himuon ninyo kana sa hayop, nganong dili ko man himuon ang maayo alang niining babaye nga usa usab sa mga kaliwat ni Abraham? Gigapos siya ni Satanas sulod sa 18 ka tuig, busa kinahanglan nga makalingkawas siya sa gahom ni Satanas bisan pa kon Adlaw nga Igpapahulay.” <verse number="17" style="v"/>Tungod sa tubag ni Jesus naulawan ang mga mikontra kaniya. Sa laing bahin, nalipay gayod ang mga tawo tungod sa iyang gipanghimo nga kahibulongan.</para>
  <para style="s1">Ang Sambingay bahin sa Binhi sa Mustasa</para>
  <para style="r">(<ref loc="MAT 13:31-32">Mat. 13:31-32</ref>; <ref loc="MRK 4:30-32">Mar. 4:30-32</ref>)</para>
  <para style="p">
    <verse number="18" style="v"/>Mipadayon pa gayod si Jesus sa pag-ingon, “Sa unsa ko ba ikatandi ang paghari sa Dios? <verse number="19" style="v"/>Ang paghari sa Dios sama sa binhi sa mustasa<note caller="+" style="f"><char style="fr" closed="false">13:19 </char><char style="fq" closed="false">mustasa</char><char style="fqa" closed="false">: </char><char style="ft" closed="false">kini nga matang sa mustasa taas kaayo.</char></note> nga gipugas sa usa ka tawo sa iyang uma.<note caller="+" style="f"><char style="fr" closed="false">13:19 </char><char style="fq" closed="false">uma</char><char style="fqa" closed="false">: </char><char style="ft" closed="false">Sa uban nga Binisaya, </char><char style="fqa" closed="false">hardin o tanaman.</char></note> Mitubo kini ug mitaas nga morag kahoy, ug gisalagan sa mga langgam ang iyang mga sanga.”</para>
  <para style="s1">Ang Sambingay bahin sa Patubo sa Pan</para>
  <para style="r">(<ref loc="MAT 13:33">Mat. 13:33</ref>)</para>
  <para style="p">
    <verse number="20" style="v"/>Nagsulti pag-usab si Jesus <char style="add">mahitungod sa paghari sa Dios. Miingon siya</char>, “Sa unsa ko man ikatandi ang paghari sa Dios? <verse number="21" style="v"/>Sama kini sa patubo nga gisagol diha sa usa ka palanggana nga harina niadtong usa ka babaye aron iyang masahon, ug mitubo ang tibuok nga minasa.”</para>
  <para style="s1">Ang Masigpit nga Pultahan</para>
  <para style="r">(<ref loc="MAT 7:13-14">Mat. 7:13-14</ref>, <ref loc="MAT 7:21-23">21-23</ref>)</para>
  <para style="p">
    <verse number="22" style="v"/>Samtang nagpadulong si Jesus sa Jerusalem, nanudlo siya didto sa mga baryo ug sa mga lungsod nga iyang giagian. <verse number="23" style="v"/>Unya, may nangutana kaniya, “Ginoo, gamay lang ba ang maluwas?” Gitubag sila ni Jesus, <verse number="24" style="v"/>“Paningkamot gayod kamo sa pagsulod sa masigpit nga pultahan, tungod kay ang tinuod, daghan unta ang gustong mosulod, apan dili sila makasulod. <verse number="25" style="v"/>Kon makapanirado na ang tagbalay magtindog na lang unya kamo sa gawas ug manuktok ug moingon, ‘Sir, pasudla kami.’ Apan tubagon niya kamo, ‘Wala ako makaila kaninyo.’ <verse number="26" style="v"/>Unya moingon kamo, ‘Dili ba nga nagkauban man kita sa pagpangaon, ug nagtudlo ka pa gani didto sa mga kadalanan sa among lungsod?’ <verse number="27" style="v"/>Apan motubag siya kaninyo, ‘Wala gayod ako makaila kaninyo. Palayo kamo kanako, kamong mga daotan!’ <verse number="28" style="v"/>Unya kon makita ninyo si Abraham, Isaac, Jacob ug ang tanang mga propeta didto sa gingharian sa Dios, manghilak kamo ug magkagot ang inyong mga ngipon tungod kay kamo wala pasudla. <verse number="29" style="v"/>Ug makita ninyo ang mga dili Judio nga gikan sa tanang bahin sa kalibotan nga manglingkod ug mangaon didto sa gingharian sa Dios. <verse number="30" style="v"/>May mga tawo nga labing ubos karon, apan sa kaulahian mahimong dungganon. Ug may mga dungganon karon, apan sa kaulahian mahimong labing ubos.”</para>
  <para style="s1">Ang Paghigugma ni Jesus sa mga Taga-Jerusalem</para>
  <para style="r">(<ref loc="MAT 23:37-39">Mat. 23:37-39</ref>)</para>
  <para style="p">
    <verse number="31" style="v"/>Niadtong panahona may mga Pariseo nga miduol kang Jesus ug miingon, “kinahanglan nga mopahawa ka na dinhi tungod kay gusto ni Herodes nga patyon ka.” <verse number="32" style="v"/>Apan gitubag sila ni Jesus, “Lakaw, sultihi ninyo kanang limbongan nga Herodes nga nang-abog ako sa mga daotang espiritu ug nang-ayo sa mga masakiton karon hangtod ugma, ug sa ikatulo nga adlaw mahuman ko na ang akong trabaho. <verse number="33" style="v"/>Kinahanglan gayod nga magpadayon ako sa akong paglakaw karon, ugma, ug sa sunod nga adlaw, kay dili angay nga patyon ang propeta sa ubang lugar kondili sa Jerusalem lang.</para>
  <para style="p">
    <verse number="34" style="v"/>“Kamo nga mga taga-Jerusalem, ngano man nga gibato ninyo ug gipamatay ang mga propeta <char style="add">sa Dios</char> nga gipadala diha kaninyo? Dugay na akong nagtinguha nga tigomon kamo <char style="add">ug atimanon</char>, sama sa himunga-an nga nagtigom sa iyang mga piso ilalom sa iyang mga pako, apan dili ninyo kini gusto. <verse number="35" style="v"/>Karon, bahala na kamo sa inyong kaugalingon. Dili na gayod ninyo ako makita hangtod nga moingon kamo, ‘Gipanalanginan sa Ginoo ang iyang pinadala.’ ”<note caller="+" style="f"><char style="fr" closed="false">13:35 </char><char style="ft" closed="false">Tan-awa usab ang <char style="xt"><ref loc="PSA 118:26">Salmo 118:26</ref></char>.</char></note></para>
  <chapter number="14" style="c"/>
  <para style="s1">Giayo ni Jesus ang Tawo nga Masakiton</para>
  <para style="p">
    <verse number="1" style="v"/>Usa niana ka Adlaw nga Igpapahulay, giimbitar si Jesus sa usa sa kadagkoan sa mga Pariseo didto sa ilang balay aron mokaon. Pag-abot ni Jesus didto, gibantayan siya pag-ayo sa mga tawo nga nagabatok kaniya, kon lapason ba niya ang Kasugoan. <verse number="2" style="v"/>Unya may tawo didto nga nanghupong ang tibuok lawas. <verse number="3" style="v"/>Nangutana si Jesus sa mga magtutudlo sa Kasugoan ug sa mga Pariseo, “Gitugot ba sa atong Kasugoan ang pagpang-ayo <char style="add">sa mga masakiton</char> sa Adlaw nga Igpapahulay o wala?” <verse number="4" style="v"/>Apan wala sila motubag. Unya gigunitan dayon ni Jesus ang tawo, giayo, ug pagkahuman gipalakaw. <verse number="5" style="v"/>Ug miingon siya sa mga tawo didto, “Pananglit may anak o baka kamo nga mahulog sa atabay sa Adlaw nga Igpapahulay, pasagdan lang ba ninyo tungod kay Adlaw nga Igpapahulay?” <verse number="6" style="v"/>Apan wala gayod sila makatubag sa iyang pangutana.</para>
  <para style="s1">Ang Pagpaubos ug ang Pagkamaabiabihon</para>
  <para style="p">
    <verse number="7" style="v"/>Namatikdan ni Jesus nga ang mga dinapit namili ug mga lingkoranan nga alang sa mga pinasidunggan. Busa gitambagan niya sila. <verse number="8" style="v"/>“Kon dapiton ka sa kombira sa kasal, ayaw pilia ang lingkoranan nga alang sa mga pinasidunggan. Kay tingali ug may giimbitar nga mas pinasidunggan pa kay kanimo. <verse number="9" style="v"/>Ug ang nagdapit kaninyong duha moduol kanimo ug moingon, ‘Palihog hawa una diha, tungod kay giandam kana alang niining tawhana.’ Maulawan ka unya ug mopahipi ka na lang hinuon sa daplin. <verse number="10" style="v"/>Apan kon dapiton ka, pilia ang lingkoranan nga alang sa mga dili pinasidunggan, aron sa pag-abot sa nagdapit kanimo duolon ka niya ug palingkoron sa lingkoranan nga alang sa mga pinasidunggan. Mapasidunggan ka pa unya atubangan sa tanang mga dinapit. <verse number="11" style="v"/>Kay si bisan kinsa nga mapahitas-on ipaubos, ug ang mapainubsanon ipataas.” <verse number="12" style="v"/>Unya miingon si Jesus sa tawo nga nagdapit kaniya, “Kon modapit ka ug mga tawo aron maniudto o manihapon didto sa inyo, dili <char style="add">lang</char> ang imong mga amigo, igsoon, mga paryente, o ang imong mga silingan nga adunahan ang imong dapiton, kay basin ug dapiton ka usab nila, unya madawat mo na ang imong balos. <verse number="13" style="v"/>Kon magkombira ka, dapita <char style="add">usab</char> ang mga kabos, ang mga singkaw, ang mga bakol, ug ang mga buta. <verse number="14" style="v"/>Ug mabulahan ka tungod kay dili sila makabalos kanimo. Ang Dios mao ang magbalos kanimo inig-abot sa panahon nga banhawon ang mga matarong.”</para>
  <para style="s1">Ang Sambingay bahin sa Kombira</para>
  <para style="r">(<ref loc="MAT 22:1-10">Mat. 22:1-10</ref>)</para>
  <para style="p">
    <verse number="15" style="v"/>Sa pagkadungog niadto sa usa nga nakauban ni Jesus sa pagpangaon, miingon siya, “Bulahan kadtong mga tawo nga makakaon didto sa gingharian sa Dios!” <verse number="16" style="v"/>Unya gisuginlan siya ni Jesus, “May usa ka tawo nga nagaandam ug dakong kombira, ug daghan ang iyang gipangdapit. <verse number="17" style="v"/>Pag-abot sa oras nga mangaon na, gisugo niya ang iyang sulugoon nga adtoon ang mga dinapit ug sultihan nga moadto na sila tungod kay andam na ang tanan. <verse number="18" style="v"/>Apan ang matag usa kanila mibalibad nga dili sila makaadto. Miingon ang usa, ‘Bag-o lang akong nakapalit ug yuta ug kinahanglan nga adtoon ko ug tan-awon. Busa sabta lang una ako.’ <verse number="19" style="v"/>Miingon pa gayod ang usa, ‘Dili ako makaadto tungod kay bag-o lang akong nakapalit ug napulo ka baka ug sulayan ko na kon maayo bang idaro. Busa sabta lang una ako.’ <verse number="20" style="v"/>Miingon pa gayod ang usa, ‘Bag-o lang akong gikasal, busa dili ako makaadto.’ <verse number="21" style="v"/>Pagkahuman, mibalik ang sulugoon sa iyang agalon ug gisultihan niya kini kon nganong dili sila makaadto. Pagkadungog sa agalon nasuko siya. Busa miingon siya sa iyang sulugoon, ‘Adto didto sa mga karsada ug mga kalye sa atong lungsod ug dad-a dinhi ang mga kabos, mga singkaw, mga buta ug mga bakol.’ <verse number="22" style="v"/>Sa dihang nahimo na kadto sa sulugoon, miingon siya sa iyang agalon, ‘Sir, natuman ko na ang imong sugo, apan may bakante pa gayod sa kan-anan.’ <verse number="23" style="v"/>Busa miingon ang agalon kaniya, ‘Adto didto sa mga dalan sa gawas sa lungsod ug pugsa ang mga tawo nga imong makita nga moanhi dinhi aron mapuno ang akong balay. <verse number="24" style="v"/>Sultihan ko kamo sa tinuod nga walay bisan usa kanila niadtong una kong giimbitar nga makatilaw sa akong giandam nga pagkaon.’ ”</para>
  <para style="s1">Ang Pagsunod sa Ginoo</para>
  <para style="r">(<ref loc="MAT 10:37-38">Mat. 10:37-38</ref>)</para>
  <para style="p">
    <verse number="25" style="v"/>Samtang nagpadayon si Jesus sa iyang paglakaw <char style="add">paingon sa Jerusalem</char>, daghang mga tawo ang miuban kaniya. Milingi siya kanila ug miingon, <verse number="26" style="v"/>“Kon may tawo nga gustong mosunod kanako, apan mas gimahal niya ang iyang mga ginikanan, asawa, mga anak, mga igsoon o ang iyang kaugalingon kay kanako, dili siya mahimong akong tinun-an. <verse number="27" style="v"/>Si bisan kinsa nga dili mosunod kanako tungod sa kahadlok nga kamatayon ang iyang dangatan dili mahimong akong tinun-an. <verse number="28" style="v"/>Ang tawo nga gustong mosunod kanako, sama siya sa tawo nga nagplanong magtukod ug taas nga balay. Una, banabanaon niya kon pila ang iyang magasto ug kon paigo ba ang iyang kuwarta nga gastohon hangtod nga mahuman kini. <verse number="29" style="v"/>Tungod kay kon dili niya kini himuon tingali ug pundasyon pa lang ang iyang matrabaho ug mahurot na ang iyang kuwarta ug dili na niya kini mahuman. Busa kataw-an gayod siya sa mga tawo nga makakita niini. <verse number="30" style="v"/>Moingon sila, ‘Kining tawhana nagpatuga-tuga ug tukod ug balay apan dili man diay makapahuman.’ <verse number="31" style="v"/>Sama usab siya sa usa ka hari nga makig-away sa lain nga hari. Kinahanglan planohon una niya kon ang iyang mga sundalo nga napulo ka libo makasugakod ba sa pagpakiggira sa hari nga may biente mil ka mga sundalo. <verse number="32" style="v"/>Kon sa iyang banàbanà dili siya makasugakod, maayo pa nga samtang wala pa ang gira sugoon niya ang pipila sa iyang mga tawo nga sultihan ang iyang kaaway nga hari nga gusto na lang niyang makighusay. <verse number="33" style="v"/>Mao usab kana ang angay ninyong himuon. Hunahunaon una ninyo kon mosunod ba kamo kanako, kay kon dili ninyo biyaan ang tanan ninyong gipalabi dinhi sa kalibotan, dili kamo mahimong akong tinun-an.”</para>
  <para style="s1">Ang Asin</para>
  <para style="r">(<ref loc="MAT 5:13">Mat. 5:13</ref>; <ref loc="MRK 9:50">Mar. 9:50</ref>)</para>
  <para style="p">
    <verse number="34" style="v"/>“Ang asin maayo, apan kon mawala na ang iyang lami, wala nay mahimo pa aron molami kini pag-usab. <verse number="35" style="v"/>Dili na mapuslan bisan pa ug isagol sa mga hugaw aron iabuno, mao nga ilabay na lang kini. Busa sabta gayod ninyo kining inyong nadunggan.”</para>
  <chapter number="15" style="c"/>
  <para style="s1">Ang Nawala nga Karnero</para>
  <para style="r">(<ref loc="MAT 18:12-14">Mat. 18:12-14</ref>)</para>
  <para style="p">
    <verse number="1" style="v"/>Daghang mga maniningil ug buhis ug <char style="add">uban pa nga</char> mga <char style="add">tawo nga giila nga</char> makasasala ang miduol kang Jesus aron sa pagpaminaw sa iyang mga pagpanudlo. <verse number="2" style="v"/>Nagbagulbol ang mga Pariseo ug ang mga magtutudlo sa Kasugoan. Nagaingon sila, “Kining tawhana nagdawat sa mga makasasala, ug nakig-uban kanila sa pagpangaon!”</para>
  <para style="p">
    <verse number="3" style="v"/>Busa gisultihan sila ni Jesus sa <char style="add">mga</char> sambingay. Miingon siya, <verse number="4" style="v"/>“Pananglitan, may tawo nga may 100 ka karnero. Nawala ang usa. Karon, unsa may iyang buhaton? Siyempre biyaan gayod una niya ang 99 sa sabsabanan ug pangitaon niya ang nawala hangtod nga makita kini. <verse number="5" style="v"/>Kon makita na niya malipay gayod siya ug sung-ayon niya kini pauli. <verse number="6" style="v"/>Pag-abot niya sa ilang balay panawgon dayon niya ang iyang mga amigo ug mga silingan ug moingon, ‘Dali kamo, maglipay kita, kay nakita ko na ang akong karnero nga nawala.’ ” <verse number="7" style="v"/>Unya miingon si Jesus, “Sama usab niana didto sa langit. Mas dako ang kalipay tungod sa usa ka makasasala nga maghinulsol kaysa 99 nga mga matarong nga dili na kinahanglan nga maghinulsol.”</para>
  <para style="s1">Ang Nawala nga Kuwarta</para>
  <para style="p">
    <verse number="8" style="v"/>“O pananglitan may usa ka babaye nga may napulo ka sinsilyo. Unsa may iyang himuon kon mawala ang usa niini? Siyempre dagkotan niya ang suga, dayon silhigan ug maayo ang iyang balay aron pangitaon ang sinsilyo hangtod nga makita kini. <verse number="9" style="v"/>Kon makita na niya kini, panawgon dayon niya ang iyang mga amiga ug mga silingan ug moingon, ‘Maglipay kita, kay nakita ko na ang akong sinsilyo nga nawala.’ ” <verse number="10" style="v"/>Unya miingon si Jesus, “Sama usab niana ang kalipay sa mga anghel sa Dios sa langit kon ang usa ka makasasala maghinulsol.”</para>
  <para style="s1">Ang Nawala nga Anak</para>
  <para style="p">
    <verse number="11" style="v"/>May usa pa gayod ka sambingay nga gisugilon ni Jesus. Miingon siya, “May usa ka tawo nga may duha ka anak nga lalaki. <verse number="12" style="v"/>Miingon ang manghod ngadto sa iyang amahan, ‘Tay, ihatag na kanako ang akong bahin sa katigayonan.’ Busa gibahin sa amahan ang iyang mga kabtangan ngadto sa ilang duha. <verse number="13" style="v"/>Paglabay sa pipila ka adlaw, gipamaligya sa manghod ang iyang bahin ug milakaw ngadto sa layong dapit. Ug didto nagpatuyang siya ug gasto sa iyang kuwarta sa walay kapuslanan. <verse number="14" style="v"/>Sa dihang nahurot na niya ug gasto ang iyang kuwarta, miabot ang dakong kagutom niadtong dapita. Naglisod gayod siya. <verse number="15" style="v"/>Busa mitrabaho na lang siya ingon nga tigbahog sa mga baboy sa uma sa tawo nga taga-didto. <verse number="16" style="v"/>Usahay gusto na lang niyang mokaon sa bahog sa mga baboy aron matambalan ang iyang kagutom, kay walay bisan usa nga naghatag kaniya ug pagkaon. <verse number="17" style="v"/>Sa kaulahian, nakaamgo siya sa iyang kahimtang. Nahinumdoman niya nga didto sa ilang balay nanobra ang pagkaon sa mga sulugoon sa iyang amahan. Apan siya hapit nang mamatay sa kagutom. <verse number="18" style="v"/>Busa miingon siya, ‘Maayo pa ug mopauli na lang ako didto sa akong amahan ug moingon kaniya, “Tay nakasala ako sa Dios ug kanimo. <verse number="19" style="v"/>Karon dili na ako angayng tawgon nga imong anak, isipa na lang ako nga usa sa imong mga sulugoon.” ’ <verse number="20" style="v"/>Busa mipauli siya. Samtang layo pa siya, nakita na siya sa iyang amahan. Nalooy gayod ang amahan sa iyang anak, busa midagan siya paingon sa iyang anak ug gigakos niya kini ug gihagkan. <verse number="21" style="v"/>Unya miingon ang iyang anak ngadto kaniya, ‘Tay, nakasala ako sa Dios ug kanimo. Dili na ako angayng tawgon nga imong anak. [Isipa na lang ako nga usa sa imong mga sulugoon.]’ <verse number="22" style="v"/>Gitawag sa amahan ang iyang mga sulugoon ug miingon, ‘Dali, dad-a ninyo dinhi ang pinakanindot nga bisti ug ipasul-ob kaniya. Sul-obi usab ninyo siya ug singsing ug sapatos. <verse number="23" style="v"/>Unya kuhaa ninyo ang toriyong baka nga gipatambok ug ihawa. Magkombira kita. <verse number="24" style="v"/>Tungod kay abi nako ug patay na kining akong anak, apan dako diayng buhi. Nawala siya apan karon ania na.’ Busa nagsugod sila sa ilang paglipay-lipay.</para>
  <para style="p">
    <verse number="25" style="v"/>“Nahitabo kini samtang atua pa sa uma ang magulang nga anak. Sa iyang pagpauli, ug sa dihang nagkaduol na siya sa ilang balay, nadungog niya ang sonata ug panagsayaw. <verse number="26" style="v"/>Busa gitawag niya ang usa sa mga sulugoon ug nangutana, ‘Nagaunsa man mo diha sa balay?’ <verse number="27" style="v"/>Gisultihan siya sa sulugoon, ‘Ang imong manghod mipauli na ug maayo ang iyang panglawas ug wala maunsa, busa gipaihaw sa imong amahan ang gipatambok nga toriyong baka.’ <verse number="28" style="v"/>Pagkadungog niya niini nasuko siya ug dili na siya gustong mosulod sa balay. Busa migawas ang iyang amahan ug gialam-alaman siya. <verse number="29" style="v"/>Apan mitubag siya sa iyang amahan, ‘Hinumdomi ra gud kon pila na ka tuig ang akong pag-alagad kanimo. Wala gayod ako mosupak kanimo. Apan bisan kanding na lang wala mo gayod ako hatagi aron ako maglipay uban sa akong mga amigo. <verse number="30" style="v"/>Karon, pag-abot sa imong anak nga nagausik-usik sa imong kabtangan uban sa daotan nga mga babaye, gipaihawan mo pa siya sa gipatambok nga toriyong baka.’ <verse number="31" style="v"/>Apan mitubag ang iyang amahan, ‘Ikaw kanunayng ania uban kanako, ug ang tanan nga ako imo usab. <verse number="32" style="v"/>Angay kitang maglipay, kay abi nato ug patay na ang imong manghod, apan dako diayng buhi. Nawala siya apan karon ania na.’ ”</para>
  <chapter number="16" style="c"/>
  <para style="s1">Ang Sambingay bahin sa Limbongan nga Tinugyanan</para>
  <para style="p">
    <verse number="1" style="v"/>Nagsugilon na usab si Jesus sa iyang mga tinun-an, “May usa ka adunahan nga may sulugoon nga gitugyanan niya sa iyang mga kabtangan. Karon may nagsulti sa adunahan nga ang iyang mga kabtangan giusik-usikan lang sa iyang tinugyanan nga sulugoon. <verse number="2" style="v"/>Busa gipatawag niya kini ug miingon, ‘Unsa man kining akong nadunggan nga giusik-usikan mo lang kuno ang akong mga kabtangan? Maayo pa magsumadahay kita sa akong kabtangan kay pagkahuman, papahawaon ko na ikaw.’ <verse number="3" style="v"/>Tungod kay papahawaon na siya sa iyang agalon miingon siya sa iyang kaugalingon, ‘Unsa may akong himuon? Dili ako makahimo sa bug-at nga trabaho sama sa pagkalot ug bangag, ug maulaw usab ako nga magpakilimos. <verse number="4" style="v"/>Ah, nahibaloan ko na kon unsa ang akong himuon aron nga bisan ug papahawaon na ako sa akong agalon may maduolan gihapon ako nga modawat kanako didto sa ilang balay.’ <verse number="5" style="v"/>Ang iyang gihimo, tagsa-tagsa niyang gipatawag ang mga nakautang sa iyang agalon. Nangutana siya sa nauna, ‘Pila ang imong utang sa akong agalon?’ <verse number="6" style="v"/>Gitubag siya, ‘100 ka tibod nga lana sa olibo.’ Miingon ang tinugyanan kaniya, ‘Sige, ania ang imong resibo, lingkod ug isulat nga 50 lang ka tibod.’ <verse number="7" style="v"/>Pagkahuman nangutana siya sa ikaduha, ‘Pila ang imong utang sa akong agalon?’ Gitubag siya, ‘100 ka sakong trigo.’ ‘Sige, ania ang imong resibo, isulat nga 80 lang ka sako.’ <verse number="8" style="v"/><char style="add">Pagkahibalo sa</char> agalon <char style="add">sa iyang gihimo</char>, gidayeg niya ang limbongan nga tinugyanan sa kaabtik niini <char style="add">tungod kay nakapangandam na kini alang sa iyang umaabot</char>. Kay ang mga tawo nga mipalabi sa mga butang dinhi sa kalibotan mas abtik makig-angay sa sama kanila kaysa mga gilamdagan na <char style="add">sa Dios</char>.”</para>
  <para style="p">
    <verse number="9" style="v"/>“Busa sultihan ko kamo, gamita ninyo ang inyong bahandi dinhi sa kalibotan alang sa pakighigala, aron nga sa pag-abot sa adlaw nga mahurot na ang kalibotanon nga bahandi, dawaton nila<note caller="+" style="f"><char style="fr" closed="false">16:9 </char><char style="fq" closed="false">nila</char><char style="fqa" closed="false">: </char><char style="ft" closed="false">Tingali, </char><char style="fqa" closed="false">mga anghel.</char></note> kamo didto sa puloy-anan nga wala nay kataposan. <verse number="10" style="v"/>Ang tawo nga kasaligan sa gagmay nga mga butang kasaligan usab sa dagkong mga butang. Ug ang tawo nga limbongan sa gagmay nga mga butang, limbongan usab sa dagkong mga butang. <verse number="11-12" style="v"/>Busa kon dili kamo kasaligan sa bahandi sa kalibotan nga dili inyo, kinsa man kaha ang motugyan kaninyo sa tinuod gayod nga bahandi nga giandam na unta alang kaninyo?</para>
  <para style="p">
    <verse number="13" style="v"/>“Walay sulugoon nga makaalagad sa duha ka agalon. Tungod kay isalikway niya ang usa ug higugmaon niya ang usa; modapig siya sa usa ug tamayon niya ang usa. Dili usab ninyo madungan ang pag-alagad sa Dios ug sa bahandi.”</para>
  <para style="s1">Ang Uban pang Pagtulon-an ni Jesus</para>
  <para style="r">(<ref loc="MAT 11:12-13">Mat. 11:12-13</ref>; <ref loc="MAT 5:31-32">5:31-32</ref>; <ref loc="MRK 10:11-12">Mar. 10:11-12</ref>)</para>
  <para style="p">
    <verse number="14" style="v"/>Pagkadungog niadto sa mga Pariseo, gibugalbugalan nila si Jesus tungod kay hinguwarta man sila. <verse number="15" style="v"/>Miingon si Jesus kanila, “Nagpakaaron-ingnon lang kamo sa mga tawo nga maayo kamo. Apan nahibaloan sa Dios kon unsa ang anaa sa inyong kasingkasing. Kay ang gipalabi sa tawo ginadumtan sa Dios.”</para>
  <para style="p">
    <verse number="16" style="v"/>“Sa wala pa muabot si Juan nga tigbautismo, ang Kasugoan <char style="add">ni Moises</char> ug ang <char style="add">mga sinulat sa</char> mga propeta mao ang ginatamdan sa mga tawo. Sukad sa pag-abot ni Juan gitudlo na ang Maayong Balita mahitungod sa paghari sa Dios, ug daghan gayod ang namugos nga magpasakop. <verse number="17" style="v"/>Apan wala kini magkahulogan nga wala nay kapuslanan ang Kasugoan. Posible pa nga mahanaw ang langit ug ang yuta kaysa mahimong walay kapuslanan ang pinakagamay nga bahin sa Kasugoan.”</para>
  <para style="p">
    <verse number="18" style="v"/>“Busa ang mobulag sa iyang asawa ug mangasawa sa lain nakapanapaw. Ug ang mangasawa sa babaye nga gibulagan nakapanapaw usab.”</para>
  <para style="s1">Si Lazaro ug ang Adunahan</para>
  <para style="p">
    <verse number="19" style="v"/>
    <char style="add">Nagpadayon si Jesus sa pagsulti,</char> “Kaniadto may usa ka adunahan nga nagbisti ug mahalon ug nagpatuyang siya sa mga lamian nga pagkaon adlaw-adlaw. <verse number="20" style="v"/>May usa usab ka kabos nga ang iyang ngalan si Lazaro. Ang iyang lawas nalukop ug mga nuka. Gidala siya didto sa pultahan sa balay sa adunahan. <verse number="21" style="v"/>Gusto unta niya nga makakaon bisan na lang sa mga mumho nga nangatagak gikan sa lamisa sa adunahan. Giduolan siya sa mga iro ug gitilapan ang iyang mga nuka. <verse number="22" style="v"/>Sa kaulahian, namatay si Lazaro ug gidala siya sa mga anghel didto sa tapad ni Abraham. Ang adunahan namatay usab ug gilubong. <verse number="23" style="v"/>Samtang nagaantos siya pag-ayo didto sa impiyerno, nakita niya sa layo si Abraham ug didto sa iyang tapad si Lazaro. <verse number="24" style="v"/>Busa misinggit ang adunahan kang Abraham, ‘Abraham, amahan ko, kaloy-i intawon ako! Sugoa si Lazaro nga ituslob sa tubig ang iyang tudlo ug patuloan ang akong dila aron mabugnawan, kay hilabihan gayod ang akong pag-antos sa kainit niining kalayo.’ <verse number="25" style="v"/>Apan gitubag siya ni Abraham, ‘Anak, samtang nagkinabuhi ka pa sa kalibotan maayo gayod ang imong kahimtang, ug si Lazaro nagaantos. Apan karon malipayon siya dinhi ug ikaw nagaantos. <verse number="26" style="v"/>Gawas pa niana, ang imong gipangayo dili gayod mahimo, tungod kay may lawom nga bung-aw nga nagaulang kanato nga si bisan kinsa dinhi kanamo nga gustong moanha diha dili gayod makatabok, ug walay usa usab nga gikan diha kaninyo nga makatabok dinhi kanamo.’ <verse number="27" style="v"/>Miingon pa gayod ang adunahan, ‘Abraham, amahan ko, kon mao kana, hangyoon ko ikaw nga kon mahimo ipadala si Lazaro ngadto sa balay sa akong amahan, <verse number="28" style="v"/>kay may lima pa ako ka mga igsoong lalaki, ug pasidan-an niya sila aron dili sila makaanhi niining dapita nga pulos lang pag-antos.’ <verse number="29" style="v"/>Apan mitubag si Abraham, ‘Atua na man didto kanila ang mga sinulat ni Moises ug sa mga propeta. Kinahanglan patalinghogan nila kini.’ <verse number="30" style="v"/>Mitubag ang adunahan, ‘Apan Abraham, amahan ko, dili sila motuo. Apan kon may moadto kanila gikan kanato, maghinulsol sila sa ilang mga sala.’ <verse number="31" style="v"/>Apan miingon si Abraham, ‘Kon dili sila motuo sa mga sinulat ni Moises ug sa mga propeta, nan, dili usab sila motuo bisan pag may mabanhaw nga patay!’ ”</para>
  <chapter number="17" style="c"/>
  <para style="s1">Ang Sala</para>
  <para style="r">(<ref loc="MAT 18:6-7">Mat. 18:6-7</ref>, <ref loc="MAT 18:21-22">21-22</ref>; <ref loc="MRK 9:42">Mar. 9:42</ref>)</para>
  <para style="p">
    <verse number="1" style="v"/>Miingon si Jesus sa iyang mga tinun-an, “Dili mahimo nga dili muabot ang mga pagtintal. Apan alaot ang tawo nga mahimong hinungdan sa pagpakasala sa iyang isigka-tawo. <verse number="2" style="v"/>Mas maayo pa nga higtan ang iyang liog ug galingan nga bato ug itambog sa dagat kaysa mahimo siyang hinungdan sa pagpakasala sa usa niining mga bata pa <char style="add">sa pagtuo</char>. <verse number="3" style="v"/>Busa pagbantay kamo!</para>
  <para style="p">“Kon makasala ang imong igsoon kanimo, badlonga siya. Ug kon maghinulsol siya, pasayloa siya. <verse number="4" style="v"/>Kon sulod sa usa ka adlaw makapito siya makasala kanimo, ug sa matag higayon nga makasala siya mangayo siyag pasaylo, pasayloa siya.”</para>
  <para style="s1">Ang Pagtuo</para>
  <para style="p">
    <verse number="5" style="v"/>Miingon ang mga apostoles kaniya, “Ginoo, dugangi ang among pagtuo!” <verse number="6" style="v"/>Mitubag ang Ginoo kanila, “Kon may pagtuo kamo nga sama <char style="add">kagamay</char> sa liso sa mustasa, makahimo kamong mosulti niining kahoy, ‘Malukat ka ug balhin sa dagat!’ Ug motuman kini kaninyo.”</para>
  <para style="s1">Ang Katungdanan sa Sulugoon</para>
  <para style="p">
    <verse number="7" style="v"/>
    <char style="add">Midugang si Jesus sa pag-ingon kanila,</char> “Pananglitan, may sulugoon ka nga nagdaro o nagbantay sa imong mga hayop, ug bag-o pa lang siya nakapauli gikan sa iyang trabaho. Isip agalon moingon ba ikaw kaniya, ‘Dali kaon na!’ <verse number="8" style="v"/>Dili gayod. Hinuon moingon ka, ‘Sige, andami ako sa akong panihapon ug silbihi ako. Pagkahuman ikaw na usab ang mokaon.’ <verse number="9" style="v"/>Wala niya pasalamati ang sulugoon tungod kay naghimo lang kini sa iyang katungdanan. <verse number="10" style="v"/>Ingon usab kamo niana, human ninyo matuman ang gipahimo kaninyo, huna-hunaa ninyo nga kamo mga sulugoon lang nga nagtuman sa inyong katungdanan.”</para>
  <para style="s1">Giayo ni Jesus ang Napulo ka Tawo nga May Ngilngig nga Sakit sa Panit</para>
  <para style="p">
    <verse number="11" style="v"/>Samtang naglakaw si Jesus padulong sa Jerusalem, miagi siya sa utlanan sa Samaria ug Galilea. <verse number="12" style="v"/>Ug sa iyang pagsulod sa usa ka baryo, gisugat siya sa napulo ka tawo nga may ngilngig nga sakit sa panit.<note caller="+" style="f"><char style="fr" closed="false">17:12 </char><char style="fq" closed="false">ngilngig nga sakit sa panit</char><char style="fqa" closed="false">: </char><char style="ft" closed="false">Tan-awa usab ang 4:27.</char></note> Nagtindog lang sila sa unahan,<note caller="+" style="f"><char style="fr" closed="false">17:12 </char><char style="ft" closed="false">Wala sila moduol kang Jesus tungod kay mga sanglahon sila. Gidid-an ang mga sanglahon nga moduol sa mga tawo, kay basin kon matakdan ang mga tawo sa ilang sangla.</char></note> <verse number="13" style="v"/>ug naninggit, “Jesus, Ginoo! Malooy ka kanamo!” <verse number="14" style="v"/>Pagkakita ni Jesus kanila, miingon siya, “Adto kamo sa mga pari ug pagpatan-aw kanila.” Sa naglakaw pa lang sila, nangaayo na sila. <verse number="15" style="v"/>Pagkakita sa usa kanila nga naayo na siya, mibalik siya kang Jesus ug misinggit sa pagdayeg sa Dios. <verse number="16" style="v"/>Miluhod siya ug nagpasalamat kang Jesus. Kadtong tawhana taga-Samaria. <verse number="17" style="v"/>Unya miingon si Jesus, “Dili ba napulo man ang nangaayo? Hain na man ang siyam? <verse number="18" style="v"/>Nganong wala may mibalik aron magpasalamat sa Dios gawas niining tawo nga dili Judio?” <verse number="19" style="v"/>Ug miingon si Jesus kaniya, “Tindog ug pauli na. Ang imong pagtuo maoy nagluwas<note caller="+" style="f"><char style="fr" closed="false">17:19 </char><char style="fq" closed="false">nagluwas</char><char style="fqa" closed="false">: </char><char style="ft" closed="false">Sa Griego nga pinulongan, ang buot ipasabot niini, </char><char style="fqa" closed="false">nagluwas </char><char style="ft" closed="false">ug/o </char><char style="fqa" closed="false">nagaayo.</char></note> kanimo.”</para>
  <para style="s1">Ang Bahin sa Paghari sa Dios</para>
  <para style="r">(<ref loc="MAT 24:23-28">Mat. 24:23-28</ref>, <ref loc="MAT 24:37-41">37-41</ref>)</para>
  <para style="p">
    <verse number="20" style="v"/>May mga Pariseo nga nangutana kang Jesus kon kanus-a magsugod ang paghari sa Dios. Miingon si Jesus kanila, “Sa pagsugod sa paghari sa Dios walay timailhan nga makita. <verse number="21" style="v"/>Busa walay makaingon, ‘Ania dinhi, tan-awa ninyo!’ O, ‘Atua didto!’ Kay ang paghari sa Dios anaa na kaninyo.” <verse number="22" style="v"/>Unya miingon si Jesus sa iyang mga tinun-an, “Moabot ang panahon nga mangandoy kamo nga unta makita ninyo <char style="add">ako nga</char> Anak sa Tawo bisan sa usa lang ka adlaw, apan dili pa kana mahitabo. <verse number="23" style="v"/>May mga tawo nga moingon kaninyo, ‘Atua siya didto!’ o, ‘Ania siya dinhi!’ Ayaw kamo pagtuo kanila o mangita ba hinuon kanako. <verse number="24" style="v"/>Tungod kay ang Anak sa Tawo mobalik sama sa kilat nga mokilab sa palibot.<note caller="+" style="f"><char style="fr" closed="false">17:24 </char><char style="ft" closed="false">Ang buot ipasabot ni Jesus, kon mobalik siya, makita gayod sa tanan.</char></note> <verse number="25" style="v"/>Apan kinahanglan nga daghan una nga mga pag-antos ang akong maagian. Isalikway ako sa mga tawo niining panahona.</para>
  <para style="p">
    <verse number="26" style="v"/>“Kon unsa ang gihimo sa mga tawo sa panahon ni Noe, mao usab ang himuon sa mga tawo sa pag-abot sa Anak sa Tawo. <verse number="27" style="v"/><char style="add">Sa panahon ni Noe, walay laing gihuna-huna</char> ang mga tawo <char style="add">kondili ang maglipay:</char> nagsige lang ug kaon, inom, ug nagminyoanay hangtod nga miabot ang adlaw nga misulod si Noe sa arka. Unya milunop ug nalumos silang tanan. <verse number="28" style="v"/>Ang himuon sa mga tawo sama usab sa gihimo sa mga tawo sa panahon ni Lot. Ang mga tawo kaniadto nagsige lang ug kaon, inom, pamalit, pamaligya, pananom, ug nagsige lang ug patukod ug mga balay. <verse number="29" style="v"/>Apan sa adlaw nga nakagawas na si Lot sa Sodoma, miulan didto ug kalayo ug asupre. Ug nangamatay silang tanan. <verse number="30" style="v"/>Mao usab kana ang mahitabo kon <char style="add">ako nga</char> Anak sa Tawo muabot na. <verse number="31" style="v"/>Nianang adlawa, ang tawo nga anaa sa gawas sa iyang balay kinahanglan nga dili na mosulod pa aron sa pagkuha sa iyang mga kabtangan. Ug ang atua didto sa uma kinahanglan nga dili na mopauli pa sa iyang balay. <verse number="32" style="v"/>Hinumdomi ninyo ang nahitabo sa asawa ni Lot. <verse number="33" style="v"/>Si bisan kinsa nga magtinguha sa pagtipig sa iyang kinabuhi mawad-an hinuon niini. Apan si bisan kinsa nga magbuhis sa iyang kinabuhi <char style="add">tungod sa iyang pagsunod kanako</char> makabaton sa kinabuhi nga walay kataposan. <verse number="34" style="v"/>Ang tinuod, nianang gabhiona, kon may duha ka tawo nga magtapad sa pagpangatulog, ang usa kuhaon ug ang usa ibilin. <verse number="35" style="v"/>Kon may duha ka babaye nga maggaling, ang usa kuhaon ug ang usa ibilin. <verse number="36" style="v"/>[Ug kon may duha ka tawo nga magtrabaho didto sa uma, ang usa kuhaon ug ang usa ibilin.]” <verse number="37" style="v"/>Unya nangutana ang iyang mga tinun-an, “Ginoo, asa man kini mahitabo?” Gitubag niya sila pinaagi sa usa ka panultihon, “Kon asa ang patayng lawas, atua usab didto magtigom ang mga uwak.”</para>
  <chapter number="18" style="c"/>
  <para style="s1">Ang Biyuda ug ang Huwes</para>
  <para style="p">
    <verse number="1" style="v"/>Unya gisuginlan ni Jesus ang iyang mga tinun-an sa usa ka sambingay aron tudloan sila sa pag-ampo kanunay ug dili mawad-an sa paglaom. <verse number="2" style="v"/>Miingon siya, “Sa usa ka siyudad may usa ka huwes nga walay kahadlok sa Dios ug walay pagpakabana sa iyang isigka-tawo. <verse number="3" style="v"/>Ug sa maong siyudad may usa ka biyuda nga nagbalik-balik sa huwes aron tabangan siya sa iyang kaso. <verse number="4-5" style="v"/>Sa sinugdan dili molaban ang huwes. Apan sa kaulahian, tungod kay nagbalik-balik ang balo, nakahuna-huna siya nga bisan tuod ug wala siyay kahadlok sa Dios ug walay pagpakabana sa iyang isigka-tawo, molaban na lang siya kay gipul-an na siya sa pagbalik-balik sa balo.” <verse number="6" style="v"/>Unya miingon si Ginoong <char style="add">Jesus</char> kanila, “Nan, nakita ninyo ang gihimo sa huwes bisan dili siya matarong? <verse number="7" style="v"/>Ang Dios pa kaha! Dili mahimo nga dili siya molaban sa iyang mga pinili nga nagtawag kaniya adlaw ug gabii aron molutaw ang kaangayan. Sigurado gayod nga dili niya sila pasagdan. <verse number="8" style="v"/>Ang tinuod, diha-diha tabangan niya sila. Apan kon mobalik na <char style="add">ako nga</char> Anak sa Tawo dinhi sa kalibotan, may makita pa kaha ako nga mga tawo nga may pagtuo?”</para>
  <para style="s1">Ang Sambingay bahin sa Pariseo ug sa Maniningil ug Buhis</para>
  <para style="p">
    <verse number="9" style="v"/>May mga tawo didto nga nagtuo nga sila lang gayod ang matarong ug gitamay nila ang uban. Busa gisultihan sila ni Jesus niining sambingay. <verse number="10" style="v"/>“May duha ka tawo nga miadto sa templo aron sa pag-ampo. Ang usa Pariseo ug ang usa maniningil ug buhis. <verse number="11" style="v"/>Mitindog ang Pariseo ug nagaampo mahitungod sa iyang kaugalingon ug sama niini, ‘Dios ko, mapasalamaton ako kanimo nga dili ako sama sa uban nga mga tawo—mga mangingilad, limbongan, babaero, ug dili usab ako sama nianang maniningil ug buhis. <verse number="12" style="v"/>Kaduha ako magpuasa kada semana, ug gihatag ko ang ikanapulo nga bahin sa tanan kong kinitaan.’ <verse number="13" style="v"/>Ang maniningil ug buhis nagtindog sa layo ug dili gani siya mohangad sa langit, hinuon gipukpok niya ang iyang dughan sa paghinulsol ug miingon, ‘Dios ko, kaloy-i ako nga usa ka makasasala!’ <verse number="14" style="v"/>Sa pagkatinuod, kining tawhana, ug dili ang Pariseo, ang mipauli nga gipakamatarong <char style="add">sa Dios</char>. Kay si bisan kinsa nga magpataas sa iyang kaugalingon ipaubos <char style="add">sa Dios</char>, apan ang magpaubos sa iyang kaugalingon ipataas.”</para>
  <para style="s1">Gipanalanginan ni Jesus ang Gagmay nga mga Bata</para>
  <para style="r">(<ref loc="MAT 19:13-15">Mat. 19:13-15</ref>; <ref loc="MRK 10:13-16">Mar. 10:13-16</ref>)</para>
  <para style="p">
    <verse number="15" style="v"/>Usa ka adlaw niana gidala sa mga tawo ngadto kang Jesus ang ilang gagmay nga mga bata aron pandongan niya sa iyang kamot <char style="add">sa pagpanalangin kanila</char>. Sa dihang nakita sa iyang mga tinun-an nga gidala sa mga tawo ang ilang kabataan ngadto kang Jesus gibadlong nila sila. <verse number="16" style="v"/>Apan gitawag ni Jesus ang mga bata nga moduol kaniya, ug miingon siya <char style="add">sa iyang mga tinun-an</char>, “Pasagdi lang ninyo ang mga bata nga moduol kanako. Ayaw ninyo sila pugngi, kay ang mga sama kanila nasakop sa paghari sa Dios. <verse number="17" style="v"/>Sa pagkatinuod, si bisan kinsa nga dili magpasakop sa paghari sa Dios nga sama sa pagpasakop niining mga bata dili gayod mahiapil sa paghari sa Dios.”</para>
  <para style="s1">Ang Tawo nga Adunahan</para>
  <para style="r">(<ref loc="MAT 19:16-30">Mat. 19:16-30</ref>; <ref loc="MRK 10:17-31">Mar. 10:17-31</ref>)</para>
  <para style="p">
    <verse number="18" style="v"/>May usa ka tigdumala sa mga Judio nga nangutana kang Jesus, “Maayong Magtutudlo, unsa man ang akong himuon aron makaangkon ako sa kinabuhi nga walay kataposan?” <verse number="19" style="v"/>Mitubag si Jesus kaniya, “Nganong miingon ka man nga maayo ako? Walay bisan kinsa nga maayo gawas sa Dios. <verse number="20" style="v"/>Bahin sa imong pangutana, nahibalo ka na sa giingon sa Kasugoan: ‘Ayaw pagpanapaw, ayaw pagpatay, ayaw pagpangawat, ayaw pagsaksi ug bakak, tahora ang imong amahan ug inahan.’ ”<note caller="+" style="f"><char style="fr" closed="false">18:20 </char><char style="ft" closed="false">Tan-awa usab ang <char style="xt"><ref loc="EXO 20:12-16">Exo. 20:12-16</ref>; <ref loc="DEU 5:16-20">Deu. 5:16-20</ref></char>.</char></note> <verse number="21" style="v"/>Mitubag ang tawo, “Kanang tanan gituman ko sukad pa sa akong pagkabata.” <verse number="22" style="v"/>Sa pagkadungog ni Jesus sa iyang tubag, miingon siya, “Usa pa gayod ka butang ang angay mong himuon. Ibaligya ang tanan mong kabtangan, ug ang halin ipanghatag sa mga kabos. Ug mahimo kang adunahan didto sa langit. Pagkahuman, balik ug sunod kanako.” <verse number="23" style="v"/>Apan sa pagkadungog niya niini, nasubo siya tungod kay adunahan man siya kaayo.</para>
  <para style="p">
    <verse number="24" style="v"/>Sa dihang nakita ni Jesus nga nasubo siya, miingon si Jesus, “Lisod gayod alang sa mga adunahan nga magpasakop sa paghari sa Dios. <verse number="25" style="v"/>Sayon pa ang paglusot sa <char style="add">mananap nga</char> kamelyo sa bangag sa dagom kaysa pagpasakop sa adunahan sa paghari sa Dios.” <verse number="26" style="v"/>Unya nangutana ang mga nakadungog sa gisulti ni Jesus, “Kon mao kana, kinsa na man lang ang maluwas?” <verse number="27" style="v"/>Gitubag sila ni Jesus, “Ang dili mahimo sa tawo mahimo sa Dios.”</para>
  <para style="p">
    <verse number="28" style="v"/>Unya miingon si Pedro, “Amo bayang gibiyaan ang among mga kabtangan ug misunod kami kanimo.” <verse number="29" style="v"/>Miingon si Jesus kanila, “Sa pagkatinuod, sultihan ko kamo, walay bisan kinsa nga mibiya sa iyang balay, asawa, mga igsoon, ginikanan, o mga anak tungod ug alang sa iyang pagpasakop sa paghari sa Dios, <verse number="30" style="v"/>nga dili makadawat niining panahona sa mas labaw pa kaysa iyang gibiyaan, ug sa umaabot may kinabuhi pa siya nga walay kataposan.”</para>
  <para style="s1">Ang Ikatulo nga Paghisgot ni Jesus bahin sa Iyang Kamatayon</para>
  <para style="r">(<ref loc="MAT 20:17-19">Mat. 20:17-19</ref>; <ref loc="MRK 10:32-34">Mar. 10:32-34</ref>)</para>
  <para style="p">
    <verse number="31" style="v"/>Gilain ni Jesus ang <char style="add">iyang</char> 12 <char style="add">ka apostoles</char> ug giingnan, “Paminaw kamo! Nagapadulong kita sa Jerusalem, ug didto matuman ang mga sinulat sa mga propeta mahitungod <char style="add">kanako nga</char> Anak sa Tawo. <verse number="32" style="v"/>Kay itugyan ako ngadto sa mga tawo nga dili Judio. Bugalbugalan nila ako, pakaulawan ug luwaan. <verse number="33" style="v"/>Latigohon usab nila ako ug patyon, apan sa ikatulo ka adlaw mabanhaw ako.” <verse number="34" style="v"/>Apan wala gayod makasabot ang mga apostoles kon unsa ang buot ipasabot ni Jesus, tungod kay gililong kanila ang kahulogan sa iyang gisulti.</para>
  <para style="s1">Giayo ni Jesus ang Buta nga Makililimos</para>
  <para style="r">(<ref loc="MAT 20:29-34">Mat. 20:29-34</ref>; <ref loc="MRK 10:46-52">Mar. 10:46-52</ref>)</para>
  <para style="p">
    <verse number="35" style="v"/>Sa nagkaduol na sila si Jesus sa Jerico, may usa ka buta nga naglingkod sa daplin sa dalan ug nagpakilimos. <verse number="36" style="v"/>Pagkadungog niya nga daghan ang nangagi, nangutana siya kon unsa kadto. <verse number="37" style="v"/>Gisultihan nila kini nga miagi si Jesus nga taga-Nazaret. <verse number="38" style="v"/>Pagkahibalo niya niini misinggit siya, “Jesus, kaliwat ni David, kaloy-i intawon ako!” <verse number="39" style="v"/>Gibadlong siya sa mga tawo aron mohilom. Apan gipakusgan pa gayod hinuon niya ang pagsinggit, “Kaliwat ni David, kaloy-i intawon ako!” <verse number="40" style="v"/>Unya mihunong si Jesus ug misugo nga dad-on ang buta ngadto kaniya. Pag-abot sa buta gipangutana kini ni Jesus, <verse number="41" style="v"/>“Unsay imong gusto nga buhaton ko kanimo?” Mitubag ang buta, “Ginoo, gusto ko nga makakita pag-usab.” <verse number="42" style="v"/>Miingon si Jesus kaniya, “Makakita ka na. Ang imong pagtuo nagaayo<note caller="+" style="f"><char style="fr" closed="false">18:42 </char><char style="fq" closed="false">nagaayo</char><char style="fqa" closed="false">: </char><char style="ft" closed="false">o, </char><char style="fqa" closed="false">nagluwas.</char></note> kanimo.” <verse number="43" style="v"/>Ug diha-diha nakakita siya. Misunod dayon siya kang Jesus ug nagdayeg sa Dios. Pagkakita sa mga tawo niini, midayeg usab sila sa Dios.</para>
  <chapter number="19" style="c"/>
  <para style="s1">Si Zaqueo</para>
  <para style="p">
    <verse number="1" style="v"/>Misulod si Jesus sa Jerico tungod kay didto siya moagi <char style="add">padulong sa Jerusalem</char>. <verse number="2" style="v"/>May usa ka adunahan didto nga ang iyang ngalan si Zaqueo. Siya mao ang pangulo sa mga maniningil ug buhis. <verse number="3" style="v"/>Gusto gayod niya nga makita kon kinsa gayod si Jesus. Apan mubo si Zaqueo ug tungod sa kadaghan sa mga tawo dili siya makakita kang Jesus. <verse number="4" style="v"/>Busa midagan siya sa unahan ug misaka sa kahoy nga sikomoro aron makita niya si Jesus, kay didto gayod siya dapit moagi. <verse number="5" style="v"/>Pag-abot ni Jesus didto mihangad siya ug miingon, “Zaqueo, dali! Kanaog dayon, kay karong adlawa kinahanglan nga adto ako modayon sa imong balay.” <verse number="6" style="v"/>Busa nagdali-dali ug kanaog si Zaqueo, ug sa dakong kalipay giabiabi niya si Jesus. <verse number="7" style="v"/>Sa dihang nakita sa mga tawo nga midayon si Jesus sa balay ni Zaqueo, nagbagulbol sila nga nagaingon, “Nganong diha man gayod siya modayon sa balay nianang tawo nga makasasala?” <verse number="8" style="v"/><char style="add">Didto sa iyang balay</char> mitindog si Zaqueo ug miingon, “Ginoo, ihatag ko ngadto sa mga kabos ang katunga sa akong kabtangan. Ug kon may gilimbongan ako, ibalik ko kaniya sa upat ka pilo.” <verse number="9" style="v"/>Miingon si Jesus kaniya, “Karon naluwas na kining panimalay, tungod kay kaliwat usab siya ni Abraham. <verse number="10" style="v"/>Kay <char style="add">ako nga</char> Anak sa Tawo mianhi dinhi sa kalibotan aron sa pagpangita ug sa pagluwas sa tanan nga nahisalaag.”<note caller="+" style="f"><char style="fr" closed="false">19:10 </char><char style="fq" closed="false">nahisalaag </char><char style="ft" closed="false">sa tinuod nga dalan, o sa relasyon sa Dios.</char></note></para>
  <para style="s1">Ang Sambingay bahin sa Tulo ka Sulugoon</para>
  <para style="r">(<ref loc="MAT 25:14-30">Mat. 25:14-30</ref>)</para>
  <para style="p">
    <verse number="11" style="v"/>Samtang naminaw pa ang mga tawo, gisultihan sila ni Jesus ug sambingay tungod kay duol na sila sa Jerusalem ug nagahuna-huna ang mga tawo nga magsugod na gayod ang paghari sa Dios. <verse number="12" style="v"/>Miingon si Jesus kanila, “May usa ka dungganon nga tawo nga milakaw sa layong dapit aron sa pagdawat sa katungdanan isip hari <char style="add">sa iyang dapit</char>, ug unya mopauli ra dayon siya. <verse number="13" style="v"/>Apan <char style="add">sa wala pa siya makagikan</char> gipatawag niya ang iyang napulo ka mga sulugoon ug gipanghatagan ang matag usa kanila sa sama nga kantidad, ug miingon siya kanila, ‘Gamita ninyo sa negosyo ang akong gihatag kaninyo samtang wala ako.’</para>
  <para style="p">
    <verse number="14" style="v"/>“Ang iyang katagilungsod wala makagusto kaniya. Busa sa dihang nakagikan na siya, nagpadala sila ug mga representante didto sa iyang giadtoan sa pagsulti nga dili nila gusto nga maghari siya kanila. <verse number="15" style="v"/>Apan gihimo gihapon siya nga hari. Pagbalik niya sa iyang dapit, gipatawag niya ang mga sulugoon nga iyang gipanghatagan ug kuwarta nga inegosyo, aron mahibaloan niya kon pila ang ilang ginansya. <verse number="16" style="v"/>Ang una nga miabot miingon kaniya, ‘Sir, ang imong gihatag nga kuwarta kanako nakaginansya ug napulo ka pilo.’ <verse number="17" style="v"/>Miingon ang hari, ‘Maayo gayod! Maayo ka nga sulugoon. Tungod kay kasaligan ka sa gagmay nga butang, padumalahon ko ikaw sa napulo ka siyudad.’ <verse number="18" style="v"/>Ang ikaduha nga sulugoon miabot usab ug miingon, ‘Sir, ang imong gihatag nga kuwarta kanako nakaginansya ug lima ka pilo.’ <verse number="19" style="v"/>Mitubag ang hari kaniya, ‘Padumalahon ko ikaw ug lima ka siyudad.’ <verse number="20" style="v"/>Ug miabot ang usa pa gayod ug miingon, ‘Sir, ania ang imong kuwarta. Giputos ko gayod kini ug gitagoan, <verse number="21" style="v"/>kay nahadlok ako kanimo tungod kay labihan ka kaestrikto. Nagapanguha ka sa ginansya nga gihagoan sa uban, ug nagapanguha ka usab sa ani bisan dili ikaw ang nagtanom.’ <verse number="22" style="v"/>Miingon ang hari kaniya, ‘Wala kay pulos nga sulugoon! Ang imong gisulti mao usab ang akong gamiton sa pagsentensya kanimo. Nahibaloan mo nga estrikto ako ug nagapanguha sa ginansya nga gihagoan sa uban, ug nagapanguha usab ako sa ani bisan dili ako ang nagtanom. <verse number="23" style="v"/>Apan nganong wala mo man ibutang ang akong kuwarta sa bangko aron nga sa akong pagbalik makuha ko ang akong kuwarta nga may tubo pa?’ <verse number="24" style="v"/>Ug miingon ang hari sa mga tawo nga nanindog didto, ‘Kuhaa ninyo kaniya ang kuwarta ug ihatag ngadto sa tawo nga nakaginansya ug napulo ka pilo.’ <verse number="25" style="v"/>Apan mitubag sila, ‘Sir, may napulo na siya ka pilo.’ <verse number="26" style="v"/>Mitubag ang hari, ‘Sultihan ko kamo, ang kasaligan hatagan pa. Apan ang dili kasaligan, bisan ang gamay nga gitugyan kaniya kuhaon pa. <verse number="27" style="v"/>Kon mahitungod niadtong mga tawo nga nakigbatok kanako ug dili gusto nga maghari ako kanila, dad-a ninyo sila dinhi kanako ug pamatya!’ ”</para>
  <para style="s1">Ang Madaogon nga Pagsulod ni Jesus sa Jerusalem</para>
  <para style="r">(<ref loc="MAT 21:1-11">Mat. 21:1-11</ref>; <ref loc="MRK 11:1-11">Mar. 11:1-11</ref>; <ref loc="JHN 12:12-19">Juan 12:12-19</ref>)</para>
  <para style="p">
    <verse number="28" style="v"/>Pagkahuman niya ug sulti niadto, mipadayon sila ni Jesus sa pagpanglakaw padulong sa Jerusalem. <verse number="29" style="v"/>Sa nagkaduol na sila sa <char style="add">mga baryo sa</char> Betfage ug Betania, nga anaa sa bukid nga gitawag ug Bukid sa mga Olibo, gipauna ni Jesus ang duha sa iyang mga tinun-an. <verse number="30" style="v"/>Miingon siya kanila, “Pag-una kamo didto sa sunod nga baryo. Pagsulod ninyo, may makita kamo nga nating asno nga gihigot. Wala pa gayod kini kasakyi. Hubari ninyo ug dad-a dinhi. <verse number="31" style="v"/>Kon may mangutana kaninyo kon nganong ginahubaran ninyo ang asno, tubaga ninyo nga kinahanglanon kini sa Ginoo.” <verse number="32" style="v"/>Busa milakaw silang duha, ug ang gisulti ni Jesus kanila natuman gayod. <verse number="33" style="v"/>Sa dihang gihubaran nila ang nating asno gipangutana sila sa tag-iya, “Nganong gihubaran ninyo kana?” <verse number="34" style="v"/>Mitubag sila, “Gikinahanglan kini sa Ginoo.” <verse number="35" style="v"/>Gidala dayon nila kini ngadto kang Jesus. Pag-abot didto, gihapinan nila ang asno sa ilang mga kupo ug gipasakay si Jesus. <verse number="36" style="v"/>Samtang nagsakay siya <char style="add">padulong sa Jerusalem</char> gibuklad sa mga tawo ang ilang mga kupo didto sa dalan nga iyang agian <char style="add">aron sa pagpasidungog kaniya</char>. <verse number="37" style="v"/>Ug sa paglugsong na niya gikan sa Bukid sa mga Olibo, nalipay ang iyang mga tinun-an ug misinggit sa pagdayeg sa Dios tungod sa ilang nakita nga mga milagro. <verse number="38" style="v"/>Miingon sila, “Gipanalanginan sa Ginoo ang Hari nga iyang gipadala!<note caller="+" style="f"><char style="fr" closed="false">19:38 </char><char style="ft" closed="false">Tan-awa usab ang <char style="xt"><ref loc="PSA 118:26">Salmo 118:26</ref></char>.</char></note> Karon may kalinaw na gikan sa Dios. Dayegon ta ang Dios!”</para>
  <para style="p">
    <verse number="39" style="v"/>Didto sa panon, may mga Pariseo nga miingon, “Magtutudlo, pahiloma ang imong mga tinun-an.” <verse number="40" style="v"/>Miingon si Jesus kanila, “Sa pagkatinuod, kon mohilom sila, ang mga bato mao ang mosinggit sa mga pagdayeg.”</para>
  <para style="s1">Mihilak si Jesus Tungod sa mga Taga-Jerusalem</para>
  <para style="p">
    <verse number="41" style="v"/>Sa nagkaduol na si Jesus sa Jerusalem, ug sa dihang nakita niya kini, mihilak siya. <verse number="42" style="v"/>Miingon siya, “Unta mahibaloan ninyo karong adlawa kon unsa ang makahatag kaninyo ug kalinaw! Apan nataptapan ang inyong pangisip. <verse number="43" style="v"/>Moabot ang adlaw nga alihan sa inyong mga kaaway ang palibot sa inyong siyudad aron dili na gayod kamo makaikyas, ug bisan asa kamo ila kamong atakihon. <verse number="44" style="v"/>Pamatyon nila kamo. Gub-on ug patagon ang inyong siyudad nga wala na gayoy mahibilin bisan ang mga bato nga nagpatongpatong. <char style="add">Kining tanan mahitabo kaninyo</char> tungod kay wala kamo magtagad sa panahon nga luwason na unta kamo sa Dios.”</para>
  <para style="s1">Misulod si Jesus sa Templo</para>
  <para style="r">(<ref loc="MAT 21:12-17">Mat. 21:12-17</ref>; <ref loc="MRK 11:15-19">Mar. 11:15-19</ref>; <ref loc="JHN 2:13-22">Juan 2:13-22</ref>)</para>
  <para style="p">
    <verse number="45" style="v"/>
    <char style="add">Pag-abot nila sa Jerusalem,</char> miadto dayon si Jesus sa templo ug giabog niya ang mga namaligya didto. <verse number="46" style="v"/>Miingon siya kanila, “Miingon ang <char style="add">Dios sumala sa</char> Kasulatan, ‘Ang akong balay dapit nga alampoanan.’<note caller="+" style="f"><char style="fr" closed="false">19:46 </char><char style="ft" closed="false">Tan-awa usab ang <char style="xt"><ref loc="ISA 56:7">Isa. 56:7</ref></char>.</char></note> Apan gihimo ninyo kini nga tagoanan sa mga tulisan.<note caller="+" style="f"><char style="fr" closed="false">19:46 </char><char style="ft" closed="false">Tan-awa usab ang <char style="xt"><ref loc="JER 7:11">Jer. 7:11</ref></char>.</char></note>”</para>
  <para style="p">
    <verse number="47" style="v"/>Sukad niadto, nagtudlo na siya sa templo adlaw-adlaw. Ang kadagkoan sa mga pari, ang mga magtutudlo sa Kasugoan, ug ang mga opisyal sa lungsod nagtinguha sa pagpatay kaniya, <verse number="48" style="v"/>apan wala sila makahigayon sa paghimo niini tungod kay nawili ang mga tawo sa pagpaminaw sa iyang mga pagpanudlo.</para>
  <chapter number="20" style="c"/>
  <para style="s1">Ang Pagpangutana sa Katungod ni Jesus</para>
  <para style="r">(<ref loc="MAT 21:23-27">Mat. 21:23-27</ref>; <ref loc="MRK 11:27-33">Mar. 11:27-33</ref>)</para>
  <para style="p">
    <verse number="1" style="v"/>Usa ka adlaw niana, samtang nagtudlo si Jesus sa Maayong Balita sa mga tawo didto sa templo, miduol kaniya ang kadagkoan sa mga pari, ang mga magtutudlo sa Kasugoan, ug ang mga pangulo sa mga Judio. <verse number="2" style="v"/>Nangutana sila, “Unsa ba ang imong katungod sa pagbuhat niining mga butanga dinhi sa templo. Kinsa ba gayod ang naghatag kanimo niini nga katungod?” <verse number="3" style="v"/>Mitubag si Jesus kanila, “May pangutana usab ako kaninyo. Sultihi ninyo ako, <verse number="4" style="v"/>kang kinsa ba naggikan ang katungod ni Juan sa pagbautismo, sa Dios ba o sa tawo?” <verse number="5" style="v"/>Naglalis sila kon unsa ang ilang itubag, “Kon moingon kita nga, ‘Gikan sa Dios,’ moingon siya, ‘O, nganong wala man kamo motuo kang Juan?’ <verse number="6" style="v"/>Apan kon moingon kita nga ‘Gikan sa tawo,’ batoon kita sa mga tawo, tungod kay mituo sila nga si Juan propeta <char style="add">sa Dios</char>.” <verse number="7" style="v"/>Busa mitubag sila kang Jesus nga wala sila mahibalo. <verse number="8" style="v"/>Unya miingon si Jesus kanila, “Kon mao kana dili ko usab kamo sultihan kon diin gikan ang akong katungod sa pagbuhat niini.”</para>
  <para style="s1">Ang Sambingay bahin sa mga Saop</para>
  <para style="r">(<ref loc="MAT 21:33-46">Mat. 21:33-46</ref>; <ref loc="MRK 12:1-12">Mar. 12:1-12</ref>)</para>
  <para style="p">
    <verse number="9" style="v"/>Gisuginlan dayon ni Jesus ang mga tawo niini nga sambingay, “May usa ka tawo nga may yuta nga gipatamnan niya ug ubas. Pagkahuman gipasaopan niya kini ug milakaw ngadto sa layong dapit. <verse number="10" style="v"/>Sa panahon na sa pagpamupo sa ubas, gisugo niya ang usa ka sulugoon ngadto sa mga saop aron sa pagkuha sa iyang bahin. Apan pag-abot didto sa sulugoon, gikulata nila kini ug gipapauli nga walay dala. <verse number="11" style="v"/>Unya nagsugo na usab ang tag-iya ug usa pa ka sulugoon. Apan pag-abot sa sulugoon didto sa mga saop gikulata usab kini ug gipakaulawan ug gipapauli usab nila nga walay dala. <verse number="12" style="v"/>Nagsugo pa gayod ang tag-iya ug ikatulong sulugoon, apan pag-abot niya didto gipasakitan nila kini ug giabog pauli. <verse number="13" style="v"/>Busa ang tag-iya sa ubasan miingon, ‘Unsa na lang kaha ang akong buhaton? Ah, sugoon ko na lang ang akong pinalanggang anak, kay tingali ug tahoron nila siya.’ <verse number="14" style="v"/>Apan sa pagkakita sa mga saop sa iyang anak, miingon sila, ‘Ania na ang manununod. Dali, patyon nato siya aron maato na ang iyang mapanunod.’ <verse number="15" style="v"/>Busa gidala nila kini ngadto sa gawas sa ubasan ug gipatay.”</para>
  <para style="p">
    <char style="add">Unya miingon si Jesus sa mga tawo,</char> “Karon, unsa man ang buhaton sa tag-iya ngadto kanila? <verse number="16" style="v"/>Sigurado gayod nga adtoon niya ang mga saop ug pamatyon. Unya pasaopan niya sa uban ang iyang ubasan.” Pagkadungog niini sa mga tawo miingon sila, “Hinaut unta nga dili itugot sa Dios nga mahitabo ang sama niana!” <verse number="17" style="v"/>Apan gitan-aw sila ni Jesus ug gipangutana, “Unsa man diay ang kahulogan sa Kasulatan nga nagaingon:</para>
  <para style="q1">‘Ang bato nga gisalikway sa mga panday</para>
  <para style="q1">mao gayod hinuon ang nahimong pundasyon.’<note caller="+" style="f"><char style="fr" closed="false">20:17 </char><char style="ft" closed="false">Tan-awa usab ang <char style="xt"><ref loc="PSA 118:22">Salmo 118:22</ref></char>.</char></note></para>
  <para style="m">
    <verse number="18" style="v"/>Si bisan kinsa nga mahulog niadtong batoha mabalian, apan ang mahulogan sa maong bato madugmok gayod.”</para>
  <para style="s1">Ang Pangutana bahin sa Pagbayad ug Buhis</para>
  <para style="r">(<ref loc="MAT 22:15-22">Mat. 22:15-22</ref>; <ref loc="MRK 12:13-17">Mar. 12:13-17</ref>)</para>
  <para style="p">
    <verse number="19" style="v"/>Niadtong higayona dakpon na unta siya sa mga magtutudlo sa Kasugoan ug sa kadagkoan sa mga pari, kay nahibaloan nila nga sila gayod ang iyang gitumong sa iyang sambingay. Apan nahadlok sila sa mga tawo. <verse number="20" style="v"/>Busa naghulat na lang sila ug laing higayon. Nagpadala sila ug mga espiya nga nagpakaaron-ingnon nga maayo ang ilang tuyo, aron nga kon may makita sila nga sayop sa iyang gipanulti, isumbong nila siya ngadto sa gobernador. <verse number="21" style="v"/>Nangutana kining mga espiya kang Jesus, “Magtutudlo, nasayod kami nga husto ang imong gipanulti ug gipanudlo. Ug wala ka gayoy gipalabi bisan kinsa, hinuon ang kamatuoran mahitungod sa kabubut-on sa Dios alang sa mga tawo mao gayod ang imong gipanudlo. <verse number="22" style="v"/>Sa imong huna-huna, husto ba o dili nga kita, <char style="add">isip mga Judio,</char> mobayad ug buhis ngadto sa Emperador sa Roma?” <verse number="23" style="v"/>Apan nahibaloan ni Jesus ang ilang daotang tuyo, busa miingon siya kanila, <verse number="24" style="v"/>“Pakit-a ninyo ako ug kuwarta. Kang kinsa bang hitsura ug ngalan ang nahimutang diha?” Mitubag sila, “Iya sa Emperador.” <verse number="25" style="v"/>Busa miingon si Jesus kanila, “Kon mao kana, ihatag ninyo sa Emperador ang iya sa Emperador ug sa Dios ang iya sa Dios.” <verse number="26" style="v"/>Busa sa atubangan sa tanan wala gayod nila siya mabitik sa iyang gipanulti. Ug tungod kay natingala sila sa tubag ni Jesus, mihilom na lang sila.</para>
  <para style="s1">Ang Pangutana bahin sa Pagkabanhaw</para>
  <para style="r">(<ref loc="MAT 22:23-33">Mat. 22:23-33</ref>; <ref loc="MRK 12:18-27">Mar. 12:18-27</ref>)</para>
  <para style="p">
    <verse number="27" style="v"/>May mga Saduseo nga miduol kang Jesus. Kining mga tawhana wala nagatuo nga may pagkabanhaw. <verse number="28" style="v"/>Nangutana sila, “Magtutudlo, gisulat ni Moises kanato <char style="add">kini nga balaod</char> nga kon mamatay ang lalaki ug wala silay anak sa iyang asawa, kinahanglan nga ang iyang igsoon ang mangasawa sa nabalo aron makaanak siya alang sa iyang igsoon <char style="add">nga namatay</char>.<note caller="+" style="f"><char style="fr" closed="false">20:28 </char><char style="ft" closed="false">Tan-awa usab ang <char style="xt"><ref loc="DEU 25:5">Deu. 25:5</ref></char>.</char></note> <verse number="29" style="v"/>Karon, may pito ka managsoon nga lalaki. Ang kamagulangan nakapangasawa, ug namatay siya nga walay anak. <verse number="30" style="v"/>Busa ang balo gipangasawa sa sunod nga igsoon. Apan namatay usab siya nga wala silay anak. <verse number="31" style="v"/>Mao usab ang nahitabo sa ikatulo nga igsoon, hangtod sa ikapito. Nangamatay silang tanan nga walay anak niadto nga babaye. <verse number="32" style="v"/>Sa kaulahian namatay usab ang babaye. <verse number="33" style="v"/>Karon, kon muabot na ang pagkabanhaw, kang kinsa man siyang asawa, kay silang pito nakapangasawa man kaniya?”</para>
  <para style="p">
    <verse number="34" style="v"/>Gitubag sila ni Jesus, “Dinhi sa kalibotan magminyoay ang mga tawo. <verse number="35" style="v"/>Apan si bisan kinsa nga takos nga banhawon ug dad-on didto sa laing kinabuhi dili na magminyoay. <verse number="36" style="v"/>Dili na sila mamatay tungod kay mahisama na sila sa mga anghel; mga anak sila sa Dios, kay gibanhaw man sila. <verse number="37" style="v"/>Bahin sa pagkabanhaw sa mga patay, bisan gani ang giingon ni Moises didto sa nagdilaab nga sampinit nagpamatuod niini. Dili ba nga gitawag man niya ang Ginoo nga ‘Dios ni Abraham, Dios ni Isaac, ug Dios ni Jacob’<note caller="+" style="f"><char style="fr" closed="false">20:37 </char><char style="ft" closed="false">Tan-awa usab ang <char style="xt"><ref loc="EXO 3:6">Exo. 3:6</ref></char>.</char></note>? <verse number="38" style="v"/>Kini nagpamatuod nga bisan dugay na silang namatay, buhi pa gihapon sila, tungod kay ang Dios dili Dios sa mga patay, kondili Dios sa mga buhi. Alang kaniya, buhi ang tanan.” <verse number="39" style="v"/>Ang uban nga magtutudlo sa Kasugoan miingon, “Magtutudlo, husto ang imong tubag.” <verse number="40" style="v"/>Ug wala nay nangahas pa sa pagpangutana kaniya.</para>
  <para style="s1">Ang Pangutana bahin sa Cristo</para>
  <para style="r">(<ref loc="MAT 22:41-46">Mat. 22:41-46</ref>; <ref loc="MRK 12:35-37">Mar. 12:35-37</ref>)</para>
  <para style="p">
    <verse number="41" style="v"/>Unya, nangutana si Jesus sa mga tawo, “Nganong gi-ingon man nila nga ang Cristo<note caller="+" style="f"><char style="fr" closed="false">20:41 </char><char style="fq" closed="false">Cristo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">dinihogan. Ang Cristo (Mesiyas) mao ang ginahulat sa mga Judio nga muabot sa paghari kanila.</char></note> kaliwat ni David? <verse number="42" style="v"/>Kay si David mismo nagaingon man diha sa Libro sa mga Salmo:</para>
  <para style="q1">‘Miingon ang Ginoo sa akong agalon <char style="add">nga hari</char>,</para>
  <para style="q1">Lingkod dinhi dapit sa akong tuo,</para>
  <para style="q1">
    <verse number="43" style="v"/>hangtod mapailalom ko kanimo ang imong mga kaaway.’<note caller="+" style="f"><char style="fr" closed="false">20:43 </char><char style="ft" closed="false">Tan-awa usab ang <char style="xt"><ref loc="PSA 110:1">Salmo 110:1</ref></char>.</char></note></para>
  <para style="m">
    <verse number="44" style="v"/>Kon gitawag siya ni David nga iyang Ginoo, mahimo ba nga kaliwat <char style="add">lang</char> siya ni David?”</para>
  <para style="s1">Nagpasidaan si Jesus bahin sa mga Magtutudlo sa Kasugoan</para>
  <para style="r">(<ref loc="MAT 23:1-36">Mat. 23:1-36</ref>; <ref loc="MRK 12:38-40">Mar. 12:38-40</ref>)</para>
  <para style="p">
    <verse number="45" style="v"/>Samtang naminaw ang mga tawo kang Jesus, miingon siya sa iyang mga tinun-an, <verse number="46" style="v"/>“Pagbantay kamo sa mga magtutudlo sa Kasugoan nga gustong magsuroy-suroy nga nagabistig taas. Sa mga dapit nga tigomanan sa mga tawo, gusto nila nga tahoron sila. Sa mga simbahan o sa mga kombira ginapili gayod nila ang mga lingkoranan nga alang sa mga pinasidunggan. <verse number="47" style="v"/>Ginailog nila ang mga kabtangan sa mga babaye nga balo, ug ginatabon-tabonan lang nila ang ilang daotang binuhatan pinaagi sa tag-as nga mga pag-ampo. Kini sila makadawat ug mas bug-at nga silot.”</para>
  <chapter number="21" style="c"/>
  <para style="s1">Ang Halad sa Babaye nga Balo</para>
  <para style="r">(<ref loc="MRK 12:41-44">Mar. 12:41-44</ref>)</para>
  <para style="p">
    <verse number="1" style="v"/>Samtang nagtan-aw si Jesus nakita niya ang mga adunahan nga naghulog sa ilang kuwarta didto sa sudlanan sa kuwarta sa templo. <verse number="2" style="v"/>Ug nakita usab niya ang usa ka kabos nga biyuda nga naghulog ug duha lang ka sinsilyo. <verse number="3" style="v"/>Unya miingon si Jesus, “Sa pagkatinuod, mas dako ang gihulog sa kabos nga balo kay kanilang tanan. <verse number="4" style="v"/>Kay sila daghan ug kuwarta ug ang ilang gihatag bale-wala lang kanila; apan ang balo, bisan tuod kabos siya, gihatag niya ang tanan niyang kabuhian.”</para>
  <para style="s1">Ang Pagkaguba sa Templo</para>
  <para style="r">(<ref loc="MAT 24:1-2">Mat. 24:1-2</ref>; <ref loc="MRK 13:1-2">Mar. 13:1-2</ref>)</para>
  <para style="p">
    <verse number="5" style="v"/>May mga tawo didto nga naghisgot mahitungod sa matahom nga mga bato ug sa mga butang nga gihalad sa mga tawo nga nagpatahom sa templo. Apan miingon si Jesus kanila, <verse number="6" style="v"/>“Moabot ang adlaw nga kining mga butang nga inyong nakita gun-ubon, ug wala gayoy bisan usa ka bato nga magpabilin ibabaw sa laing bato.”</para>
  <para style="s1">Ang Bahin sa Umaabot nga mga Adlaw</para>
  <para style="r">(<ref loc="MAT 24:3-14">Mat. 24:3-14</ref>; <ref loc="MRK 13:3-13">Mar. 13:3-13</ref>)</para>
  <para style="p">
    <verse number="7" style="v"/>Nangutana sila kang Jesus, “Magtutudlo, kanus-a ba mahitabo kining imong giingon? Unsa man ang mga timailhan nga kining mga butanga hapit nang mahitabo?”</para>
  <para style="p">
    <verse number="8" style="v"/>Miingon si Jesus kanila, “Pagbantay kamo nga walay makapahisalaag kaninyo. Kay daghan ang muabot ug moingon nga sila mao ako, ug moingon usab sila nga miabot na ang panahon. Apan ayaw kamo <char style="add">pagtuo o</char> pagsunod kanila. <verse number="9" style="v"/>Kon makadungog kamo nga may mga gira ug mga kagubot, ayaw kamo kahadlok, kay kana kinahanglan nga mahitabo una, apan wala kana magkahulogan nga muabot na ang kataposan.”</para>
  <para style="p">
    <verse number="10" style="v"/>Ug miingon pa gayod si Jesus kanila, “Makiggubat ang nasod batok sa laing nasod, ang gingharian batok sa laing gingharian. <verse number="11" style="v"/>May muabot nga kusog nga mga linog, ug may kagutom ug kamatay nga muabot sa nagkalain-lain nga mga dapit. Ug makita usab ninyo ang mga makalilisang ug kahibulongan nga mga timailhan gikan sa langit.</para>
  <para style="p">
    <verse number="12" style="v"/>“Apan sa dili pa kini mahitabo, dakpon kamo ug lutoson sa mga tawo. Dad-on nila kamo sa mga simbahan sa mga Judio <char style="add">aron hukman</char> ug prisohon. Dad-on usab nila kamo ngadto sa mga hari ug mga gobernador <char style="add">aron imbistigahon</char>. Kining tanan himuon nila kaninyo tungod sa inyong pagsunod kanako. <verse number="13" style="v"/>Apan kini mahimong kahigayonan alang kaninyo aron isulti kanila ang Maayong Balita. <verse number="14" style="v"/>Busa itisok sa inyong alimpatakan nga kon mahitabo kini dili kamo maglisod kon unsa ang inyong itubag, <verse number="15" style="v"/>kay hatagan ko kamo ug kaalam sa pagtubag aron dili makasupak kaninyo ang inyong mga kaaway. <verse number="16" style="v"/>Bisan gani ang inyong kaugalingon nga mga ginikanan, mga igsoon, mga paryente, ug mga amigo magsumbong batok kaninyo. Ug ang uban kaninyo patyon gayod nila. <verse number="17" style="v"/>Dumtan kamo sa tanan tungod kay kamo akong mga tinun-an. <verse number="18" style="v"/>Apan walay kadaot nga mahitabo kaninyo.<note caller="+" style="f"><char style="fr" closed="false">21:18 </char><char style="ft" closed="false">sa literal, </char><char style="fqa" closed="false">Apan walay bisan usa ka lugas sa buhok sa inyong ulo nga mawala.</char></note> <verse number="19" style="v"/>Ug kon magpadayon kamo makaangkon kamo ug kinabuhi <char style="add">nga walay kataposan</char>.</para>
  <para style="s1">Ang Bahin sa Pagkapukan sa Jerusalem</para>
  <para style="r">(<ref loc="MAT 24:15-21">Mat. 24:15-21</ref>; <ref loc="MRK 13:14-19">Mar. 13:14-19</ref>)</para>
  <para style="p">
    <verse number="20" style="v"/>“Kon makita ninyo nga ang Jerusalem gilibotan na sa mga sundalo, mahibaloan ninyo nga hapit na ang iyang pagkapukan. <verse number="21" style="v"/>Busa ang mga tawo sa Judea kinahanglan mokalagiw ngadto sa kabukiran. Papahawaa ang naa sa siyudad sa Jerusalem, ug kadtong atua sa uma ayaw na paadtoa sa Jerusalem. <verse number="22" style="v"/>Kay nianang mga adlawa silotan sa Dios ang Jerusalem aron sa pagtuman sa gi-ingon sa Kasulatan. <verse number="23" style="v"/>Nianang mga adlawa alaot ang mga mabdos ug ang mga <char style="add">inahan nga</char> nagapasuso <char style="add">tungod kay maglisod sila sa pagkagiw</char>. Dako nga pag-antos ang muabot niining dapita, kay dako ang kapungot sa Dios sa katawhan niini. <verse number="24" style="v"/>Ang uban kanila mangamatay sa gira, ug ang uban bihagon ug dad-on ngadto sa uban nga mga nasod. Ug kining siyudad sa Jerusalem pukanon ug dumalahon sa mga dili Judio hangtod matapos ang gitagal sa Dios.”</para>
  <para style="s1">Ang Pagbalik ni Jesus Dinhi sa Kalibotan</para>
  <para style="r">(<ref loc="MAT 24:29-31">Mat. 24:29-31</ref>; <ref loc="MRK 13:24-27">Mar. 13:24-27</ref>)</para>
  <para style="p">
    <verse number="25" style="v"/>“Mahitabo usab nga may mga timailhan nga makita sa adlaw, sa bulan, ug sa mga bitoon. Dinhi sa kalibotan makuyawan ang mga nasod tungod sa dahunog sa dagkong mga balod. <verse number="26" style="v"/>Makuyapan ang mga tawo sa kahadlok kon unsa ang mahitabo niining kalibotan. Tungod kay ang mga bitoon ug ang uban nga atua sa kalangitan<note caller="+" style="f"><char style="fr" closed="false">21:26 </char><char style="fq" closed="false">mga bitoon… sa kalangitan</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">mga gahom sa langit.</char></note> pahisalaagon gikan sa ilang naandan nga agianan. <verse number="27" style="v"/>Unya <char style="add">ako nga</char> Anak sa Tawo makita diha sa mga panganod nga moanhi <char style="add">sa kalibotan</char> uban sa gahom nga nagadan-ag gayod. <verse number="28" style="v"/>Kon magsugod na kini nga mga panghitabo, ayaw kamo kahadlok tungod kay duol na ang pagluwas kaninyo.”</para>
  <para style="s1">Ang Pagtulon-an bahin sa Kahoy nga Igos</para>
  <para style="r">(<ref loc="MAT 24:32-35">Mat. 24:32-35</ref>; <ref loc="MRK 13:28-31">Mar. 13:28-31</ref>)</para>
  <para style="p">
    <verse number="29" style="v"/>Unya gisuginlan sila ni Jesus niini nga sambingay: “Tan-awa ninyo ang kahoy nga igos ug ang uban pang mga kahoy. <verse number="30" style="v"/>Kon makita nato nga nanalingsing na, dili ba moingon kita nga hapit na ang ting-init? <verse number="31" style="v"/>Sa ingon usab nga pamaagi, kon makita ninyo nga nangahitabo na kining <char style="add">akong gisulti kaninyo</char>, mahibaloan ninyo nga hapit na ang paghari sa Dios. <verse number="32" style="v"/>Sa pagkatinuod, matuman kining tanan sa dili pa mamatay ang <char style="add">mga tawo</char> niining panahona. <verse number="33" style="v"/>Mawala ang langit ug ang yuta, apan ang akong mga pulong dili mawala <char style="add">kondili matuman</char> gayod.</para>
  <para style="s1">Pagbantay Kamo</para>
  <para style="p">
    <verse number="34" style="v"/>“Busa bantayi ninyo ang inyong kaugalingon nga dili mawili sa pagkinabuhi nga mapatuyangon, sa paghubog, ug sa pagkabalaka sa inyong panginabuhi, kay basin kalit lang muabot kadtong adlawa nga dili kamo makabantay, ug sama unya kamo sa nalit-agan. <verse number="35" style="v"/>Kay sa kalit lang muabot kini sa tanan nga nagpuyo dinhi sa kalibotan. <verse number="36" style="v"/>Busa kanunay kamong mangandam ug mag-ampo nga kon mahitabo na kining tanan, may kalig-on kamo aron makalingkawas kamo niining panghitabo, ug makaatubang kamo nga dili maulaw <char style="add">kanako nga</char> Anak sa Tawo.”</para>
  <para style="p">
    <verse number="37" style="v"/>Sa adlaw mag-adtoan si Jesus sa templo aron magtudlo. Pagkagabii, didto siya magtulogan sa Bukid sa mga Olibo. <verse number="38" style="v"/>Sayo pa sa buntag mangadto na ang mga tawo sa templo aron sa pagpaminaw kaniya.</para>
  <chapter number="22" style="c"/>
  <para style="s1">Ang Plano sa Pagpatay kang Jesus</para>
  <para style="r">(<ref loc="MAT 26:1-5">Mat. 26:1-5</ref>; <ref loc="MRK 14:1-2">Mar. 14:1-2</ref>; <ref loc="JHN 11:45-53">Juan 11:45-53</ref>)</para>
  <para style="p">
    <verse number="1" style="v"/>Hapit na ang Pista sa Pan nga Walay Patubo nga gitawag usab ug Pista sa Paglabay sa Anghel. <verse number="2" style="v"/>Ang kadagkoan sa mga pari ug ang mga magtutudlo sa Kasugoan nangita ug pamaagi kon unsaon nila pagpatay si Jesus nga dili magkagubot, kay nahadlok man sila sa mga tawo.</para>
  <para style="s1">Nakigsabot si Judas sa Pagtugyan kang Jesus</para>
  <para style="r">(<ref loc="MAT 26:14-16">Mat. 26:14-16</ref>; <ref loc="MRK 14:10-11">Mar. 14:10-11</ref>)</para>
  <para style="p">
    <verse number="3" style="v"/>Misulod si Satanas kang Judas nga gitawag ug Iscariote, nga usa sa 12 <char style="add">ka mga apostoles ni Jesus</char>. <verse number="4" style="v"/>Busa milakaw siya ug nakigkita sa kadagkoan sa mga pari ug sa mga opisyal sa mga guwardya sa templo. Gihisgotan nila kon unsaon niya pagtugyan si Jesus ngadto kanila. <verse number="5" style="v"/>Nalipay gayod sila ug nagkauyon nga bayran siya. <verse number="6" style="v"/>Misugot usab si Judas ug sukad niadto, nangita siya ug kahigayonan kon unsaon niya pagtugyan si Jesus ngadto kanila nga dili mahibaloan sa mga tawo.</para>
  <para style="s1">Misugo si Jesus sa Pag-andam sa Panihapon Alang sa Pista</para>
  <para style="r">(<ref loc="MAT 26:17-25">Mat. 26:17-25</ref>; <ref loc="MRK 14:12-21">Mar. 14:12-21</ref>; <ref loc="JHN 13:21-30">Juan 13:21-30</ref>)</para>
  <para style="p">
    <verse number="7" style="v"/>Karon, miabot na ang Pista sa Pan nga Walay Patubo. Mao kining adlawa nga kinahanglan <char style="add">sa mga Judio</char> nga maghalad ug mga karnero <char style="add">nga ilang kaonon</char> alang sa Pista sa Paglabay sa Anghel. <verse number="8" style="v"/>Busa gisugo ni Jesus si Pedro ug si Juan. Miingon siya, “Pag-una kamo ug andama ang atong panihapon alang sa Pista sa Paglabay sa Anghel.” <verse number="9" style="v"/>Nangutana sila kaniya. “Asa man ang imong gusto nga kami mag-andam niini?” <verse number="10" style="v"/>Mitubag si Jesus kanila, “Pag-abot ninyo sa siyudad, may motagbo kaninyo nga tawo nga nagadala ug banga nga may tubig. Sunda ninyo siya ug sulod usab kamo sa balay nga iyang sudlan, <verse number="11" style="v"/>ug ingna ninyo ang tagbalay, ‘Nangutana ang Magtutudlo kon asa ang kuwarto nga kan-an niya uban sa iyang mga tinun-an sa pagsaulog sa Pista sa Paglabay sa Anghel.’ <verse number="12" style="v"/>Ipakita niya kaninyo ang dako nga kuwarto sa taas nga kompleto sa kagamitan. Didto kamo pag-andam sa atong panihapon.” <verse number="13" style="v"/>Nanglakaw ang duha nga iyang gisugo, ug nakita nila ang tanan sumala sa giingon ni Jesus kanila. Ug giandam nila didto ang panihapon alang sa pista.</para>
  <para style="s1">Ang Kataposang Panihapon</para>
  <para style="r">(<ref loc="MAT 26:26-30">Mat. 26:26-30</ref>; <ref loc="MRK 14:22-26">Mar. 14:22-26</ref>; <ref loc="1CO 11:23-25">1 Cor. 11:23-25</ref>)</para>
  <para style="p">
    <verse number="14" style="v"/>Sa dihang tingpanihapon na, milingkod si Jesus kauban sa iyang mga apostoles aron mangaon. <verse number="15" style="v"/>Unya miingon si Jesus kanila, “Dako gayod ang akong handom nga sa dili pa ako mag-antos, magkauban una kita sa pagpangaon sa pagsaulog niining Pista sa Paglabay sa Anghel. <verse number="16" style="v"/>Kay ang tinuod, dili na ako mokaon pag-usab niini hangtod nga matuman na ang tinuod nga kahulogan niini kon muabot na ang paghari sa Dios.” <verse number="17" style="v"/>Unya mikuha siya ug ilimnon, nagpasalamat sa Dios, ug miingon, “Ilibot ninyo kini ug pagpuli-puli kamo sa pag-inom. <verse number="18" style="v"/>Sa pagkatinuod, gikan karon dili na ako moinom sa ilimnon nga gikan sa ubas hangtod nga muabot ang paghari sa Dios.” <verse number="19" style="v"/>Mikuha siya ug pan ug nagpasalamat sa Dios. Unya gipikas-pikas niya kini ug gipanghatag kanila ug miingon, “Mao kini ang akong lawas nga gihatag alang kaninyo. Himoa ninyo kini aron sa paghandom kanako.” <verse number="20" style="v"/>Pagkahuman, mikuha siya ug ilimnon ug miingon, “Kini nga ilimnon mao ang bag-o nga kasabotan nga palig-onon pinaagi sa akong dugo nga iula alang kaninyo.</para>
  <para style="p">
    <verse number="21" style="v"/>“Apan paminaw kamo, ania kauban nato dinhi sa pagpangaon ang tawo nga magluib kanako. <verse number="22" style="v"/>Kay <char style="add">ako nga</char> Anak sa Tawo mamatay sumala sa plano sa Dios, apan alaot ang tawo nga motugyan kanako ngadto sa akong mga kaaway.” <verse number="23" style="v"/>Pagkadungog nila niini nagpangutan-anay sila kon kinsa kaha kanila ang mohimo niini.</para>
  <para style="s1">Ang Panaglalis kon Kinsa ang Pinakalabaw</para>
  <para style="p">
    <verse number="24" style="v"/>Sa kaulahian naglalis ang mga apostoles kon kinsa gayod kanila ang pinakalabaw. <verse number="25" style="v"/>Busa miingon si Jesus kanila, “Dinhi niining kalibotan nagamando ang mga hari sa ilang mga sakop. Ug gusto sa mga may gahom nga tawgon sila nga mga ‘dalangpanan sa mga tawo.’ <verse number="26" style="v"/>Apan kaninyo dili ingon niana. Kay kon kinsa kaninyo ang may taas nga katungdanan, kinahanglang magpaubos. Ug kon kinsa kaninyo ang nagdumala, kinahanglan mahisama siya sa sulugoon. <verse number="27" style="v"/>Kinsa sa duha ang mas labaw, ang gisilbihan ba sa pagkaon o ang nagsilbi? Dili ba nga mas labaw man ang gisilbihan? Apan ako mao gayod ang nagasilbe kaninyo bisan tuod ug ako inyong agalon.”</para>
  <para style="p">
    <verse number="28" style="v"/>
    <char style="add">Misulti pag-usab si Jesus kanila,</char> “Kamo ang miunong kanako sa mga pagsulay nga akong naagian. <verse number="29" style="v"/>Busa tungod kay gihatagan ako sa akong Amahan ug gahom sa paghari, hatagan ko usab kamo sa samang gahom. <verse number="30" style="v"/>Makauban ko kamo sa pagpangaon ug pag-inom didto sa akong lamisa kon maghari na ako. Magdumala ug maghukom kamo sa 12 ka tribo sa Israel.”</para>
  <para style="s1">Gitagna ni Jesus nga Ilimod Siya ni Pedro</para>
  <para style="r">(<ref loc="MAT 26:31-35">Mat. 26:31-35</ref>; <ref loc="MRK 14:27-31">Mar. 14:27-31</ref>; <ref loc="JHN 13:36-38">Juan 13:36-38</ref>)</para>
  <para style="p">
    <verse number="31" style="v"/>
    <char style="add">Unya miingon si Jesus kang Pedro,</char> “Simon, paminawa ako! Nananghid si Satanas nga sulayan niya kamo.<note caller="+" style="f"><char style="fr" closed="false">22:31 </char><char style="fq" closed="false">sulayan niya kamo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">ayagon kamo sama </char><char style="ft" closed="false">sa pag-ayag </char><char style="fqa" closed="false">sa trigo.</char></note> <verse number="32" style="v"/>Apan nagaampo ako alang kanimo aron nga dili mawala ang imong pagtuo. Ug kon mobalik ka na sa imong pagtuo kanako lig-onon mo ang pagtuo sa imong mga igsoon.” <verse number="33" style="v"/>Mitubag si Pedro, “Ginoo, andam gayod ako nga mounong kanimo bisan sa prisohan o sa kamatayon.” <verse number="34" style="v"/>Miingon si Jesus kaniya, “Pedro, sultihan ko ikaw sa tinuod, sa dili pa motuktugaok ang manok unyang gabii ilimod mo na sa makatulo nga nakaila ka kanako.”</para>
  <para style="s1">Sa Panahon sa Kalisod</para>
  <para style="p">
    <verse number="35" style="v"/>Unya gipangutana ni Jesus ang iyang mga apostoles, “Sa dihang gisugo ko kamo kaniadto nga manglakaw sa pagwali, giingnan ko kamo nga dili magdala ug pitaka, o bag, o sandalyas. Unya unsa man, nakulangan ba kamo sa bisan unsa?” Mitubag sila, “Wala gayod.” <verse number="36" style="v"/>Miingon si Jesus, “Apan karon, kon may bag o pitaka kamo, dad-a kini. Ug kon wala kamoy espada, ibaligya ang inyong bisti ug pagpalit ug espada. <verse number="37" style="v"/>Sa pagkatinuod, kinahanglan nga matuman ang anaa sa Kasulatan mahitungod kanako nga nagaingon, ‘Giisip siya nga usa sa mga kriminal.’<note caller="+" style="f"><char style="fr" closed="false">22:37 </char><char style="ft" closed="false">Tan-awa usab ang <char style="xt"><ref loc="ISA 53:12">Isa. 53:12</ref></char>.</char></note> Ug gani ang anaa sa Kasulatan mahitungod kanako matuman na.” <verse number="38" style="v"/>Miingon ang mga apostoles, “Ginoo, ania may duha ka espada dinhi.” Mitubag si Jesus, “Husto na kana.”</para>
  <para style="s1">Nagaampo si Jesus didto sa Bukid sa mga Olibo</para>
  <para style="r">(<ref loc="MAT 26:36-46">Mat. 26:36-46</ref>; <ref loc="MRK 14:32-42">Mar. 14:32-42</ref>)</para>
  <para style="p">
    <verse number="39" style="v"/>Milakaw si Jesus ug miadto sa Bukid sa mga Olibo sumala sa iyang nabatasan. Miuban kaniya ang iyang mga tinun-an. <verse number="40" style="v"/>Pag-abot nila didto miingon siya, “Pag-ampo kamo nga dili kamo madaog sa pagsulay.” <verse number="41" style="v"/>Mipalayo-layo siya kanila. Didto miluhod siya ug nagaampo. <verse number="42" style="v"/>Miingon siya, “Amahan, kon itugot mo, ayaw ipadangat kining umaabot nako nga pag-antos. Apan dili ang akong pagbuot ang matuman, kondili ang imo.” <verse number="43" style="v"/>[Nagpakita kaniya ang anghel gikan sa langit ug nagpalig-on kaniya. <verse number="44" style="v"/>Tungod sa tumang kasakit nga iyang gibati, hugot ug kinasingkasing ang iyang pag-ampo, ug ang iyang singot daw sa dugo nga mitulo sa yuta.]</para>
  <para style="p">
    <verse number="45" style="v"/>Pagkahuman niya ug ampo, mitindog siya ug mibalik sa iyang mga tinun-an. Naabtan niya sila nga nangatulog tungod kay naluya sila sa hilabihan nga kasubo. <verse number="46" style="v"/>Miingon si Jesus kanila, “Nganong nangatulog man kamo? Bangon kamo ug pag-ampo nga dili kamo madaog sa pagsulay.”</para>
  <para style="s1">Ang Pagdakop kang Jesus</para>
  <para style="r">(<ref loc="MAT 26:47-56">Mat. 26:47-56</ref>; <ref loc="MRK 14:43-50">Mar. 14:43-50</ref>; <ref loc="JHN 18:3-11">Juan 18:3-11</ref>)</para>
  <para style="p">
    <verse number="47" style="v"/>Samtang nagsulti pa si Jesus, miabot ang daghang mga tawo. Si Judas nga usa sa 12 <char style="add">ka apostoles</char> ang nagauna kanila. Miduol si Judas kang Jesus ug mihalok kaniya. <verse number="48" style="v"/>Miingon si Jesus kaniya, “Judas, budhian mo ba <char style="add">ako nga</char> Anak sa Tawo pinaagi sa usa ka halok?” <verse number="49" style="v"/>Sa dihang nakita sa mga kauban ni Jesus nga morag may mahitabo na kaniya, miingon sila, “Ginoo, panigbason ba namo <char style="add">sila</char>?” <verse number="50" style="v"/>Ug gitigbas sa usa kanila ang sulugoon sa pangulong pari, ug naputol ang tuong dalunggan niini. <verse number="51" style="v"/>Apan miingon si Jesus kanila, “Husto na kana!” Unya gibalik ni Jesus ang naputol nga dalunggan ug naayo.</para>
  <para style="p">
    <verse number="52" style="v"/>Unya miingon si Jesus sa kadagkoan sa mga pari, sa mga opisyal sa mga guwardya sa templo, ug sa uban nga mga pangulo sa mga Judio nga miadto didto sa pagdakop kaniya, “Tulisan ba ako nga kinahanglan nga magdala gayod kamo ug mga espada ug mga bunal sa pagdakop kanako? <verse number="53" style="v"/>Adlaw-adlaw didto ako sa templo ug didto usab kamo. Nganong wala man ninyo ako dakpa? Apan mao na kini ang inyong higayon. Ug niining panahona nagahari ang kangitngit.”</para>
  <para style="s1">Gilimod ni Pedro si Jesus</para>
  <para style="r">(<ref loc="MAT 26:57-58">Mat. 26:57-58</ref>, <ref loc="MAT 26:69-75">69-75</ref>; <ref loc="MRK 14:53-54">Mar. 14:53-54</ref>, <ref loc="MRK 14:66-72">66-72</ref>; <ref loc="JHN 18:12-18">Juan 18:12-18</ref>, <ref loc="JHN 18:25-27">25-27</ref>)</para>
  <para style="p">
    <verse number="54" style="v"/>Gidakop nila si Jesus ug gidala ngadto sa balay sa pangulong pari. Misunod usab si Pedro, apan didto lang siya sa layo. <verse number="55" style="v"/>Didto sa tunga sa tugkaran naghaling ug kalayo ang mga tawo ug nanglingkod didto sa duol aron mainit-initan. Si Pedro nagpaduol usab didto kanila ug milingkod. <verse number="56" style="v"/>May usa ka sulugoon nga babaye nga nakakita kang Pedro nga nagalingkod duol sa kalayo. Gitutokan niya si Pedro, ug miingon, “Kini siya kauban usab nianang tawo.” <verse number="57" style="v"/>Apan milimod si Pedro nga nagaingon, “Day, wala man gani ako makaila kaniya.” <verse number="58" style="v"/>Wala madugay may nakakita na usab kaniya nga lalaki nga nagaingon, “Ikaw usa usab sa iyang mga kauban.” Apan mitubag si Pedro, “Dili uy! Dili niya ako kauban.” <verse number="59" style="v"/>Mga usa ka oras ang milabay ug may miingon na usab, “Tinuod gayod nga kining tawhana kauban niya kay siya taga-Galilea usab.” <verse number="60" style="v"/>Apan mitubag si Pedro, “Dili uy! Wala ako makahibalo sa imong gipanulti.” Samtang nagsulti pa si Pedro, mituktugaok ang manok. <verse number="61" style="v"/>Milingi ang Ginoo ug gitutokan niya si Pedro. Unya nahinumdoman ni Pedro ang gisulti sa Ginoo nga sa dili pa motuktugaok ang manok, ilimod na niya siya sa makatulo. <verse number="62" style="v"/>Busa migawas si Pedro ug mihilak gayod sa hilabihan.</para>
  <para style="s1">Gibugalbugalan ug Gibunalan si Jesus</para>
  <para style="r">(<ref loc="MAT 26:67-68">Mat. 26:67-68</ref>; <ref loc="MRK 14:65">Mar. 14:65</ref>)</para>
  <para style="p">
    <verse number="63" style="v"/>Gibugalbugalan ug gibunalan si Jesus sa mga tawo nga nagbantay kaniya. <verse number="64" style="v"/>Gitaptapan nila siya ug giingnan, “Tag-ana kon kinsa ang nagdapat kanimo?” <verse number="65" style="v"/>Ug daghan pa gayod ang ilang gipanulti sa pagpakaulaw kaniya.</para>
  <para style="s1">Gidala si Jesus sa Korte sa mga Judio</para>
  <para style="r">(<ref loc="MAT 26:59-66">Mat. 26:59-66</ref>; <ref loc="MRK 14:55-64">Mar. 14:55-64</ref>; <ref loc="JHN 18:19-24">Juan 18:19-24</ref>)</para>
  <para style="p">
    <verse number="66" style="v"/>Pagkabuntag, nagtigom ang mga pangulo sa mga Judio. Ang uban kanila kadagkoan sa mga pari, ug ang uban mga magtutudlo sa Kasugoan. Gidala nila si Jesus sa ilang korte. <verse number="67" style="v"/>Miingon sila kang Jesus, “Tug-ani kami kon ikaw ba ang Cristo.” Mitubag siya, “Bisan sultihan ko kamo dili gihapon kamo motuo. <verse number="68" style="v"/>Ug kon pangutan-on ko kamo dili usab kamo motubag. <verse number="69" style="v"/>Apan gikan karon, <char style="add">ako nga</char> Anak sa Tawo molingkod na sa tuong dapit sa makaga-gahom nga Dios.” <verse number="70" style="v"/>Miingon silang tanan, “Kon mao kana, ikaw diay ang Anak sa Dios.” Mitubag si Jesus, “Kamo na gayod ang nagaingon.” <verse number="71" style="v"/>Busa miingon sila, “Unsa pa gayod nga mga pagpamatuod ang atong gikinahanglan? Kita na mismo ang nakadungog sa iyang giingon.”</para>
  <chapter number="23" style="c"/>
  <para style="s1">Gidala si Jesus kang Pilato</para>
  <para style="r">(<ref loc="MAT 27:1-2">Mat. 27:1-2</ref>; <ref loc="MAT 11:14">11:14</ref>; <ref loc="MRK 15:1-5">Mar. 15:1-5</ref>; <ref loc="JHN 18:28-38">Juan 18:28-38</ref>)</para>
  <para style="p">
    <verse number="1" style="v"/>Pagkahuman niadto, mitindog silang tanan ug gidala nila si Jesus kang Pilato <verse number="2" style="v"/>ug gisumbong nila siya. Miingon sila, “Kining tawhana nadakpan namo nga nagpahisalaag sa among isigka-Judio, tungod kay gisultihan niya sila nga dili magbayad ug buhis ngadto sa Emperador, ug nagaingon pa gayod siya nga siya mao ang Cristo. Ang buot niyang ipasabot nga siya usa ka hari.” <verse number="3" style="v"/>Busa gipangutana siya ni Pilato. “Ikaw ba ang hari sa mga Judio?” Mitubag si Jesus kaniya, “Gisulti mo na.” <verse number="4" style="v"/>Unya miingon si Pilato sa kadagkoan sa mga pari ug sa mga tawo, “Wala akoy nakita nga sala niining tawhana aron silotan siya.” <verse number="5" style="v"/>Apan namugos gayod sila ug nangatarungan, “Nagdala siya ug kasamok sa mga katawhan sa tibuok Judea pinaagi sa iyang mga pagpanudlo, gikan sa <char style="add">probinsya sa</char> Galilea hangtod dinhi <char style="add">sa siyudad sa Jerusalem</char>.”</para>
  <para style="s1">Gidala si Jesus kang Herodes</para>
  <para style="p">
    <verse number="6" style="v"/>Pagkadungog niini ni Pilato, nangutana siya kon taga-Galilea ba si Jesus. <verse number="7" style="v"/>Sa pagkahibalo niya nga si Jesus gikan sa lugar nga sakop sa ginadumalahan ni Herodes, gipadala niya si Jesus ngadto kaniya, tungod kay niadtong higayona didto man si Herodes sa Jerusalem.</para>
  <para style="p">
    <verse number="8" style="v"/>Pagkakita ni Herodes kang Jesus nalipay gayod siya, kay dugay na siyang nagtinguha nga makita si Jesus tungod kay daghan na ang iyang nadunggan mahitungod kaniya, ug gusto usab niya nga magbuhat siya ug milagro aron makita niya. <verse number="9" style="v"/>Daghan ang mga pangutana ni Herodes kang Jesus, apan wala siya motubag. <verse number="10" style="v"/>Ang kadagkoan sa mga pari ug ang mga magtutudlo sa Kasugoan nanindog didto ug bisan unsa na lang ang ilang mga sumbong batok kang Jesus. <verse number="11" style="v"/>Dayon gitamay ug gibugalbugalan siya ni Herodes ug sa iyang mga guwardya. Gisul-oban kunohay nila siya ug maanindot nga bisti, nga sama sa usa ka dungganon nga tawo, ug gipabalik didto kang Pilato. <verse number="12" style="v"/>Niadtong adlawa nagkaamigo si Pilato ug si Herodes, nga magkaaway kaniadto.</para>
  <para style="s1">Gihukman si Jesus nga Patyon</para>
  <para style="r">(<ref loc="MAT 27:15-26">Mat. 27:15-26</ref>; <ref loc="MRK 15:6-15">Mar. 15:6-15</ref>; <ref loc="JHN 18:39-19:16">Juan 18:39–19:16</ref>)</para>
  <para style="p">
    <verse number="13" style="v"/>Unya gipatawag ni Pilato ang kadagkoan sa mga pari, ang mga tigdumala sa lungsod, ug ang uban pa nga mga tawo. <verse number="14" style="v"/>Unya miingon siya kanila, “Gidala ninyo dinhi kanako kining tawhana nga giingon ninyo nga nagpahisalaag sa mga tawo. Apan sa akong pag-imbistigar kaniya dinhi sa inyong atubangan, wala gayod akoy nakita nga sala kaniya sama sa inyong gisulti. <verse number="15" style="v"/>Bisan gani si Herodes wala usay nakita nga sala niining tawhana, mao gani nga gipabalik niya kini dinhi. Wala may nahimo kining tawhana nga angayng silotan ug kamatayon. <verse number="16" style="v"/>Busa ipalatigo ko na lang siya ug dayon buhian.” <verse number="17" style="v"/>[Sa matag Pista sa Paglabay sa Anghel kinahanglan nga magpagawas si Pilato ug usa ka priso.] <verse number="18" style="v"/>Apan misinggit ang mga tawo, “Patya kanang tawhana ug buhii si Barabas!” <verse number="19" style="v"/>(Napriso si Barabas tungod kay kauban siya sa mga nagrebelde sa gobyerno sa Jerusalem ug nakapatay usab siya.) <verse number="20" style="v"/>Gusto unta ni Pilato nga buhian si Jesus, busa gisultihan niya pag-usab ang mga tawo. <verse number="21" style="v"/>Apan nagpadayon sa pagsinggit ang mga tawo, “Ilansang siya sa krus! Ilansang siya sa krus!” <verse number="22" style="v"/>Miingon pa gayod kanila si Pilato sa ikatulo nga higayon, “Ngano, unsa ba ang sala nga iyang nabuhat? Wala man akoy nakita nga sala kaniya nga angay siyang silotan ug kamatayon. Ipalatigo ko siya ug unya buhian dayon.” <verse number="23" style="v"/>Apan mipadayon pa gayod ang ilang pagsinggit nga ilansang siya sa krus. Ug sa kaulahian milampos gayod sila. <verse number="24" style="v"/>Miuyon na lang si Pilato sa mga tawo <char style="add">nga ilansang si Jesus sa krus</char>. <verse number="25" style="v"/>Gipabuhian niya ang tawo nga napriso tungod sa iyang pagrebelde sa gobyerno ug pagpatay, kay mao kadto ang gipangayo sa mga tawo. Apan si Jesus iyang gitugyan kanila aron mahimo nila ang ilang gusto kaniya.</para>
  <para style="s1">Gilansang si Jesus sa Krus</para>
  <para style="r">(<ref loc="MAT 27:32-44">Mat. 27:32-44</ref>; <ref loc="MRK 15:21-32">Mar. 15:21-32</ref>; <ref loc="JHN 19:17-27">Juan 19:17-27</ref>)</para>
  <para style="p">
    <verse number="26" style="v"/>Samtang gidala nila si Jesus sa dapit diin siya ilansang, natagboan nila si Simon nga taga-Cyrene, nga nagpadulong sa siyudad gikan sa uma. Gibira nila siya ug gipapas-an sa krus, ug gipasunod kang Jesus.</para>
  <para style="p">
    <verse number="27" style="v"/>Daghang mga tawo ang misunod kang Jesus. May mga babaye didto nga nagminatay sa paghilak tungod kay nalooy gayod sila kang Jesus. <verse number="28" style="v"/>Apan gilingi sila ni Jesus ug giingnan, “Kamong mga babaye nga taga-Jerusalem, ayaw kamo paghilak tungod kanako. Hilaki ninyo ang inyong kaugalingon ug ang inyong mga anak. <verse number="29" style="v"/>Tungod kay muabot ang mga adlaw nga moingon ang mga tawo, ‘Bulahan ang mga babaye nga baog ug walay gipasuso.’ <verse number="30" style="v"/>Nianang panahona moingon ang mga tawo ngadto sa mga bukid, ‘Tumpagi kami!’ Ug ngadto sa mga bungtod ‘Taboni kami!’<note caller="+" style="f"><char style="fr" closed="false">23:30 </char><char style="ft" closed="false">Tan-awa usab ang <char style="xt"><ref loc="HOS 10:8">Hosea 10:8</ref></char>.</char></note> <verse number="31" style="v"/>Kay kon gihimo nila kini kanako nga walay sala, unsa pa kaha kadaotan ang ilang himuon ngadto sa tawo nga may sala?”<note caller="+" style="f"><char style="fr" closed="false">23:31 </char><char style="ft" closed="false">sa literal, </char><char style="fqa" closed="false">Kay kon gihimo nila kini sa buhi pa nga kahoy, unsa pa kaha sa laya na nga kahoy.</char></note></para>
  <para style="p">
    <verse number="32" style="v"/>Gawas kang Jesus may duha pa ka tawo nga mga kriminal nga ilang gidala aron patyon. <verse number="33" style="v"/>Pag-abot nila sa lugar nga gitawag nga “bagol-bagol,” gilansang nila si Jesus sa krus ug ang duha ka kriminal. Ang usa gibutang nila sa tuo ni Jesus ug ang usa sa wala. <verse number="34" style="v"/>[Miingon si Jesus, “Amahan, pasayloa sila tungod kay wala sila masayod sa ilang gibuhat.”] Ug nagripa ang mga sundalo aron bahinon ang mga bisti ni Jesus. <verse number="35" style="v"/>Ang mga tawo nanindog didto ug nanan-aw. Gibugalbugalan siya sa mga tigdumala sa lungsod. Miingon sila, “Giluwas niya ang uban, ipaluwas usab kaniya ang iyang kaugalingon kon siya mao ang Cristo nga pinili sa Dios.” <verse number="36" style="v"/>Gibugalbugalan usab siya sa mga sundalo samtang nagpaduol sila aron paimnon siya ug aslom nga bino. <verse number="37" style="v"/>Miingon sila, “Kon ikaw ang Hari sa mga Judio, luwasa ang imong kaugalingon!” <verse number="38" style="v"/>Ug may gibutang silang karatula didto sa iyang ulohan nga nagaingon, “Mao kini ang Hari sa mga Judio.”</para>
  <para style="p">
    <verse number="39" style="v"/>Ang usa sa mga kriminal nga gilansang sa krus nagpasipala usab kang Jesus. Miingon siya, “Dili ba ikaw ang Cristo? Luwasa ang imong kaugalingon ug kami usab!” <verse number="40" style="v"/>Apan gibadlong siya sa usa ka kriminal. Miingon siya, “Wala ka ba mahadlok sa Dios? Managsama lang kita nga gisilotan. <verse number="41" style="v"/>Kitang duha angay gayod nga silotan tungod sa atong mga sala. Apan kining tawhana walay sala.” <verse number="42" style="v"/>Unya miingon siya kang Jesus, “Jesus, hinumdomi intawon ako kon maghari ka na!” <verse number="43" style="v"/>Miingon si Jesus kaniya, “Tinuod kining isulti ko kanimo nga karong adlawa ikauban ko ikaw sa Paraiso.”</para>
  <para style="s1">Ang Pagkamatay ni Jesus</para>
  <para style="r">(<ref loc="MAT 27:45-56">Mat. 27:45-56</ref>; <ref loc="MRK 15:33-41">Mar. 15:33-41</ref>; <ref loc="JHN 19:28-30">Juan 19:28-30</ref>)</para>
  <para style="p">
    <verse number="44-45" style="v"/>Sa mga alas 12 na sa udto, wala na mosidlak ang adlaw. Mingitngit ang tibuok kalibotan sulod sa tulo ka oras. Ang tabil sa templo napikas <char style="add">gikan sa ibabaw paubos</char>. <verse number="46" style="v"/>Unya misinggit si Jesus, “Amahan, itugyan ko kanimo ang akong espiritu!”<note caller="+" style="f"><char style="fr" closed="false">23:46 </char><char style="ft" closed="false">Tan-awa usab ang <char style="xt"><ref loc="PSA 31:5">Salmo 31:5</ref></char>.</char></note> Human niadto nabugto ang iyang gininhawa. <verse number="47" style="v"/>Pagkakita sa kapitan sa nahitabo, midayeg siya sa Dios nga nagaingon, “Tinuod gayod nga walay sala kining tawhana!” <verse number="48" style="v"/>Ang tanan nga nakasaksi sa nahitabo, mipauli nga nagpamukpok sa ilang dughan tungod sa tumang kasubo. <verse number="49" style="v"/>Ang mga nakaila kang Jesus lakip ang mga babaye nga miuban kaniya gikan pa sa Galilea nanindog didto sa layo ug nakita usab nila ang nahitabo.</para>
  <para style="s1">Ang Paglubong kang Jesus</para>
  <para style="r">(<ref loc="MAT 27:57-61">Mat. 27:57-61</ref>; <ref loc="MRK 15:42-47">Mar. 15:42-47</ref>; <ref loc="JHN 19:38-42">Juan 19:38-42</ref>)</para>
  <para style="p">
    <verse number="50-51" style="v"/>May usa ka tawo nga ang iyang ngalan mao si Jose nga taga-Arimatea nga sakop sa Judea. Miyembro siya sa korte sa mga Judio, apan wala siya mosugot sa ilang plano sa pagpatay kang Jesus. Maayo ug matarong siya nga tawo, ug naghulat siya sa paghari sa Dios. <verse number="52" style="v"/>Miadto siya kang Pilato ug gipangayo niya ang patayng lawas ni Jesus. <verse number="53" style="v"/>Unya gikuha niya ang patayng lawas ni Jesus didto sa krus ug gibuliboran sa panapton nga puti. Gipahimutang niya kini sa lubnganan nga gikabhang sa bakilid nga wala pa sukad malubngi. <verse number="54" style="v"/>Adlaw kadto sa pagpangandam alang sa Adlaw nga Igpapahulay.</para>
  <para style="p">
    <verse number="55" style="v"/>Ang mga babaye nga miuban kang Jesus gikan sa Galilea misunod usab kang Jose ug nakita nila ang lubnganan ug ang pagkahiluna sa patayng lawas ni Jesus. <verse number="56" style="v"/>Unya mipauli sila ug nangandam ug mga pahumot nga idihog sa patayng lawas ni Jesus.</para>
  <para style="p">Apan sa Adlaw nga Igpapahulay, namahulay sila sumala sa Kasugoan.</para>
  <chapter number="24" style="c"/>
  <para style="s1">Ang Pagkabanhaw ni Jesus</para>
  <para style="r">(<ref loc="MAT 28:1-10">Mat. 28:1-10</ref>; <ref loc="MRK 16:1-8">Mar. 16:1-8</ref>; <ref loc="JHN 20:1-10">Juan 20:1-10</ref>)</para>
  <para style="p">
    <verse number="1" style="v"/>Sayo pa kaayo sa buntag sa Adlawng Dominggo, miadto ang mga babaye sa lubnganan nga dala ang ilang giandam nga mga pahumot. <verse number="2" style="v"/>Pag-abot nila didto, nakita nila nga ang bato nga gitabon sa lubnganan naligid na. <verse number="3" style="v"/>Misulod sila, apan wala nila makita ang patayng lawas ni Ginoong Jesus. <verse number="4" style="v"/>Samtang naglibog sila sa nahitabo, sa kalit lang may duha ka lalaki nga nagtindog didto sa ilang duol. Ang ilang mga bisti hilabihan gayod kasulaw. <verse number="5" style="v"/>Nahadlok gayod ang mga babaye, busa miduko na lang sila. Apan miingon ang duha ka lalaki, “Nganong gipangita man ninyo ang buhi dinhi sa mga patay? Wala siya dinhi. Nabanhaw na siya! <verse number="6" style="v"/>Dili ba miingon man siya kaninyo samtang didto pa siya sa Galilea, <verse number="7" style="v"/>nga siya nga Anak sa Tawo kinahanglan itugyan ngadto sa mga makasasala ug ilansang sa krus, apan sa ikatulo ka adlaw mabanhaw siya?” <verse number="8" style="v"/>Ug unya nahinumdoman sa mga babaye ang gisulti ni Jesus. <verse number="9" style="v"/>Busa mipauli sila ug gisultihan nila ang 11 ka mga apostoles ug ang uban pang mga tinun-an. <verse number="10" style="v"/>Ang mga babaye nga misulti sa mga apostoles mao sila si Maria nga taga-Magdala, si Juana, si Maria nga inahan ni Santiago, ug ang uban pang mga babaye. <verse number="11" style="v"/>Apan wala motuo ang mga apostoles, kay sa ilang huna-huna, tumo-tumo lang kini sa mga babaye. <verse number="12" style="v"/>Apan si Pedro midagan ngadto sa lubnganan. Pag-abot niya didto miduko siya ug milili sa sulod, ug nakita niya nga ang mga panapton nga giputos sa lawas ni Jesus mao na lang ang nahibilin. Busa mipauli siya nga nahibulong sa nahitabo.</para>
  <para style="s1">Sa Dalan Paingon sa Emaus</para>
  <para style="r">(<ref loc="MRK 16:12-13">Mar. 16:12-13</ref>)</para>
  <para style="p">
    <verse number="13" style="v"/>Nianang adlawa, may duha ka tinun-an ni Jesus nga nagpadulong sa Emaus nga mga 11 ka kilometro gikan sa Jerusalem. <verse number="14-15" style="v"/>Samtang naglakaw sila, naghisgot sila mahitungod sa mga panghitabo didto sa Jerusalem. Unya miduol si Jesus ug mikuyog kanila. <verse number="16" style="v"/>Apan wala sila makaila kaniya kay gipugngan sila sa pag-ila kaniya. <verse number="17" style="v"/>Miingon si Jesus kanila, “Unsa man ang inyong gipanagsultihan samtang naglakaw kamo?” Mihunong ang duha ug diha sa ilang mga dagway makita nga naguol sila. <verse number="18" style="v"/>Ang usa kanila nga ginganlan ug Cleopas mitubag, “Basin ikaw lang ang nagabisita sa Jerusalem nga wala makahibalo kon unsa ang mga panghitabo didto niining mga adlawa.” <verse number="19" style="v"/>Nangutana si Jesus kanila, “Ngano, unsa man ang nahitabo?” Mitubag sila, “Bahin kang Jesus nga taga-Nazaret. Gamhanan siya nga propeta atubangan sa Dios ug sa mga tawo tungod sa iyang mga pagpanudlo ug mga buhat. <verse number="20" style="v"/>Gisumbong siya sa atong kadagkoan sa mga pari ug sa uban pa natong mga tigdumala aron hukman ug kamatayon. Ug gilansang siya sa krus. <verse number="21" style="v"/>Naglaom kami nga siya mao na ang among gihulat nga mobawi sa atong nasod nga Israel <char style="add">gikan sa kamot sa mga taga-Roma</char>. Apan ikatulo na ka adlaw karon sukad siya gipatay. <verse number="22-23" style="v"/>Apan ang nakapatingala kanamo mao ang gisulti sa among mga kauban nga mga babaye nga sa ilang pag-adto didto sa gilubngan kang Jesus, ganihang sayo sa buntag, wala na nila makita ang iyang patayng lawas. Nagsulti usab sila nga may nakita silang mga anghel nga nagaingon kanila nga buhi si Jesus. <verse number="24" style="v"/>Pagkahuman, ang uban sa among mga kauban miadto usab sa lubnganan, ug ang gisulti sa mga babaye mao usab ang ilang nakita. Wala gayod nila makita si Jesus didto.”</para>
  <para style="p">
    <verse number="25" style="v"/>Unya miingon si Jesus kanila, “Pagkabuang-buang gayod ninyo! Nganong wala man ninyo tuohi ang tanang gisulti sa mga propeta? <verse number="26" style="v"/>Dili ba kinahanglan man nga mag-antos una ang Cristo niining mga butanga sa dili pa siya pasidunggan sa Dios?” <verse number="27" style="v"/>Ug gipasabot kanila ni Jesus ang tanang gi-ingon sa Kasulatan mahitungod kaniya, gikan sa mga sinulat ni Moises hangtod sa mga sinulat sa mga propeta.</para>
  <para style="p">
    <verse number="28" style="v"/>Pag-abot nila sa baryo nga ilang adtoan, gipatuo sila ni Jesus nga mopadayon siya sa iyang paglakaw. <verse number="29" style="v"/>Apan namugos sila nga magpabilin siya uban kanila. Miingon sila, “Dinhi ka lang una kanamo tungod kay hapit na mosalop ang adlaw. Dili madugay gabii na.” Busa miuban siya kanila. <verse number="30" style="v"/>Samtang nanglingkod na sila sa pagpangaon, mikuha si Jesus ug pan ug nagpasalamat sa Dios. Unya, gipikas-pikas niya kini ug gihatag kanila. <verse number="31" style="v"/><char style="add">Ug niadtong higayona giablihan ang ilang panan-aw</char> ug nailhan nila nga si Ginoong Jesus diay kadto, apan sa kalit lang nawala siya sa ilang panan-aw. <verse number="32" style="v"/>Miingon sila, “Mao diay nga pagkanindot gayod sa atong pagbati sa dihang gipatin-awan niya kita sa Kasulatan kaganina samtang naglakaw kita sa dalan.”</para>
  <para style="p">
    <verse number="33" style="v"/>Unya mibalik dayon sila sa Jerusalem ug naabtan nila ang 11 <char style="add">ka mga apostoles</char> ug ang uban pang mga tinun-an nga nagtigom, <verse number="34" style="v"/>nga nagaingon, “Tinuod gayod nga nabanhaw ang Ginoo! Nagpakita siya kang Simon.” <verse number="35" style="v"/>Ug misulti usab ang duha ka lalaki kon unsa ang nahitabo kanila didto sa dalan paingon sa Emaus ug kon sa unsang pamaagi nga nailhan nila si Jesus samtang nagpikas-pikas siya sa pan.</para>
  <para style="s1">Nagpakita si Jesus sa Iyang mga Sumusunod</para>
  <para style="r">(<ref loc="MAT 28:16-20">Mat. 28:16-20</ref>; <ref loc="MRK 16:14-18">Mar. 16:14-18</ref>; <ref loc="JHN 20:19-23">Juan 20:19-23</ref>; <ref loc="ACT 1:6-8">Bin. 1:6-8</ref>)</para>
  <para style="p">
    <verse number="36" style="v"/>Samtang nagsultihanay pa sila, kalit lang nga nagpakita si Jesus nga nagtindog didto sa ilang taliwala ug miingon, “Ang kalinaw maanaa kaninyo.” <verse number="37" style="v"/>Gikulbaan ug nahadlok gayod sila kay abi nilag kalag ang ilang nakita. <verse number="38" style="v"/>Apan miingon si Jesus kanila, “Nganong nasamok kamo? Ug nganong nagaduhaduha kamo nga ako kini? <verse number="39" style="v"/>Tan-awa ninyo ang <char style="add">agi sa mga lansang sa</char> akong mga kamot ug tiil. Hikapa ninyo ako. Dili ako kalag. Ang kalag walay lawas apan ako may lawas ug makita gayod ninyo.” <verse number="40" style="v"/>[Pagkahuman niya ug sulti niini gipakita niya kanila ang iyang mga kamot ug mga tiil.] <verse number="41" style="v"/>Sa ilang dakong kalipay ug katingala morag dili sila makatuo sa ilang nakita. Ug nangutana si Jesus kanila, “May pagkaon ba kamo dinhi?” <verse number="42" style="v"/>Gihatagan nila siya ug usa ka hiwa nga sinugbang isda. <verse number="43" style="v"/>Gikuha niya kini ug gikaon samtang nagtan-aw sila.</para>
  <para style="p">
    <verse number="44" style="v"/>Pagkahuman miingon siya kanila, “Mao kini ang akong giingon kaninyo samtang nagkauban pa kita, nga ang tanan nga nahisulat mahitungod kanako sa Kasulatan ni Moises, sa <char style="add">mga sinulat sa</char> mga propeta, ug sa mga salmo kinahanglan gayod nga matuman.” <verse number="45" style="v"/>Unya gilamdagan ni Jesus ang ilang mga huna-huna aron masabtan nila ang Kasulatan. <verse number="46" style="v"/>Miingon siya kanila, “Miingon ang Kasulatan nga ang Cristo kinahanglan gayod nga mag-antos ug mamatay, apan mabanhaw siya sa ikatulo ka adlaw. <verse number="47" style="v"/>Ug kinahanglan nga isulti ngadto sa tibuok kalibotan gikan sa Jerusalem nga tungod kaniya pasayloon sa Dios ang maghinulsol sa ilang mga sala. <verse number="48" style="v"/>Kamo ang mga saksi niining mga butanga. <verse number="49" style="v"/>Ipadala ko kaninyo ang <char style="add">Espiritu Santo nga</char> gisaad sa akong Amahan. Apan ayaw una kamo pagbiya dinhi sa Jerusalem samtang wala pa ninyo madawat ang gahom nga gikan sa langit.”</para>
  <para style="s1">Gibayaw si Jesus ngadto sa Langit</para>
  <para style="r">(<ref loc="MRK 16:19-20">Mar. 16:19-20</ref>; <ref loc="ACT 1:9-11">Bin. 1:9-11</ref>)</para>
  <para style="p">
    <verse number="50" style="v"/>Unya gidala sila ni Jesus sa Betania. Pag-abot nila didto gibayaw niya ang iyang mga kamot ug gipanalanginan sila. <verse number="51" style="v"/>Samtang gipanalanginan niya sila inanay nga gibayaw siya ngadto sa langit palayo kanila. <verse number="52" style="v"/>Gisimba nila siya ug mibalik sila sa Jerusalem nga may dakong kalipay. <verse number="53" style="v"/>Ug kanunay sila didto sa templo sa pagdayeg sa Dios.</para>
</usx>
