<?xml version="1.0" encoding="UTF-8"?>
<usx version="2.6">
  <book code="3JN" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">3 Juan</para>
  <para style="toc1">Ang Ikatulong Sulat ni Juan</para>
  <para style="toc2">3 Juan</para>
  <para style="toc3">3 Juan</para>
  <para style="mt2">Ang Ikatulong Sulat ni</para>
  <para style="mt1">Juan</para>
  <chapter number="1" style="c"/>
  <para style="p">
    <verse number="1" style="v"/>Ako nga tigdumala sa mga tumutuo <char style="add">nangumusta</char> kanimo Gayo, nga akong hinigugma <char style="add">nga igsoon diha kang Cristo</char>.</para>
  <para style="p">
    <verse number="2" style="v"/>Hinaut nga anaa ka sa maayong panglawas ug maayong kahimtang, sama <char style="add">nga nasayran ko</char> nga maayo ang imong espirituhanon nga kahimtang. <verse number="3" style="v"/>Nalipay gayod ako sa pag-abot dinhi sa pipila nato ka mga igsoon nga nagsulti mahitungod sa imong pagkamatinumanon sa kamatuoran, sama <char style="add">sa nasayran ko</char> nga ikaw nagakinabuhi sumala niini. <verse number="4" style="v"/>Wala nay laing makahatag kanako ug labaw pa nga kalipay kondili ang madunggan ko nga ang akong mga anak sa pagtuo nagakinabuhi sumala sa kamatuoran.</para>
  <para style="p">
    <verse number="5" style="v"/>Hinigugma <char style="add">ko nga Gayo</char>, tinuod gayod nga kasaligan ka, kay ginaatiman mo ang <char style="add">atong</char> mga igsoon nga nahiagi diha bisan pa ug dili mo sila kaila. <verse number="6" style="v"/>Gisultihan nila ang mga tumutuo dinhi mahitungod sa imong paghigugma nga gipakita kanila. Kon mahimo, inig-abot nila diha kaninyo, tabangi sila sa pamaagi nga malipay ang Dios, aron nga makapadayon sila sa ilang lakaw. <verse number="7" style="v"/>Kay nanglakaw sila aron sa pagtudlo mahitungod kang Cristo, ug wala gayod sila modawat ug tabang gikan sa mga dili tumutuo. <verse number="8" style="v"/>Busa kita <char style="add">nga mga tumutuo</char> angay nga motabang sa mga tawo nga sama kanila aron nga may bahin usab kita sa ilang paghago alang sa kamatuoran.</para>
  <para style="p">
    <verse number="9" style="v"/>Gisulatan ko ang mga tumutuo diha, apan si Diotrefes nga gustong mangulo kaninyo dili maminaw kanamo. <verse number="10" style="v"/>Busa inig-abot ko diha isulti ko kaninyo ang tanan niyang gibuhat. Labihan kadaotan ang iyang mga pagbutang-butang kanamo. Ug dili kay kana lang, ang atong mga igsoon <char style="add">kang Cristo nga nagaagi diha</char> dili usab niya dawaton. Ginapugngan pa niya ang gustong modawat kanila ug gipapahawa sa iglesia.</para>
  <para style="p">
    <verse number="11" style="v"/>Hinigugma <char style="add">ko nga Gayo</char>, ayaw sunda ang daotan <char style="add">nga gibuhat niining tawhana</char>. Sunda ang maayo. Ang nagabuhat ug maayo iya sa Dios, apan ang nagabuhat ug daotan wala makaila sa Dios. <verse number="12" style="v"/>Tan-awa si Demetrio. Ang tanang mga tumutuo nagasulti nga maayo siya, ug makita sa iyang pagkinabuhi nga nagasunod siya sa kamatuoran. Kami nagapamatuod usab nga maayo siya, ug nasayod ka nga tinuod ang among gisulti.</para>
  <para style="p">
    <verse number="13" style="v"/>Daghan pa unta ang akong isugilon kanimo, apan dili ko na lang isulat. <verse number="14" style="v"/>Hisgotan na lang unya nato kini kon moabot ako diha kay may plano ako nga makigkita kanimo sa labing madaling panahon. <verse number="15" style="v"/>Hinaut nga anaa ka sa maayo nga kahimtang. Ang <char style="add">imong</char> mga higala dinhi nangumusta kanimo. Ipaabot usab ang akong pagpangumusta ngadto sa matag usa <char style="add">nato</char> ka higala diha.</para>
</usx>
