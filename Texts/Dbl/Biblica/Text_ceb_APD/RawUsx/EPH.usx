<?xml version="1.0" encoding="UTF-8"?>
<usx version="2.6">
  <book code="EPH" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Efeso</para>
  <para style="toc1">Ang Sulat ni Pablo sa mga Taga-Efeso</para>
  <para style="toc2">Efeso</para>
  <para style="toc3">Efeso</para>
  <para style="mt2">Ang Sulat ni Pablo sa mga</para>
  <para style="mt1">Taga-Efeso</para>
  <chapter number="1" style="c"/>
  <para style="p">
    <verse number="1" style="v"/>
    <char style="add">Ako</char> si Pablo nga nahimong apostol ni Cristo Jesus sumala sa kabubut-on sa Dios. <char style="add">Nangumusta ako</char> kaninyo nga mga katawhan sa Dios diha sa Efeso, kamong mga matinumanon sa pagsunod kang Cristo Jesus.</para>
  <para style="p">
    <verse number="2" style="v"/>
    <char style="add">Hinaut nga madawat</char> ninyo ang grasya ug kalinaw gikan sa Dios nga atong Amahan ug kang Ginoong Jesu-Cristo.</para>
  <para style="s1">Ang mga Espirituhanong Panalangin</para>
  <para style="p">
    <verse number="3" style="v"/>Dalaygon gayod ang Dios ug Amahan sa atong Ginoong Jesu-Cristo! Tungod kay kita anaa kang Cristo, gihatagan niya kita sa tanang mga panalangin nga espirituhanon. Kini nga mga panalangin gikan sa langit. <verse number="4" style="v"/>Bisan sa wala pa buhata ang kalibotan, gipili na kitang daan sa Dios nga mahimong balaan ug walay ikasaway sa iyang atubangan pinaagi sa atong paghiusa kang Cristo. Tungod sa gugma sa Dios kanato, <verse number="5" style="v"/>giplano na niyang daan nga kita mahimong iyang mga anak pinaagi kang Jesu-Cristo. Kini sumala sa iyang kagustohan ug kabubut-on. <verse number="6" style="v"/>Dayegon ta ang Dios tungod sa iyang kahibulongang grasya nga gihatag kanato pinaagi sa iyang hinigugmang Anak!</para>
  <para style="p">
    <verse number="7-8" style="v"/>Kay pinaagi sa dugo<note caller="+" style="f"><char style="fr" closed="false">1:7-8 </char><char style="fq" closed="false">dugo</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">kamatayon.</char></note> ni Cristo gitubos kita, nga sa ato pa, gipasaylo na ang atong mga sala. Pagkadako sa grasya sa Dios kanato. Gihatagan niya kitag kaalam ug kahibalo <verse number="9" style="v"/>aron masabtan nato ang iyang tinago nga plano nga buot niyang buhaton pinaagi kang Cristo <verse number="10" style="v"/>kon moabot na ang panahon nga iyang gitagal. Sumala sa iyang plano, gusto niya nga usahon ang tanan nga anaa sa langit ug sa yuta ug ipasakop sa pagdumala ni Cristo. <verse number="11" style="v"/>Ang tanang mga butang gibuhat sa Dios sumala sa iyang plano ug kabubut-on. Ug sumala sa iyang plano gikan pa kaniadto, gipili na niya kaming daan nga mahimong iya pinaagi sa among pagkahiusa kang Cristo, <verse number="12" style="v"/>aron nga kami nga unang naglaom kang Cristo magdayeg kaniya. <verse number="13" style="v"/>Ug kamo usab nahimong anaa kang Cristo sa dihang nadungog ninyo ang kamatuoran, ang Maayong Balita nga si Cristo diay mao ang makaluwas kaninyo. Sa dihang mituo kamo kaniya, gihatagan kamo sa Dios sa Espiritu Santo nga iyang gisaad timailhan nga kamo iya na. <verse number="14" style="v"/>Kining Espiritu Santo mao ang kasigurohan nga madawat nato isip iyang mga anak ang saad sa Dios nga maangkon nato ang hingpit nga kaluwasan. Tungod niini pagadayegon siya.</para>
  <para style="s1">Ang Pag-ampo ni Pablo</para>
  <para style="p">
    <verse number="15" style="v"/>Busa sa dihang nadungog ko ang mahitungod sa inyong pagtuo kang Ginoong Jesus ug sa inyong paghigugma sa tanang mga katawhan sa Dios, <verse number="16" style="v"/>dako gayod ang akong pagpasalamat sa Dios tungod kaninyo. Ug giampo ko kamo kanunay. <verse number="17" style="v"/>Giampo ko ngadto sa Dios sa atong Ginoong Jesu-Cristo, ang Amahan nga makagagahom, nga ang Espiritu <char style="add">Santo</char> mohatag kaninyo sa kaalam ug magpadayag kaninyo sa kamatuoran mahitungod sa Dios aron nga mailhan gayod ninyo siya. <verse number="18" style="v"/>Giampo ko usab nga lamdagan niya ang inyong hunahuna aron masayran ninyo kon unsa ang atong paglaom sa iyang pagtawag kanato nga mahimong iyang mga anak, ug aron masayran usab ninyo kon unsa kadako ug kamaayo sa panulondon nga iyang gisaad alang sa iyang mga katawhan. <verse number="19" style="v"/>Giampo ko usab nga masayran ninyo ang dili matupngan nga gahom sa Dios alang kanato nga nagatuo kaniya. Kini nga gahom <verse number="20" style="v"/>mao usab ang gahom nga iyang gigamit sa pagbanhaw ug pagpalingkod kang Cristo diha sa iyang tuong dapit<note caller="+" style="f"><char style="fr" closed="false">1:20 </char><char style="fq" closed="false">sa iyang tuong dapit</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">anaa kang Cristo ang gahom ug dungog.</char></note> didto sa langit. <verse number="21" style="v"/>Busa anaa ubos sa gahom ni Cristo ang tanan nga may gahom sa pagdumala ug sa pagpangulo. Ang katungdanan nga gihatag kang Cristo dili gayod matupngan karon o bisan pa sa umaabot. <verse number="22" style="v"/>Gipailalom sa Dios ang tanan sa gahom ni Cristo, ug gihimo niya siya nga pangulo sa tanan aron matabangan niya ang mga tumutuo <verse number="23" style="v"/>nga mao ang iyang lawas, ang kahingpitan niya nga mao usab ang naghingpit sa tanan.</para>
  <chapter number="2" style="c"/>
  <para style="s1">Patay Kamo Kaniadto, Apan Karon Buhi na</para>
  <para style="p">
    <verse number="1" style="v"/>Patay kamo kaniadto <char style="add">sa atubangan sa Dios</char> tungod sa inyong mga kalapasan ug kasal-anan. <verse number="2" style="v"/>Gisunod ninyo ang daotan nga kinaiya <char style="add">sa mga tawo</char> niining kalibotana. Kaniadto, sakop kamo <char style="add">ni Satanas nga mao</char> ang hari sa mga espiritu nga nagagahom dinhi sa kalibotan. Ug siya usab ang espiritu nga nagagahom sa mga tawo nga masinupakon <char style="add">sa Dios</char>. <verse number="3" style="v"/>Kaniadto, sama usab kita kanila; nagkinabuhi kita sumala sa atong tawhanon nga kinaiya. Ang tinguha sa atong hunahuna ug sa atong lawas mao lang ang atong gisunod. Ug niadto nga kahimtang nato, malakip unta kita kanilang tanan nga angay silotan.</para>
  <para style="p">
    <verse number="4" style="v"/>Apan maluloy-on gayod ang Dios, ug dako ang iyang paghigugma kanato. <verse number="5" style="v"/>Bisan patay kita <char style="add">sa iyang atubangan</char> tungod sa atong mga sala, gibuhi niya kita uban kang Cristo. (Busa pinaagi sa grasya sa Dios naluwas kita.) <verse number="6" style="v"/>Ug tungod sa atong pagkahiusa kang Cristo Jesus gibanhaw kita uban kaniya ug maghari uban kaniya sa langitnon nga gingharian. <verse number="7" style="v"/><char style="add">Gibuhat niya kini</char> aron ikapakita sa tanan, sa umaabot nga mga adlaw, ang dili matupngan nga grasya ug kaayo nga iyang gihatag kanato pinaagi kang Cristo Jesus. <verse number="8-9" style="v"/>Kay tungod sa grasya <char style="add">sa Dios</char> naluwas kamo pinaagi sa inyong pagtuo <char style="add">kang Jesu-Cristo</char>. Kini gasa gikan sa Dios ug dili pinasikad sa inyong mga binuhatan, busa wala gayoy makapasigarbo. <verse number="10" style="v"/>Gibuhat kita sa Dios; ug sa atong pagkahiusa kang Cristo Jesus gihatagan niya kita ug bag-o nga kinabuhi, aron mahimo nato ang maayo nga mga buhat. Sukad pa kaniadto mao kini ang giplano sa Dios nga atong pagabuhaton.</para>
  <para style="s1">Tungod kang Cristo Nahiusa ang mga Judio ug ang mga Dili Judio</para>
  <para style="p">
    <verse number="11" style="v"/>Hinumdomi ninyo ang inyong kahimtang kaniadto. Natawo kamo nga dili mga Judio; ug matod pa sa mga Judio wala kamoy relasyon sa Dios tungod kay dili kamo sama kanila nga mga tinuli. (Apan kadto nga pagtuli sa lawas lang.) <verse number="12" style="v"/>Hinumdomi usab ninyo nga kaniadto wala pa kamo makaila kang Cristo. Wala kamo maapil sa nasod sa Israel, ug wala kamo maapil sa mga kasabotan sa Dios nga pinasikad sa iyang mga saad ngadto sa iyang mga katawhan. Nagkinabuhi kamo niini nga kalibotan nga walay paglaom ug walay Dios. <verse number="13" style="v"/>Apan tungod kay anaa na kamo kang Cristo Jesus, kamo nga kaniadto halayo <char style="add">sa Dios</char>, karon haduol na pinaagi sa dugo ni Cristo. <verse number="14" style="v"/>Ug pinaagi sa iyang kamatayon, giguba niya ang paril nga nagaulang ug nahimong hinungdan sa panag-away sa mga Judio ug sa mga dili Judio. Busa siya mao ang naghiusa kanato. Gihiusa niya ang mga Judio ug mga dili Judio. <verse number="15" style="v"/>Ang paril nga iyang giguba mao ang Kasugoan sa mga Judio nga nagalakip sa mga sugo ug mga tulumanon. Gibuhat niya kini aron mahiusa diha kaniya ang mga Judio ug ang mga dili Judio, ug aron maundang ang ilang panag-away. <verse number="16" style="v"/>Busa karon, ingon nga usa na ka lawas ang mga Judio ug mga dili Judio pinaagi sa <char style="add">kamatayon ni Cristo sa</char> krus, giwala na niya ang atong pagdinumtanay ug gipasig-uli na niya kita sa Dios. <verse number="17" style="v"/>Miabot dinhi si Cristo ug gisangyaw niya ang Maayong Balita nga naghatag ug kalinaw kaninyo nga mga dili Judio nga kaniadto halayo sa Dios, ug kanamo usab nga mga Judio nga haduol sa Dios. <verse number="18" style="v"/>Pinaagi kang Cristo, kitang tanang mga Judio ug mga dili Judio makaduol na sa Amahan pinaagi sa usa ka Espiritu <char style="add">Santo</char>.</para>
  <para style="p">
    <verse number="19" style="v"/>Busa karon, kamong mga dili Judio dili na mga langyaw o mga dumuduong, kondili mga katagilungsod na sa mga katawhan sa Dios ug mga sakop na sa iyang pamilya. <verse number="20" style="v"/><char style="add">Kitang mga tumutuo sama sa balay nga bato ang patukoranan. Ug</char> si Cristo mao ang bato nga patukoranan. Ang mga apostoles ug mga propeta <char style="add">sa Dios</char> mao ang mga haligi. Kamo mao ang uban nga mga bahin sa balay. <verse number="21" style="v"/>Pinaagi kang Cristo ang tanan nga bahin sa balay gipasibo aron mahimong balaan nga templo alang sa Ginoo. <verse number="22" style="v"/>Ug tungod kay kamo anaa kang Cristo, naapil usab kamo niining gibuhat nga balay nga ginapuy-an sa Dios pinaagi sa iyang Espiritu.</para>
  <chapter number="3" style="c"/>
  <para style="s1">Ang Plano sa Dios alang sa mga Dili Judio</para>
  <para style="p">
    <verse number="1" style="v"/>Ako, si Pablo, gibilanggo tungod kay nagaalagad ako kang Cristo pinaagi sa pagsangyaw nga kamong mga dili Judio nahiapil usab sa pagpanalangin sa Dios. <verse number="2" style="v"/>Sigurado gayod nga nadunggan ninyo nga pinaagi sa grasya sa Dios iya akong gisaligan nga mahimong magwawali alang sa inyong kaayohan. <verse number="3" style="v"/>Gipadayag sa Dios kanako ang iyang tinago nga plano <char style="add">alang kaninyo nga mga dili Judio</char>. (Nakasulat na akog mubo bahin niini. <verse number="4" style="v"/>Kon basahon ninyo ang akong gisulat, masayran ninyo nga nasabtan ko gayod ang plano sa Dios alang kaninyo pinaagi kang Cristo.) <verse number="5" style="v"/>Kaniadto wala ibutyag sa Dios ngadto sa mga tawo ang bahin niini nga plano, apan karon gipadayag na niya sa iyang mga apostoles ug mga propeta pinaagi sa Espiritu <char style="add">Santo</char>. <verse number="6" style="v"/><char style="add">Ug mao kini ang iyang plano:</char> nga pinaagi sa Maayong Balita <char style="add">bahin kang Cristo</char>, ang mga dili Judio mahimong mga manununod sa mga saad sa Dios uban sa mga Judio, ug mahimo silang sakop sa usa ka lawas tungod kay sila anaa na usab kang Cristo Jesus.</para>
  <para style="p">
    <verse number="7" style="v"/>Tungod sa gasa sa Dios ug pinaagi sa iyang gahom nahimo akong magsasangyaw sa Maayong Balita. <verse number="8" style="v"/>Ako ang labing ubos sa tanang mga katawhan sa Dios, apan gihatagan ako sa Dios ug pribilihiyo sa pagsangyaw sa mga dili Judio sa Maayong Balita mahitungod sa dili matugkad nga panalangin nga gikan kang Cristo. <verse number="9" style="v"/>Ang Dios nga nagmugna sa tanang mga butang wala magsugilon kang bisan kinsa kon unsa ang iyang tinago nga plano. Apan karon gisugo niya ako sa pagpadayag sa tanan kon sa unsa nga pamaagi niya gituman kadto nga plano, <verse number="10" style="v"/>aron pinaagi sa mga tumutuo ikapakita niya karon sa mga pangulo ug sa mga may gahom sa kalangitan kon unsa gayod ang iyang kaalam nga iyang gipadayag sa nagkalain-lain nga pamaagi. <verse number="11" style="v"/>Mao na kini ang iyang plano bisan pa kaniadto, ug natuman na niya kini pinaagi kang Cristo Jesus nga atong Ginoo. <verse number="12" style="v"/>Tungod sa atong pagtuo kang Cristo ug tungod kay kita anaa na kaniya, makaduol na kita sa Dios nga walay kahadlok o kataha. <verse number="13" style="v"/>Busa hangyoon ko kamo nga dili kamo magmaluya tungod sa akong mga pag-antos, kay kini alang man sa inyong kaayohan.</para>
  <para style="s1">Ang Gugma ni Cristo</para>
  <para style="p">
    <verse number="14-15" style="v"/>Sa akong pagpamalandong sa plano sa Dios nagaluhod ako <char style="add">sa pagsimba kaniya</char>. Siya mao ang Amahan sa tanan nga ania sa kalibotan ug didto sa langit, nga iyang gitawag nga sakop sa iyang pamilya. <verse number="16" style="v"/>Makagagahom gayod siya. Busa nagaampo ako kaniya nga hatagan niya sa gahom ug kusog ang inyong espirituhanong kinabuhi pinaagi sa iyang Espiritu, <verse number="17" style="v"/>aron si Cristo magpuyo sa inyong kasingkasing tungod sa inyong pagtuo. Giampo ko usab nga mogamot kamo ug molig-on sa gugma sa Dios, <verse number="18-19" style="v"/>aron nga kamo ug ang uban pa nga mga katawhan sa Dios makasabot kon unsa kadako ang gugma ni Cristo kanato. Hinaut pa nga masayran ninyo ang iyang gugma, bisan tuod ug dili kini masabtan sa hingpit; aron kon unsa ang anaa sa Dios maanaa usab kaninyo.</para>
  <para style="p">
    <verse number="20" style="v"/>
    <char style="add">Dayegon ta ang Dios, tungod kay</char> pinaagi sa iyang gahom nga nagalihok sulod kanato, ang iyang mahimo labaw pa kaysa atong mapangayo o mahunahuna. <verse number="21" style="v"/>Dayegon ta siya sa kahangtoran tungod sa mga kaayohan nga iyang gihimo kanato nga mga tumutuo nga anaa kang Cristo Jesus. Amen.</para>
  <chapter number="4" style="c"/>
  <para style="s1">Usa ka Lawas kang Cristo</para>
  <para style="p">
    <verse number="1" style="v"/>Isip binilanggo tungod sa akong pag-alagad sa Ginoo, nanghangyo ako kaninyo sa pagkinabuhi nga angay sa mga tinawag sa Dios. <verse number="2" style="v"/>Pagmapainubsanon kamo ug himoa nga malumo ang inyong kasingkasing. Paghigugmaay, pagpinasayloay, ug pagpailob kamo sa kakulangon sa usag usa. <verse number="3" style="v"/>Paningkamoti ninyo nga magpadayon ang inyong panaghiusa nga gikan sa Espiritu <char style="add">Santo</char> pinaagi sa inyong maayo nga panag-uban. <verse number="4" style="v"/>Kay kita nga mga tumutuo usa lang ka lawas, ug may usa lang ka Espiritu <char style="add">Santo</char> nga nagapuyo kanato. Usa ang atong paglaom, kay managsama man kitang tanan nga nagahulat sa iyang gisaad sa dihang gitawag niya kita. <verse number="5" style="v"/>May usa <char style="add">kita</char> ka Ginoo, usa ka pagtuo, ug usa ka bautismo. <verse number="6" style="v"/>May usa lang kita ka Dios ug siya mao ang Amahan sa tanan. Siya ang nagahari, nagalihok, ug nagapuyo kanatong tanan.</para>
  <para style="p">
    <verse number="7" style="v"/>Apan <char style="add">bisan usa kita ka lawas,</char> may nagkalain-lain kita nga mga buluhaton nga gihatag ni Cristo sa tagsa-tagsa kanato sumala sa iyang pagbuot. <verse number="8" style="v"/>Sama sa gi-ingon sa Kasulatan:</para>
  <para style="q1">“Sa dihang mikayab siya ngadto sa langit daghang mga binihag ang iyang gidala.</para>
  <para style="q1">Ug gihatagan niya ug <char style="add">nagkalain-lain nga</char> mga gasa ang mga tawo.”<note caller="+" style="f"><char style="fr" closed="false">4:8 </char><char style="ft" closed="false">Tan-awa usab ang <char style="xt"><ref loc="PSA 68:18">Salmo 68:18</ref></char>.</char></note></para>
  <para style="m">
    <verse number="9" style="v"/>(Karon, unsa man ang kahulogan sa giingon nga, “Mikayab siya <char style="add">ngadto sa langit</char>?” Kini nagkahulogan nga mikunsad una siya dinhi sa yuta. <verse number="10" style="v"/>Ug siya nga mikunsad mao usab ang mikayab sa ibabaw pa sa kalangitan<note caller="+" style="f"><char style="fr" closed="false">4:10 </char><char style="fq" closed="false">kalangitan</char><char style="fqa" closed="false">: </char><char style="ft" closed="false">o, </char><char style="fqa" closed="false">mga langit.</char></note> aron mapuno niya ang tanan.) <verse number="11" style="v"/>Ang uban gihimo niya nga mga apostoles, ang uban mga propeta, ang uban mga magsasangyaw sa Maayong Balita, ug ang uban mga pastor ug mga magtutudlo. <verse number="12" style="v"/><char style="add">Gibuhat niya kini</char> aron maandam ang mga katawhan sa Dios sa pag-alagad, ug aron motubo sila ug mahimong malig-on <char style="add">isip</char> lawas ni Cristo. <verse number="13" style="v"/>Pinaagi niini magkahiusa kita sa pagtuo ug pag-ila sa Anak sa Dios, aron kita mahimong hamtong sa atong paggawi ug mahisama kita kang Cristo. <verse number="14" style="v"/>Ug kon mahitabo kini kanato, dili na unya kita mahisama sa bata nga madani sa nagkalain-laing mga pagpanudlo sa mga tawo nga nagalimbong ug nagatuis sa kamatuoran. <verse number="15" style="v"/>Magsugilon hinuon kita sa kamatuoran uban sa gugma, aron mahisama kita kang Cristo nga atong pangulo. <verse number="16" style="v"/>Pinaagi sa iyang pagdumala, ang tibuok nga lawas <char style="add">nga mao ang mga tumutuo</char> nagakahiusa, ug ang kada bahin niini nga nagkadugtong nagatinabangay. Ug kon husto ang gibuhat sa kada bahin tungod sa gugma sa usag usa, ang tibuok nga lawas mag-tubo ug malig-on.</para>
  <para style="s1">Ang Kinabuhi nga Gibag-o ni Cristo</para>
  <para style="p">
    <verse number="17" style="v"/>Busa sa <char style="add">ngalan sa</char> Ginoo,<note caller="+" style="f"><char style="fr" closed="false">4:17 </char><char style="fq" closed="false">sa ngalan sa Ginoo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sa Ginoo. </char><char style="ft" closed="false">Ang buot ipasabot, sa gahom nga gihatag sa Ginoo kang Pablo.</char></note> gipahimangnoan ko kamo nga dili gayod kamo magkinabuhi nga sama sa mga wala makaila sa Dios. Ang ilang mga hunahuna walay pulos <verse number="18" style="v"/>tungod kay nangitngitan ang ilang pangisip sa pagsabot sa espirituhanon nga mga butang. Nahimulag sila sa kinabuhi nga gihatag sa Dios tungod kay ignorante man sila, kay labihan man sila kagahig ulo. <verse number="19" style="v"/>Wala na silay ulaw. Busa malaw-ay ang ilang binuhatan, ug nagpatuyang sila sa pagbuhat sa kahugaw.</para>
  <para style="p">
    <verse number="20" style="v"/>Apan dili sama niana ang inyong natun-an bahin kang Cristo. <verse number="21" style="v"/>Dili ba nga nasayran man ninyo ang bahin kang Jesus, ug tungod kay kamo anaa kaniya, gitudloan kamo sa kamatuoran nga anaa kaniya? <verse number="22" style="v"/>Busa biyai na ninyo ang inyong daan nga kinaiya kay kini iya sa daan ninyo nga kinabuhi. Kining daan nga kinaiya mao ang nagalaglag kaninyo pinaagi sa daotan nga mga tinguha nga nagalimbong kaninyo. <verse number="23" style="v"/>Bag-oha ninyo ang inyong kasingkasing ug hunahuna. <verse number="24" style="v"/>Ipakita ninyo nga gibag-o na kamo sa Dios ug gihatagan sa kinabuhi nga sama kaniya, ang tinuod nga kinabuhi nga matarong ug balaan.</para>
  <para style="p">
    <verse number="25" style="v"/>Busa ayaw na kamo pamakak. Ang tagsa-tagsa mosulti sa matuod ngadto sa iyang igsoon<note caller="+" style="f"><char style="fr" closed="false">4:25 </char><char style="ft" closed="false">Tan-awa usab ang <char style="xt"><ref loc="ZEC 8:16">Zac. 8:16</ref></char>.</char></note> kang Cristo, kay kitang tanan mga sakop na sa usa ka lawas. <verse number="26" style="v"/>Kon masuko kamo, pagbantay nga dili kamo makasala.<note caller="+" style="f"><char style="fr" closed="false">4:26 </char><char style="ft" closed="false">Tan-awa usab ang <char style="xt"><ref loc="PSA 4:4">Salmo 4:4</ref></char>.</char></note> Ug ayaw ninyo palungtara ang inyong kasuko sa tibuok adlaw. <verse number="27" style="v"/>Ayaw ninyo hatagi ug higayon si Satanas <char style="add">nga motintal kaninyo sa pagpakasala</char>. <verse number="28" style="v"/>Ang kawatan kinahanglan dili na mangawat, kondili manginabuhi siya sa maayo nga pamaagi, aron makahatag usab siya sa mga kabos. <verse number="29" style="v"/>Ayaw kamo pagsulti ug daotan, kondili ang makatabang lang sa inyong isigka-tawo ug ang motukma usab sa higayon, aron makahatag kamo ug kaayohan sa mga nakadungog. <verse number="30" style="v"/>Ayaw ninyo pagpasub-a ang Espiritu Santo sa Dios. Kay siya mao ang ilhanan nga kamo iya sa Dios, ug ang kasigurohan sa pagtubos kaninyo sa umaabot nga adlaw <char style="add">sa paghukom</char>. <verse number="31" style="v"/>Isalikway ninyo ang tanan nga kaligutgot, kapungot, ug kasuko. Ayaw na kamo pamalikas, o pagsultig daotan batok sa usag usa, o pagdinumtanay. <verse number="32" style="v"/>Hinuon, magminaayo ug magmalumo kamo sa usag usa, ug magpinasayloay kamo sama sa pagpasaylo sa Dios kaninyo pinaagi kang Cristo.</para>
  <chapter number="5" style="c"/>
  <para style="s1">Magkinabuhi Isip Anaa sa Kahayag</para>
  <para style="p">
    <verse number="1" style="v"/>Tungod kay kamo mga hinigugma nga anak sa Dios, sundoga ninyo siya. <verse number="2" style="v"/>Kinahanglan makita kanunay sa inyong kinabuhi nga gihigugma ninyo ang uban sama sa paghigugma ni Cristo kanato. Kay gihatag pa gani niya ang iyang kinabuhi alang kanato isip mahumot nga halad ngadto sa Dios.</para>
  <para style="p">
    <verse number="3" style="v"/>Tungod kay mga katawhan na kamo sa Dios, dili maayong paminawon nga hisgotan kamo nga nagbuhat sa mga malaw-ay sama sa pagpakighilawas gawas sa kaminyoon o pagkahakog. <verse number="4" style="v"/>Ug dili na maayong paminawon nga magsulti kamo sa mga binastos, o magsulti sa walay pulos nga mga estorya ug malaw-ay nga komedya. Hinuon, magsulti kita ug mga pagpasalamat sa Dios. <verse number="5" style="v"/>Timan-i gayod ninyo nga dili makasulod sa gingharian ni Cristo ug sa Dios ang mga tawo nga nagapakighilawas gawas sa kaminyoon, ang mga tawo nga mahugaw ug binuhatan, ug ang mga hakog. (Kay ang kahakog usa man ka pamaagi sa pagsimba sa mga dios-dios.)<note caller="+" style="f"><char style="fr" closed="false">5:5 </char><char style="ft" closed="false">Tungod kay kon hakog ang tawo palabihon niya ang mga butang dinhi sa kalibotan kaysa Dios.</char></note> <verse number="6" style="v"/>Tungod niini nga mga binuhatan sa mga tawo, silotan sila sa Dios kay wala sila nagatuman kaniya. Busa ayaw kamo patunto sa uban nga nagaingon nga kanang mga butanga dili daotan. <verse number="7" style="v"/>Ayaw usab kamo pakig-uban niining mga tawhana. <verse number="8" style="v"/>Kaniadto ang inyong hunahuna anaa pa sa kangitngit, apan karon tungod kay anaa na kamo sa Ginoo, anaa na kamo sa kahayag. Busa ipakita ninyo sa inyong pagkinabuhi nga kamo anaa na sa kahayag. <verse number="9" style="v"/>(Kay kon ang tawo anaa na sa kahayag, <char style="add">masayran mo tungod kay</char> ang iyang binuhatan maayo, matarong, ug gisunod niya ang kamatuoran.) <verse number="10" style="v"/>Tinguhaa nga masayran ninyo kon unsa ang makapalipay sa Ginoo. <verse number="11" style="v"/>Ayaw kamo pag-apil-apil sa mga binuhatan nga walay pulos nga gibuhat niadtong anaa sa kangitngit. Hinuon, ipakita ninyo kanila nga daotan ang ilang gibuhat. <verse number="12" style="v"/>(Makauulaw bisan gani ang paghisgot sa ilang mga gibuhat sa tago.) <verse number="13" style="v"/>Kon pasabton ninyo sila sa ilang mga gibuhat, masayran nila nga sayop sila. <verse number="14" style="v"/>Kay mahayagan ang tanan kon madan-agan na sa kamatuoran. Busa may gi-ingon:</para>
  <para style="q1">“Pagmata, ikaw nga natulog,</para>
  <para style="q1">bangon gikan sa mga patay,</para>
  <para style="q1">ug hayagan ka ni Cristo.”</para>
  <para style="p">
    <verse number="15" style="v"/>Busa pagmatngon kamo sa inyong pagkinabuhi. Ayaw kamo pagkinabuhi sama sa mga wala makasabot, kondili pagkinabuhi kamo isip mga tawo nga nakasabot <char style="add">sa kabubut-on sa Dios</char>. <verse number="16" style="v"/>Ayaw ninyo usiki ang inyong panahon, kondili gamita ninyo kini sa pagbuhat ug maayo, tungod kay daotan kining mga adlawa. <verse number="17" style="v"/>Ayaw kamo pagpakabuang, kondili sabta ninyo kon unsa ang kabubut-on sa Ginoo <char style="add">alang kaninyo</char>.</para>
  <para style="p">
    <verse number="18" style="v"/>Ayaw kamo paghubog-hubog, kay kini pagpatuyang lang sa inyong kinabuhi. Hinuon, pagpapuno kamo sa Espiritu <char style="add">Santo</char>. <verse number="19" style="v"/><char style="add">Sa inyong panagtigom,</char> gamita ninyo ang mga salmo ug uban pa nga mga awit mahitungod sa pagdayeg sa Ginoo. Ug pag-awit kamo nga kinasingkasing gayod. <verse number="20" style="v"/>Pagpasalamat kamo kanunay sa Dios nga Amahan pinaagi sa atong Ginoong Jesu-Cristo alang sa tanang mga butang.</para>
  <para style="s1">Ang Bana ug ang Asawa</para>
  <para style="p">
    <verse number="21" style="v"/>Pagpasakop kamo sa usag usa agig pagtahod kang Cristo.</para>
  <para style="p">
    <verse number="22" style="v"/>Kamo nga mga asawa, pagpasakop kamo sa inyong bana, sama sa inyong pagpasakop sa Ginoo. <verse number="23" style="v"/>Kay ang bana mao ang ulo sa iyang asawa sama usab nga si Cristo mao ang ulo sa mga tumutuo nga mao ang iyang lawas, ug siya usab ang Manluluwas. <verse number="24" style="v"/>Busa, ingon nga ang mga tumutuo nagapasakop kang Cristo, ang mga asawa kinahanglan usab nga magpasakop sa ilang mga bana.</para>
  <para style="p">
    <verse number="25" style="v"/>Kamo nga mga bana, higugmaa ninyo ang inyong asawa sama usab sa paghigugma ni Cristo sa mga tumutuo. Tungod sa iyang paghigugma kanato gihalad niya ang iyang kinabuhi <verse number="26" style="v"/>aron dawaton kita sa Dios, human kita mahinloi pinaagi sa pagbautismo nga inubanan sa pulong. <verse number="27" style="v"/><char style="add">Gibuhat niya kini</char> aron kita nga mga tumutuo madawat niya <char style="add">isip iyang pangasaw-onon</char> nga matahom kaayo, balaan, ug walay ikasaway; <char style="add">sama sa pangasaw-onon</char> nga walay depekto o kunot o unsa pa nga mga apan. <verse number="28" style="v"/>Busa ang mga bana kinahanglan gayod maghigugma sa ilang asawa sama sa ilang paghigugma sa ilang kaugalingon nga lawas, <char style="add">tungod kay ang magtiayon usa ra.</char> Ang nagahigugma sa iyang asawa nagahigugma sa iyang kaugalingon. <verse number="29" style="v"/>Walay tawo nga wala mahigugma sa iyang kaugalingon nga lawas, hinuon pakan-on ug atimanon gayod niya kini. Mao usab kini ang gibuhat ni Cristo kanato nga nagatuo kaniya, <verse number="30" style="v"/>tungod kay kita mga bahin sa iyang lawas. <verse number="31" style="v"/><char style="add">Nagaingon ang Kasulatan nga ang magtiayon usa ra.</char> “Ang lalaki mobulag sa iyang amahan ug inahan, ug makighiusa sa iyang asawa. Ug silang duha mahimong usa.”<note caller="+" style="f"><char style="fr" closed="false">5:31 </char><char style="ft" closed="false">Tan-awa usab ang <char style="xt"><ref loc="GEN 2:24">Gen. 2:24</ref></char>.</char></note> <verse number="32" style="v"/>Kahibulongan kining kamatuoran nga gipadayag, ug makaingon ako nga mao kini ang panig-ingnan sa relasyon ni Cristo sa tanan nga nagatuo kaniya. <verse number="33" style="v"/>Busa kamong mga bana, higugmaa ninyo ang inyong asawa sama sa inyong kaugalingon. Ug kamong mga asawa, tahora ninyo ang inyong bana.</para>
  <chapter number="6" style="c"/>
  <para style="s1">Ang mga Kabataan ug mga Ginikanan</para>
  <para style="p">
    <verse number="1" style="v"/>Kamong mga kabataan, tumana ninyo ang inyong mga ginikanan, kay mao kini ang angay nga buhaton sa tinuod nga Kristohanon. <verse number="2" style="v"/>“Tahora ang imong amahan ug inahan.” Mao kini ang una nga sugo nga may saad; <verse number="3" style="v"/><char style="add">ug mao kini ang saad,</char> “Aron mahimong maayo ang imong umaabot ug lugwayan ang imong kinabuhi dinhi sa kalibotan.”<note caller="+" style="f"><char style="fr" closed="false">6:3 </char><char style="ft" closed="false">Tan-awa usab ang <char style="xt"><ref loc="EXO 20:12">Exo. 20:12</ref>; <ref loc="DEU 5:16">Deu. 5:16</ref></char>.</char></note></para>
  <para style="p">
    <verse number="4" style="v"/>Kamong mga ginikanan, ayaw ninyo hagita nga masuko ang inyong mga kabataan, kondili amumaha hinuon ninyo sila sa pagdisiplina ug pagtudlo nga gikan sa Ginoo.</para>
  <para style="s1">Ang mga Ulipon ug mga Agalon</para>
  <para style="p">
    <verse number="5" style="v"/>Kamong mga ulipon, tumana ninyo ang inyong mga agalon dinhi sa yuta nga may pagtahod ug kahadlok. Pagtrabaho kamo nga kinasingkasing, ug pag-alagad kamo kanila sama nga si Cristo ang inyong gialagaran. <verse number="6" style="v"/>Busa pagtrabaho kamo nga kinasingkasing ingon nga mga ulipon ni Cristo, nga nagabuhat sa kabubut-on sa Dios ug dili nagapakita-kita lang aron malipay sila. <verse number="7" style="v"/>Tumana ninyo ang inyong buluhaton sa maayong kabubut-on ingon nga mga ulipon. Isipa ninyo nga ang Ginoo mao ang inyong gialagaran ug dili ang tawo lamang. <verse number="8" style="v"/>Hinumdomi ninyo nga ang Ginoo mao ang mobalos sa matag usa sumala sa iyang gibuhat nga maayo, ulipon man siya o dili.</para>
  <para style="p">
    <verse number="9" style="v"/>Ug kamong mga agalon, sa sama nga pamaagi ayoha ninyo pagdala ang inyong mga ulipon. Ayaw ninyo sila hulgaa, kay nasayod kamo nga kamo ug ang inyong mga ulipon may usa lang ka agalon sa langit ug wala siyay pinalabi.</para>
  <para style="s1">Ang mga Hinagiban Kontra kang Satanas</para>
  <para style="p">
    <verse number="10" style="v"/>Agig panapos, ipahimangno ko kaninyo nga magmalig-on kamo diha sa Ginoo pinaagi sa iyang gahom. <verse number="11" style="v"/>Gamita ninyo ang Isul-ob ninyo ang tanang kahimanan sa gubat aron makasukol kamo sa mga paglipat-lipat ni Satanas. <verse number="12" style="v"/>Kay ang atong kaaway dili mga tawo, kondili ang mga daotan nga espiritu nga nangulo ug anaa sa gahom. Kini sila nagahari sa kadaotan nga anaa sa kalibotan, ug anaa usab sila sa kawanangan. <verse number="13" style="v"/>Busa gamita ninyo ang tanang kahimanan sa gubat nga gihatag sa Dios, aron makasukol kamo sa panahon nga moabot ang kadaotan; ug sa pagkahuman niini magpabilin gihapon kamong lig-on. <verse number="14" style="v"/>Busa sukol kamo. Isul-ob ninyo ang kamatuoran ingon nga bakos. Gamita ninyo ang pagkamatarong ingon nga taming sa imong dughan. <verse number="15" style="v"/>Ug isul-ob ninyo ingon nga sapatos ang pagka-kanunayng andam sa pagsugilon sa Maayong Balita mahitungod sa kalinaw <char style="add">nga gihatag sa Dios</char>. <verse number="16" style="v"/>Gawas niana, gamita usab ninyo sa tanan nga panahon ang inyong pagtuo ingon nga taming, aron dili kamo madutlan sa mga pagsulay ni Satanas nga sama sa nagadilaab nga mga pana. <verse number="17" style="v"/>Ug gamita ninyo ingon nga “kalo” ang nahuptan ninyong kaluwasan. Gamita usab ninyo ingon nga espada ang pulong sa Dios nga gihatag sa Espiritu <char style="add">Santo aron ikasukol batok sa kaaway</char>. <verse number="18" style="v"/>Ug pag-ampo kamo kanunay nga tabangan kamo sa Dios pinaagi sa Espiritu <char style="add">Santo</char>. Ayaw gayod kamo pagpasagad, kondili pagpadayon hinuon kamo sa pag-ampo ug ayaw ninyo kalimti sa pag-ampo ang mga katawhan sa Dios. <verse number="19" style="v"/>Ug iampo usab ninyo ako nga tabangan ako sa Dios kon unsa ang akong angay isulti. Ug iampo ninyo nga dili ako mahadlok sa pagsulti mahitungod sa Maayong Balita nga wala isugilon kaniadto. <verse number="20" style="v"/>Kay gipadala ako <char style="add">sa Dios</char> aron magsangyaw niining Maayong Balita. Ug tungod sa akong pagsangyaw ania ako dinhi karon sa bilanggoan. Busa kon mahimo, iampo ninyo ako nga may kaisog ako sa pagsulti sumala sa angay kong buhaton.</para>
  <para style="s1">Ang Kataposan nga mga Tugon</para>
  <para style="p">
    <verse number="21" style="v"/>Si Tiquico mao ang mosugilon kaninyo mahitungod sa akong kahimtang ug buluhaton dinhi. Hinigugma siya nga igsoon ug kasaligan nga alagad sa Ginoo. <verse number="22" style="v"/>Gipadala ko siya diha aron masuginlan niya kamo mahitungod sa among kahimtang dinhi ug aron madasig kamo.</para>
  <para style="p">
    <verse number="23" style="v"/>Mga igsoon, hinaut nga madawat ninyo gikan sa Dios nga Amahan ug kang Ginoong Jesu-Cristo ang pakigdait ug ang dugang nga pagtuo ug paghinigugmaay sa usag usa. <verse number="24" style="v"/>Hinaut nga panalanginan sa Dios ang tanan nga nahigugma sa atong Ginoong Jesu-Cristo sa walay kataposan nga gugma.</para>
</usx>
