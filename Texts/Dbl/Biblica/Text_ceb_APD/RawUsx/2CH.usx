<?xml version="1.0" encoding="UTF-8"?>
<usx version="2.6">
  <book code="2CH" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">2 Cronica</para>
  <para style="toc1">2 Cronica</para>
  <para style="toc2">2 Cronica</para>
  <para style="toc3">2 Cro.</para>
  <para style="mt1">2 Cronica</para>
  <chapter number="1" style="c"/>
  <para style="s1">Nangayo si Solomon ug Kaalam</para>
  <para style="r">(<ref loc="1KI 3:1-15">1 Hari 3:1-15</ref>)</para>
  <para style="p">
    <verse number="1" style="v"/>Milig-on ang paghari ni Solomon nga anak ni David sa iyang gingharian kay kauban niya ang <char style="nd">Ginoo</char> nga iyang Dios, ug gihimo siyang labihan ka gamhanan. <verse number="2" style="v"/>Unya nakigsulti si Solomon sa tanang Israelinhon, sa mga komander sa linibo ug ginatos ka mga sundalo, sa mga maghuhukom, sa tanang pangulo sa Israel, ug sa tanang pangulo sa mga pamilya. <verse number="3" style="v"/>Unya miadto si Solomon ug ang tibuok katilingban sa simbahanan sa habog nga dapit sa Gibeon, tungod kay atua didto ang Tolda nga Tagboanan sa Dios. Kini nga Tolda gihimo ni Moises nga alagad sa <char style="nd">Ginoo</char> didto sa kamingawan. <verse number="4" style="v"/>Niadtong panahona nabalhin na ni David ang Kahon sa Dios gikan sa Kiriat Jearim ngadto sa tolda nga iyang giandam alang niini didto sa Jerusalem. <verse number="5" style="v"/>Apan ang bronsi nga halaran nga hinimo ni Bezalel nga anak ni Uri ug apo ni Hur atua pa gihapon sa <char style="add">Gibeon sa</char> atubangan sa Tolda sa <char style="nd">Ginoo</char>. Busa nagtigom didto si Solomon ug ang katilingban aron sa pagpangutana sa <char style="nd">Ginoo</char>. <verse number="6" style="v"/>Misaka si Solomon ngadto sa bronsi nga halaran didto sa presensya sa <char style="nd">Ginoo</char> sa Tolda nga Tagboanan, ug naghalad siya ug 1,000 ka mga halad nga sinunog.</para>
  <para style="p">
    <verse number="7" style="v"/>Nianang pagkagabii, nagpakita ang Dios kang Solomon ug miingon kaniya, “Sultihi ako kon unsay gusto mo nga ihatag ko kanimo.” <verse number="8" style="v"/>Mitubag si Solomon, “Gipakitaan mo ug dakong kaayo ang akong amahan nga si David, ug karon imo akong gipuli kaniya ingon nga hari. <verse number="9" style="v"/>Karon, <char style="nd">Ginoong</char> Dios, tumana ang imong gisaad sa akong amahan nga si David, kay imo akong gihimo nga hari sa katawhan nga daw sama kadaghan sa balas. <verse number="10" style="v"/>Hatagi ako sa kaalam ug kahibalo aron madumalahan ko kini nga katawhan. Kay kinsa may makahimo sa pagdumala niining imong katawhan nga labihan kadaghan?”</para>
  <para style="p">
    <verse number="11" style="v"/>Miingon ang Dios kang Solomon, “Tungod kay nangayo ka sa kaalam ug kahibalo sa pagdumala sa akong katawhan isip ilang hari ug wala ka mangayo ug bahandi, dungog, o kaha kamatayon sa imong mga kaaway o taas nga kinabuhi, <verse number="12" style="v"/>ihatag ko kanimo ang imong gipangayo nga kaalam ug kahibalo. Ug dili kay kana lang, hatagan ko usab ikaw ug bahandi, kabtangan, ug dungog nga wala gayod maangkon sa mga hari nga nagauna kanimo, ug dili usab maangkon sa mosunod kanimo.”</para>
  <para style="p">
    <verse number="13" style="v"/>Unya mibiya si Solomon sa Tolda nga Tagboanan didto sa simbahanan sa habog nga dapit sa Gibeon, ug mibalik sa Jerusalem diin nagpuyo siya ug naghari sa Israel.</para>
  <para style="s1">Ang Bahandi ni Solomon</para>
  <para style="r">(<ref loc="1KI 10:26-29">1 Hari 10:26-29</ref>)</para>
  <para style="p">
    <verse number="14" style="v"/>Nakatigom si Solomon ug 1,400 ka mga karwahe ug 12,000 ka mga kabayo.<note caller="+" style="f"><char style="fr" closed="false">1:14 </char><char style="fq" closed="false">kabayo</char><char style="fqa" closed="false">: </char><char style="ft" closed="false">o, </char><char style="fqa" closed="false">tigkabayo.</char></note> Gibutang niya ang uban niini sa mga lungsod nga butanganan sa iyang mga karwahe, ug ang uban didto kaniya sa Jerusalem. <verse number="15" style="v"/>Sa panahon nga siya ang hari, ang plata ug bulawan daw sama kaabunda sa mga bato didto sa Jerusalem, ug ang kahoyng sedro sama kaabunda sa mga <char style="add">ordinaryo nga mga kahoyng</char> sikomoro sa kabungtoran sa kasadpan.<note caller="+" style="f"><char style="fr" closed="false">1:15 </char><char style="fq" closed="false">kabungtoran sa kasadpan</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Shefela.</char></note> <verse number="16" style="v"/>Ang mga kabayo ni Solomon naggikan pa sa Ehipto<note caller="+" style="f"><char style="fr" closed="false">1:16 </char><char style="fq" closed="false">Ehipto</char><char style="fqa" closed="false">: </char><char style="ft" closed="false">o, </char><char style="fqa" closed="false">Muzur. </char><char style="ft" closed="false">Usa ka dapit duol sa Cilicia.</char></note> ug sa Cilicia.<note caller="+" style="f"><char style="fr" closed="false">1:16 </char><char style="fq" closed="false">Cilicia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Kue. </char><char style="ft" closed="false">Posible usa ka ngalan sa Cilicia.</char></note> Gipalit kini gikan sa Cilicia sa iyang mga tigpamalit sa husto nga kantidad. <verse number="17" style="v"/>Niadtong panahona, ang kantidad sa karwahe nga gikan sa Ehipto 600 ka buok nga pilak ug ang kabayo 150 ka buok nga pilak. Gibaligya usab kini ngadto sa mga hari sa mga Hetanhon ug mga Aramehanon.<note caller="+" style="f"><char style="fr" closed="false">1:17 </char><char style="fq" closed="false">Aramehanon</char><char style="fqa" closed="false">: </char><char style="ft" closed="false">o, </char><char style="fqa" closed="false">Syrianhon.</char></note></para>
  <chapter number="2" style="c"/>
  <para style="s1">Pagpangandam alang sa Pagtukod sa Templo</para>
  <para style="r">(<ref loc="1KI 5:1-18">1 Hari 5:1-18</ref>)</para>
  <para style="p">
    <verse number="1" style="v"/>Karon, nagmando si Solomon nga magpatukod ug templo alang sa kadungganan sa <char style="nd">Ginoo</char> ug palasyo alang sa iyang kaugalingon. <verse number="2" style="v"/>Nagkuha siyag 70,000 ka mga kargador, 80,000 ka tigtiltil ug mga bato sa kabungtoran, ug 3,600 ka mga porman.</para>
  <para style="p">
    <verse number="3" style="v"/>Nagpadala si Solomon niini nga mensahe ngadto kang Hiram<note caller="+" style="f"><char style="fr" closed="false">2:3 </char><char style="fq" closed="false">Hiram</char><char style="fqa" closed="false">: </char><char style="ft" closed="false">o, </char><char style="fqa" closed="false">Huram.</char></note> nga hari sa Tyre: “Padad-i akog mga kahoyng sedro sama sa imong gihimo alang sa akong amahan nga si David sa dihang nagpatukod siya sa iyang palasyo. <verse number="4" style="v"/>Magpatukod akog templo alang sa kadungganan sa <char style="nd">Ginoo</char> nga akong Dios. Mahimo kining balaan nga dapit nga igahin alang sa makanunayon nga pagsunog ug humot nga insenso ug sa paghalad sa balaan nga pan. <char style="add">Dinhi usab himuon</char> ang paghalad sa mga halad nga sinunog kada buntag ug gabii, ug sa mga Adlaw nga Igpapahulay, sa Pista sa Pagsugod sa Bulan, ug sa uban pang mga pista alang sa pagpasidungog sa <char style="nd">Ginoo</char> nga among Dios. Kini nga tulumanon kinahanglang buhaton sa mga Israelinhon hangtod sa kahangtoran.</para>
  <para style="p">
    <verse number="5" style="v"/>“Dako kaayo nga templo ang akong pagatukoron, tungod kay mas gamhanan ang among Dios kaysa uban nga mga dios. <verse number="6" style="v"/>Apan kinsay makahimo sa pagpatukod ug templo alang kaniya nga dili man gani siya paigo sa labing habog nga mga kalangitan! Busa kinsa man ako nga mopatukod ug templo nga alang kaniya? Ang mahimo ko lang mao ang pagtukod ug dapit nga sunoganan sa mga halad diha sa iyang presensya. <verse number="7" style="v"/>Busa padad-i akog tawo nga hanas mohimo <char style="add">ug mga butang nga</char> gikan sa bulawan, plata, bronsi, ug puthaw, ug hanas sa paghimog panapton nga kolor ube, pula ug asul, ug hanas sa pagkulit. Motrabaho siya uban sa akong mga hanas nga trabahante nga taga-Juda ug taga-Jerusalem, nga gipili nang daan sa akong amahan nga si David. <verse number="8" style="v"/>Padad-i usab akog mga kahoyng sedro, sipres, ug algum gikan sa Lebanon, kay nahibalo ako nga ang imong mga tawo hanas sa pagpamutol ug kahoy. Motabang ang akong mga tawo sa imong mga tawo <verse number="9" style="v"/>sa pag-andam ug daghan kaayong kahoy, tungod kay dako ug matahom ang templo nga akong pagatukoron. <verse number="10" style="v"/>Bayran ko ang imong mga tigputol ug kahoy ug 60,000 ka sakong trigo, 60,000 ka sakong barley, 110,000 ka galon nga bino, ug 110,000 ka galon nga lana sa olibo.”</para>
  <para style="p">
    <verse number="11" style="v"/>Mao kini ang balos ni Hiram nga hari sa Tyre sa sulat ni Solomon:</para>
  <para style="p">“Tungod kay gihigugma sa <char style="nd">Ginoo</char> ang iyang katawhan gihimo niya ikaw nga ilang hari. <verse number="12" style="v"/>Dalaygon ang <char style="nd">Ginoo</char>, ang Dios sa Israel nga naghimo sa langit ug sa kalibotan! Gihatagan niya si Haring David ug maalamon nga anak, nga puno sa kahibalo ug panabot, nga mopatukod ug templo alang sa <char style="nd">Ginoo</char> ug palasyo alang sa iyang kaugalingon.</para>
  <para style="p">
    <verse number="13" style="v"/>“Ipadala ko kanimo si Huram Abi, nga usa ka hanas kaayo nga trabahante. <verse number="14" style="v"/>Ang iyang inahan kaliwat ni Dan ug ang iyang amahan taga-Tyre. Hanas siya sa paghimog <char style="add">mga butang nga</char> gikan sa bulawan, plata, bronsi, puthaw, bato, ug kahoy, ug sa paghimog panapton nga linen nga kolor ube, pula ug asul. <char style="add">Hanas siya</char> sa bisan unsang klase sa pagkulit, ug makahimo siya sa bisan unsa nga disenyo nga imong ipahimo kaniya. Motrabaho siya uban sa imong mga trabahante ug sa mga trabahante nga gipili sa akong agalon nga si David, nga imong amahan.</para>
  <para style="p">
    <verse number="15" style="v"/>“Karon, talahuron <char style="add">nga Solomon</char>, ipadala kanamo ang trigo, barley, bino, ug lana sa olibo nga imong giingon <verse number="16" style="v"/>ug mamutol kami didto sa Lebanon sa mga kahoy nga imong gikinahanglan. Palutawon namo kini sa dagat ingon nga balsa paingon sa Jopa, ug kamo na ang modala niini sa Jerusalem.”</para>
  <para style="p">
    <verse number="17" style="v"/>Gipaihap ni Solomon ang tanang mga dumuduong sa Israel sama sa gihimo ni David nga iyang amahan, ug 153,600 <char style="add">silang tanan</char>. <verse number="18" style="v"/>Gihimo niya ang 70,000 kanila nga mga kargador, ang 80,000 mga tigtiltil ug mga bato sa kabungtoran, ug ang 3,600 mga porman.</para>
  <chapter number="3" style="c"/>
  <para style="s1">Gisugdan ni Solomon ang Pagpatukod sa Templo</para>
  <para style="p">
    <verse number="1" style="v"/>Unya gisugdan na ni Solomon ang pagpatukod sa templo sa <char style="nd">Ginoo</char> didto sa Jerusalem, sa bukid sa Moria, diin nagpakita ang <char style="nd">Ginoo</char> sa iyang amahan nga si David. Didto niya kini gipatukod sa giokanan ni Arauna<note caller="+" style="f"><char style="fr" closed="false">3:1 </char><char style="fq" closed="false">Arauna</char><char style="fqa" closed="false">: </char><char style="ft" closed="false">o, </char><char style="fqa" closed="false">Ornan.</char></note> nga Jebusihanon, ang dapit nga giandam ni David. <verse number="2" style="v"/>Gisugdan niya kini sa pagpatukod sa ikaduhang adlaw sa ikaduhang bulan, sa ikaupat nga tuig sa iyang paghari.</para>
  <para style="p">
    <verse number="3" style="v"/>Ang pundasyon nga gibutang ni Solomon alang sa templo sa Dios may gitas-on nga 90 ka piye ug gilapdon nga 30 ka piye. <verse number="4" style="v"/>Ang balkonahe sa atubangan sa templo 30 ka piye ang gitas-on, sama sa gilapdon sa templo. Ang gihabugon niini 30 usab ka piye. Gihaklapan ni Solomon ang sulod niini ug purong bulawan.</para>
  <para style="p">
    <verse number="5" style="v"/>Ang dako nga hawanan sa sulod sa templo iyang gipadingdingan ug kahoy nga sipres ug gihaklapan ug purong bulawan. Gipakulitan usab kinig mga disenyo nga palma ug kadena. <verse number="6" style="v"/>Gipadekorasyonan usab niya ang templo ug mahalong mga bato ug bulawan nga gikan pa sa Parvaim. <verse number="7" style="v"/>Gipahaklapan niyag bulawan ang mga sablayan, mga haligi sa pultahan, mga dingding, ug mga pultahan. Unya gipakulitan niyag kerubin ang mga dingding.</para>
  <para style="p">
    <verse number="8" style="v"/>Ang Labing Balaang Dapit may gilapdon nga 30 ka piye ug may gitas-on usab nga 30 ka piye, sama sa gilapdon sa templo. Ang sulod niini gihaklapan ug 21 ka toneladang bulawan. <verse number="9" style="v"/>Bulawan usab ang mga lansang nga gigamit, ug ang matag usa may gibug-aton nga mga tunga sa kilo. Ang mga dingding sa mga kuwarto sa ibabaw gihaklapan usab ug bulawan.</para>
  <para style="p">
    <verse number="10" style="v"/>Sa sulod sa Labing Balaang Dapit nagpahimo si Solomon ug duha ka kerubin ug gipahaklapan niya kinig bulawan. <verse number="11-13" style="v"/>Ang matag kerubin may duha ka pako, ug ang kada pako may gitas-on nga pito ug tunga ka piye. Busa ang tibuok nga gitas-on sa nagabukhad nga mga pako sa duha ka kerubin 30 piyes. Nagaabot ang tagsa nila ka pako ug ang pikas midapat sa bongbong. <verse number="14" style="v"/>Ang kurtina <char style="add">nga gitabil sa Labing Balaang Dapit</char> hinimo gikan sa linen nga kolor ube, asul, ug pula, ug gibordahan kini ug kerubin.</para>
  <para style="s1">Ang Duha ka Haligi nga Bronsi</para>
  <para style="r">(<ref loc="1KI 7:15-22">1 Hari 7:15-22</ref>)</para>
  <para style="p">
    <verse number="15" style="v"/>Nagpahimo usab si Solomon ug duha ka haligi sa atubangan sa templo nga ang gihabugon sa matag usa 52 ka piye. Sa ibabaw niining mga haligi may ulo-ulo nga pito ug tunga ka piye ang gihabugon. <verse number="16" style="v"/>Ang matag ulo-ulo gidekorasyonan ug linala nga kadena nga gibitayan ug laing 100 ka buok nga dekorasyon nga <char style="add">pormag prutas nga</char> pomegranata. <verse number="17" style="v"/>Gipatindog niya ang mga haligi sa atubangan sa templo. Ang haligi dapit sa habagatan ginganlan niyag Jakin, ug ang haligi sa amihan ginganlan niyag Boaz.</para>
  <chapter number="4" style="c"/>
  <para style="s1">Ang mga Kagamitan sa Templo</para>
  <para style="r">(<ref loc="1KI 7:23-51">1 Hari 7:23-51</ref>)</para>
  <para style="p">
    <verse number="1" style="v"/>Nagpahimo si Solomon ug bronsi nga halaran nga 30 ka piye kuwadrado, ug 15 ka piye ang gihabugon. <verse number="2" style="v"/>Nagpahimo usab siyag <char style="add">dakong sudlanan sa tubig nga</char> morag kawa, nga <char style="add">gitawag ug</char> Dagat. Ang giladmon niini pito ug tunga ka piye, ang gilapdon 15 ka piye, ug ang kalinginon niini 45 ka piye. <verse number="3" style="v"/>Ubos sa ngilit sa sudlanan, may gipalibot nga duha ka laray sa dekorasyon nga daw mga torong baka. Dihay tag-unom ka torong baka sa matag piye, ug gihulma kini nga unay sa sudlanan. <verse number="4" style="v"/>Nagtungtong ang sudlanan sa buko-buko sa 12 ka bronsing torong baka nga nagtalikdanay. Ang tulo ka baka nagaatubang sa amihan, ang tulo sa kasadpan, ang tulo sa habagatan, ug ang tulo sa sidlakan. <verse number="5" style="v"/>Ang gibag-on sa sudlanan tulo ka pulgada, ug ang baba niini daw sa baba sa tasa nga <char style="add">nagkurba pagawas</char> sama sa nagabukhad nga bulak sa liryo. Masudlan kinig mga 17,500 ka galon nga tubig. <verse number="6" style="v"/>Nagpahimo usab siyag napulo ka mga palanggana nga hugasanan sa mga halad nga sinunog. Gibutang ang lima niini sa habagatan ug ang lima sa amihan. Apan ang <char style="add">sudlanan sa tubig nga gitawag ug</char> Dagat maoy gamiton sa mga pari sa pagpanghugas sa ilang kaugalingon. <verse number="7" style="v"/>Unya nagpahimo siyag napulo ka bulawang butanganan ug suga sumala sa plano, ug gibutang kini sa templo, lima sa habagatan ug lima sa amihan. <verse number="8" style="v"/>Nagpahimo usab siyag napulo ka lamisa ug gibutang kini sa templo, lima sa habagatan ug lima sa amihan. Dayon, nagpahimo siyag 100 ka yahong nga bulawan <char style="add">nga gamiton sa pagpangwisik</char>.</para>
  <para style="p">
    <verse number="9" style="v"/>Nagpahimo siyag hawanan alang sa mga pari ug ang halapad nga hawanan sa gawas. Gipahimoan niya kinig mga pultahan nga gihaklapan ug bronsi. <verse number="10" style="v"/>Gibutang niya ang <char style="add">sudlanan sa tubig nga gitawag ug</char> Dagat sa habagatang-sidlakan nga eskina sa templo. <verse number="11" style="v"/>Nagpahimo usab siyag mga kolon, mga pala, ug mga yahong <char style="add">nga gamiton sa pagpangwisik</char>.</para>
  <para style="p">Nahuman ra gayod ni Huram <char style="add">Abi</char> ang tanang gipahimo ni Haring Solomon alang sa templo sa Dios. <char style="add">Mao kini ang iyang gipanghimo:</char></para>
  <para style="li1">
    <verse number="12" style="v"/>ang duha ka haligi;</para>
  <para style="li1">ang duha ka daw yahong nga ulo-ulo sa ibabaw sa mga haligi;</para>
  <para style="li1">ang duha ka linala nga mga kadena nga dekorasyon sa mga ulo-ulo sa mga haligi;</para>
  <para style="li1">
    <verse number="13" style="v"/>ang 400 ka <char style="add">mga dekorasyon nga pormag prutas nga</char> pomegranata (duha ka laray niini gibitay sa linala nga mga kadena nga naglibot sa ulo-ulo sa mga haligi);</para>
  <para style="li1">
    <verse number="14" style="v"/>ang mga karomata ug mga palanggana nga gitungtong niini;</para>
  <para style="li1">
    <verse number="15" style="v"/>ang <char style="add">sudlanan sa tubig nga gitawag ug</char> Dagat ug ang 12 ka torong baka nga tungtongan niini;</para>
  <para style="li1">
    <verse number="16" style="v"/>ang mga kolon, mga pala, mga dagkong tinidor alang sa karne, ug ang uban pang mga galamiton.</para>
  <para style="b"/>
  <para style="p">Kining tanang mga butang alang sa templo sa <char style="nd">Ginoo</char> nga gihimo ni Huram Abi alang kang Haring Solomon pulos hinimo gikan sa bronsi nga gipasinaw. <verse number="17" style="v"/>Gipahimo kini ni Haring <char style="add">Solomon</char> pinaagi sa hulmahan nga atua sa Kapatagan sa Jordan, sa tunga-tunga sa Sucot ug Zaretan. <verse number="18" style="v"/>Labihan kadaghan ang bronsi nga gigamit ni Solomon, busa wala na mahibaloi kon pila ang gibug-aton niadtong tanan.</para>
  <para style="p">
    <verse number="19" style="v"/>Nagpahimo usab si Solomon niini nga mga kagamitan alang sa templo sa Dios:</para>
  <para style="li1">ang bulawan nga halaran;</para>
  <para style="li1">ang mga lamisa nga butanganan sa pan nga ginahalad sa presensya sa Dios;</para>
  <para style="li1">
    <verse number="20" style="v"/>ang mga butanganan sa mga suga nga purong bulawan ug ang mga suga niini nga pasigahon sa atubangan sa Labing Balaang Dapit sumala sa tulumanon bahin niini;</para>
  <para style="li1">
    <verse number="21" style="v"/>ang dekorasyon nga mga bulak, ang mga lampara ug ang mga kimpit, tanan purong bulawan;</para>
  <para style="li1">
    <verse number="22" style="v"/>ang mga pangkorte sa pabilo sa suga, mga yahong <char style="add">nga gamiton sa pagpangwisik</char>, mga sudlanan sa insenso, ug mga butanganan sa baga, nga <char style="add">tanan purong</char> bulawan;</para>
  <para style="li1">ang mga pultahan sa templo ug ang mga pultahan paingon sa Labing Balaang Dapit nga hinaklapan ug bulawan.</para>
  <chapter number="5" style="c"/>
  <para style="p">
    <verse number="1" style="v"/>Sa dihang nahuman na ni Solomon ang tanang buluhaton alang sa templo sa <char style="nd">Ginoo</char>, gidala niya sa mga bodega sa templo ang tanang mga butang nga gigahin sa iyang amahan nga si David—ang mga pilak, mga bulawan, ug ang tanang mga kagamitan.</para>
  <para style="s1">Gidala sa Templo ang sudlanan sa Kasabotan</para>
  <para style="r">(<ref loc="1KI 8:1-9">1 Hari 8:1-9</ref>)</para>
  <para style="p">
    <verse number="2" style="v"/>Gipatawag ni <char style="add">Haring</char> Solomon sa Jerusalem ang mga tigdumala sa Israel ug ang tanang pangulo sa mga tribo ug sa mga pamilya sa Israel aron sa pagkuha sa sudlanan sa Kasabotan sa <char style="nd">Ginoo</char> gikan sa Zion, ang Lungsod ni David.<note caller="+" style="f"><char style="fr" closed="false">5:2 </char><char style="fq" closed="false">Lungsod ni David</char><char style="fqa" closed="false">: </char><char style="ft" closed="false">Usa kini ka dapit nga sakop sa Jerusalem. Tan-awa usab sa 2 Sam. 5:7 ug 1 Mga Hari 9:24.</char></note> <verse number="3" style="v"/>Nangadto silang tanan kang Haring <char style="add">Solomon</char> sa panahon sa Pista <char style="add">sa Pagpatindog sa mga Payag</char>, sa ikapito nga bulan.</para>
  <para style="p">
    <verse number="4-5" style="v"/>Sa dihang nagkatigom na ang tanang tigdumala sa Israel, gikuha sa mga pari ug mga Levita ang Kahon, apil ang Tolda nga Tagboanan ug ang sagrado nga mga kagamitan niini, ug gidala kining tanan <char style="add">sa templo</char>. <verse number="6" style="v"/>Naghalad si Haring Solomon ug ang tibuok katilingban sa Israel sa atubangan sa Kahon <char style="add">sa Kasabotan</char>. Labihan kadaghan sa mga karnero ug mga baka nga ilang gihalad; dili kini maihap.</para>
  <para style="p">
    <verse number="7" style="v"/>Unya gidala sa mga pari ang sudlanan sa Kasabotan sa <char style="nd">Ginoo</char> sa butanganan niini didto sa kinasuloran nga bahin sa templo, sa Labing Balaang Dapit, didto ilalom sa mga pako sa mga kerubin. <verse number="8" style="v"/>Nagabukhad ang mga pako sa mga kerubin, busa natabonan ang Kahon ug ang mga tukon <char style="add">nga pangdayong</char> niini. <verse number="9" style="v"/>Kini nga mga tukon labihan ka tag-as, nga ang mga tumoy niini nga lapaw sa Kahon makita gikan sa sulod sa Balaang Dapit, kon mag-atubang sa kinasuloran nga bahin sa templo, apan dili kini makita sa gawas sa Balaang Dapit. Ug anaa pa kini hangtod karon. <verse number="10" style="v"/>Walay laing sulod ang Kahon gawas sa duha ka lagpad nga mga bato nga gibutang ni Moises sa didto pa siya sa Horeb, diin naghimo ang <char style="nd">Ginoo</char> ug kasabotan sa mga Israelinhon sa dihang migawas sila gikan sa Ehipto.</para>
  <para style="p">
    <verse number="11" style="v"/>Pagkahuman niadto, nanggawas ang mga pari sa Balaang Dapit. Ang tanang mga pari nga atua didto nanghinlo sa ilang kaugalingon,<note caller="+" style="f"><char style="fr" closed="false">5:11 </char><char style="fq" closed="false">nanghinlo sa ilang kaugalingon</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">gihimo nila ang seremonya nga makapahimo kanilang angayan nga moalagad sa Dios.</char></note> turno man nila sa pag-alagad o dili. <verse number="12" style="v"/>Ang mga Levita nga mga musikero nga sila si Asaf, Heman, Jedutun, ug ang ilang mga anak ug mga paryente nanindog sa sidlakang bahin sa halaran. Nagbisti silag linen ug nanagtukar ug simbal, harpa, ug lira. Giduyogan sila sa 120 ka mga pari nga nagtrumpeta. <verse number="13" style="v"/>Ang mga tigtrumpeta ug mga mag-aawit naghiusa sa pagdayeg ug pagpasalamat sa <char style="nd">Ginoo</char> dinuyogan sa mga trumpeta, simbal, ug sa uban pang mga instrumento. Mao kini ang ilang giawit:</para>
  <para style="q1">“Maayo ang <char style="nd">Ginoo</char>; ang iyang gugma walay kataposan.”</para>
  <para style="p">Unya may panganod nga milukop sa templo sa <char style="nd">Ginoo</char>. <verse number="14" style="v"/>Wala na makapadayon ug himo ang mga pari sa ilang buluhaton <char style="add">sa templo</char> tungod sa panganod, kay napuno sa gamhanang presensya sa <char style="nd">Ginoo</char> ang templo sa Dios.</para>
  <chapter number="6" style="c"/>
  <para style="p">
    <verse number="1" style="v"/>Unya nagaampo si Solomon, “<char style="nd">Ginoo</char> nagaingon ka nga mopuyo ka sa mabagang dag-om. <verse number="2" style="v"/>Karon nakapatukod na akog labihan katahom nga templo alang kanimo, nga imong mapuy-an hangtod sa kahangtoran.”</para>
  <para style="s1">Ang Mensahe ni Solomon sa Katawhan sa Israel</para>
  <para style="r">(<ref loc="1KI 8:14-21">1 Hari 8:14-21</ref>)</para>
  <para style="p">
    <verse number="3" style="v"/>Unya miatubang si Haring <char style="add">Solomon</char> sa tibuok katilingban sa Israel nga nagtindog didto, ug gipanalanginan niya sila. <verse number="4" style="v"/>Miingon siya, “Dalaygon ang <char style="nd">Ginoo</char>, ang Dios sa Israel. Gituman niya ang iyang gisaad sa akong amahan nga si David. Miingon siya kaniadto, <verse number="5" style="v"/>‘Sukad sa panahon nga gipagawas ko ang akong katawhan <char style="add">nga mga Israelinhon</char> gikan sa Ehipto, wala ako magpili ug siyudad gikan sa bisan unsa nga tribo sa Israel aron patukoran ug templo sa pagpasidungog kanako, ug wala usab ako magpili ug hari nga modumala sa akong katawhan nga mga Israelinhon. <verse number="6" style="v"/>Apan karon gipili ko ang Jerusalem ingon nga dapit diin pasidunggan ako, ug gipili ko si David nga modumala sa akong katawhan nga mga Israelinhon.’</para>
  <para style="p">
    <verse number="7" style="v"/>“Gusto gayod ang akong amahan nga si David nga magpatukod sa templo alang sa kadungganan sa <char style="nd">Ginoo</char>, ang Dios sa Israel. <verse number="8" style="v"/>Apan miingon ang <char style="nd">Ginoo</char> kaniya, ‘Maayo man nga nagahandom ka gayod sa pagpatukod sa templo aron pasidunggan ako. <verse number="9" style="v"/>Apan dili ikaw ang magpatukod niini kondili ang imong kaugalingong anak. Siya ang magpatukod sa templo aron pasidunggan ako.’</para>
  <para style="p">
    <verse number="10" style="v"/>“Gituman sa <char style="nd">Ginoo</char> ang iyang gisaad. Ako ang mipuli sa akong amahan nga si David ingon nga hari sa Israel, sumala sa gisaad sa <char style="nd">Ginoo</char>. Ug gipatukod ko ang templo alang sa kadungganan sa <char style="nd">Ginoo</char>, ang Dios sa Israel. <verse number="11" style="v"/>Ug didto gipahimutang ko ang Kahon nga gibutangan sa Kasabotan nga gihimo sa <char style="nd">Ginoo</char> sa katawhan sa Israel.”</para>
  <para style="s1">Ang Pag-ampo ni Solomon alang sa Katawhan sa Israel</para>
  <para style="r">(<ref loc="1KI 8:22-53">1 Hari 8:22-53</ref>)</para>
  <para style="p">
    <verse number="12" style="v"/>Sa presensya sa tibuok katilingban sa Israel, mibarog si Solomon atubangan sa halaran sa <char style="nd">Ginoo</char> ug gibayaw niya ang iyang mga kamot. <verse number="13" style="v"/><char style="add">Sa wala pa kini mahitabo,</char> nagpahimo si <char style="add">Haring</char> Solomon ug usa ka bronsi nga entablado nga may gitas-on ug gilapdon nga tag-pito ka piye ug tunga, ug may gihabugon nga upat ka piye ug tunga. Gibutang niya kini sa taliwala sa hawanan sa gawas sa templo. Mitindog si Solomon sa maong entablado, ug unya miluhod atubangan sa katawhan sa Israel nga nagabayaw sa iyang mga kamot. <verse number="14" style="v"/>Nagaampo siya:</para>
  <para style="p">“<char style="nd">Ginoo</char>, Dios sa Israel, walay Dios nga sama kanimo sa langit o sa yuta. Ginatuman mo ang imong kasabotan, ug ginapakita mo ang imong gugma sa imong mga alagad nga nagasunod kanimo sa tibuok nilang kasingkasing. <verse number="15" style="v"/>Gituman mo ang imong gisaad sa imong alagad nga si David, nga akong amahan. Ikaw mismo ang nagsaad niana, ug ikaw usab mismo ang nagtuman niana karong adlawa. <verse number="16" style="v"/>Ug karon, <char style="nd">Ginoo</char>, Dios sa Israel, tumana usab ang imong gisaad sa imong alagad nga si David, nga akong amahan, sa dihang miingon ka kaniya, ‘Dili ka mawad-an ug kaliwat nga mopuli kanimo ingon nga hari sa Israel kon magmatinumanon ang imong mga kaliwat sa pagsunod sa akong kasugoan sama sa imong gihimo.’ <verse number="17" style="v"/>Busa karon, O <char style="nd">Ginoo</char>, Dios sa Israel, tumana ang imong gisaad sa imong alagad nga si David.</para>
  <para style="p">
    <verse number="18" style="v"/>“Apan mopuyo ka ba gayod, O Dios, sa kalibotan uban sa mga tawo? Dili ka man gani maigo sa langit, bisan pa sa labing habog nga kalangitan, unsa pa kaha dinhi sa templo nga akong gipatukod? <verse number="19" style="v"/>Pamatia hinuon ako nga imong alagad sa akong pag-ampo ug pagpakilooy. O <char style="nd">Ginoo</char> nga akong Dios, pamatia ang akong pagpanawag ug pag-ampo sa imong presensya. <verse number="20" style="v"/>Hinaut nga bantayan mo kining templo adlaw ug gabii, kining lugar diin ikaw pasidunggan sumala sa imong giingon. Hinaut nga pamation mo ako nga imong alagad sa akong pag-ampo nga nagaatubang niining lugara. <verse number="21" style="v"/>Pamatia ang akong mga hangyo ug ang mga hangyo sa imong katawhan samtang nagaampo kami nga nagaatubang niining dapita. Pamatia kami diha sa imong puloy-anan sa langit. Ug kon madungog mo kami, pasayloa <char style="add">kami</char>.</para>
  <para style="p">
    <verse number="22" style="v"/>“Kon ang usa ka tawo giakusaran nga nakasala sa iyang isigka-tawo ug papanumpaon, ug unya moanhi siya sa imong halaran niini nga templo sa pagpanumpa <char style="add">nga inosente siya</char>, <verse number="23" style="v"/>pamatia kini diha sa langit ug hukmi ang imong mga alagad. Siloti ang nakasala sumala sa iyang binuhatan, ug hatagi ug hustisya ang walay sala, aron mapamatud-an nga inosente siya.</para>
  <para style="p">
    <verse number="24" style="v"/>“Kon ang imong katawhan nga mga Israelinhon mapildi sa ilang mga kaaway tungod kay nakasala sila kanimo, ug unya mobalik sila kanimo, modayeg kanimo ug mag-ampo niini nga templo, <verse number="25" style="v"/>pamatia sila diha sa langit. Pasayloa sila sa ilang mga sala ug dad-a sila pagbalik sa yuta nga gihatag mo sa ilang mga katigulangan.</para>
  <para style="p">
    <verse number="26" style="v"/>“Kon dili mo paulanon tungod kay nakasala kanimo ang imong katawhan, ug unya mag-ampo sila nga nagaatubang niini nga templo ug modayeg kanimo, ug maghinulsol sila sa ilang mga sala tungod kay gisilotan mo sila, <verse number="27" style="v"/>pamatia sila diha sa langit. Pasayloa sila nga imong mga alagad, ang imong katawhan nga mga Israelinhon. Tudloi sila sa matarong nga pagkinabuhi, ug padad-i ug ulan ang yuta nga imong gihatag kanila ingon nga ilang panulondon.</para>
  <para style="p">
    <verse number="28" style="v"/>“Kon may moabot nga kagutom sa yuta <char style="add">sa imong katawhan</char>, o kaha katalagman, init nga hangin, peste sa mga tanom sama sa mga dulon ug mga ulod, o kon libotan sa mga kaaway ang ilang mga lungsod, o moabot kanila ang bisan unsa nga balatian; <verse number="29" style="v"/>kon aduna kanilay mag-ampo o magpakilooy kanimo, <char style="add">pamatia sila.</char> Kon giila nila nga tungod sa ilang mga sala miabot kining mga pag-antos ug kasakit kanila, ug mag-ampo sila nga nagabayaw sa ilang mga kamot, ug nagaatubang niini nga templo, <verse number="30" style="v"/>pamatia sila diha sa imong puloy-anan sa langit. Pasayloa sila, ug himoa sa matag usa kanila ang angay sa ilang mga binuhatan, kay ikaw lamang gayod ang nasayod kon unsay anaa sa kasingkasing sa tawo. <verse number="31" style="v"/>Unya motahod sila kanimo ug mosunod sa imong mga pamaagi samtang nagapuyo sila sa yuta nga imong gihatag sa among mga katigulangan.</para>
  <para style="p">
    <verse number="32" style="v"/>“Kon ang <char style="add">mga</char> langyaw nga nagapuyo sa layong dapit makadungog sa imong kabantog ug pagkagamhanan, ug moanhi sila dinhi sa pagsimba kanimo ug mag-ampo sila nga nagaatubang niini nga templo, <verse number="33" style="v"/>pamatia sila diha sa imong puloy-anan sa langit. Ug buhata ang tanan nilang gihangyo, aron ang tanang mga tawo sa kalibotan makaila kanimo ug motahod kanimo sama sa imong katawhan nga mga Israelinhon, ug aron mahibalo sila nga gipasidunggan ka dinhi sa templo nga akong gipatukod.</para>
  <para style="p">
    <verse number="34" style="v"/>“Kon ang imong katawhan molakaw sa pagpakiggira sumala sa imong mando, ug kon mag-ampo sila kanimo nga nagaatubang niining siyudad nga imong gipili ug sa <char style="add">templo nga</char> akong gipatukod sa pagpasidungog kanimo, <verse number="35" style="v"/>pamatia diha sa langit ang ilang mga pag-ampo ug mga hangyo, ug hatagi sila sa kadaogan.<note caller="+" style="f"><char style="fr" closed="false">6:35 </char><char style="fq" closed="false">hatagi sila sa kadaogan</char><char style="fqa" closed="false">: </char><char style="ft" closed="false">o, </char><char style="fqa" closed="false">ihatag ang husto alang kanila. </char><char style="ft" closed="false">Mao usab sa bersikulo 39.</char></note></para>
  <para style="p">
    <verse number="36" style="v"/>“Kon makasala sila kanimo—kay wala may bisan usa nga dili makasala—ug masuko ka ug itugyan mo sila sa ilang mga kaaway ug bihagon sila sa halayo o sa duol nga dapit, <verse number="37" style="v"/>ug kon sa kaulahian makaamgo sila, maghinulsol, ug magpakilooy kanimo nga nagaingon, ‘Nakasala kami, ug daotan ang among gihimo,’ <verse number="38" style="v"/><char style="add">pamatia ang ilang pag-ampo.</char> Kon didto sa dapit diin gibihag sila mobalik sila kanimo sa tibuok nilang kasingkasing ug hunahuna, ug mag-ampo nga nagaatubang niining yuta nga imong gihatag sa ilang mga katigulangan, niining siyudad nga imong gipili, ug niining templo nga akong gipatukod sa pagpasidungog kanimo, <verse number="39" style="v"/>pamatia ang ilang mga pag-ampo ug mga hangyo diha sa imong puloy-anan sa langit, ug hatagi sila sa kadaogan. Pasayloa ang imong katawhan nga nakasala kanimo.</para>
  <para style="p">
    <verse number="40" style="v"/>“O Dios ko, hinaut nga imong tagdon ug pamation ang mga pag-ampo nga gihimo dinhi niining dapita.</para>
  <para style="p">
    <verse number="41" style="v"/>“Karon, <char style="nd">Ginoong</char> Dios, dali, anhi na <char style="add">sa imong templo,</char> sa dapit nga imong pahulayanan, sa nahimutangan sa Kahon <char style="add">sa Kasabotan nga simbolo</char> sa imong gahom. Hinaut nga masinati sa imong mga pari ang imong pagluwas kanila, ug magmalipayon ang imong matinumanong katawhan. <verse number="42" style="v"/>O <char style="nd">Ginoong</char> Dios, ayaw isalikway ang imong pinili nga hari. Hinumdomi ang imong makanunayon nga gugma kang David nga imong alagad.”</para>
  <chapter number="7" style="c"/>
  <para style="s1">Ang Pagdedikar sa Templo</para>
  <para style="r">(<ref loc="1KI 8:62-66">1 Hari 8:62-66</ref>)</para>
  <para style="p">
    <verse number="1" style="v"/>Pagkahuman ni Solomon ug ampo, may kalayo nga mikunsad gikan sa langit ug milamoy sa halad nga sinunog ug sa uban pang mga halad, ug ang gamhanang presensya sa <char style="nd">Ginoo</char> milukop sa templo. <verse number="2" style="v"/>Dili makasulod ang mga pari sa templo sa <char style="nd">Ginoo</char> tungod kay ang gamhanang presensya sa <char style="nd">Ginoo</char> milukop sa templo. <verse number="3" style="v"/>Sa dihang nakita sa tanang mga Israelinhon ang kalayo nga mikunsad ug ang gamhanang presensya sa <char style="nd">Ginoo</char> ibabaw sa templo, mihapa sila ug misimba ug nagpasalamat sa <char style="nd">Ginoo</char> kay maayo siya ug ang iyang gugma nagapadayon hangtod sa kahangtoran.</para>
  <para style="p">
    <verse number="4" style="v"/>Unya naghalad si Haring <char style="add">Solomon</char> ug ang tanang katawhan ngadto sa <char style="nd">Ginoo</char>. <verse number="5" style="v"/>Naghalad si Haring Solomon ug 22,000 ka baka ug 120,000 ka karnero ug kanding. Niining paagiha, gidedikar sa hari ug sa mga katawhan ang templo sa Dios. <verse number="6" style="v"/>Mibarog sa ilang mga pwesto <char style="add">didto sa templo</char> ang mga pari, ug ingon usab ang mga Levita nga nanag-awit, “Ang iyang gugma walay kataposan.” Giduyogan nila kini sa mga instrumento nga gipahimo ni Haring David alang sa pagdayeg sa <char style="nd">Ginoo</char>. Atbang sa mga Levita, mipatingog usab ang mga pari sa ilang mga trumpeta samtang nanindog ang tanang mga Israelinhon.</para>
  <para style="p">
    <verse number="7" style="v"/>Gigahin ni Solomon ang hawanan nga anaa sa atubangan sa templo sa <char style="nd">Ginoo</char>. Naghalad sila ni Solomon didto ug mga halad nga sinunog, mga halad sa pagpasidungog sa <char style="nd">Ginoo</char>, ug mga tambok nga halad alang sa maayong relasyon, kay ang bronsi nga halaran nga iyang gipahimo gamay ra alang niini nga mga halad.</para>
  <para style="p">
    <verse number="8" style="v"/>Gisaulog usab ni Solomon ug sa tanang mga Israelinhon ang Pista <char style="add">sa Pagpatindog sa mga Payag</char> sulod sa pito ka adlaw. Daghan kaayong mga katawhan ang nagtigom gikan sa Lebo Hamat <char style="add">sa amihan</char> hangtod sa Yuta sa Ehipto <char style="add">sa habagatan</char>. <verse number="9" style="v"/>Sa ikawalo nga adlaw, naghimo sila sa kataposang panagtigom, tungod kay sulod sa pito ka adlaw gisaulog nila ang pagdedikar sa halaran <char style="add">ug sa tibuok templo</char>, ug sa laing pito ka adlaw gisaulog nila ang Pista <char style="add">sa Pagpatindog sa mga Payag</char>. <verse number="10" style="v"/>Pagkasunod nga adlaw, nga mao ang ika-23 nga adlaw sa ikapito nga bulan, gipapauli ni Solomon ang mga tawo. Namauli sila nga labihan kamalipayon tungod sa <char style="add">tanang</char> kaayo nga gihimo sa <char style="nd">Ginoo</char> kang David ug kang Solomon, ug sa iyang katawhan nga mga Israelinhon.</para>
  <para style="s1">Nagpakita ang Dios kang Solomon</para>
  <para style="r">(<ref loc="1KI 9:1-9">1 Hari 9:1-9</ref>)</para>
  <para style="p">
    <verse number="11" style="v"/>Nahuman ra gayod ni Solomon ang pagpatukod sa templo sa <char style="nd">Ginoo</char> ug sa iyang palasyo. Nagmalampuson siya sa pagtuman sa tanan niyang giplano alang niini. <verse number="12" style="v"/>Unya usa ka gabii, nagpakita ang <char style="nd">Ginoo</char> kaniya <char style="add">pinaagi sa damgo</char> ug miingon, “Nadungog ko ang imong pag-ampo ug gipili ko kini nga templo ingon nga dapit nga halaran sa mga halad.</para>
  <para style="p">
    <verse number="13" style="v"/>“Kon pananglit dili ko paulanon, o ipakaon ko sa mga dulon ang mga tanom sa inyong yuta, o padad-an ko ang akong katawhan ug katalagman, <verse number="14" style="v"/>ug unya magpaubos sa ilang kaugalingon ang katawhan nga akong gipili, mag-ampo, modangop kanako, ug mobiya sa ilang daotang mga binuhatan, mamati ako sa langit ug pasayloon ko ang ilang sala, ug unya panalanginan ko <char style="add">pag-usab</char> ang ilang yuta. <verse number="15" style="v"/>Hatagan ko silag pagtagad ug pamation ko ang mga pag-ampo nga ilang gihimo dinhi niining dapita, <verse number="16" style="v"/>kay kini nga templo akong gipili ug gilain ingon nga usa ka dapit diin pasidunggan ako hangtod sa kahangtoran. Bantayan ko kini ug atimanon kanunay.</para>
  <para style="p">
    <verse number="17" style="v"/>“Ug ikaw, kon magkinabuhi ka nga matinumanon kanako sama sa gibuhat sa imong amahan nga si David, ug kon buhaton mo ang tanan nga gipahimo ko kanimo ug tumanon ang akong mga tulumanon ug mga lagda, <verse number="18" style="v"/>padayon nga maghari ang imong mga kaliwat hangtod sa kahangtoran. Mao usab kini ang akong gisaad sa imong amahan nga si David sa dihang giingnan ko siya, ‘Dili ka mawad-an ug kaliwat nga magahari sa Israel.’ <verse number="19" style="v"/>Apan kon motalikod kamo ug dili motuman sa mga sugo ug mga tulumanon nga gihatag ko kaninyo, ug kon moalagad ug mosimba kamo sa ubang mga dios, <verse number="20" style="v"/>papahawaon ko kamo sa yuta nga gihatag ko kaninyo, ug isalikway ko kining templo nga gipili ko ingon nga dapit diin pasidunggan ako. Unya himuon kining panig-ingnan sa kaalaotan ug bugalbugalan kini sa tanang mga tawo. <verse number="21" style="v"/>Ug bisag gibantog kini nga templo, <char style="add">gub-on ko kini.</char> Makurat ug matingala gayod ang tanan nga molabay dinhi ug moingon, ‘Nganong gihimo man kini sa <char style="nd">Ginoo</char> niining yutaa ug niini nga templo?’ <verse number="22" style="v"/>Motubag ang uban, ‘Tungod kay gisalikway nila ang <char style="nd">Ginoo</char>, ang Dios sa ilang mga katigulangan nga nagpagawas kanila gikan sa Ehipto, ug mialagad sila ug misimba sa ubang mga dios. Mao kana nga gipadad-an sila sa <char style="nd">Ginoo</char> niini nga mga katalagman.’ ”</para>
  <chapter number="8" style="c"/>
  <para style="s1">Ang Uban pang Napatukod ni Solomon</para>
  <para style="r">(<ref loc="1KI 9:10-28">1 Hari 9:10-28</ref>)</para>
  <para style="p">
    <verse number="1" style="v"/>Pagkahuman sa 20 ka tuig nga pagpatukod ni Solomon sa templo sa <char style="nd">Ginoo</char> ug sa iyang palasyo, <verse number="2" style="v"/>gipatukod niya pag-usab ang mga lungsod nga gihatag kaniya ni Hiram<note caller="+" style="f"><char style="fr" closed="false">8:2 </char><char style="fq" closed="false">Hiram</char><char style="fqa" closed="false">: </char><char style="ft" closed="false">o, </char><char style="fqa" closed="false">Huram.</char></note> ug gipapuy-an niya kini sa mga Israelinhon. <verse number="3" style="v"/>Mao usab kini ang panahon nga gisulong ni Solomon ug giilog ang Hamat Zoba. <verse number="4" style="v"/>Gipatukod usab niya <char style="add">pag-usab</char> ang Tadmor nga anaa mahimutang sa kamingawan ug ang mga lungsod sa Hamat nga gipatukoran niya sa mga bodega. <verse number="5" style="v"/>Gipalig-on niya ang ibabaw ug ubos nga bahin sa Bet Horon. Gipalibotan niya kini ug mga paril ug gipabutangan ug mga pultahan nga adunay mga trangka. <verse number="6" style="v"/>Mao usab ang iyang gihimo sa Baalat ug sa uban pang mga lungsod nga gipatukoran niya sa iyang mga bodega, ug butanganan sa iyang mga karwahe ug mga kabayo. Gipatukod niya ang tanang gusto niyang tukoron didto sa Jerusalem, sa Lebanon, ug sa tanang yuta nga sakop niya.</para>
  <para style="p">
    <verse number="7-8" style="v"/>May mga katawhan pa nga dili mga Israelinhon nga nahibilin sa Israel. Sila mao ang mga kaliwat sa mga Hitihanon, Amorihanon, Perisihanon, Hibihanon, ug mga Jebusihanon, nga wala mahurot ug pamatay sa mga Israelinhon <char style="add">sa pag-ilog nila sa yuta sa Canaan</char>. Gihimo sila ni Solomon nga mga ulipon ug gipugos sa pagtrabaho. Nagpabilin sila nga ulipon hangtod karon. <verse number="9" style="v"/>Apan wala ni Solomon himoang mga ulipon ang mga Israelinhon. Gihimo niya silang iyang mga sundalo, mga opisyal, mga pangulo sa iyang mga sundalo, mga komander sa iyang mga tigkarwahe, ug mga tigkabayo. <verse number="10" style="v"/>Ang 250 kanila gihimo ni Haring Solomon nga mga opisyal nga tigdumala sa mga nagatrabaho sa iyang mga proyekto.</para>
  <para style="p">
    <verse number="11" style="v"/>Sa dihang nahuman na ang palasyo nga gipahimo ni Solomon alang sa iyang asawa nga anak sa hari sa Ehipto,<note caller="+" style="f"><char style="fr" closed="false">8:11 </char><char style="fq" closed="false">hari sa Ehipto</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Faraon.</char></note> gibalhin niya ang iyang asawa didto gikan sa Lungsod ni David. Kay miingon siya, “Dili mahimo nga magpuyo ang akong asawa sa palasyo ni <char style="add">Haring</char> David sa Israel, kay balaan kini nga dapit tungod kay didto kaniadto ang Kahon sa <char style="nd">Ginoo</char>.”</para>
  <para style="p">
    <verse number="12" style="v"/>Unya naghalad si Solomon ug mga halad nga sinunog ngadto sa <char style="nd">Ginoo</char> didto sa halaran nga iyang gipahimo atubangan sa balkonahe sa templo. <verse number="13" style="v"/>Gituman niya ang sugo ni Moises nga maghalad sa gitakda nga mga halad alang sa inadlaw-adlaw nga paghalad, ug sa panahon sa Adlaw nga Igpapahulay, ug sa mga panahon sa Pista sa Pagsugod sa Bulan, Pista sa Pan nga Walay Patubo, Pista sa Ting-ani, ug Pista sa Pagpatindog sa mga Payag. <verse number="14" style="v"/>Ug sumala sa mando sa iyang amahan nga si David, gigrupo niya ang mga pari ug mga Levita alang sa ilang mga buluhaton. Ang mga Levita mao ang manguna sa mga tawo sa pagdayeg <char style="add">sa Dios</char> ug sila ang motabang sa mga pari sa mga buluhaton <char style="add">sa templo</char> matag adlaw. Gigrupo usab niya ang mga magbalantay sa mga pultahan <char style="add">sa templo,</char> kay mao kini ang sugo ni David nga alagad sa Dios. <verse number="15" style="v"/>Gituman gayod nila ni <char style="add">Solomon</char> ang tanang mga sugo ni Haring <char style="add">David</char> bahin sa mga pari ug mga Levita, ug sa mga bodega.</para>
  <para style="p">
    <verse number="16" style="v"/>Natuman gayod ang tanang gipahimo ni Solomon alang sa templo, gikan sa pagbutang sa pundasyon, hangtod sa pagkahuman niini.</para>
  <para style="p">
    <verse number="17" style="v"/>Unya miadto si Solomon sa Ezion Geber ug Elat, sa baybayon sa <char style="add">Pulang Dagat, sa yuta sa</char> Edom. <verse number="18" style="v"/>Gipadad-an siya ni Hiram ug mga barko nga gidumalahan sa iya mismong mga opisyal nga mga hanas nga mga marinero. Milawig sila uban sa mga tawo ni Solomon paingon sa Ofir. Ug sa pagbalik nila, nakadala silag 16 ka toneladang bulawan, ug gidala nila kini ngadto kang Haring Solomon.</para>
  <chapter number="9" style="c"/>
  <para style="s1">Mibisita ang Rayna sa Sheba kang Haring Solomon</para>
  <para style="r">(<ref loc="1KI 10:1-13">1 Hari 10:1-13</ref>)</para>
  <para style="p">
    <verse number="1" style="v"/>Sa dihang nadunggan sa rayna sa Sheba ang kabantog ni Solomon, miadto siya sa Jerusalem aron sulayan ang kaalam ni Solomon pinaagi sa malisod nga mga pangutana. Miabot siya sa Jerusalem uban ang daghan niyang mga sakop ug mga kamelyo nga kargado sa mga <char style="add">gasa nga</char> pahumot, bulawan nga labihan kadaghan, ug mahalong mga bato. Sa nagkaatubang na sila si Solomon, gipangutana niya kini sa tanang anaa sa iyang hunahuna. <verse number="2" style="v"/>Gitubag ni Solomon ang tanan niyang mga pangutana ug wala gayoy butang nga dili ikasaysay ni Solomon kaniya. <verse number="3" style="v"/>Sa dihang napamatud-an sa rayna sa Sheba ang kaalam ni Solomon, ug sa dihang nakita niya ang katahom sa palasyo nga gipatukod niini, <verse number="4" style="v"/>nakadayeg gayod siya. Mao usab ang iyang gibati sa dihang nakita niya ang pagkaon sa lamisa sa hari, ang pagkadumala sa iyang mga opisyal, ang pag-alagad sa iyang mga sulugoon ug mga tigsilbi sa bino nga may matahom nga mga uniporme, ug ang mga halad nga sinunog nga iyang gihalad sa templo sa <char style="nd">Ginoo</char>.</para>
  <para style="p">
    <verse number="5" style="v"/>Miingon siya sa hari, “Tinuod gayod diay ang nadunggan ko didto sa akong nasod bahin sa imong mga binuhatan ug kaalam. <verse number="6" style="v"/>Wala ako motuo niini hangtod nga mianhi ako ug nakita ko kini mismo. Ang tinuod, wala gani diay sa katunga ang akong nadunggan bahin kanimo. Ang imong kaalam labaw pa kay sa akong nadunggan. <verse number="7" style="v"/>Pagkabulahan sa imong katawhan! Pagkabulahan sa mga opisyal nga nagaalagad kanimo kay kanunay silang makadungog sa imong kaalam. <verse number="8" style="v"/>Dalaygon ang <char style="nd">Ginoo</char> nga imong Dios, nga nalipay kanimo ug nagbutang kanimo sa trono aron maghari alang kaniya. Tungod sa gugma sa imong Dios alang sa Israel ug sa iyang tinguha nga molungtad kini nga nasod hangtod sa kahangtoran, gihimo ka niyang ilang hari, aron mapatunhay mo ang hustisya ug katarong.”</para>
  <para style="p">
    <verse number="9" style="v"/>Gihatagan sa rayna sa Sheba si Haring <char style="add">Solomon</char> ug lima ka toneladang bulawan, daghan kaayong mga pahumot, ug mahalong mga bato. Wala gayoy nakatupong sa kadaghan sa pahumot nga gihatag sa rayna sa Sheba ngadto kang Haring Solomon.</para>
  <para style="p">
    <verse number="10" style="v"/>Ang mga tawo ni <char style="add">Haring</char> Solomon ug ni Hiram nga nagdalag bulawan gikan sa Ofir, nagdala usab ug daghang kahoy nga almug ug mahalong mga bato. <verse number="11" style="v"/>Gigamit sa hari ang mga kahoyng almug sa paghimog mga hagdanan alang sa templo sa <char style="nd">Ginoo</char> ug sa palasyo, ug ang uban gihimong mga harpa ug mga lira alang sa mga musikero. Wala gayoy sama niadto nga makita sa Juda.</para>
  <para style="p">
    <verse number="12" style="v"/>Gihatag ni Haring Solomon sa rayna sa Sheba ang tanan nga gipangayo niini. Mas daghan pa ang gihatag ni Solomon kaniya kaysa iyang gidala. Pagkahuman mipauli ang rayna sa iyang dapit uban sa iyang mga tawo.</para>
  <para style="s1">Ang Bahandi ni Solomon</para>
  <para style="r">(<ref loc="1KI 10:14-29">1 Hari 10:14-29</ref>)</para>
  <para style="p">
    <verse number="13" style="v"/>Matag tuig magdawatan si Solomon ug 23 ka toneladang bulawan, <verse number="14" style="v"/>walay labot sa mga buhis nga gikan sa mga negosyante. Maghatagan usab kaniyag mga bulawan ug pilak ang tanang hari sa Arabia ug ang mga gobernador sa Israel.</para>
  <para style="p">
    <verse number="15" style="v"/>Nagpahimo si Haring Solomon ug 200 ka dagkong mga taming nga hinimo sa sinalsal nga bulawan. Mga pito ka kilong bulawan ang nagamit alang sa matag usa. <verse number="16" style="v"/>Nagpahimo usab siyag 300 ka gagmayng mga taming nga hinimo sa sinalsal nga bulawan. Mga tulo ka kilong bulawan ang nagamit alang sa matag usa. Gipabutang niya kining tanan didto sa bahin sa palasyo nga gitawag ug Kalasangan sa Lebanon.</para>
  <para style="p">
    <verse number="17" style="v"/>Nagpahimo usab ang hari ug usa ka dakong trono nga hinimo gikan sa bangkil sa elepante, ug gihaklapan kinig purong bulawan. <verse number="18" style="v"/>May unom ka ang-ang ang trono, ug gibutangan kinig tungtonganan sa tiil nga hinimo sa bulawan. May tungtonganan sa bukton ang kada kilid sa trono, ug tapad niini, adunay estatuwa sa liyon nga nagtindog. <verse number="19" style="v"/>Adunay estatuwa sa liyon sa kada kilid sa matag ang-ang. 12 tanan ka estatuwa sa liyon sa unom ka ang-ang. Wala gayoy sama niini sa bisan asa nga gingharian. <verse number="20" style="v"/>Ang tanang imnanan ni Haring Solomon pulos bulawan, ug ang tanang kagamitan sa bahin sa palasyo nga gitawag ug Kalasangan sa Lebanon pulos usab bulawan. <char style="add">Walay mga butang nga hinimo gikan sa plata</char> kay wala kaayoy bili ang plata sa panahon ni Solomon. <verse number="21" style="v"/>May mga barko usab si Solomon nga magbiyahian sa Tarshish uban sa mga tawo ni Hiram. Modunggo kini kausa sa kada tulo ka tuig, dala ang mga bulawan, pilak, bangkil sa elepante, ug mga unggoy.</para>
  <para style="p">
    <verse number="22" style="v"/>Si Haring Solomon nahimong labing adunahan ug labing maalamon sa tanang mga hari sa kalibotan. <verse number="23" style="v"/>Ang tanang hari sa kalibotan nagtinguha nga ikaatubang si Solomon aron makapamati sila sa kaalam nga gihatag sa Dios kaniya. <verse number="24" style="v"/>Ug matag tuig, ang matag usa nga mobisita kaniya magdalag mga gasa—mga butang nga hinimo sa plata ug bulawan, mga bisti, mga armas, mga pahumot, mga kabayo, ug mga mula.</para>
  <para style="p">
    <verse number="25" style="v"/>Adunay 4,000 ka mga kuwadra si Solomon alang sa iyang mga kabayo ug mga karwahe. Aduna siyay 12,000 ka mga kabayo<note caller="+" style="f"><char style="fr" closed="false">9:25 </char><char style="fq" closed="false">mga kabayo</char><char style="fqa" closed="false">: </char><char style="ft" closed="false">o, </char><char style="fqa" closed="false">tigkabayo.</char></note> nga gibutang niya sa mga lungsod nga butanganan sa mga karwahe, ug ang uban didto duol kaniya sa Jerusalem. <verse number="26" style="v"/>Gisakop niya ang tanang mga hari gikan sa Suba <char style="add">sa Eufrates</char> hangtod sa yuta sa mga Filistihanon ug sa utlanan sa Ehipto. <verse number="27" style="v"/>Sa panahon nga siya ang hari, ang plata daw sama kaabunda sa mga bato didto sa Jerusalem, ug ang mga kahoyng sedro sama kaabunda sa mga kahoyng sikomoro sa kabungtoran sa kasadpan.<note caller="+" style="f"><char style="fr" closed="false">9:27 </char><char style="fq" closed="false">kabungtoran sa kasadpan</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Shefela.</char></note> <verse number="28" style="v"/>Ang mga kabayo ni Solomon naggikan pa sa Ehipto ug sa uban nga mga nasod.</para>
  <para style="s1">Ang Pagkamatay ni Solomon</para>
  <para style="r">(<ref loc="1KI 11:41-43">1 Hari 11:41-43</ref>)</para>
  <para style="p">
    <verse number="29" style="v"/>Ang uban pang sugilanon bahin sa paghari ni Solomon, gikan sa sinugdan hangtod sa kataposan, nahisulat sa Libro ni Propeta Natan, sa Mga Panagna ni Ahia nga taga-Shilo, ug sa Mga Panan-awon ni Propeta Iddo, nga nagasugilon usab bahin sa paghari ni Jeroboam nga anak ni Nebat. <verse number="30" style="v"/>Sa Jerusalem nagpuyo si Solomon samtang naghari siya sa tibuok Israel sulod sa 40 ka tuig. <verse number="31" style="v"/>Sa dihang namatay siya, gilubong siya sa lungsod sa iyang amahan nga si David. Ug si Rehoboam nga iyang anak ang mipuli kaniya ingon nga hari.</para>
  <chapter number="10" style="c"/>
  <para style="s1">Nagrebelde ang Israel kang Rehoboam</para>
  <para style="r">(<ref loc="1KI 12:1-20">1 Hari 12:1-20</ref>)</para>
  <para style="p">
    <verse number="1" style="v"/>Miadto si Rehoboam sa Shekem, diin nagtigom ang mga Israelinhon sa pagproklamar kaniya nga hari. <verse number="2" style="v"/>Pagkadungog niini ni Jeroboam nga anak ni Nebat, mibalik siya sa Israel. (Kay niadtong panahona didto siya magpuyo sa Ehipto, diin miikyas siya gikan kang Haring Solomon.) <verse number="3" style="v"/>Gipatawag sa mga Israelinhon si Jeroboam, ug nangadto sila kang Rehoboam ug miingon, <verse number="4" style="v"/>“Bug-at ang mga gipatuman sa imong amahan kanamo. Apan kon imo kining pagaan-gaanan, amo kang alagaran.”</para>
  <para style="p">
    <verse number="5" style="v"/>Mitubag si Rehoboam, “Hatagi una ninyo akog tulo ka adlaw sa paghunahuna niini, pagkahuman balik kamo dinhi kanako.” Busa namauli ang mga tawo. <verse number="6" style="v"/>Nakigkita dayon si Haring Rehoboam sa hamtong nga mga tawo nga nakaalagad sa iyang amahan nga si Solomon sa buhi pa kini. Nangutana si Rehoboam kanila, “Unsa may inyong ikatambag nga itubag ko sa gihangyo niadtong mga tawo?” <verse number="7" style="v"/>Mitubag sila, “Kon ipakita mo ang imong kaayo kanila, ug ihatag mo kanila ang ilang gihangyo, magpabilin sila sa pag-alagad kanimo.”</para>
  <para style="p">
    <verse number="8" style="v"/>Apan wala tumana ni Rehoboam ang tambag sa mga hamtong. Nakigkita hinuon siya sa mga pamatan-on nga kaedad niya nga nagaalagad kaniya. <verse number="9" style="v"/>Nangutana siya kanila, “Unsa may inyong ikatambag nga itubag ko sa gihangyo niadtong mga tawo? Mihangyo sila nga pagaan-gaanan ko ang bug-at nga mga gipatuman sa akong amahan kanila.” <verse number="10" style="v"/>Mitubag ang mga pamatan-on, “Mao kini ang itubag niadtong mga tawo nga mihangyo kanimo: ‘Ang akong kumingking mas dako pa kaysa hawak sa akong amahan. <verse number="11" style="v"/>Kon bug-at ang gipatuman sa akong amahan kaninyo, dugangan ko pa kana. Kon gikastigo kamo sa akong amahan pinaagi sa latigo, kastigohon ko kamo pinaagi sa latigo nga may talinis nga mga metal.<note caller="+" style="f"><char style="fr" closed="false">10:11 </char><char style="fq" closed="false">latigo nga may talinis nga mga metal</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">mga tanga.</char></note>’ ”</para>
  <para style="p">
    <verse number="12" style="v"/>Paglabay sa tulo ka adlaw, mibalik si Jeroboam ug ang mga tawo kang Haring Rehoboam, sumala sa giingon niini kanila. <verse number="13" style="v"/>Apan wala tumana ni Rehoboam ang gitambag kaniya sa hamtong nga mga magtatambag. Misinghag hinuon siya ug misulti <verse number="14" style="v"/>sumala sa gitambag kaniya sa mga pamatan-on. Miingon siya kanila, “Bug-at ang gipatuman sa akong amahan kaninyo, ug dugangan ko pa kini. Kon gikastigo kamo sa akong amahan pinaagi sa latigo, kastigohon ko kamo pinaagi sa latigo nga may talinis nga mga metal.”</para>
  <para style="p">
    <verse number="15" style="v"/>Ug tuod man wala mamati ang hari sa <char style="add">hangyo sa</char> mga tawo, kay pagbuot kadto sa Dios aron matuman ang iyang gisulti kang Jeroboam nga anak ni Nebat pinaagi kang Ahia nga taga-Shilo. <verse number="16" style="v"/>Sa dihang nakita sa mga Israelinhon nga wala tagda sa hari ang ilang gihangyo, miingon sila sa hari, “Wala kamiy labot <char style="add">kanimo, kaliwat</char> ni David! Bahala ka na sa imong gingharian! Dali mga Israelinhon, mamauli kita!” Busa namauli ang mga Israelinhon. <verse number="17" style="v"/>Mao kadto nga ang mga Israelinhon lang nga namuyo sa mga lungsod sa Juda mao ang gidumalahan ni Rehoboam.</para>
  <para style="p">
    <verse number="18" style="v"/>Unya gipaadto ni Haring Rehoboam <char style="add">ngadto sa mga Israelinhon</char> si Hadoram,<note caller="+" style="f"><char style="fr" closed="false">10:18 </char><char style="fq" closed="false">Hadoram</char><char style="fqa" closed="false">: </char><char style="ft" closed="false">o, </char><char style="fqa" closed="false">Adoniram.</char></note> ang tigdumala sa mga tawong gipugos sa pagpatrabaho, <char style="add">aron makig-areglo kanila.</char> Apan gibato siya sa mga Israelinhon hangtod namatay. <char style="add">Pagkadungog niini ni</char> Rehoboam, midali-dali siyag sakay sa iyang karwahe ug miikyas ngadto sa Jerusalem. <verse number="19" style="v"/>Hangtod karon nagarebelde pa gihapon ang mga Israelinhon sa mga kaliwat ni David.</para>
  <chapter number="11" style="c"/>
  <para style="s1">Gipasidan-an ni Shemaya si Rehoboam</para>
  <para style="r">(<ref loc="1KI 12:21-24">1 Hari 12:21-24</ref>)</para>
  <para style="p">
    <verse number="1" style="v"/>Pag-abot ni Rehoboam sa Jerusalem, gitigom niya ang hanas nga mga sundalo gikan sa mga tribo sa Juda ug Benjamin. Nakatigom siyag 180,000 ka mga sundalo aron sa pagpakiggira sa katawhan sa Israel ug sa pagbawi sa iyang gingharian. <verse number="2" style="v"/>Apan miingon ang <char style="nd">Ginoo</char> kang Shemaya nga iyang alagad, <verse number="3" style="v"/>“Sultihi si Rehoboam nga hari sa Juda, nga anak ni Solomon, ug ang tanang Israelinhon sa Juda ug Benjamin <verse number="4" style="v"/>nga <char style="add">ako,</char> ang <char style="nd">Ginoo</char>, nagaingon: ‘Ayaw kamo pakiggira sa inyong mga kadugo. Pamauli kamo, kay pagbuot ko kining tanan.’ ” Busa mituman sila sa <char style="nd">Ginoo</char> ug wala nila sulonga si Jeroboam.</para>
  <para style="p">
    <verse number="5" style="v"/>Nagpabilin si Rehoboam sa Jerusalem ug gilig-on niya kini nga mga lungsod aron sa pagpanalipod sa Juda: <verse number="6" style="v"/>Betlehem, Etam, Tekoa, <verse number="7" style="v"/>Bet Zur, Soco, Adulam, <verse number="8" style="v"/>Gat, Maresha, Zif, <verse number="9" style="v"/>Adoraim, Lakish, Azeka, <verse number="10" style="v"/>Zora, Ayalon, ug Hebron. Mao kini ang pinarilan nga mga lungsod sa Juda ug Benjamin. <verse number="11" style="v"/>Gilig-on niya ang mga paril niini ug gipabutangan niya kinig mga komander, ug gipundohan ug mga pagkaon, lana sa olibo, ug bino. <verse number="12" style="v"/>Gisangkapan usab niya kini nga mga lungsod ug mga taming ug bangkaw—gilig-on gayod niya kini pag-ayo. Busa ang Juda ug ang Benjamin nagpabilin ilalom sa iyang pagmando.</para>
  <para style="p">
    <verse number="13" style="v"/>Apan ang mga pari ug mga Levita nga namuyo didto sa ubang bahin sa Israel midapig kang Rehoboam. <verse number="14" style="v"/>Kini nga mga kaliwat ni Levi namiya sa ilang mga pinuy-anan ug kabtangan ug namalhin sa Jerusalem ug sa <char style="add">ubang bahin sa</char> Juda tungod kay gipang-abog sila ni Jeroboam ug sa mga anak niini gikan sa pag-alagad ingon nga mga pari sa <char style="nd">Ginoo</char>. <verse number="15" style="v"/>Nagbutang si Jeroboam ug iyang kaugalingong mga pari sa mga simbahanan diha sa habog nga mga dapit, diin gisimba nila ang ilang mga dios-dios nga kanding ug baka nga hinimo ni Jeroboam. <verse number="16" style="v"/>Ang mga Israelinhon gikan sa ubang tribo sa Israel nga gustong magpadayon sa pagdangop sa <char style="nd">Ginoo</char>, ang Dios sa Israel, nangadto sa Jerusalem aron maghalad sa <char style="nd">Ginoo</char>, ang Dios sa ilang mga katigulangan. <verse number="17" style="v"/>Nakapalig-on sila sa gingharian sa Juda, ug sulod sa tulo ka tuig gipaluyohan nila si Rehoboam nga anak ni Solomon. Mituman sila sa <char style="nd">Ginoo</char> sama sa ilang gihimo sa mga panahon sa paghari ni David ug ni Solomon.</para>
  <para style="s1">Ang Pamilya ni Rehoboam</para>
  <para style="p">
    <verse number="18" style="v"/>Gipangasawa ni Rehoboam si Mahalat kansang amahan mao si Jerimot nga anak ni David, ug ang inahan mao si Abihail nga anak ni Eliab nga anak ni Jesse. <verse number="19" style="v"/>Si Rehoboam ug si Mahalat may tulo ka anak nga sila si Jeush, Shemaria, ug Zaham. <verse number="20" style="v"/>Gipangasawa usab ni Rehoboam si Maaca nga anak ni Absalom. Ang ilang mga anak mao sila si Abia, Attay, Ziza, ug Shelomit. <verse number="21" style="v"/>Mas gihigugma ni Rehoboam si Maaca kaysa uban niyang mga asawa. May 18 ka mga asawa si Rehoboam ug may 60 pa gayod siya ka mga asawa nga sulugoon. May 28 siya ka anak nga lalaki ug 60 ka babaye. <verse number="22" style="v"/>Ang anak niya kang Maaca nga si Abia mao ang iyang gipili nga mangulo sa iyang mga anak nga prinsipe, ug nagkahulogan kini nga si Abia mao ang mopuli kaniya ingon nga hari. <verse number="23" style="v"/>Maalamon nga gihatagan ni Rehoboam ug katungdanan ang uban pa niya nga mga anak, ug gibutang niya sila sa pinarilan nga mga lungsod sa Juda ug Benjamin. Gihatagan niya sila sa ilang mga kinahanglanon, ug gipangitaan ug mga asawa.</para>
  <chapter number="12" style="c"/>
  <para style="s1">Gisulong ni Shishak ang Jerusalem</para>
  <para style="r">(<ref loc="1KI 14:25-28">1 Hari 14:25-28</ref>)</para>
  <para style="p">
    <verse number="1" style="v"/>Sa dihang milig-on na ang paghari ni Rehoboam ug gamhanan na siya, gisalikway niya ug sa tibuok Israel ang kasugoan sa <char style="nd">Ginoo</char>. <verse number="2" style="v"/>Tungod kay wala sila magmatinumanon sa <char style="nd">Ginoo</char>, gisulong ni Shishak nga hari sa Ehipto ang Jerusalem sa ikalima nga tuig sa paghari ni Rehoboam. <verse number="3" style="v"/>Misulong si Shishak dala ang 1,200 ka mga karwahe, 60,000 ka mga tigkabayo, ug daghan kaayong mga sundalo, nga ang uban gikan pa sa Libya, Sucot, ug Etiopia. <verse number="4" style="v"/>Nailog ni Shishak ang pinarilan nga mga lungsod sa Juda ug mipadayon pagsulong ngadto sa Jerusalem.</para>
  <para style="p">
    <verse number="5" style="v"/>Unya miadto si Propeta Shemaya kang Rehoboam ug sa mga pangulo sa Juda nga nagtigom didto sa Jerusalem tungod sa kahadlok kang Shishak. Miingon si Shemaya kanila, “Mao kini ang giingon sa <char style="nd">Ginoo</char>: Gisalikway ninyo ako, busa gitugyan ko kamo kang Shishak.”</para>
  <para style="p">
    <verse number="6" style="v"/>Nagpaubos sa ilang kaugalingon ang hari ug ang mga pangulo sa Israel. Miingon sila, “Matarong ang Dios!”</para>
  <para style="p">
    <verse number="7" style="v"/>Sa dihang nakita sa <char style="nd">Ginoo</char> nga nagpaubos sila sa ilang kaugalingon, miingon ang <char style="nd">Ginoo</char> pinaagi kang Shemaya, “Tungod kay nagpaubos sila sa ilang kaugalingon, dili ko sila laglagon sa hingpit. Hatagan ko silag gamayng kapahulayan. Dili ko ipatagamtam ang akong kasuko sa Jerusalem pinaagi kang Shishak. <verse number="8" style="v"/>Apan ipasakop ko sila kaniya aron makakat-on sila nga mas maayo ang mag-alagad kanako kaysa mag-alagad sa mga yutan-on nga mga hari.”</para>
  <para style="p">
    <verse number="9" style="v"/>Sa dihang gisulong ni Shishak nga hari sa Ehipto ang Jerusalem, gipanguha niya ang mga bahandi sa templo sa <char style="nd">Ginoo</char> ug sa palasyo. Gikuha niya ang tanan, apil ang mga taming nga bulawan nga gipahimo ni Solomon. <verse number="10" style="v"/>Busa nagpahimo si Haring Rehoboam ug mga taming nga bronsi nga ipuli niadtong mga taming, ug gitugyan niya kini sa mga opisyal sa mga guwardya nga nagabantay sa pultahan sa palasyo. <verse number="11" style="v"/>Sa matag adto sa hari sa templo sa <char style="nd">Ginoo</char>, mouban kaniya ang mga guwardya nga nagadala niini nga mga taming, ug pagkahuman ibalik ra usab nila kini sa kuwarto alang sa mga guwardya.</para>
  <para style="p">
    <verse number="12" style="v"/>Sa dihang nagpaubos si Rehoboam sa iyang kaugalingon, nawala ang kasuko sa <char style="nd">Ginoo</char> kaniya, ug wala siya laglaga sa hingpit. Nakasinati usab ug mga kaayohan ang Juda.</para>
  <para style="p">
    <verse number="13" style="v"/>Milig-on ang pagdumala ni Haring Rehoboam ug nagpadayon siya sa paghari didto sa Jerusalem. Nagaedad siya ug 41 ka tuig sa dihang nahimo siyang hari, ug naghari siyag 17 ka tuig sa Jerusalem, ang siyudad nga gipili sa <char style="nd">Ginoo</char> gikan sa tanang tribo sa Israel ingon nga dapit diin pasidunggan siya. Ang ngalan sa inahan ni Rehoboam mao si Naama nga usa ka Amonihanon. <verse number="14" style="v"/>Apan naghimog daotan si Rehoboam tungod kay wala siya magtinguha sa pagdangop sa <char style="nd">Ginoo</char>.</para>
  <para style="p">
    <verse number="15" style="v"/>Ang sugilanon mahitungod sa paghari ni Rehoboam, gikan sa sinugdan hangtod sa kataposan, nahisulat sa Libro ni Propeta Shemaya ug sa Libro ni Propeta Iddo, nga kabahin sa listahan sa mga kaliwatan. Sa panahon nga naghari si Rehoboam kanunayng may gira tali kaniya ug kang Jeroboam. <verse number="16" style="v"/>Sa dihang namatay si Rehoboam, gilubong siya didto sa lungsod ni David. Ug si Abia nga iyang anak mao ang mipuli kaniya ingon nga hari.</para>
  <chapter number="13" style="c"/>
  <para style="s1">Ang Paghari ni Abia sa Juda</para>
  <para style="r">(<ref loc="1KI 15:1-8">1 Hari 15:1-8</ref>)</para>
  <para style="p">
    <verse number="1" style="v"/>Nahimong hari sa Juda si Abia sa ika-18 nga tuig sa paghari ni Jeroboam <char style="add">sa Israel</char>. <verse number="2" style="v"/>Sa Jerusalem <char style="add">siya nagpuyo, ug</char> naghari siya sulod sa tulo ka tuig. Ang iyang inahan mao si Maaca<note caller="+" style="f"><char style="fr" closed="false">13:2 </char><char style="fq" closed="false">Maaca</char><char style="fqa" closed="false">: </char><char style="ft" closed="false">o, </char><char style="fqa" closed="false">Micaya.</char></note> nga anak ni Uriel nga taga-Gibea.</para>
  <para style="p">Unya may nahitabong gira tali kang Abia ug Jeroboam. <verse number="3" style="v"/>Misulong si Abia uban ang 400,000 ka maisog nga mga sundalo, ug nangandam usab si Jeroboam ug 800,000 ka maisog nga mga sundalo alang sa pagpakiggira. <verse number="4" style="v"/>Pag-abot ni Abia sa kabungtoran sa Efraim, mitindog siya sa Bukid sa Zemaraim ug misinggit ngadto kang Jeroboam ug sa mga taga-Israel, “Pamati kamo kanako. <verse number="5" style="v"/>Wala ba kamo makahibalo nga ang <char style="nd">Ginoo</char>, ang Dios sa Israel, naghimog walay kataposan nga kasabotan kang David nga siya ug ang iyang mga kaliwat mao ang magahari sa Israel hangtod sa kahangtoran? <verse number="6" style="v"/>Apan ikaw Jeroboam nga anak ni Nebat nagrebelde sa imong agalon nga si Solomon nga anak ni David. <verse number="7" style="v"/>Nagtigom diha kanimo ang mga tawong walay hinungdan, ug nakigbatok kang Rehoboam nga anak ni Solomon niadtong batan-on pa kini ug wala pa kaayoy eksperyensya ug walay ikasarang sa pagsukol kaninyo. <verse number="8" style="v"/>Ug karon gusto kamong makigbatok sa gingharian sa <char style="nd">Ginoo</char> nga ginadumalahan sa kaliwat ni David, <char style="add">tungod kay</char> daghan kamog mga sundalo, ug uban kaninyo ang mga bulawan nga baka nga gipahimo ni Jeroboam ingon nga inyong mga dios. <verse number="9" style="v"/>Giabog ninyo ang mga pari sa <char style="nd">Ginoo</char>, nga mga kaliwat ni Aaron, ug ang mga Levita. Ug nagpili kamog inyong mga pari sama sa gihimo sa ubang mga nasod. Alang kaninyo si bisan kinsa nga may toriyong baka ug pito ka hamtong nga laking karnero mahimo nang idedikar ingon nga pari sa inyong dili tinuod nga mga dios.</para>
  <para style="p">
    <verse number="10" style="v"/>“Apan alang kanamo, ang <char style="nd">Ginoo</char> mao ang among Dios, ug wala namo siya isalikway. Ang <char style="add">among</char> mga pari nga nagaalagad sa <char style="nd">Ginoo</char> mga kaliwat ra gayod ni Aaron, ug ang nagatabang kanila mao lang ang mga Levita. <verse number="11" style="v"/>Buntag ug gabii nagahalad sila sa <char style="nd">Ginoo</char> ug mga halad nga sinunog ug humot nga insenso. Ipahimutang nila ang pan diha sa sagradong lamisa. Ug kada gabii dagkotan nila ang mga suga nga anaa sa bulawan nga mga tungtonganan. Nagatuman kami sa mga sugo sa <char style="nd">Ginoo</char> nga among Dios. Apan kamo, inyo siyang gisalikway. <verse number="12" style="v"/>Ang Dios kauban namo; siya ang among pangulo. Ang iyang mga pari mopatingog sa mga trumpeta sa pagpanguna kanamo sa pagpakiggira kaninyo. Mga katawhan sa Israel, ayaw kamo pagpakigbatok sa <char style="nd">Ginoo</char>, ang Dios sa inyong mga katigulangan, kay dili gayod kamo magmalampuson.”</para>
  <para style="p">
    <verse number="13" style="v"/>
    <char style="add">Samtang nagsulti si Abia,</char> hilom nga nagpadala si Jeroboam ug mga sundalo sa luyo sa mga taga-Juda aron sa pag-atang kanila. <verse number="14" style="v"/>Sa dihang nakita sa mga taga-Juda nga gisulong sila gikan sa likod ug sa atubangan, nangayo sila ug tabang sa <char style="nd">Ginoo</char>. Gipatingog dayon sa mga pari ang mga trumpeta, <verse number="15" style="v"/>ug naninggit ug kusog ang mga taga-Juda. Sa ilang pagsinggit gipildi sa Dios si Jeroboam ug ang mga sundalo sa Israel. Gigukod sila ni Abia ug sa <char style="add">mga sundalo sa</char> Juda. <verse number="16" style="v"/>Miikyas ang mga taga-Israel ug gitugyan sila sa Dios ngadto sa mga taga-Juda. <verse number="17" style="v"/>Daghan kaayo ang napatay ni Abia ug sa iyang mga sundalo—500,000 ka labing maayong mga sundalo sa Israel. <verse number="18" style="v"/>Napildi sa mga taga-Juda ang mga taga-Israel tungod kay misalig sila sa <char style="nd">Ginoo</char>, ang Dios sa ilang mga katigulangan.</para>
  <para style="p">
    <verse number="19" style="v"/>Gigukod ni Abia si Jeroboam ug nailog niya gikan niini ang mga lungsod sa Betel, Jeshana, ug Efron, ug apil ang mga baryo sa ilang palibot. <verse number="20" style="v"/>Wala na gayod mabawi ni Jeroboam ang iyang gahom sa panahon ni Abia, ug sa kaulahian gisilotan siya sa <char style="nd">Ginoo</char> ug namatay siya. <verse number="21" style="v"/>Nahimong gamhanan si Abia. Nakaangkon siya ug 14 ka mga asawa ug 22 ka mga anak nga lalaki ug 16 ka mga anak nga babaye. <verse number="22" style="v"/>Ang uban pang sugilanon mahitungod sa paghari ni Abia, ang iyang gipanulti ug ang iyang mga binuhatan, nahisulat sa Libro ni Propeta Iddo.</para>
  <chapter number="14" style="c"/>
  <para style="p">
    <verse number="1" style="v"/>Namatay si Abia ug gilubong sa Lungsod ni David. Si Asa nga iyang anak mao ang mipuli kaniya ingon nga hari. Samtang si Asa ang hari, may kalinaw sa Juda sulod sa 10 ka tuig.</para>
  <para style="s1">Ang Paghari ni Asa sa Juda</para>
  <para style="p">
    <verse number="2" style="v"/>Gihimo ni Asa ang husto ug matarong atubangan sa <char style="nd">Ginoo</char> nga iyang Dios. <verse number="3" style="v"/>Gipaguba niya ang mga halaran alang sa mga dios-dios ug ang mga simbahanan diha sa habog nga mga dapit. Gipaguba usab niya ang handomanan nga mga bato ug gipamutol ang <char style="add">poste nga simbolo sa diosa nga si</char> Ashera. <verse number="4" style="v"/>Gimandoan niya ang katawhan sa Juda sa pagdangop sa <char style="nd">Ginoo</char>, ang Dios sa ilang mga katigulangan, ug sa pagtuman sa iyang balaod ug kasugoan. <verse number="5" style="v"/>Gipaguba niya ang mga simbahanan diha sa habog nga mga dapit ug ang mga halaran nga sunoganan ug mga insenso sa tanang lungsod sa Juda. Busa may kalinaw ang gingharian sa Juda sa panahon sa paghari ni Asa. <verse number="6" style="v"/>Ug sulod niadtong malinawon nga mga tuig, nakahimo siya sa pagpatukod ug mga pinarilan nga mga lungsod sa Juda. Walay nakiggira kaniya niadtong panahona, kay gihatagan siya sa <char style="nd">Ginoo</char> ug kalinaw.</para>
  <para style="p">
    <verse number="7" style="v"/>Miingon si Asa sa mga taga-Juda, “Atong lig-onon kini nga mga lungsod pinaagi sa pagbutang ug mga paril ug tore sa palibot niini, ug butangan natog trangka ang mga pultahan. Ato pa gihapon kining yutaa tungod kay midangop kita sa <char style="nd">Ginoo</char> nga atong Dios. Gihatagan niya kitag kalinaw gikan sa <char style="add">atong mga kaaway sa</char> palibot.” Busa gipalig-on nila ang mga lungsod ug nagmauswagon sila.</para>
  <para style="p">
    <verse number="8" style="v"/>May 300,000 ka mga sundalo si Asa nga mga taga-Juda, nga armado sa dagkong mga taming ug mga bangkaw. Aduna usab siyay 280,000 ka mga sundalo nga taga-Benjamin, nga armado sa gagmay nga mga taming ug mga pana. Kini silang tanan pulos maisog nga mga sundalo.</para>
  <para style="p">
    <verse number="9" style="v"/>Naglakaw si Zera nga taga-Etiopia<note caller="+" style="f"><char style="fr" closed="false">14:9 </char><char style="fq" closed="false">taga-Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">taga-Cush.</char></note> uban ang daghan kaayong mga sundalo ug 300 ka mga karwahe sa pagsulong sa Juda. Nakaabot sila sa Maresha. <verse number="10" style="v"/>Naglakaw usab sila si Asa sa pagpakiggira kang Zera. Nagpahimutang sila sa kapatagan sa Zefata duol sa Maresha. <verse number="11" style="v"/>Unya nagaampo si Asa sa <char style="nd">Ginoo</char> nga iyang Dios, “<char style="nd">Ginoo</char>, wala nay lain pa nga makatabang sa mga tawo nga walay ikasarang batok sa mga gamhanan kondili ikaw lang. Tabangi kami, <char style="nd">Ginoo</char> nga among Dios, kay nagasalig kami kanimo. Ug sa imong ngalan mianhi kami dinhi batok niining daghan kaayong mga sundalo. <char style="nd">Ginoo</char>, ikaw ang among Dios. Ayaw itugot nga modaog ang tawo batok kanimo.”</para>
  <para style="p">
    <verse number="12" style="v"/>Busa gipildi sa <char style="nd">Ginoo</char> ang mga taga-Etiopia sa atubangan ni Asa ug sa mga taga-Juda. Nangikyas ang mga taga-Etiopia, <verse number="13" style="v"/>ug gigukod sila ni Asa ug sa iyang mga sundalo hangtod sa Gerar. Daghan kaayo ang nangamatay sa mga taga-Etiopia hinungdan nga dili na sila makahimo pa sa pagpakiggira. Gipildi sila sa <char style="nd">Ginoo</char> ug sa iyang mga sundalo. Ug daghan kaayo nga mga kabtangan ang nailog sa mga sundalo sa Juda. <verse number="14" style="v"/>Nalaglag nila ang mga baryo sa palibot sa Gerar, tungod kay miabot sa mga tawo didto ang dakong kahadlok sa silot sa <char style="nd">Ginoo</char>. Gipanguha nila ang mga kabtangan niini nga mga baryo kay abunda kaayo sa mga kabtangan kining mga dapita. <verse number="15" style="v"/>Gisulong usab nila ang mga kampo sa mga magbalantay sa mga kahayopan, ug gipanguha ang mga karnero, mga kanding, ug mga kamelyo. Unya namalik sila sa Jerusalem.</para>
  <chapter number="15" style="c"/>
  <para style="s1">Ang Mga Kabag-ohan nga Gihimo ni Asa</para>
  <para style="p">
    <verse number="1" style="v"/>Unya, gigamhan sa Espiritu sa Dios si Azaria nga anak ni Obed. <verse number="2" style="v"/>Nakigkita siya kang Asa ug miingon kaniya, “Pamatia ninyo ako <char style="add">Haring</char> Asa, ug kamong tanan nga taga-Juda ug taga-Benjamin. Magpabilin ang <char style="nd">Ginoo</char> uban kaninyo kon magpabilin kamo kaniya. Kon modangop kamo kaniya, tabangan niya kamo. Apan kon talikdan ninyo siya, talikdan usab niya kamo. <verse number="3" style="v"/>Sa taas nga panahon nagkinabuhi ang mga Israelinhon nga walay tinuod nga Dios, walay mga pari nga nagatudlo kanila, ug walay balaod. <verse number="4" style="v"/>Apan sa ilang kalisod, midangop sila sa <char style="nd">Ginoo</char>, ang Dios sa Israel, ug gitabangan niya sila. <verse number="5" style="v"/>Niadtong panahona, delikado ang pagbiyahe tungod kay adunay dakong kagubot taliwala sa mga katawhan. <verse number="6" style="v"/>May panag-away tali sa mga nasod ug tali sa mga lungsod, tungod kay gihasol sila sa Dios pinaagi sa nagkalain-lain nga mga kalisod. <verse number="7" style="v"/>Apan kamo, pagpakaisog ug pagpakalig-on kamo, kay gantihan ang inyong mga binuhatan.”</para>
  <para style="p">
    <verse number="8" style="v"/>Pagkadungog ni Asa sa mensahe ni Azaria nga anak ni Obed, nagmaisogon siya. Gipakuha niya ang mangil-ad nga mga dios-dios sa tibuok Juda ug Benjamin, ug sa mga lungsod nga iyang nailog sa kabungtoran sa Efraim. Gipaayo niya ang halaran sa <char style="nd">Ginoo</char> nga atua sa atubangan sa balkonahe <char style="add">sa templo</char> sa <char style="nd">Ginoo</char>.</para>
  <para style="p">
    <verse number="9" style="v"/>Unya gipatigom niya ang tanang <char style="add">katawhan sa</char> Juda ug Benjamin, ug ang mga katawhan gikan sa Efraim, Manase, ug Simeon nga nagpuyo uban kanila. Daghang mga taga-Israel nga namalhin sa Juda sa dihang nakita nila nga giubanan si Asa sa <char style="nd">Ginoo</char> nga iyang Dios.</para>
  <para style="p">
    <verse number="10" style="v"/>Nagtigom sila sa Jerusalem sa ikatulo nga bulan sa ika-15 nga tuig sa paghari ni Asa. <verse number="11" style="v"/>Niadtong higayona naghalad sila sa <char style="nd">Ginoo</char> sa mga hayop nga ilang nailog sa gira—700 ka baka ug 7,000 ka karnero ug kanding. <verse number="12" style="v"/>Naghimo silag kasabotan nga modangop sila sa <char style="nd">Ginoo</char>, ang Dios sa ilang mga katigulangan, sa tibuok nilang kasingkasing ug kalag. <verse number="13" style="v"/>Si bisan kinsa nga dili modangop sa <char style="nd">Ginoo</char>, ang Dios sa Israel, patyon, bata man o tigulang, lalaki man o babaye. <verse number="14" style="v"/>Nanumpa sila sa <char style="nd">Ginoo</char> sa makusog nga tingog, uban ang paghugyaw ug pagpatingog sa mga trumpeta ug mga budyong. <verse number="15" style="v"/>Naglipay ang tanang taga-Juda sa ilang pagpanumpa tungod kay kinasingkasing nila kini nga gihimo. Midangop sila sa <char style="nd">Ginoo</char> nga hugot gayod sa ilang kasingkasing ug gitabangan niya sila. Gihatagan sila sa <char style="nd">Ginoo</char> ug kalinaw gikan sa <char style="add">ilang mga kaaway sa</char> palibot.</para>
  <para style="p">
    <verse number="16" style="v"/>Gipapahawa usab ni Haring Asa ang iyang lola nga si Maaca sa iyang pagka-rayna kay nagpahimo kini ug mangil-ad nga <char style="add">poste nga simbolo sa diosa nga si</char> Ashera. Gipaputol ni Asa ang poste, gipabugha, ug gipasunog didto sa yuta sa Kidron. <verse number="17" style="v"/>Bisag wala mahurot ug kawala ang mga simbahanan diha sa habog nga mga dapit sa Israel, hingpit nga nagmatinumanon si Asa <char style="add">sa <char style="nd">Ginoo</char></char> sa tibuok niyang kinabuhi. <verse number="18" style="v"/>Gidala niya sa templo sa <char style="nd">Ginoo</char> ang mga pilak, bulawan, ug uban pang mga butang nga gigahin niya ug sa iyang amahan <char style="add">alang sa <char style="nd">Ginoo</char></char>.</para>
  <para style="p">
    <verse number="19" style="v"/>Wala gayoy gira hangtod sa ika-35 nga tuig sa paghari ni Asa.</para>
  <chapter number="16" style="c"/>
  <para style="s1">Ang Kataposan nga Tuig ni Asa</para>
  <para style="r">(<ref loc="1KI 15:17-24">1 Hari 15:17-24</ref>)</para>
  <para style="p">
    <verse number="1" style="v"/>Sa ika-36 nga tuig sa paghari ni Asa, gisulong ni Baasha nga hari sa Israel ang Juda. Ug gisugdan ni Haring Baasha ang pagpalig-on sa <char style="add">lungsod sa</char> Rama aron walay makagawas o makasulod sa teritoryo ni Asa nga hari sa Juda.</para>
  <para style="p">
    <verse number="2" style="v"/>Gipanguha ni Asa ang mga pilak ug bulawan sa mga bodega sa templo sa <char style="nd">Ginoo</char> ug sa iyang palasyo, ug gipadala kini kang Ben Hadad nga hari sa Aram<note caller="+" style="f"><char style="fr" closed="false">16:2 </char><char style="fq" closed="false">Aram</char><char style="fqa" closed="false">: </char><char style="ft" closed="false">o, </char><char style="fqa" closed="false">Syria.</char></note> nga nagpuyo didto sa Damascus. Mao kini ang mensahe ni Asa kang Ben Hadad: <verse number="3" style="v"/>“Maghimo kitag kasabotan <char style="add">nga magdinapigay kita</char>, sama sa gihimo sa atong mga amahan. Dawata ang gipadala ko kanimo nga pilak ug bulawan, ug undanga ang imong pagpakig-abin kang Baasha nga hari sa Israel aron mobiya na siya sa akong teritoryo.”</para>
  <para style="p">
    <verse number="4" style="v"/>Misugot si Ben Hadad sa gihangyo ni Haring Asa, ug gisugo niya ang mga komander sa iyang mga sundalo nga sulongon ang mga lungsod sa Israel. Nailog nila ang Ijon, Dan, Abel Maim, ug ang tanang mga lungsod sa Naftali diin mahimutang ang mga bodega. <verse number="5" style="v"/>Sa dihang nabalitaan kini ni Baasha, gipaundang niya ang pagpahimo ug paril sa Rama. <verse number="6" style="v"/>Unya mimando si Haring Asa sa tanang <char style="add">mga kalalakin-an</char> sa Juda nga panguhaon ang mga bato ug mga troso nga gigamit ni Baasha sa pagpahimog paril sa Rama, ug gigamit niya kini sa pagpahimog paril sa Geba ug sa Mizpa.</para>
  <para style="p">
    <verse number="7" style="v"/>Niadtong higayona, miadto si Hanani nga propeta kang Asa nga hari sa Juda ug miingon kaniya, “Tungod kay misalig ka sa hari sa Aram ug dili sa <char style="nd">Ginoo</char> nga imong Dios, nakaikyas gikan kaninyo<note caller="+" style="f"><char style="fr" closed="false">16:7 </char><char style="fq" closed="false">nakaikyas gikan kaninyo</char><char style="fqa" closed="false">: </char><char style="ft" closed="false">o, </char><char style="fqa" closed="false">nawala gikan kaninyo ang kahigayonan nga mapildi.</char></note> ang mga sundalo sa hari sa Aram. <verse number="8" style="v"/>Wala ka ba nahinumdom kon unsa ang nahitabo sa mga taga-Etiopia<note caller="+" style="f"><char style="fr" closed="false">16:8 </char><char style="fq" closed="false">taga-Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">taga-Cush.</char></note> ug taga-Libya kansang mga sundalo, mga karwahe, ug mga tigkabayo labihan kadaghan? Niadtong higayona misalig ka sa <char style="nd">Ginoo</char>, ug gipapildi niya sila kaninyo. <verse number="9" style="v"/>Kay nagatan-aw ang <char style="nd">Ginoo</char> sa tibuok kalibotan aron paglig-on sa mga tawo nga matinud-anon gayod kaniya. Binuang ang imong gihimo! Busa sukad karon kanunay ka nang makiggira.”</para>
  <para style="p">
    <verse number="10" style="v"/>Tungod niini, nasuko pag-ayo si Asa sa propeta, busa gipapriso niya kini. Ug niana usab nga higayon, nagsugod na ang kabangis ni Asa sa uban niya nga mga katawhan.</para>
  <para style="p">
    <verse number="11" style="v"/>Ang uban pang sugilanon mahitungod sa paghari ni Asa, gikan sa sinugdan hangtod sa kataposan, nahisulat sa libro sa mga sugilanon bahin sa mga hari sa Juda ug sa Israel. <verse number="12" style="v"/>Sa ika-39 nga tuig sa paghari ni Asa, nagaantos siya sa sakit sa tiil. Bisan grabe na ang iyang sakit, wala siya mangayo ug tabang sa <char style="nd">Ginoo</char>; didto hinuon siya midangop sa mga mananambal. <verse number="13" style="v"/>Sa ika-41 nga tuig sa iyang paghari, namatay siya. <verse number="14" style="v"/>Gilubong siya sa lubnganan nga iyang gipahimo alang sa iyang kaugalingon didto sa Lungsod ni David. Gipahimutang siya sa lubnganan nga puno sa nagkalain-laing mga pahumot, ug naghimo ang mga tawo ug dako nga daob <char style="add">sa pagpasidungog</char> kaniya.</para>
  <chapter number="17" style="c"/>
  <para style="s1">Si Jehoshafat nga Hari sa Juda</para>
  <para style="p">
    <verse number="1" style="v"/>Ang mipuli kang Asa ingon nga hari mao ang iyang anak nga si Jehoshafat. Gipalig-on ni Jehoshafat ang iyang gingharian batok sa Israel. <verse number="2" style="v"/>Gibutangan niyag mga sundalo ang tanang pinarilan nga mga lungsod sa Juda, ug gibutangan niyag mga kampo sa mga sundalo ang Juda ug ang mga lungsod sa Efraim nga nailog sa iyang amahan nga si Asa. <verse number="3" style="v"/>Giubanan sa <char style="nd">Ginoo</char> si Jehoshafat tungod kay sa unang mga tuig sa iyang paghari gisunod niya ang pagkinabuhi sa iyang katigulangan nga si David. Wala siya modangop sa mga <char style="add">imahen ni</char> Baal <verse number="4" style="v"/>kondili ngadto sa Dios sa iyang amahan ug mituman sa iyang kasugoan imbis nga mosunod sa binuhatan sa mga taga-Israel. <verse number="5" style="v"/>Gilig-on sa <char style="nd">Ginoo</char> ang gingharian ni Jehoshafat. Nagdalag mga gasa ang tanang taga-Juda ngadto kaniya, ug nahimo siyang labihan kaadunahan ug tinahod.</para>
  <para style="p">
    <verse number="6" style="v"/>Nagmatinud-anon siya sa pagsunod sa mga pamaagi sa <char style="nd">Ginoo</char>. Gipangguba niya ang mga simbahanan diha sa habog nga mga dapit ug ang mga <char style="add">poste nga simbolo sa diosa nga si</char> Ashera nga gikan sa Juda.</para>
  <para style="p">
    <verse number="7" style="v"/>Sa ikatulo nga tuig sa iyang paghari, gipalakaw niya ang iyang mga opisyal nga sila si Ben Hail, Obadia, Zacarias, Netanel, ug Micaya aron sa pagpanudlo sa mga lungsod sa Juda. <verse number="8" style="v"/>Kauban nila ang mga Levita nga sila si Shemaya, Netania, Zebadia, Asahel, Shemiramot, Jehonatan, Adonia, Tobia, Tob Adonia, ug ang mga pari nga sila si Elishama ug Jehoram. <verse number="9" style="v"/>Gidala nila ang Libro sa Kasugoan sa <char style="nd">Ginoo</char> ug milibot sila sa tanang mga lungsod sa Juda ug nanudlo sa mga tawo.</para>
  <para style="p">
    <verse number="10" style="v"/>Nahadlok sa <char style="nd">Ginoo</char> ang tanang mga gingharian sa palibot sa Juda, busa wala kanilay nakiggira kang Jehoshafat. <verse number="11" style="v"/>Ang uban nga mga Filistihanon nagdala kang Jehoshafat ug mga gasa ug pilak ingon nga buhis. Ug ang mga Arabo nagdala kaniyag 7,700 ka mga karnero ug 7,700 ka mga kanding. <verse number="12" style="v"/>Busa misamot ang pagkagamhanan ni Jehoshafat. Nagpatukod siyag mga depensa sa Juda ug mga lungsod nga butangan ug mga bodega. <verse number="13" style="v"/>Daghang mga kahimanan ang gitigom niya sa mga lungsod sa Juda. Nagbutang usab siyag mga hanas ug maisog nga mga sundalo didto sa Jerusalem. <verse number="14" style="v"/>Ang iyang mga sundalo nalista sumala sa ilang mga kagikan nga gigrupo sa tag-1,000. Si Adnah maoy komander sa 300,000 ka maisog nga mga sundalo nga taga-Juda. <verse number="15" style="v"/>Ang sunod kaniya mao si Jehohanan nga komander sa 280,000 <char style="add">ka mga sundalo</char>. <verse number="16" style="v"/>Sunod mao si Amasia nga anak ni Zicri, nga komander sa 200,000 ka maisog nga mga sundalo. Miboluntaryo siya alang sa buluhaton sa <char style="nd">Ginoo</char>.</para>
  <para style="p">
    <verse number="17" style="v"/>Si Eliada, nga usa ka banggiitan nga sundalo, mao ang komander sa 200,000 ka mga sundalo nga taga-Benjamin. Kini nga mga sundalo sangkap sa mga taming ug mga pana. <verse number="18" style="v"/>Ang sunod kaniya mao si Jehozabad nga komander sa 180,000 ka armado nga mga sundalo.</para>
  <para style="p">
    <verse number="19" style="v"/>Mao kini sila ang mga tawong nagaalagad sa hari gawas sa mga sundalo nga iyang gibutang sa pinarilan nga mga lungsod sa tibuok nga Juda.</para>
  <chapter number="18" style="c"/>
  <para style="s1">Nagsulti si Micaya Batok kang Ahab</para>
  <para style="r">(<ref loc="1KI 22:1-28">1 Hari 22:1-28</ref>)</para>
  <para style="p">
    <verse number="1" style="v"/>Nahimo nang labihan kaadunahan ug kadungganon si Jehoshafat, ug maayo ang iyang relasyon kang Ahab tungod sa pagminyoay sa iyang anak ug sa anak ni Ahab. <verse number="2" style="v"/>Paglabay sa pila ka tuig, mibisita si Jehoshafat kang Ahab didto sa Samaria. Nagaihaw si Ahab ug daghang mga karnero ug baka, ug nagpakombira alang kang Jehoshafat ug sa iyang kaubang mga opisyal. Unya giaghat ni Ahab si Jehoshafat nga mosulong sa Ramot Gilead. <verse number="3" style="v"/>Miingon siya kang Jehoshafat, “Mouban ka ba kanako sa pagpakiggira sa Ramot Gilead?” Mitubag si Jehoshafat, “Andam akong mouban kanimo ug ang akong mga kasundalohan. <char style="add">Oo,</char> mouban kami kaninyo sa pagpakiggira. <verse number="4" style="v"/>Apan mangutana una kita sa <char style="nd">Ginoo</char> kon unsay iyang ikasulti.”</para>
  <para style="p">
    <verse number="5" style="v"/>Busa gipatawag ni Ahab<note caller="+" style="f"><char style="fr" closed="false">18:5 </char><char style="fq" closed="false">Ahab</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">hari sa Israel. </char><char style="ft" closed="false">Mao usab sa bersikulo 7, 8, 17, 25, 29, 33, 34.</char></note> ang mga propeta—400 silang tanan, ug gipangutana, “Molakaw ba kami sa Ramot Gilead sa pagpakiggira o dili?” Mitubag sila, “Lakaw, kay hatagan kamo sa Dios ug kadaogan!” <verse number="6" style="v"/>Apan nangutana si Jehoshafat, “Wala na bay lain dinhi nga propeta sa <char style="nd">Ginoo</char> nga atong mapangutan-an?” <verse number="7" style="v"/>Mitubag si Ahab kang Jehoshafat, “Aduna pay usa nga mahimo natong mapangutan-an—si Micaya nga anak ni Imla. Apan nasuko ako kaniya kay wala gayod siyay maayong gitagna bahin kanako kondili pulos lang daotan.” Mitubag si Jehoshafat, “Ayaw pagsulti ug ingon niana.” <verse number="8" style="v"/>Busa gipatawag ni Ahab ang usa ka opisyal ug giingnan, “Dad-a dayon ninyo dinhi si Micaya nga anak ni Imla.”</para>
  <para style="p">
    <verse number="9" style="v"/>Niadtong higayona, si <char style="add">Ahab nga</char> hari sa Israel ug si Jehoshafat nga hari sa Juda, nga nagbisti sa ilang harianon nga mga bisti, nanglingkod sa ilang tagsa-tagsa ka trono didto sa giokanan dapit sa pultahan sa Samaria. Ug diha sa ilang atubangan mihatag ang mga propeta sa ilang mga panagna. <verse number="10" style="v"/>Unya si Zedekia nga anak ni Kenaana, naghimog sungay-sungay nga puthaw. Miingon siya, “Mao kini ang giingon sa <char style="nd">Ginoo</char>: ‘Pinaagi niini nga sungay, laglagon mo ang mga Aramehanon hangtod nga mahurot sila.’ ” <verse number="11" style="v"/>Mao usab ang giingon sa tanang mga propeta. Miingon sila, “Sulonga ang Ramot Gilead, Haring <char style="add">Ahab</char>, ug modaog ka, kay itugyan kini sa <char style="nd">Ginoo</char> kanimo.”</para>
  <para style="p">
    <verse number="12" style="v"/>Sa laing bahin, ang gisugo sa pagkuha kang Micaya miingon kaniya, “Ang tanang propeta managsama nga miingon nga magmadaogon ang hari, busa kinahanglan nga mao usab kana ang imong isulti.” <verse number="13" style="v"/>Apan miingon si Micaya, “Ipanumpa ko sa buhi nga <char style="nd">Ginoo</char> nga akong Dios nga isulti ko lang ang ipasulti niya kanako.”</para>
  <para style="p">
    <verse number="14" style="v"/>Pag-abot ni Micaya ngadto kang Haring <char style="add">Ahab</char> nangutana kini kaniya, “Micaya, sulongon ba namo ang Ramot Gilead o dili?” Mitubag si Micaya, “Sulonga ninyo ug magmalampuson kamo, kay itugyan kini kaninyo.” <verse number="15" style="v"/>Apan miingon ang hari kang Micaya, “Kapila ko ba ikaw papanumpaa nga ang tinuod lang gayod ang imong isulti kanako sa ngalan sa <char style="nd">Ginoo</char>?” <verse number="16" style="v"/>Busa miingon si Micaya, “Nakita ko <char style="add">sa panan-awon</char> nga nagkatag ang mga Israelinhon sa mga bukid sama sa mga karnero nga walay magbalantay, ug miingon ang <char style="nd">Ginoo</char>, ‘Wala nay agalon kining mga tawhana. Papaulia sila nga malinawon.’ ” <verse number="17" style="v"/>Miingon si Ahab kang Jehoshafat, “Dili ba giingnan ko na man ikaw nga wala gayod siyay maayong gitagna alang kanako kondili pulos lang daotan?”</para>
  <para style="p">
    <verse number="18" style="v"/>Mipadayon pag-ingon si Micaya, “Pamatia ang mensahe sa <char style="nd">Ginoo</char>! Nakita ko ang <char style="nd">Ginoo</char> nga naglingkod sa iyang trono, ug ang tanang mga langitnong binuhat nagtindog dapit sa iyang wala ug sa iyang tuo. <verse number="19" style="v"/>Unya miingon ang <char style="nd">Ginoo</char>, ‘Kinsay mohaylo kang Ahab nga hari sa Israel nga mosulong sa Ramot Gilead aron mamatay siya didto?’ Lain-lain ang tubag sa langitnong mga binuhat. <verse number="20" style="v"/>Unya may espiritu nga mitindog atubangan sa <char style="nd">Ginoo</char> ug miingon, ‘Ako ang mohaylo kaniya.’ Nangutana ang <char style="nd">Ginoo</char>, ‘Sa unsa nga paagi?’ <verse number="21" style="v"/>Mitubag siya, ‘Moadto ako ug pasultihon kog bakak ang mga propeta ni Ahab.’ Miingon ang <char style="nd">Ginoo</char>, ‘Lakaw ug buhata kana. Magmalampuson ka sa paghaylo kaniya.’ ”</para>
  <para style="p">
    <verse number="22" style="v"/>
    <char style="add">Unya miingon si Micaya,</char> “Mao kadto ang nahitabo. Gipadad-an sa <char style="nd">Ginoo</char> kining imong mga propeta ug espiritu nga mipasulti kanila ug bakak. Pagbuot sa <char style="nd">Ginoo</char> nga malaglag ka.” <verse number="23" style="v"/>Unya miduol si Zedekia nga anak ni Kenaana kang Micaya ug gisagpa niya kini. Miingon si Zedekia, “Diin moagi ang Espiritu sa <char style="nd">Ginoo</char> sa dihang mibiya siya kanako aron makigsulti kanimo?” <verse number="24" style="v"/>Mitubag si Micaya, “Mahibaloan mo kini sa adlaw nga <char style="add">mapildi kamo sa pakig-away ug</char> mosulod ka sa kinasuokan nga kuwarto aron pagtago.”</para>
  <para style="p">
    <verse number="25" style="v"/>Mimando dayon si Ahab, “Dakpa ninyo si Micaya ug dad-a balik kang Amon nga pangulo sa lungsod ug kang Joas nga akong anak. <verse number="26" style="v"/>Ingna ninyo sila nga nagmando ako nga prisohon kining tawhana ug hatagan lang ug pan ug tubig hangtod nga makabalik ako nga wala maunsa <char style="add">gikan sa gira</char>.”</para>
  <para style="p">
    <verse number="27" style="v"/>Miingon si Micaya, “Kon makabalik ka nga wala maunsa, nan, ang <char style="nd">Ginoo</char> wala magsulti pinaagi kanako.” Unya miingon si Micaya sa tanang mga tawo didto, “Timan-i ninyo ang akong gisulti!”</para>
  <para style="s1">Namatay si Ahab</para>
  <para style="r">(<ref loc="1KI 22:29-35">1 Hari 22:29-35</ref>)</para>
  <para style="p">
    <verse number="28" style="v"/>Busa misulong sa Ramot Gilead si <char style="add">Ahab nga</char> hari sa Israel ug si Jehoshafat nga hari sa Juda. <verse number="29" style="v"/>Miingon si Ahab kang Jehoshafat, “Sa panahon sa gira, magpakaaron-ingnon ako <char style="add">nga dili hari</char>, apan ikaw, magsul-ob ka sa imong harianong bisti.” Busa nagpakaaron-ingnon si Ahab, ug miadto sila sa gira.</para>
  <para style="p">
    <verse number="30" style="v"/>Unya nagmando ang hari sa Aram<note caller="+" style="f"><char style="fr" closed="false">18:30 </char><char style="fq" closed="false">Aram</char><char style="fqa" closed="false">: </char><char style="ft" closed="false">o, </char><char style="fqa" closed="false">Syria.</char></note> sa komander sa iyang mga tigkarwahe, “Ayaw kamo pagpakiggira ni bisan kinsa, gawas lang sa hari sa Israel.” <verse number="31" style="v"/>Pagkakita sa mga komander sa mga tigkarwahe kang Jehoshafat, abi nilag siya ang hari sa Israel, busa midasdas sila kaniya. Apan nagpakitabang si Jehoshafat, busa gitabangan siya sa <char style="nd">Ginoo</char> ug gipahilayo ang iyang mga kaaway gikan kaniya. <verse number="32" style="v"/>Sa dihang nakaamgo ang mga komander sa mga tigkarwahe nga dili diay siya ang hari sa Israel, miundang sila sa paggukod kaniya.</para>
  <para style="p">
    <verse number="33" style="v"/>Apan may usa ka Aramehanon nga pasalagma nga namana ug naigo niya si Ahab sa bahin sa iyang lawas diin mag-abot ang mga panagang sa lawas nga iyang gisul-ob. Miingon si Ahab sa nagdala sa iyang karwahe, “Ipahilayo ako sa away kay nasamdan ako!” <verse number="34" style="v"/>Samtang nagpadayon ang gira niadtong adlawa, pabilin nga naglingkod si Ahab sa iyang karwahe, atbang sa mga Aramehanon hangtod naghapon. Ug sa pagsalop sa adlaw, namatay siya.</para>
  <chapter number="19" style="c"/>
  <para style="p">
    <verse number="1" style="v"/>Mibalik si Jehoshafat sa iyang palasyo sa Jerusalem nga luwas. <verse number="2" style="v"/>Gitagbo siya ni Propeta Jehu nga anak ni Hanani ug giingnan, “Nganong mitabang ka sa daotan ug gimahal mo ang nasilag sa <char style="nd">Ginoo</char>? Tungod niini, nasuko ang <char style="nd">Ginoo</char> kanimo. <verse number="3" style="v"/>Apan may maayo nga nakita diha kanimo. Gipangguba mo ang mga <char style="add">poste nga simbolo sa diosa nga si</char> Ashera ug nagtinguha ka sa pagdangop sa Dios.”</para>
  <para style="s1">Nagpili si Jehoshafat ug mga Maghuhukom</para>
  <para style="p">
    <verse number="4" style="v"/>Didto magpuyo si Jehoshafat sa Jerusalem, apan gilibot niya ang Beersheba, paingon sa kabungtoran sa Efraim, aron sa pag-agni sa katawhan sa pagbalik ngadto sa <char style="nd">Ginoo</char>, ang Dios sa ilang mga katigulangan. <verse number="5" style="v"/>Nagbutang siyag mga maghuhukom sa matag pinarilan nga lungsod sa Juda. <verse number="6" style="v"/>Giingnan niya ang maong mga maghuhukom, “Hunahunaa gayod ninyo pag-ayo sa dili pa kamo mohukom kay wala kamo maghukom alang sa tawo kondili alang sa <char style="nd">Ginoo</char>. Nagauban siya kaninyo sa inyong paghukom. <verse number="7" style="v"/>Tahora ninyo ang <char style="nd">Ginoo</char>, ug pagmatngon kamo sa inyong paghukom kay dili motugot ang <char style="nd">Ginoo</char> nga atong Dios nga tuison ang hustisya. Dili siya gusto nga may pagpabor-pabor ug pagsuborno.”</para>
  <para style="p">
    <verse number="8" style="v"/>Nagbutang usab si Jehoshafat sa Jerusalem ug mga Levita, mga pari, ug mga pangulo sa mga pamilya sa mga Israelinhon isip mga maghuhukom nga mohusay sa mga kaso nga may kalabotan sa kasugoan sa <char style="nd">Ginoo</char> ug sa uban pang mga panagbingkil. Ug didto sila magpuyo sa Jerusalem. <verse number="9" style="v"/>Mao kini ang iyang mando kanila: “Kinahanglan mag-alagad kamo nga may pagtahod sa <char style="nd">Ginoo</char>, matinud-anon, ug kinasingkasing. <verse number="10" style="v"/>Kon may kaso nga dad-on diha kaninyo ang inyong mga katagilungsod nga nagapuyo sa mga lungsod, may kalabotan man kini sa pagpatay o sa uban pang matang sa pagsupak sa <char style="add">mga</char> patakaran, <char style="add">mga</char> sugo, mga tulumanon, ug mga lagda, pahimangnoi ninyo sila nga dili magpakasala sa <char style="nd">Ginoo</char>, kay kon dili, mahiagom sila ug kamo sa iyang kasuko. Himoa ninyo kini aron dili kamo makasala. <verse number="11" style="v"/>Kon adunay mga kaso bahin sa <char style="nd">Ginoo</char> nga dili ninyo mahusay, si Amaria nga pangulong pari mao ang mohusay niana. Ug kon adunay kaso bahin sa panggobyerno nga dili ninyo mahusay, si Zebadia nga anak ni Ishmael nga pangulo sa tribo sa Juda mao ang mohusay niana. Ang mga Levita motabang kaninyo aron masiguro nga mapatunhay ang hustisya. Pagpakalig-on kamo sa paghimo sa inyong katungdanan, ug hinaut nga ubanan sa <char style="nd">Ginoo</char> ang nagabuhat sa matarong.”</para>
  <chapter number="20" style="c"/>
  <para style="s1">Gipildi ni Jehoshafat ang Moab ug Ammon</para>
  <para style="p">
    <verse number="1" style="v"/>Human niini, nakiggira kang Jehoshafat ang mga Moabihanon, ang mga Amonihanon, ug ang uban sa mga Meunhon.<note caller="+" style="f"><char style="fr" closed="false">20:1 </char><char style="fq" closed="false">Meunhon</char><char style="fqa" closed="false">: </char><char style="ft" closed="false">Mao kini sa ubang mga kopya sa Septuagint. Sa Hebreo, </char><char style="fqa" closed="false">Amonihanon.</char></note> <verse number="2" style="v"/>May mga tawo nga miadto kang Jehoshafat ug miingon, “May daghan kaayong mga sundalo nga nagapadulong sa pagsulong kanimo. Gikan kini sila sa Edom<note caller="+" style="f"><char style="fr" closed="false">20:2 </char><char style="fq" closed="false">Edom</char><char style="fqa" closed="false">: </char><char style="ft" closed="false">Mao kini sa usa ka kopya sa Hebreo. Sa kadaghanan nga kopya sa Hebreo ug sa Septuagint, </char><char style="fqa" closed="false">Aram.</char></note> sa pikas nga bahin sa <char style="add">Patay nga</char> Dagat. Anaa na sila sa Hazazon Tamar” (nga mao ang En Gedi). <verse number="3" style="v"/>Nahadlok si Jehoshafat, ug midangop siya sa <char style="nd">Ginoo</char>. Unya nagmando siya nga magpuasa ang tanang taga-Juda. <verse number="4" style="v"/>Busa nagtigom ang mga tawo gikan sa tanang mga lungsod sa Juda sa pagpangayo ug tabang sa <char style="nd">Ginoo</char>. <verse number="5" style="v"/>Mitindog si Jehoshafat atubangan sa katawhan sa Juda ug sa Jerusalem didto sa atubangan sa bag-ong hawanan sa templo sa <char style="nd">Ginoo</char> <verse number="6" style="v"/>ug miingon, “<char style="nd">Ginoo</char>, Dios sa among mga katigulangan, ikaw ang Dios nga anaa sa langit. Ikaw ang nagagahom sa tanan nga gingharian sa kalibotan. Gamhanan ka gayod ug walay makasukol kanimo. <verse number="7" style="v"/>O among Dios, dili ba nga gipang-abog mo man ang mga lumulupyo niini nga yuta sa dihang miabot ang imong katawhan? Ug dili ba nga gihatag mo kini sa mga kaliwat ni Abraham nga imong higala <char style="add">aron ilang panag-iyahon,</char> hangtod sa kahangtoran? <verse number="8" style="v"/>Gipuy-an kini nila ug gitukoran ug templo sa pagpasidungog kanimo. Miingon sila, <verse number="9" style="v"/>‘Kon adunay kalamidad nga moabot kanamo sama sa gira, baha,<note caller="+" style="f"><char style="fr" closed="false">20:9 </char><char style="fq" closed="false">baha</char><char style="fqa" closed="false">: </char><char style="ft" closed="false">Mao kini sa usa ka kopya sa Griego. Sa Hebreo, </char><char style="fqa" closed="false">paghukom.</char></note> katalagman, o kagutom, motindog kami sa imong presensya atubangan niini nga templo diin ginapasidunggan ikaw. Magpakitabang kami kanimo ug patalinghogan mo kami ug luwason.’</para>
  <para style="p">
    <verse number="10" style="v"/>“Karon ginasulong kami sa mga tawo nga gikan sa Ammon, Moab, ug sa Bukid sa Seir. Kaniadto wala ka motugot nga sakopon ang ilang mga teritoryo sa mga Israelinhon nga migawas gikan sa Ehipto. Busa milikay ang mga Israelinhon kanila ug wala sila laglaga. <verse number="11" style="v"/>Apan karon, tan-awa kon unsa ang ilang gibalos kanamo. Gisulong nila kami aron abugon sa yuta nga imong gihatag kanamo ingon nga panulondon. <verse number="12" style="v"/>O among Dios, dili mo ba sila silotan? Wala kamiy ikasukol niining daghang mga sundalo nga nagasulong kanamo. Dili kami kahibalo kon unsay among buhaton, apan nagasalig kami kanimo.”</para>
  <para style="p">
    <verse number="13" style="v"/>Samtang nagtindog didto ang tanang kalalakin-an sa Juda uban sa ilang mga asawa ug mga anak, apil ang ilang gagmayng kabataan, <verse number="14" style="v"/>gigamhan sa Espiritu sa <char style="nd">Ginoo</char> si Jahaziel nga nagatindog didto uban kanila. Si Jahaziel anak ni Zacarias. Si Zacarias anak ni Benaya. Si Benaya anak ni Jeil. Ug si Jeil anak ni Matania nga Levita ug kaliwat ni Asaf.</para>
  <para style="p">
    <verse number="15" style="v"/>Miingon si Jahaziel, “Pamati Haring Jehoshafat, ug kamong tanan nga nagapuyo sa Jerusalem ug sa <char style="add">ubang bahin sa</char> Juda! Mao kini ang gisulti sa <char style="nd">Ginoo</char> kaninyo, ‘Ayaw kamo kahadlok o kawad-ig kadasig tungod niining daghang mga sundalo, kay ang away dili inyo kondili iya sa Dios. <verse number="16" style="v"/>Ugma, lugsong kamo ngadto kanila. Makita ninyo sila nga nagatungas sa tungasanan sa Ziz, sa tumoy sa lugut nga nagapaingon sa kamingawan sa Jeruel. <verse number="17" style="v"/>Dili na kinahanglan nga makig-away pa kamo. Ipahimutang ang inyong kaugalingon, ug tan-awa ninyo ang buhaton sa <char style="nd">Ginoo</char> sa pagluwas kaninyo. Ayaw kamo kahadlok o kawad-ig kadasig, mga taga-Juda ug taga-Jerusalem. Atubanga ninyo sila ugma ug ang <char style="nd">Ginoo</char> magauban kaninyo.’ ” <verse number="18" style="v"/>Mihapa si Jehoshafat ug ang tanang taga-Juda ug taga-Jerusalem sa pagsimba sa <char style="nd">Ginoo</char>. <verse number="19" style="v"/>Unya nanindog ang mga Levita nga gikan sa mga pamilya ni Kohat ug ni Kora ug midayeg sa <char style="nd">Ginoo</char>, ang Dios sa Israel, sa makusog kaayo nga tingog.</para>
  <para style="p">
    <verse number="20" style="v"/>Sayo pa kaayo pagkasunod adlaw, nangadto sila <char style="add">si Jehoshafat</char> sa kamingawan sa Tekoa. Samtang naglakaw sila, mihunong si Jehoshafat ug miingon, “Pamatia ninyo ako, mga taga-Juda ug taga-Jerusalem! Tuo kamo sa <char style="nd">Ginoo</char> nga inyong Dios, ug malig-on kamo. Tuo kamo sa iyang mga propeta, ug magmadaogon kamo.” <verse number="21" style="v"/>Pagkahuman niyag pangayo ug tambag sa mga tawo, nagpili siyag mga mag-aawit nga mag-una kanila ug mag-awit ug mga pagdayeg sa <char style="nd">Ginoo</char> tungod sa iyang balaan ug halangdon nga presensya. Mao kini ang ilang giawit, “Pasalamati ang <char style="nd">Ginoo</char> kay ang iyang gugma walay kataposan.” <verse number="22" style="v"/>Ug sa pagsugod nilag awit sa mga pagdayeg, gipaunay ug away sa <char style="nd">Ginoo</char> ang mga Amonihanon, mga Moabihanon, ug mga taga-Bukid sa Seir nga nagasulong sa Juda. Nangalaglag sila <verse number="23" style="v"/><char style="add">kay</char> gisulong sa mga Amonihanon ug Moabihanon ang mga sundalo sa mga taga-Bukid sa Seir ug gilaglag sila sa hingpit.<note caller="+" style="f"><char style="fr" closed="false">20:23 </char><char style="fq" closed="false">gilaglag sila sa hingpit</char><char style="fqa" closed="false">: </char><char style="ft" closed="false">Ang Hebreo nga pulong nga gigamit dinhi nagkahulogan sa mga butang nga gihalad sa <char style="nd">Ginoo</char> pinaagi sa paghalad o paglaglag niini.</char></note> Pagkahuman, sila na usab ang nagpinatyanay. <verse number="24" style="v"/>Pag-abot sa mga sundalo sa Juda sa ibabaw nga bahin sa kamingawan, nakita nila ang mga patayng lawas sa ilang mga kaaway nga nanagbuy-od sa yuta. Walay bisan usa nga nakaikyas. <verse number="25" style="v"/>Busa miadto si Jehoshafat ug ang iyang mga tawo sa pagpanguha sa mga kabtangan sa ilang mga kaaway. Daghan ang ilang nakuha nga mga kagamitan, mga bisti,<note caller="+" style="f"><char style="fr" closed="false">20:25 </char><char style="fq" closed="false">mga bisti</char><char style="fqa" closed="false">: </char><char style="ft" closed="false">Mao kini sa uban nga mga kopya sa Hebreo. Apan sa kadaghanan nga kopya, </char><char style="fqa" closed="false">mga patayng lawas.</char></note> ug uban pang mahalong mga butang. Tulo gayod ka adlaw silang naghakot tungod sa hilabihan nga kadaghan sa mga kabtangan. <verse number="26" style="v"/>Sa ikaupat ka adlaw, nagtigom sila sa Kapatagan sa Beraca ug didto nagdayeg sila sa <char style="nd">Ginoo</char>. Mao kana ang hinungdan nga gitawag kini nga Kapatagan sa Beraca<note caller="+" style="f"><char style="fr" closed="false">20:26 </char><char style="fq" closed="false">Beraca</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">pagdayeg.</char></note> hangtod karon.</para>
  <para style="p">
    <verse number="27" style="v"/>Unya namalik silang tanan sa Jerusalem pinangulohan ni Jehoshafat. Malipayon kaayo sila tungod kay gipadaog sila sa <char style="nd">Ginoo</char> sa ilang mga kaaway. <verse number="28" style="v"/>Pag-abot nila sa Jerusalem, midiretso sila sa templo sa <char style="nd">Ginoo</char>, ug nagtukar sila ug mga harpa, lira, ug mga trumpeta.</para>
  <para style="p">
    <verse number="29" style="v"/>Sa dihang nadungog sa tanang mga gingharian sa palibot nga ang <char style="nd">Ginoo</char> mismo ang nakiggira sa mga kaaway sa Israel, nangahadlok sila sa Dios.<note caller="+" style="f"><char style="fr" closed="false">20:29 </char><char style="fq" closed="false">nangahadlok sila sa Dios</char><char style="fqa" closed="false">: </char><char style="ft" closed="false">o, </char><char style="fqa" closed="false">nangahadlok sila pag-ayo.</char></note> <verse number="30" style="v"/>Busa nakasinati ug kalinaw ang gingharian ni Jehoshafat kay gihatagan siya sa iyang Dios ug kalinaw sa iyang palibot.</para>
  <para style="s1">Ang Kataposan sa Paghari ni Jehoshafat</para>
  <para style="r">(<ref loc="1KI 22:41-50">1 Hari 22:41-50</ref>)</para>
  <para style="p">
    <verse number="31" style="v"/>Mao kadto ang kasaysayan sa paghari ni Jehoshafat sa Juda. Nagaedad siya ug 35 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 25 ka tuig. Ang iyang inahan mao si Azuba nga anak ni Shilhi. <verse number="32" style="v"/>Gisunod ni Jehoshafat ang pagkinabuhi sa iyang amahan nga si Asa. Gihimo niya ang matarong atubangan sa <char style="nd">Ginoo</char>. <verse number="33" style="v"/>Apan wala <char style="add">niya</char> panguhaa ang mga simbahanan diha sa habog nga mga dapit, ug ang mga tawo wala magmatinud-anon sa pagsunod sa Dios sa ilang mga katigulangan.</para>
  <para style="p">
    <verse number="34" style="v"/>Ang uban pang sugilanon mahitungod sa paghari ni Jehoshafat, gikan sa sinugdan hangtod sa kataposan, nahisulat sa mga sugilanon ni Jehu nga Anak ni Hanani, nga nalakip sa libro sa mga sugilanon bahin sa mga hari sa Juda.</para>
  <para style="p">
    <verse number="35" style="v"/>Apan sa kaulahiang panahon sa paghari ni Jehoshafat sa Juda, nakig-abin siya kang Ahazia nga hari sa Israel, nga usa ka daotang tawo. <verse number="36" style="v"/>Nagkasabot sila nga magpahimog mga barko nga pangnegosyo<note caller="+" style="f"><char style="fr" closed="false">20:36 </char><char style="fq" closed="false">mga barko nga pangnegosyo</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">mga barko paingon sa Tarshish.</char></note> didto sa Ezion Geber. <verse number="37" style="v"/>Unya miingon si Eliezer nga anak ni Dodavahu nga taga-Maresha kang Jehoshafat, “Tungod kay nakig-abin ka kang Ahazia, gub-on sa <char style="nd">Ginoo</char> ang inyong gipahimo nga mga barko.” Busa naguba ang mga barko ug wala na kini makabiyahe.</para>
  <chapter number="21" style="c"/>
  <para style="p">
    <verse number="1" style="v"/>Sa dihang namatay si Jehoshafat, gilubong siya sa gilubngan sa iyang mga katigulangan sa Lungsod ni David. Ug si Jehoram nga iyang anak mao ang mipuli kaniya ingon nga hari. <verse number="2" style="v"/>Ang mga igsoon ni Jehoram mao sila si Azaria, Jehiel, Zacarias, Azariahu, Micael, ug Shefatia. Kini silang tanan mga anak ni Jehoshafat nga hari sa Juda.<note caller="+" style="f"><char style="fr" closed="false">21:2 </char><char style="fq" closed="false">Juda</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Israel. </char><char style="ft" closed="false">Mao usab sa bersikulo 4.</char></note> <verse number="3" style="v"/>Gipanghatagan sila ni Jehoshafat ug daghang mga regalo nga pilak ug bulawan, mahalon nga mga kabtangan, ug pinarilan nga mga lungsod sa Juda. Apan si Jehoram ang gihatagan sa katungod nga mopuli sa hari kay siya man ang kamagulangan.</para>
  <para style="s1">Ang Paghari ni Jehoram sa Juda</para>
  <para style="r">(<ref loc="2KI 8:16-24">2 Hari 8:16-24</ref>)</para>
  <para style="p">
    <verse number="4" style="v"/>Sa dihang napalig-on na ni Jehoram ang iyang paghari sa gingharian sa iyang amahan, gipapatay niya ang tanan niyang mga igsoon, apil ang ubang mga opisyal sa Juda. <verse number="5" style="v"/>Nagaedad si Jehoram ug 32 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa walo ka tuig. <verse number="6" style="v"/>Gisunod niya ang binuhatan sa mga hari sa Israel, sama sa gihimo sa panimalay ni Ahab, kay ang iyang napangasawa anak man ni Ahab. Daotan ang iyang gihimo atubangan sa <char style="nd">Ginoo</char>. <verse number="7" style="v"/>Apan tungod sa kasabotan sa <char style="nd">Ginoo</char> kang David, wala niya laglaga ang mga kaliwat ni David. Kay misaad siya nga magpadayon sa paghari ang mga kaliwat ni David hangtod sa kahangtoran.<note caller="+" style="f"><char style="fr" closed="false">21:7 </char><char style="fq" closed="false">Kay misaad siya nga magpadayon sa paghari</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Nagsaad ang <char style="nd">Ginoo</char> nga hatagan niya si David ug ang iyang mga kaliwat ug suga hangtod sa kahangtoran.</char></note></para>
  <para style="p">
    <verse number="8" style="v"/>Sa panahon sa paghari ni Jehoram, nagrebelde ang Edom sa Juda, ug nagpili sila ug ilang kaugalingong hari. <verse number="9" style="v"/>Busa miadto si Jehoram ug ang iyang mga opisyal sa Edom uban sa tanan niyang tigkarwahe. Gilibotan siya ug ang mga komander sa iyang mga tigkarwahe sa mga Edomihanon. Apan pagkagabii gisulong nila ang mga Edomihanon. <verse number="10" style="v"/>Hangtod karon nagarebelde pa gihapon ang Edom sa Juda.</para>
  <para style="p">Niadtong panahona, nagrebelde usab ang Libna <char style="add">sa Juda</char>, tungod kay gisalikway ni Jehoram ang <char style="nd">Ginoo</char>, ang Dios sa iyang mga katigulangan. <verse number="11" style="v"/>Nagpatukod usab siyag mga simbahanan sa mga bungtod sa Juda nga maoy hinungdan sa pagsimba sa mga taga-Jerusalem ug taga-Juda sa mga dios-dios.</para>
  <para style="p">
    <verse number="12" style="v"/>Gipadad-an ni Propeta Elias si Jehoram ug sulat nga nagaingon:</para>
  <para style="p">“Mao kini ang gisulti sa <char style="nd">Ginoo</char>, ang Dios sa imong katigulangan nga si David: Wala mo sunda ang pagkinabuhi sa imong amahan nga si Jehoshafat o sa <char style="add">imong lolo nga si</char> Asa <char style="add">nga nahimong</char> hari sa Juda. <verse number="13" style="v"/>Gisunod mo hinuon ang pagkinabuhi sa mga hari sa Israel. Giaghat mo ang mga taga-Juda ug mga taga-Jerusalem sa pagsimba sa mga dios-dios sama sa gihimo ni Ahab. Gipamatay mo usab ang imong kaugalingong mga igsoon nga mas maayo pa kay kanimo. <verse number="14" style="v"/>Busa karon silotan ka sa <char style="nd">Ginoo</char> apil ang imong katawhan, mga anak, mga asawa, ug ang tanan mong kabtangan. Grabe kaayo nga silot ang ipahamtang niya kaninyo. <verse number="15" style="v"/>Ikaw mismo mag-antos sa grabe nga sakit sa tiyan hangtod nga manggawas ang imong tinai.”</para>
  <para style="p">
    <verse number="16" style="v"/>Unya giaghat sa <char style="nd">Ginoo</char> ang mga Filistihanon ug ang mga Arabo nga nagapuyo duol sa mga taga-Etiopia<note caller="+" style="f"><char style="fr" closed="false">21:16 </char><char style="fq" closed="false">taga-Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">taga-Cush.</char></note> sa pagsulong kang Jehoram. <verse number="17" style="v"/>Gisulong nila ang Juda, ug gipanguha ang mga kabtangan sa palasyo sa hari, apil ang iyang mga asawa ug mga anak. Ang kamanghoran lang niya nga anak nga si Ahazia<note caller="+" style="f"><char style="fr" closed="false">21:17 </char><char style="fq" closed="false">Ahazia</char><char style="fqa" closed="false">: </char><char style="ft" closed="false">o, </char><char style="fqa" closed="false">Jehoahaz.</char></note> ang wala madala.</para>
  <para style="p">
    <verse number="18" style="v"/>Pagkahuman niadto, gipaantos sa <char style="nd">Ginoo</char> si Jehoram sa sakit sa tiyan nga walay pagkaayo. <verse number="19" style="v"/>Paglabay sa duha ka tuig, nanggawas ang iyang tinai tungod sa sakit, ug namatay siya nga nagaantos sa hilabihan. Wala magdaob ang iyang katawhan <char style="add">sa pagpasidungog</char> kaniya, sama sa ilang gihimo sa iyang mga katigulangan.</para>
  <para style="p">
    <verse number="20" style="v"/>Nagaedad si Jehoram ug 32 ka tuig sa dihang naghari siya. Sa Jerusalem <char style="add">siya nagpuyo, ug</char> naghari siya sulod sa walo ka tuig. Wala gayoy nagsubo sa iyang pagkamatay. Gilubong siya sa Lungsod ni David, apan dili sa lubnganan sa mga hari.</para>
  <chapter number="22" style="c"/>
  <para style="s1">Ang Paghari ni Ahazia sa Juda</para>
  <para style="r">(<ref loc="2KI 8:25-29">2 Hari 8:25-29</ref>; <ref loc="2KI 9:21-28">9:21-28</ref>)</para>
  <para style="p">
    <verse number="1" style="v"/>Si Ahazia nga kamanghoran nga anak ni Jehoram mao ang gihimo sa katawhan sa Jerusalem nga ilang hari. Kay ang uban nga mga anak ni Jehoram gipamatay man sa mga Arabo nga misulong sa Juda. Busa naghari sa Juda si Ahazia nga anak ni <char style="add">Haring</char> Jehoram. <verse number="2" style="v"/>Nagaedad si Ahazia ug 22<note caller="+" style="f"><char style="fr" closed="false">22:2 </char><char style="fq" closed="false">22</char><char style="fqa" closed="false">: </char><char style="ft" closed="false">Mao kini sa ubang mga kopya sa Septuagint ug sa Syriac; apan sa Hebreo, </char><char style="fqa" closed="false">42.</char></note> ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa usa ka tuig. Ang iyang inahan mao si Atalia nga apo ni Omri.</para>
  <para style="p">
    <verse number="3" style="v"/>Misunod usab si Ahazia sa binuhatan sa panimalay ni Ahab kay gitudloan man siya sa iyang inahan sa paghimo ug daotan. <verse number="4" style="v"/>Daotan ang iyang gihimo atubangan sa <char style="nd">Ginoo</char>, sama sa gihimo sa panimalay ni Ahab, kay human mamatay ang iyang amahan, nahimo niyang magtatambag ang mga miyembro sa panimalay ni Ahab nga maoy misulsol kaniya sa kadaotan. <verse number="5" style="v"/>Gisunod niya ang ilang tambag nga makig-abin kang Joram nga anak ni Ahab nga hari sa Israel, ug miuban siya kang Joram sa pagpakiggira kang Hazael nga hari sa Aram. Naggira sila sa Ramot Gilead, ug nasamdan si Joram. <verse number="6" style="v"/>Mipauli si Joram sa <char style="add">lungsod sa</char> Jezreel aron magpaayo sa iyang samad. Ug samtang didto siya, mibisita kaniya si Ahazia nga hari sa Juda.</para>
  <para style="p">
    <verse number="7" style="v"/>Kini nga pagbisita ni Ahazia kang Joram maoy gigamit sa Dios aron sa paglaglag kaniya. Sa didto si Ahazia <char style="add">sa Jezreel</char>, miuban siya kang Joram sa pagsugat kang Jehu nga anak ni Nimshi. Si Jehu ang gipili sa <char style="nd">Ginoo</char> nga molaglag sa panimalay ni Ahab.</para>
  <para style="p">
    <verse number="8" style="v"/>Samtang ginalaglag ni Jehu ang panimalay ni Ahab, nakita niya ang mga opisyal sa Juda ug ang mga anak sa mga paryente ni Ahazia nga nagaalagad kang Ahazia. Ug gipamatay niya sila. <verse number="9" style="v"/>Unya gipapangita ni Jehu <char style="add">sa iyang mga tawo</char> si Ahazia, ug nakita nila kini nga nagtago sa <char style="add">lungsod sa</char> Samaria. Gidala nila siya ngadto kang Jehu ug gipatay. Gilubong nila si Ahazia <char style="add">tungod sa ilang pagtahod sa iyang lolo nga si Jehoshafat</char>, kay matod nila, “Apo siya ni Jehoshafat, ang <char style="add">tawo nga</char> midangop sa <char style="nd">Ginoo</char> sa tibuok niya nga kasingkasing.”</para>
  <para style="p">Wala gayoy bisan usa sa nahibiling mga miyembro sa panimalay ni Ahazia nga takos maghari.</para>
  <para style="s1">Si Atalia ug si Joas</para>
  <para style="r">(<ref loc="2KI 11:1-16">2 Hari 11:1-16</ref>)</para>
  <para style="p">
    <verse number="10" style="v"/>Sa pagkahibalo ni Atalia nga patay na ang iyang anak nga si Ahazia, nagdesisyon siya nga pamatyon ang tanang miyembro sa pamilya sa hari sa Juda. <verse number="11" style="v"/>Apan gikuha ni Jehosheba<note caller="+" style="f"><char style="fr" closed="false">22:11 </char><char style="fq" closed="false">Jehosheba</char><char style="fqa" closed="false">: </char><char style="ft" closed="false">o, </char><char style="fqa" closed="false">Jehoshabeat.</char></note> ang anak ni Ahazia nga si Joas gikan sa uban pang mga anak sa hari nga patyonon. Kini si Jehosheba igsoon ni Ahazia; anak siya nga babaye ni Haring Jehoram, ug asawa sa pari nga si Jehoyada. Gitagoan niya si Joas ug ang iyang yaya sa usa ka kuwarto <char style="add">sa templo</char>, busa wala kini maapil ug patay ni Atalia. <verse number="12" style="v"/>Sulod sa unom ka tuig, nagtago didto sa templo sa Dios si Joas samtang si Atalia ang naggahom <char style="add">ingon nga rayna</char> sa Juda.</para>
  <chapter number="23" style="c"/>
  <para style="p">
    <verse number="1" style="v"/>Sa ikapito nga tuig, milihok na si Jehoyada. Nakigsabot siya sa <char style="add">lima ka</char> komander sa ginatos <char style="add">ka mga sundalo</char>. Sila mao si Azaria nga anak ni Jehoram, Ishmael nga anak ni Jehohanan, Azaria nga anak ni Obed, Maasea nga anak ni Adaya, ug Elishafat nga anak ni Zicri. <verse number="2" style="v"/>Milibot sila sa tibuok Juda sa pagtigom sa mga Levita ug sa mga pangulo sa mga pamilya.</para>
  <para style="p">Pag-abot sa mga tawo sa Jerusalem, <verse number="3" style="v"/>nangadto sila sa templo sa Dios ug naghimog kasabotan uban kang <char style="add">Joas nga anak sa</char> hari. Miingon si Jehoyada sa mga tawo, “Mao na kini ang panahon nga maghari ang anak sa hari, sumala sa gisaad sa <char style="nd">Ginoo</char> nga sa kanunay adunay kaliwat si David nga magahari. <verse number="4" style="v"/>Mao kini ang inyong buhaton: ang usa sa tulo ka bahin sa mga pari ug mga Levita nga nagaguwardya kon Adlaw nga Igpapahulay, magguwardya sa mga pultahan <char style="add">sa templo</char>. <verse number="5" style="v"/>Ang usa pa ka bahin magguwardya sa palasyo sa hari. Ug ang laing usa ka bahin magguwardya sa pultahan nga gitawag ug Pundasyon. Ang uban didto sa hawanan sa templo sa <char style="nd">Ginoo</char>. <verse number="6" style="v"/>Walay laing makasulod sa templo sa <char style="nd">Ginoo</char>, gawas lang sa mga pari ug mga Levita nga nagaalagad nianang higayona. Mahimo silang mosulod tungod kay gigahin sila alang niini nga buluhaton. Apan ang uban kinahanglan nga didto lang magguwardya sa gawas sumala sa sugo sa <char style="nd">Ginoo</char>. <verse number="7" style="v"/>Kinahanglan nga guwardyahan pag-ayo sa mga Levita ang hari, ug kinahanglan nga andam kanunay ang ilang mga armas. Sundon nila ang hari bisan asa siya mopaingon. Ug si bisan kinsa nga mosulod sa templo <char style="add">nga dili pari o Levita</char> kinahanglan patyon.”</para>
  <para style="p">
    <verse number="8" style="v"/>Gihimo sa mga Levita ug sa mga kalalakin-an sa Juda ang gisugo ni Jehoyada nga pari. Gitigom sa mga komander ang ilang mga tawo nga nagaguwardya kon Adlaw nga Igpapahulay, apil ang mga wala magguwardya nianang adlawa. Wala papaulia ni Jehoyada ang mga Levita bisan nahuman na ang ilang turno. <verse number="9" style="v"/>Unya gihatag ni Jehoyada sa mga komander ang mga bangkaw ug mga taming nga gipanag-iyahan kaniadto ni Haring David, nga gitipigan didto sa templo sa Dios. <verse number="10" style="v"/>Gipahimutang niya sa palibot sa templo ug sa halaran ang armado nga mga guwardya aron sa pagpanalipod sa hari.</para>
  <para style="p">
    <verse number="11" style="v"/>Unya gipagawas ni Jehoyada ug sa iyang mga anak si <char style="add">Joas nga</char> anak sa hari ug gikoronahan. Gihatagan niya kinig kopya sa mga tulumanon alang sa hari,<note caller="+" style="f"><char style="fr" closed="false">23:11 </char><char style="fq" closed="false">mga tulumanon alang sa hari</char><char style="fqa" closed="false">: </char><char style="ft" closed="false">o, </char><char style="fqa" closed="false">mga kasugoan sa Dios.</char></note> ug giproklamar ingon nga hari. Gidihogan ni Jehoyada ug lana si Joas <char style="add">sa pagpaila nga siya na ang hari</char>, ug naninggit dayon ang mga tawo, “Malungtarong kinabuhi alang sa Mahal nga Hari!”</para>
  <para style="p">
    <verse number="12" style="v"/>Sa pagkadungog ni Atalia sa kasaba sa mga tawo nga nagadagan ug nagasinggit sa pagdayeg sa hari, miadto siya sa templo sa <char style="nd">Ginoo</char>. <verse number="13" style="v"/>Ug nakita niya didto ang <char style="add">bag-ong</char> hari nga nagtindog duol sa haligi, sa may pultahan <char style="add">sa templo</char>. Didto sa tapad sa hari ang mga komander ug ang mga tigtrumpeta. Ang tanang mga tawo didto nanghugyaw ug nagpatingog sa mga trumpeta. Ang mga mag-aawit nga nagatukar sa mga instrumento nanguna sa pagdayeg sa Dios. Sa dihang nakita kining tanan ni Atalia, gigisi niya ang iyang bisti <char style="add">sa iyang kalagot</char>, ug misinggit, “Mga traidor! Mga traidor!”</para>
  <para style="p">
    <verse number="14" style="v"/>Gimandoan ni Jehoyada ang mga komander sa mga sundalo, “Dad-a ninyo sa gawas si Atalia. Ayaw ninyo siya patya dinhi sulod sa templo sa <char style="nd">Ginoo</char>. Ug patya ninyo si bisan kinsa nga buot moluwas kaniya.” <verse number="15" style="v"/>Busa gidakop nila si Atalia ug gidala pagawas sa pultahan nga ginaagian sa mga kabayo nga mosulod ug mogawas sa palasyo, ug didto gipatay nila siya.</para>
  <para style="s1">Ang mga Pagbag-o nga Gihimo ni Jehoyada</para>
  <para style="r">(<ref loc="2KI 11:17-20">2 Hari 11:17-20</ref>)</para>
  <para style="p">
    <verse number="16" style="v"/>Naghimo ug kasabotan si Jehoyada uban sa mga tawo ug sa hari nga mahimo silang katawhan sa <char style="nd">Ginoo</char>. <verse number="17" style="v"/>Unya nangadto ang tanang mga tawo sa templo ni Baal ug giguba nila kini. Gidugmok nila ang mga halaran ug ang mga dios-dios niini, ug gipatay nila si Matan nga pari ni Baal atubangan sa mga halaran.</para>
  <para style="p">
    <verse number="18" style="v"/>Unya gitugyan ni Jehoyada ngadto sa mga pari nga mga kaliwat ni Levi ang pagdumala sa templo sa <char style="nd">Ginoo</char> sama sa gihimo ni David kaniadto. Maghalad sila sa mga halad nga sinunog sumala sa nahisulat sa Kasugoan ni Moises, uban ang paghugyaw ug pag-awit sumala sa gimando ni David. <verse number="19" style="v"/>Nagpabutang usab si Jehoyada ug mga guwardya sa pultahan sa templo sa <char style="nd">Ginoo</char> aron walay makasulod nga tawo nga giisip nga hugaw.</para>
  <para style="p">
    <verse number="20" style="v"/>Unya gitigom niya ang mga komander, ang mga dungganon nga mga tawo, ug ang tanang mga tawo. Ug gihatod nila ang hari gikan sa templo sa <char style="nd">Ginoo</char> ngadto sa palasyo. Didto sila miagi sa Amihanang Pultahan. Unya gipalingkod nila ang hari sa iyang trono. <verse number="21" style="v"/>Naglipay ang mga tawo, ug nagmalinawon na ang lungsod human nga gipatay si Atalia didto sa palasyo.</para>
  <chapter number="24" style="c"/>
  <para style="s1">Gipaayo ni Joas ang Templo</para>
  <para style="r">(<ref loc="2KI 12:1-16">2 Hari 12:1-16</ref>)</para>
  <para style="p">
    <verse number="1" style="v"/>Nagaedad si Joas ug pito ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 40 ka tuig. Ang iyang inahan mao si Zibia nga taga-Beersheba. <verse number="2" style="v"/>Gihimo ni Joas ang maayo atubangan sa <char style="nd">Ginoo</char> sa tibuok panahon nga buhi pa si Jehoyada nga pari. <verse number="3" style="v"/>Gipangitaan siya ni Jehoyada ug duha ka asawa, ug nakabaton siyag mga anak nga lalaki ug babaye.</para>
  <para style="p">
    <verse number="4" style="v"/>Wala madugay, nakahukom si Joas sa pagpaayo sa templo sa <char style="nd">Ginoo</char>. <verse number="5" style="v"/>Gipatawag niya ang mga pari ug mga Levita ug giingnan, “Lakaw kamo sa mga lungsod sa Juda ug kolektaha ninyo ang tinuig nga mga buhis sa mga Israelinhon aron atong mapaayo ang templo sa atong Dios. Buhata dayon ninyo kini.” Apan wala dayon motuman ang mga Levita.</para>
  <para style="p">
    <verse number="6" style="v"/>Busa gipatawag ni Haring <char style="add">Joas</char> si Jehoyada, ang pangulong pari ug gipangutana, “Nganong wala nimo ipakolekta sa mga Levita ang buhis sa mga lumulupyo sa Juda ug sa Jerusalem? Dili ba nga giuyonan man kini ni Moises nga alagad sa <char style="nd">Ginoo</char>, ug sa katilingban sa Israel nga ihatag alang sa Tolda sa sudlanan sa Kasabotan?”</para>
  <para style="p">
    <verse number="7" style="v"/>(Sa milabay nga mga tuig gisulod sa mga anak sa daotang babaye nga si Atalia ang templo sa Dios ug gipanguha ang mga balaang kagamitan aron gamiton sa pagsimba sa mga <char style="add">imahen ni</char> Baal.)</para>
  <para style="p">
    <verse number="8" style="v"/>Busa nagmando si Haring <char style="add">Joas</char> nga maghimog kahon nga butanganan sa kuwarta, ug ibutang kini sa gawas sa pultahan sa templo sa <char style="nd">Ginoo</char>. <verse number="9" style="v"/>Unya naghatag silag pahibalo sa Juda ug sa Jerusalem nga kinahanglan dad-on sa mga tawo sa <char style="nd">Ginoo</char> ang ilang mga buhis, sumala sa gisugo ni Moises nga alagad sa Dios ngadto sa katawhan sa Israel sa didto pa sila sa kamingawan. <verse number="10" style="v"/>Malipayon nga nanghatag ang tanang mga opisyal ug ang mga tawo. Gihulog nila ang ilang kuwarta sa kahon hangtod nga napuno kini.</para>
  <para style="p">
    <verse number="11" style="v"/>Inigkapuno sa kahon, dad-on kini sa mga Levita ngadto sa mga opisyal sa hari. Ihapon sa sekretaryo sa hari ug sa opisyal sa pangulong pari ang kuwarta, ug pagkahuman ibalik na usab nila ang kahon didto sa pultahan sa templo. Mao kini ang ilang gihimo matag adlaw, ug daghan ang ilang natigom nga kuwarta. <verse number="12" style="v"/>Unya gihatag ni Haring <char style="add">Joas</char> ug ni Jehoyada ang kuwarta ngadto sa mga tawo nga nagadumala sa pagpaayo sa templo. Ug nanguha sila ug mga mason, panday, ug mga trabahante nga hanas sa puthaw ug bronsi. <verse number="13" style="v"/>Kugihan kaayo ang mga trabahante busa paspas ang trabaho. Gipabarog nila pagbalik ang templo sa Dios sumala sa orihinal nga sukod niini, ug gipalig-on nila kini. <verse number="14" style="v"/>Pagkahuman sa trabaho, gihatag nila pagbalik ngadto sa hari ug kang Jehoyada ang nahibilin nga kuwarta. Ug gigamit kini sa pagpahimog mga kagamitan alang sa templo sa <char style="nd">Ginoo</char>—mga gamit sa pagsimba, sa paghalad sa mga halad nga sinunog, apil ang mga yahong ug mga sudlanan nga bulawan ug plata. Ug samtang buhi pa si Jehoyada, nagpadayon ang paghalad sa mga halad nga sinunog sa templo sa <char style="nd">Ginoo</char>.</para>
  <para style="p">
    <verse number="15" style="v"/>Nagkinabuhi si Jehoyada sulod sa taas nga mga katuigan, ug namatay siya sa edad nga 130 ka tuig. <verse number="16" style="v"/>Gilubong siya sa lubnganan sa mga hari sa Lungsod ni David, tungod sa maayo niya nga nahimo sa Israel alang sa Dios ug sa iyang templo.</para>
  <para style="p">
    <verse number="17" style="v"/>Apan human mamatay si Jehoyada, miadto ang mga opisyal sa Juda kang Haring <char style="add">Joas</char>. Miyukbo sila sa hari <char style="add">agig pagtahod</char>, ug namati ang hari sa ilang <char style="add">mga tambag</char>. <verse number="18" style="v"/>Gitalikdan nila ang templo sa <char style="nd">Ginoo</char>, ang Dios sa ilang mga katigulangan, ug misimba sa <char style="add">poste nga simbolo sa diosa nga si</char> Ashera ug sa uban pang mga dios-dios. Tungod sa ilang gihimo, nasuko ang Dios sa Juda ug sa Jerusalem. <verse number="19" style="v"/>Bisan pa niini, nagpadala ang <char style="nd">Ginoo</char> ug mga propeta ngadto kanila aron pagdala kanila pagbalik ngadto kaniya. Apan wala sila mamati.</para>
  <para style="p">
    <verse number="20" style="v"/>Unya gigamhan sa Espiritu sa Dios si Zacarias nga anak ni Jehoyada nga pari. Mitindog siya atubangan sa mga tawo ug miingon, “Mao kini ang gisulti sa Dios: Nganong ginasupak man ninyo ang mga sugo sa <char style="nd">Ginoo</char>? Dili kamo mouswag. Tungod kay gisalikway ninyo ang <char style="nd">Ginoo</char>, gisalikway usab niya kamo.”</para>
  <para style="p">
    <verse number="21" style="v"/>Nagplano ang mga opisyal sa pagpatay kang Zacarias. Ug sa sugo mismo sa hari, gibato nila si Zacarias sa hawanan sa templo sa <char style="nd">Ginoo</char>, ug namatay siya. <verse number="22" style="v"/>Gikalimtan ni Haring Joas ang kaayo nga gipakita ni Jehoyada nga amahan ni Zacarias ngadto kaniya. Gipatay niya si Zacarias. Mao kini ang giingon ni Zacarias sa dihang himalatyon na siya, “Hinaut nga makita sa <char style="nd">Ginoo</char> <char style="add">ang inyong gihimo,</char> ug paninglon niya kamo.”</para>
  <para style="p">
    <verse number="23" style="v"/>Sa pagsugod sa bag-ong tuig, gisulong sa mga sundalo sa Aram<note caller="+" style="f"><char style="fr" closed="false">24:23 </char><char style="fq" closed="false">Aram</char><char style="fqa" closed="false">: </char><char style="ft" closed="false">o, </char><char style="fqa" closed="false">Syria.</char></note> ang Juda. Napildi nila ang Juda ug ang Jerusalem, ug gipamatay nila ang mga pangulo sa Juda. Unya gidala nila sa ilang hari sa Damascus ang mga kabtangan nga ilang nailog. <verse number="24" style="v"/>Bisan ug gamay ra ang mga sundalo sa Aram nga misulong, gipapildi sa <char style="nd">Ginoo</char> kanila ang daghang mga sundalo sa Juda tungod kay gisalikway nila ang <char style="nd">Ginoo</char>, ang Dios sa ilang mga katigulangan. Silot kini alang kang Joas.</para>
  <para style="p">
    <verse number="25" style="v"/>Namiya ang mga taga-Aram ug nahibilin si Joas nga grabe kaayo nga nasamdan. Nagplano ang iyang mga opisyal sa pagpatay kaniya tungod sa iyang pagpatay sa anak ni Jehoyada nga pari. Gipatay nila siya diha sa iyang higdaanan. Gilubong siya sa Lungsod ni David, apan dili sa lubnganan sa mga hari.</para>
  <para style="p">
    <verse number="26" style="v"/>Ang mga mipatay kaniya mao si Zabad<note caller="+" style="f"><char style="fr" closed="false">24:26 </char><char style="fq" closed="false">Zabad</char><char style="fqa" closed="false">: </char><char style="ft" closed="false">o, </char><char style="fqa" closed="false">Jozabad.</char></note> nga anak sa usa ka Amonihanon nga babaye nga si Shimeat, ug si Jehozabad nga anak sa usa ka Moabihanon nga babaye nga si Shimrit.<note caller="+" style="f"><char style="fr" closed="false">24:26 </char><char style="fq" closed="false">Shimrit</char><char style="fqa" closed="false">: </char><char style="ft" closed="false">o, </char><char style="fqa" closed="false">Shomer.</char></note> <verse number="27" style="v"/>Ang mga estorya bahin sa mga anak ni Joas, sa mga panagna bahin kaniya, ug sa pagpaayo sa templo sa Dios, nahisulat sa komentaryo bahin sa Libro sa Mga Hari. Si Amazia nga iyang anak mao ang mipuli kaniya ingon nga hari.</para>
  <chapter number="25" style="c"/>
  <para style="s1">Ang Paghari ni Amazia sa Juda</para>
  <para style="r">(<ref loc="2KI 14:1-20">2 Hari 14:1-20</ref>)</para>
  <para style="p">
    <verse number="1" style="v"/>Nagaedad si Amazia ug 25 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 29 ka tuig. Ang iyang inahan mao si Jehoadan<note caller="+" style="f"><char style="fr" closed="false">25:1 </char><char style="fq" closed="false">Jehoadan</char><char style="fqa" closed="false">: </char><char style="ft" closed="false">o, </char><char style="fqa" closed="false">Jehoadin.</char></note> nga taga-Jerusalem. <verse number="2" style="v"/>Gihimo ni Amazia ang maayo atubangan sa <char style="nd">Ginoo</char>, apan dili gayod hingpit ang iyang pagsunod sa <char style="nd">Ginoo</char>. <verse number="3" style="v"/>Sa dihang lig-on na ang paghari ni Amazia, gipapatay niya ang mga opisyal nga nagpatay sa iyang amahan nga hari. <verse number="4" style="v"/>Apan wala niya ipapatay ang ilang mga anak, kay sumala sa nahisulat sa Libro sa Kasugoan ni Moises, nagaingon ang <char style="nd">Ginoo</char>, “Dili angay patyon ang mga ginikanan tungod sa sala sa ilang mga anak, ug ang mga anak dili usab angay patyon tungod sa sala sa ilang mga ginikanan. Patyon lang ang tawo tungod sa iyang kaugalingon nga sala.”</para>
  <para style="p">
    <verse number="5" style="v"/>Gitigom ni Amazia ang iyang mga sundalo nga gikan sa Juda ug Benjamin. Gigrupo niya sila sumala sa ilang pamilya ug gibutangan ug mga komander nga modumala sa tag-100 ug tag-1,000 ka mga sundalo. Unya giihap niya ang iyang mga sundalo nga nagaedad ug 20 ka tuig pataas, ug miabot ang ilang gidaghanon ug 300,000. Hanas silang tanan mogamit ug bangkaw ug taming. <verse number="6" style="v"/>Nagkuha usab siyag 100,000 ka maisog nga mga sundalo gikan sa Israel. Nagbayad siyag 3,500 ka kilong pilak ingon nga ilang suhol.</para>
  <para style="p">
    <verse number="7" style="v"/>Apan may usa ka alagad sa Dios nga miadto kang Amazia ug miingon, “Mahal nga Hari, ayaw pagkuhag mga sundalo gikan sa Israel kay wala na nagauban ang <char style="nd">Ginoo</char> sa Israel. Dili na siya motabang sa katawhan sa Efraim. <verse number="8" style="v"/>Kon paubanon ninyo sila sa gira, mapildi gayod kamo bisan pag maayo kamong makig-away, kay ang Dios may gahom sa pagtabang o sa pagpapildi kaninyo.”</para>
  <para style="p">
    <verse number="9" style="v"/>Miingon si Amazia sa alagad sa Dios, “Unsaon na man lang ang akong gibayad nga 3,500 ka kilong pilak?” Mitubag siya, “Ang Dios makahatag kanimog mas labaw pa niana.” <verse number="10" style="v"/>Busa gipapauli ni Amazia ang mga sundalo nga taga-Efraim. Namauli sila nga may dakong kasuko sa Juda.</para>
  <para style="p">
    <verse number="11" style="v"/>Nangisog si Amazia sa pagsulong. Gipangulohan niya ang iyang mga sundalo sa pag-adto sa kapatagan nga gitawag ug Asin, diin nakapatay silag 10,000 ka mga Edomihanon.<note caller="+" style="f"><char style="fr" closed="false">25:11 </char><char style="fq" closed="false">Edomihanon</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">mga kaliwat ni Seir. </char><char style="ft" closed="false">Mao usab sa bersikulo 14.</char></note> <verse number="12" style="v"/>Gibihag pa nila ang 10,000 ka mga sundalo, ug gidala nila kini sa usa ka pangpang ug gihulog, ug nangadugmok ang mga lawas niini.</para>
  <para style="p">
    <verse number="13" style="v"/>Sa laing bahin, ang mga sundalo nga gipapauli ni Amazia ug wala na paubana sa gira misulong sa mga lungsod sa Juda gikan sa Samaria paingon sa Bet Horon. Nakapatay silag 3,000 ka mga tawo ug nanguhag daghang mga kabtangan.</para>
  <para style="p">
    <verse number="14" style="v"/>Pagbalik ni Amazia gikan sa ilang pagpamatay sa mga Edomihanon, gidala niya ang mga dios sa mga Edomihanon. Gihimo niya kini nga iyang kaugalingong dios, gisimba, ug gihalaran. <verse number="15" style="v"/>Busa nasuko pag-ayo ang <char style="nd">Ginoo</char> kang Amazia. Nagpadala siyag propeta kang Amazia sa pag-ingon, “Nganong midangop ka man sa mga dios nga dili gani makaluwas sa ilang katawhan gikan sa imong kamot?”</para>
  <para style="p">
    <verse number="16" style="v"/>Samtang nagsulti pa ang propeta, mitubag ang hari, “Nganong gitambagan mo man ako? Gihimo ko ba ikaw nga akong magtatambag? Paghilom, kay kon dili, ipapatay ko ikaw.” Busa mihilom ang propeta human niya kini isulti: “Nasayod ako nga sigurado gayod nga laglagon ka sa Dios tungod kay nagsimba ka sa mga dios ug wala ka mamati kanako.”</para>
  <para style="p">
    <verse number="17" style="v"/>Human mikonsulta si Haring Amazia sa iyang mga magtatambag, nagpadala siyag mensahe sa hari sa Israel nga si Jehoash nga anak ni Jehoahaz ug apo ni Jehu nga nagaingon: “Dali, atubanga ako sa usa ka panag-away.” <verse number="18" style="v"/>Apan gitubag siya ni Haring Jehoash <char style="add">pinaagi niini nga estorya</char>: “Didto sa Lebanon may sampinit nga nagpadala niini nga mensahe ngadto sa kahoyng sedro: ‘Ipaasawa ang imong anak nga babaye sa akong anak nga lalaki.’ Apan may miagi nga ihalas nga mananap ug gitunob-tunoban niini ang sampinit. <verse number="19" style="v"/><char style="add">Amazia,</char> tinuod nga napildi mo ang Edom ug mibukad na ang imong atay tungod niini. Pagpuyo diha sa imong palasyo! Nganong mangita ka man ug samok nga magdalag kalaglagan alang kanimo ug sa Juda?”</para>
  <para style="p">
    <verse number="20" style="v"/>Apan wala mamati si Amazia, kay pagbuot sa Dios nga itugyan siya sa mga kamot ni Jehoash tungod sa iyang pagsimba sa mga dios sa Edom. <verse number="21" style="v"/>Busa gisulong siya ni Haring Jehoash <char style="add">ug sa mga sundalo niini</char>. Naggira sila didto sa Bet Shemesh nga sakop sa Juda. <verse number="22" style="v"/>Napildi sa Israel ang Juda, ug nangikyas ang mga sundalo sa Juda ngadto sa ilang mga balay. <verse number="23" style="v"/>Nadakpan ni Haring Jehoash si Haring Amazia didto sa Bet Shemesh, ug gidala niya kini sa Jerusalem. Unya giguba ni Jehoash ang mga paril sa Jerusalem gikan sa Pultahan sa Efraim paingon sa pultahan sa may eskina, nga may gilay-on nga mga 600 ka piye. <verse number="24" style="v"/>Gipanguha niya ang tanang bulawan, pilak, ug kagamitan nga iyang nakita sa templo sa Dios nga giatiman niadto ni Obed Edom. Gipanguha usab niya ang mga bahandi sa palasyo, apil ang pipila ka mga bihag, ug gidala niya sa iyang pagbalik sa Samaria.</para>
  <para style="p">
    <verse number="25" style="v"/>Nagkinabuhi pa si Amazia nga hari sa Juda ug 15 ka tuig human mamatay si Jehoash nga hari sa Israel. <verse number="26" style="v"/>Ang uban pang sugilanon mahitungod sa paghari ni Amazia, gikan sa sinugdan hangtod sa kataposan, nahisulat sa libro sa mga sugilanon bahin sa mga hari sa Juda ug Israel.</para>
  <para style="p">
    <verse number="27" style="v"/>Sukad nga mitalikod si Amazia sa <char style="nd">Ginoo</char>, may mga tawo nga nagplano sa pagpatay kaniya sa Jerusalem, busa miikyas siya ngadto sa Lakish. Apan gipasundan nila siya sa Lakish, ug gipatay siya didto. <verse number="28" style="v"/>Gikarga nila ang iyang patayng lawas sa kabayo ug gidala balik sa Jerusalem, ug unya gilubong sa gilubngan sa iyang mga katigulangan sa Lungsod ni David.<note caller="+" style="f"><char style="fr" closed="false">25:28 </char><char style="fq" closed="false">Lungsod ni David</char><char style="fqa" closed="false">: </char><char style="ft" closed="false">Sa ubang mga kopya sa Hebreo, </char><char style="fqa" closed="false">Lungsod sa Juda.</char></note></para>
  <chapter number="26" style="c"/>
  <para style="s1">Ang Paghari ni Uzia sa Juda</para>
  <para style="r">(<ref loc="2KI 14:21-22">2 Hari 14:21-22</ref>; <ref loc="2KI 15:1-7">15:1-7</ref>)</para>
  <para style="p">
    <verse number="1" style="v"/>Ang gipuli sa katawhan sa Juda kang Amazia ingon nga hari mao ang iyang 16 ka tuig nga anak nga si Uzia.<note caller="+" style="f"><char style="fr" closed="false">26:1 </char><char style="fq" closed="false">Uzia</char><char style="fqa" closed="false">: </char><char style="ft" closed="false">o, </char><char style="fqa" closed="false">Azaria.</char></note> <verse number="2" style="v"/>Siya ang nagbawi sa Elat<note caller="+" style="f"><char style="fr" closed="false">26:2 </char><char style="fq" closed="false">Elat</char><char style="fqa" closed="false">: </char><char style="ft" closed="false">o, </char><char style="fqa" closed="false">Elot.</char></note> ug nagpatukod pag-usab niini human mamatay ang iyang amahan nga si Amazia. <verse number="3" style="v"/>Nagaedad si Uzia ug 16 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 52 ka tuig. Ang iyang inahan mao si Jecolia nga taga-Jerusalem. <verse number="4" style="v"/>Gihimo ni Uzia ang maayo atubangan sa <char style="nd">Ginoo</char>, sama sa gihimo sa iyang amahan nga si Amazia. <verse number="5" style="v"/>Midangop siya sa Dios sa panahon ni Zacarias, nga mao ang nagtudlo kaniya sa pagtahod sa Dios. Samtang nagapadayon siya sa pagdangop sa <char style="nd">Ginoo</char>, gipauswag usab siya sa Dios.</para>
  <para style="p">
    <verse number="6" style="v"/>Nakiggira siya sa mga Filistihanon ug giguba niya ang mga paril sa <char style="add">mga lungsod sa</char> Gat, Jabne, ug Ashdod. Unya nagpatukod siyag bag-o nga mga lungsod duol sa Ashdod ug sa uban pa nga mga lungsod sa Filistia. <verse number="7" style="v"/>Gitabangan siya sa Dios sa iyang pagpakiggira sa mga Filistihanon, mga Meunhon, ug sa mga Arabo nga nagapuyo sa Gur Baal. <verse number="8" style="v"/>Nagbayad ug buhis ang mga Amonihanon ngadto kaniya, ug nabantog siya bisan sa utlanan sa Ehipto, tungod kay nahimo siyang labihan ka gamhanan.</para>
  <para style="p">
    <verse number="9" style="v"/>Gipalig-on pag-ayo ni Uzia ang Jerusalem pinaagi sa pagpatukod ug mga tore sa pultahan sa may eskina, sa pultahan nga nagaatubang sa patag, ug sa eskina diin magtagbo ang duha ka paril. <verse number="10" style="v"/>Nagpatukod usab siyag mga tore sa kamingawan ug nagpakalot ug daghan mga bangag nga pundohanan ug tubig, tungod kay daghan siyag mga kahayopan sa kabungtoran sa kasadpan<note caller="+" style="f"><char style="fr" closed="false">26:10 </char><char style="fq" closed="false">kabungtoran sa kasadpan</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Shefela.</char></note> ug sa kapatagan. Mahiligon usab siya sa pagpanguma. Aduna siyay mga tawo nga nagaatiman sa iyang uma ug tamnanan sa ubas sa kabungtoran ug sa kapatagan.</para>
  <para style="p">
    <verse number="11" style="v"/>Adunay mga hanas nga mga sundalo si Uzia nga andam sa pagpakiggira. Kini sila giorganisar ug gigrupo-grupo ni Jeil nga sekretaryo ug ni Maasea nga opisyal, ubos sa pagdumala ni Hanania nga usa sa mga opisyal sa hari. <verse number="12" style="v"/>2,600 ka mga pangulo sa pamilya ang komander niining maisog nga mga sundalo. <verse number="13" style="v"/>Ang gidaghanon sa mga sundalo mga 307,500. Hanas kaayo sila sa pagpakiggira ug andam sa pagpanalipod sa hari batok sa iyang mga kaaway. <verse number="14" style="v"/>Gihatagan sila ni Uzia ug mga taming, bangkaw, helmet, bisti nga panagang sa lawas, pana, ug mga bato alang sa lambayog. <verse number="15" style="v"/>Nagpahimo usab si Uzia sa iyang hanas nga mga trabahante ug mga makina nga gamiton sa pagpamana ug sa paglabay ug dagkong mga bato gikan sa mga tore ug sa mga eskina sa mga paril. Nahimong inila si Uzia bisan asa, tungod kay gitabangan siya pag-ayo sa <char style="nd">Ginoo</char> hangtod nga nahimo siyang gamhanan.</para>
  <para style="p">
    <verse number="16" style="v"/>Apan sa dihang gamhanan na siya, nahimo usab siyang mapasigarbohon. Ug mao kini ang nakapalaglag kaniya. Gisupak niya ang <char style="nd">Ginoo</char> nga iyang Dios. Misulod siya sa templo sa <char style="nd">Ginoo</char> ug nangunay sa pagsunog ug insenso sa halaran. <verse number="17" style="v"/>Misunod kaniya didto si Azaria nga <char style="add">pangulong</char> pari ug ang 80 pa ka maisog nga mga pari sa <char style="nd">Ginoo</char>, <verse number="18" style="v"/>ug gibadlong siya. Miingon sila, “Uzia, wala kay katungod nga magsunog ug insenso alang sa <char style="nd">Ginoo</char>. Kana nga buluhaton iya lang sa mga pari nga mga kaliwat ni Aaron. Sila ang gipili nga magsunog ug insenso. Gawas sa templo kay nakasala ka sa <char style="nd">Ginoo</char>! Dili ka panalanginan sa <char style="nd">Ginoong</char> Dios <char style="add">niining imong gibuhat</char>.”</para>
  <para style="p">
    <verse number="19" style="v"/>Nasuko pag-ayo si Uzia sa mga pari. Ug samtang nagagunit siya sa sudlanan sa insenso didto duol sa halaran sa templo, gituboan ug ngilngig nga sakit sa panit<note caller="+" style="f"><char style="fr" closed="false">26:19 </char><char style="fq" closed="false">ngilngig nga sakit sa panit</char><char style="fqa" closed="false">: </char><char style="ft" closed="false">Tan-awa ang Lista sa mga Pulong sa luyo.</char></note> ang iyang agtang. <verse number="20" style="v"/>Sa dihang nakita ni Azaria nga pangulong pari ug sa mga kauban niya nga pari nga gituboan ug ngilngig nga sakit sa panit ang agtang ni Uzia, gipadali-dali nila siyag gawas <char style="add">sa templo</char>. Ug bisan siya mismo midali-dalig gawas, tungod kay gisilotan siya sa <char style="nd">Ginoo</char>.</para>
  <para style="p">
    <verse number="21" style="v"/>Nagaantos sa ngilngig nga sakit sa panit si Haring Uzia hangtod sa adlaw nga namatay siya. Naglain siyag puyo ug wala tugoti nga makasulod sa templo. Si Jotam nga iyang anak mao ang midumala sa palasyo ug sa katawhan sa Juda. <verse number="22" style="v"/>Ang uban pang sugilanon mahitungod sa paghari ni Uzia, gikan sa sinugdan hangtod sa kataposan, gisulat ni Propeta Isaias nga anak ni Amos. <verse number="23" style="v"/>Sa dihang namatay si Uzia, gilubong siya duol sa gilubngan sa iyang mga katigulangan nga mga hari. <char style="add">Wala siya iipon kanila,</char> tungod sa iyang ngilngig nga sakit sa panit. Si Jotam nga iyang anak mao ang mipuli kaniya ingon nga hari.</para>
  <chapter number="27" style="c"/>
  <para style="s1">Ang Paghari ni Jotam sa Juda</para>
  <para style="r">(<ref loc="2KI 15:32-38">2 Hari 15:32-38</ref>)</para>
  <para style="p">
    <verse number="1" style="v"/>Nagaedad si Jotam ug 25 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 16 ka tuig. Ang iyang inahan mao si Jerusha nga anak ni Zadok. <verse number="2" style="v"/>Gihimo ni Jotam ang maayo atubangan sa <char style="nd">Ginoo</char>, sama sa gihimo sa iyang amahan nga si Uzia. Wala siya mangunay pagsunog ug insenso sa templo sa <char style="nd">Ginoo</char> <char style="add">sama sa gihimo sa iyang amahan</char>. Apan bisan <char style="add">pag maayo ang pagkinabuhi ni Jotam,</char> nagpadayon gihapon ang mga tawo sa ilang daotan nga mga binuhatan. <verse number="3" style="v"/>Si Jotam ang nagpatukod sa Amihanang Pultahan sa templo sa <char style="nd">Ginoo</char>, ug daghan ang iyang gipaayo sa paril sa <char style="add">bungtod sa</char> Ofel. <verse number="4" style="v"/>Nagpatukod usab siyag mga lungsod sa kabungtoran sa Juda, ug nagpatukod ug mga depensa ug mga tore sa mga kakahoyan.</para>
  <para style="p">
    <verse number="5" style="v"/>Nakig-away si Jotam sa mga Amonihanon ug sa ilang hari, ug napildi niya sila. Nianang tuiga, mihatag kaniya ang mga Amonihanon ug 3,500 ka kilong pilak, 30,000 ka sakong trigo, ug 30,000 ka sakong barley. Gihimo nila kini sulod sa tulo ka tuig.</para>
  <para style="p">
    <verse number="6" style="v"/>Nahimong gamhanan si Jotam tungod kay matinud-anon siyang mituman sa <char style="nd">Ginoo</char> nga iyang Dios. <verse number="7" style="v"/>Ang uban pa nga estorya bahin sa paghari ni Jotam, apil ang iyang pagpakiggira ug ang tanan niyang nahimo, nahisulat sa libro sa mga sugilanon bahin sa mga hari sa Israel ug Juda. <verse number="8" style="v"/>Nagaedad si Jotam ug 25 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 16 ka tuig. <verse number="9" style="v"/>Sa dihang namatay si Jotam, gilubong siya sa Lungsod ni David. Ug si Ahaz nga iyang anak mao ang mipuli kaniya ingon nga hari.</para>
  <chapter number="28" style="c"/>
  <para style="s1">Ang Paghari ni Ahaz sa Juda</para>
  <para style="r">(<ref loc="2KI 16:1-4">2 Hari 16:1-4</ref>)</para>
  <para style="p">
    <verse number="1" style="v"/>Nagaedad si Ahaz ug 20 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 16 ka tuig. Daotan ang iyang gihimo atubangan sa <char style="nd">Ginoo</char>, dili sama sa gihimo sa iyang katigulangan nga si David. <verse number="2" style="v"/>Gisunod niya ang mga <char style="add">daotang</char> gawi sa mga hari sa Israel, ug naghimog metal nga mga imahen ni Baal. <verse number="3" style="v"/>Nagsunog siyag mga halad sa Kapatagan sa Ben Hinom, ug ang iya mismong mga anak gihalad niya sa kalayo. Gisunod niya ang mangil-ad nga mga buhat sa mga nasod nga gipaabog sa <char style="nd">Ginoo</char> sa mga Israelinhon. <verse number="4" style="v"/>Naghalad siyag mga halad ug nagsunog ug insenso sa mga simbahanan diha sa habog nga mga dapit, sa ibabaw sa mga bungtod, ug sa ilalom sa matag labong nga kahoy.</para>
  <para style="p">
    <verse number="5" style="v"/>Busa gitugyan siya sa <char style="nd">Ginoo</char> nga iyang Dios ngadto sa hari sa Aram.<note caller="+" style="f"><char style="fr" closed="false">28:5 </char><char style="fq" closed="false">Aram</char><char style="fqa" closed="false">: </char><char style="ft" closed="false">o, </char><char style="fqa" closed="false">Syria.</char></note> Gipildi siya sa mga Aramehanon ug daghan sa iyang katawhan ang gibihag ngadto sa Damascus. Gitugyan usab siya ngadto sa hari sa Israel, nga mipatay sa daghan niyang katawhan. <verse number="6" style="v"/>Sa usa lang ka adlaw 120,000 ka mga sundalo sa Juda ang napatay ni Peka <char style="add">nga hari sa Israel,</char> nga anak ni Remalia. Nahitabo kini sa mga taga-Juda tungod kay gisalikway nila ang <char style="nd">Ginoo</char>, ang Dios sa ilang mga katigulangan. <verse number="7" style="v"/>Gipatay ni Zicri, nga usa ka maisog nga sundalo sa Israel,<note caller="+" style="f"><char style="fr" closed="false">28:7 </char><char style="fq" closed="false">Israel</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Efraim. </char><char style="ft" closed="false">Usa sa mga tribo sa gingharian sa Israel nga nagarepresentar usab sa tibuok gingharian sa Israel. Mao usab sa bersikulo 12.</char></note> si Maasea nga anak ni Haring Ahaz, si Azrikam nga tigdumala sa palasyo, ug si Elkana nga ikaduha sa hari. <verse number="8" style="v"/>Gibihag sa mga taga-Israel gikan sa ilang mga kadugo nga mga taga-Juda ang 200,000 ka mga kababayen-an ug mga kabataan. Gipanguha usab nila ang mga kabtangan sa mga taga-Juda ug gidala sa ilang pagbalik sa Samaria.</para>
  <para style="p">
    <verse number="9" style="v"/>May usa ka propeta sa <char style="nd">Ginoo</char> didto sa Samaria nga ginganlan ug Oded. Sa dihang miabot ang mga sundalo sa Samaria, <char style="add">gisugat sila ni Oded</char> ug giingnan, “Gitugyan kaninyo sa <char style="nd">Ginoo</char> nga inyong Dios ang Juda tungod sa iyang kasuko kanila. Apan gipamatay ninyo sila sa walay kalooy, ug nahibaloan kini sa <char style="nd">Ginoo</char> didto sa langit. <verse number="10" style="v"/>Ug karon buot pa ninyong himuong mga ulipon kining mga lalaki ug babaye nga gikan sa Jerusalem ug <char style="add">sa ubang bahin</char> sa Juda. Wala ba kamoy sala sa <char style="nd">Ginoo</char> nga inyong Dios? <verse number="11" style="v"/>Pamati kamo kanako! Ibalik ninyo ang inyong mga kadugo nga inyong gibihag kay nasuko pag-ayo ang <char style="nd">Ginoo</char> kaninyo.”</para>
  <para style="p">
    <verse number="12" style="v"/>Unya ang pipila ka mga pangulo sa Israel nga sila si Azaria nga anak ni Jehohanan, Berekia nga anak ni Meshilemot, Jehizkia nga anak ni Shalum, ug Amasa nga anak ni Hadlai, miuyon kang Obed ug miingon ngadto sa mga sundalo nga bag-ong nangabot gikan sa gira: <verse number="13" style="v"/>“Ayaw ninyo dad-a dinhi kanang mga bihag, kay manubag kita niana sa <char style="nd">Ginoo</char>. Dugangan pa ba ninyo ang atong sala? Daghan na kaayo kitag sala, ug nasuko na pag-ayo ang <char style="nd">Ginoo</char> sa Israel.”</para>
  <para style="p">
    <verse number="14" style="v"/>Busa atubangan sa mga pangulo ug sa tibuok katilingban, gibuhian sa mga sundalo ang mga bihag ug gibalik ang mga kabtangan nga ilang nailog gikan sa gira. <verse number="15" style="v"/>Unya miduol kadtong upat ka pangulo ngadto sa mga bihag, ug gihatagan nila ang hubo nga mga bihag ug bisti gikan sa mga kabtangan nga nailog sa mga sundalo. Gihatagan nila ang mga bihag ug mga bisti, sandalyas, pagkaon, ilimnon, ug gitambalan ang ilang mga samad. Gipasakay nila sa mga asno ang mga maluya, ug gidala nilag balik ang tanan nga bihag sa ilang mga katagilungsod didto sa Jerico, ang Lungsod sa mga Palma. Pagkahuman, namauli sila sa Samaria.</para>
  <para style="s1">Nagpangayo ug Tabang si Ahaz sa Asiria</para>
  <para style="r">(<ref loc="2KI 16:7-9">2 Hari 16:7-9</ref>)</para>
  <para style="p">
    <verse number="16" style="v"/>Niadtong higayona, nangayog tabang si Haring Ahaz sa hari sa Asiria. <verse number="17" style="v"/>Kay gisulong na usab sa mga taga-Edom ang Juda ug gibihag ang uban nga mga lumulupyo niini. <verse number="18" style="v"/>Gawas pa niini, gisulong usab sa mga Filistihanon ang mga lungsod sa Juda nga anaa sa kabungtoran sa kasadpan<note caller="+" style="f"><char style="fr" closed="false">28:18 </char><char style="fq" closed="false">kabungtoran sa kasadpan</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Shefela.</char></note> ug sa Negev. Nailog nila ang Bet Shemesh, Ayalon, Gederot, Soco, Timnah, ug Gimzo, apil ang mga baryo sa palibot niini. <verse number="19" style="v"/>Gipaubos sa <char style="nd">Ginoo</char> ang Juda tungod kang Haring Ahaz nga mitugot nga magpakasala ang katawhan sa Juda, ug wala gayod siya magmatinumanon sa <char style="nd">Ginoo</char>. <verse number="20" style="v"/>Busa sa pag-abot ni Tiglat Pileser nga hari sa Asiria, gilisod-lisod niya si Ahaz imbis nga tabangan. <verse number="21" style="v"/>Gipanguha ni Ahaz ang mga kabtangan sa templo sa <char style="nd">Ginoo</char>, sa palasyo, ug sa mga balay sa mga opisyal, ug gihatag kini ngadto sa hari sa Asiria. Apan wala kini makatabang kang Ahaz.</para>
  <para style="p">
    <verse number="22" style="v"/>Sa panahon sa iyang kalisod, misamot hinuon kamasinupakon sa <char style="nd">Ginoo</char> si Haring Ahaz. <verse number="23" style="v"/>Naghalad siya ngadto sa mga dios sa Damascus nga mipildi kaniya. Kay miingon siya, “Gitabangan niini nga mga dios ang mga hari sa Aram. Busa maghalad usab ako kanila aron tabangan usab nila ako.” Apan mao kini ang nakapalaglag kaniya ug sa Israel.</para>
  <para style="p">
    <verse number="24" style="v"/>Gipanguha ni Ahaz ang mga kagamitan sa templo sa Dios ug gipangdugmok. Gisirad-an niya ang mga pultahan templo, ug nagpatukod siyag mga halaran sa matag eskina sa Jerusalem. <verse number="25" style="v"/>Nagpatukod usab siyag mga simbahanan diha sa habog nga mga dapit sa tanan nga lungsod sa Juda, aron didto maghalad alang sa uban nga mga dios. Ug nakapasuko kini pag-ayo sa <char style="nd">Ginoo</char>, ang Dios sa iyang mga katigulangan.</para>
  <para style="p">
    <verse number="26" style="v"/>Ang uban pang sugilanon mahitungod sa paghari ni Ahaz ug sa iyang mga binuhatan, gikan sa sinugdan hangtod sa kataposan, nahisulat sa libro sa mga sugilanon bahin sa mga hari sa Juda ug Israel. <verse number="27" style="v"/>Sa pagkamatay ni Ahaz, gilubong siya sa siyudad sa Jerusalem, apan dili sa lubnganan sa mga hari sa Israel. Ug si Hezekia nga iyang anak mao ang mipuli kaniya ingon nga hari.</para>
  <chapter number="29" style="c"/>
  <para style="s1">Ang Paghari ni Hezekia sa Juda</para>
  <para style="r">(<ref loc="2KI 18:1-3">2 Hari 18:1-3</ref>)</para>
  <para style="p">
    <verse number="1" style="v"/>Nagaedad si Hezekia ug 25 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 29 ka tuig. Ang iyang inahan mao si Abia nga anak ni Zacarias. <verse number="2" style="v"/>Gihimo ni Hezekia ang maayo atubangan sa <char style="nd">Ginoo</char>, sama sa gihimo ni David nga iyang katigulangan. <verse number="3" style="v"/>Sa unang bulan sa unang tuig sa iyang paghari, gipaablihan niya <char style="add">pag-usab</char> ang mga pultahan sa templo sa <char style="nd">Ginoo</char> ug gipaayo kini. <verse number="4" style="v"/>Gipatawag niya ang mga pari ug ang mga Levita ug gipatigom sa hawanan sa sidlakang bahin <char style="add">sa templo</char>. <verse number="5" style="v"/>Miingon siya kanila, “Pamatia ninyo ako, kamong mga kaliwat ni Levi. Panghinlo kamo sa inyong kaugalingon<note caller="+" style="f"><char style="fr" closed="false">29:5 </char><char style="fq" closed="false">Panghinlo kamo sa inyong kaugalingon</char><char style="fqa" closed="false">: </char><char style="ft" closed="false">Ang buot ipasabot, buhaton ninyo ang seremonya sa pagpakahinlo.</char></note> karon, ug hinloi usab ninyo ang templo sa <char style="nd">Ginoo</char>, ang Dios sa inyong mga katigulangan. Kuhaa ninyo sa templo ang tanang mga butang nga mahugaw. <verse number="6" style="v"/>Wala magmatinumanon ang atong mga katigulangan. Daotan ang ilang gihimo atubangan sa <char style="nd">Ginoo</char> nga atong Dios ug gitalikdan nila siya. Gisalikway nila ang <char style="add">templo nga</char> puloy-anan sa <char style="nd">Ginoo</char>, ug mibiya sila kaniya. <verse number="7" style="v"/>Gisirad-an nila ang mga pultahan sa balkonahe sa templo ug gipalong ang mga suga. Wala na sila magsunog ug insenso o maghalad ug mga halad nga sinunog sa templo sa Dios sa Israel. <verse number="8" style="v"/>Busa nasuko ang <char style="nd">Ginoo</char> sa Juda ug sa Jerusalem. Ug tungod sa silot nga iyang gipahamtang kanato, gikahadlokan ug gitamay kita sa mga tawo sama sa inyong nakita karon. <verse number="9" style="v"/>Nangamatay ang atong mga katigulangan sa gira, ug gipangbihag ang atong mga asawa ug mga kabataan. <verse number="10" style="v"/>Apan karon, buot ko nga maghimo ug kasabotan sa <char style="nd">Ginoo</char>, ang Dios sa Israel, aron mawala ang iyang labihan nga kasuko kanato. <verse number="11" style="v"/>Busa mga hinigugma ko,<note caller="+" style="f"><char style="fr" closed="false">29:11 </char><char style="fq" closed="false">mga hinigugma ko</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">mga anak ko.</char></note> ayaw na kamo pagpasagad, kay kamo ang gipili sa <char style="nd">Ginoo</char> nga motindog sa iyang presensya, sa pag-alagad, ug sa paghalad.<note caller="+" style="f"><char style="fr" closed="false">29:11 </char><char style="fq" closed="false">sa paghalad</char><char style="fqa" closed="false">: </char><char style="ft" closed="false">o, </char><char style="fqa" closed="false">sa pagsunog ug insenso.</char></note>”</para>
  <para style="p">
    <verse number="12" style="v"/>Busa nagsugod na dayon sa pagtrabaho ang mosunod nga mga Levita:</para>
  <para style="p">Sa pamilya ni Kohat: si Mahat nga anak ni Amasai ug si Joel nga anak ni Azaria.</para>
  <para style="p">Sa pamilya ni Merari: si Kish nga anak ni Abdi ug si Azaria nga anak ni Jehalelel.</para>
  <para style="p">Sa pamilya ni Gershon: si Joa nga anak ni Zima ug si Eden nga anak ni Joa.</para>
  <para style="p">
    <verse number="13" style="v"/>Sa mga kaliwat ni Elizafan: si Shimri ug si Jeil.</para>
  <para style="p">Sa mga kaliwat ni Asaf: si Zacarias ug si Matania.</para>
  <para style="p">
    <verse number="14" style="v"/>Sa mga kaliwat ni Heman: si Jehiel ug si Shimei.</para>
  <para style="p">Sa mga kaliwat ni Jedutun: si Shemaya ug si Uziel.</para>
  <para style="p">
    <verse number="15" style="v"/>Gitigom nila ang ilang isigka-Levita ug nanghinlo sila sa ilang kaugalingon. Unya gihinloan nila ang templo sa <char style="nd">Ginoo</char> sumala sa gimando sa hari, subay sa giingon sa <char style="nd">Ginoo</char>. <verse number="16" style="v"/>Nanulod ang mga pari sa templo sa paghinlo niini. Gipagawas nila ngadto sa hawanan sa templo ang tanan nga ilang nakita <char style="add">nga kagamitan nga giisip</char> nga mahugaw. Ug gikuha kini sa mga Levita ug gidala sa yuta sa Kidron.</para>
  <para style="p">
    <verse number="17" style="v"/>Nagsugod sila sa paghinlo <char style="add">sa templo</char> sa unang adlaw sa unang bulan, ug sa ikawalo ka adlaw nakaabot sila sa balkonahe <char style="add">sa templo</char> sa <char style="nd">Ginoo</char>. Gipadayon nila ang paghinlo sa templo sa sulod sa lain pa gayod nga walo ka adlaw. Ug nahuman nila ang pagpanghinlo sa ika-16 nga adlaw sa mao gihapon nga bulan. <verse number="18" style="v"/>Pagkahuman, nangadto sila kang Haring Hezekia ug miingon, “Mahal nga Hari, nahinloan na namo ang tibuok templo sa <char style="nd">Ginoo</char>, apil ang halaran nga sunoganan sa halad nga sinunog ug ang tanang kagamitan niini, ug ang lamisa nga butanganan sa pan nga ginahalad <char style="add">matag adlaw</char> ug ang tanan usab nga kagamitan niini. <verse number="19" style="v"/>Nahinloan na usab namo ug naandam ang tanang kagamitan nga gisalikway ni Haring Ahaz sa mga panahon nga wala siya magmatinumanon sa Dios. Atua na kini karon sa atubangan sa halaran sa <char style="nd">Ginoo</char>.”</para>
  <para style="p">
    <verse number="20" style="v"/>Sayo sa pagkasunod nga adlaw, gitigom ni Haring Hezekia ang mga opisyal sa lungsod ug nangadto sila sa templo sa <char style="nd">Ginoo</char>. <verse number="21" style="v"/>Nagdala silag pito ka torong baka, pito ka hamtong nga laking karnero, pito ka nating karnero, ug pito ka laking kanding ingon nga halad sa paghinlo sa ilang gingharian, sa templo, ug sa Juda. Unya gisugo ni Haring Hezekia ang mga pari nga mga kaliwat ni Aaron sa paghalad niadto sa halaran sa <char style="nd">Ginoo</char>. <verse number="22" style="v"/>Busa giihaw sa mga pari ang mga torong baka ug gisablig ang dugo niini sa halaran. Sunod, giihaw nila ang mga laking karnero ug gisablig usab ang dugo niini sa halaran. Unya ang mga batan-ong karnero na usab ang giihaw ug gisablig ang dugo niini sa halaran. <verse number="23" style="v"/>Ang mga kanding nga halad alang sa paghinlo gidala nila sa hari ug sa mga tawo nga mipatong sa ilang mga kamot niini. <verse number="24" style="v"/>Unya giihaw sa mga pari ang mga kanding ug gibubo ang dugo niini sa halaran ingon nga halad sa paghinlo aron mahinloan ang sala sa tanang mga Israelinhon, kay nagsugo ang hari nga maghalad ug mga halad nga sinunog ug mga halad sa paghinlo alang sa tanang Israelinhon.</para>
  <para style="p">
    <verse number="25" style="v"/>Unya gibutang ni Hezekia ang mga Levita sa templo sa <char style="nd">Ginoo</char> nga nagdala ug mga simbal, harpa, ug mga lira. Kini sumala sa mando sa <char style="nd">Ginoo</char> kang Haring David pinaagi kang Gad nga propeta ni David ug kang Propeta Natan. <verse number="26" style="v"/>Mipahimutang ang mga Levita nga nagdala sa mga instrumento ni <char style="add">Haring</char> David, ug ang mga pari nga nagdala sa mga trumpeta.</para>
  <para style="p">
    <verse number="27" style="v"/>Unya nagmando si Hezekia nga ihalad sa halaran ang mga halad nga sinunog. Sa pagsugod sa paghalad, nagsugod usab sa pag-awit ang mga tawo ngadto sa <char style="nd">Ginoo</char>, nga dinuyogan sa mga trumpeta ug uban pa nga mga instrumento ni David nga hari sa Israel. <verse number="28" style="v"/>Misimba ang tibuok katilingban <char style="add">sa <char style="nd">Ginoo</char></char> samtang nagaawit ang mga mag-aawit ug nagatukar ang mga tigtrumpeta. Nagpadayon kini hangtod nahuman ang paghalad sa tanan nga halad nga sinunog. <verse number="29" style="v"/>Pagkahuman sa paghalad, nangluhod si Haring <char style="add">Hezekia</char> ug ang tanan nga kauban niya ug misimba <char style="add">sa <char style="nd">Ginoo</char></char>. <verse number="30" style="v"/>Gimandoan ni Haring Hezekia ug sa iyang mga opisyal ang mga Levita nga modayeg sa <char style="nd">Ginoo</char> pinaagi sa mga awit ni <char style="add">Haring</char> David ug ni Asaf nga propeta. Busa malipayon sila nga nagaawit ug mga awit sa pagdayeg samtang nangluhod sila sa pagsimba <char style="add">sa Dios</char>.</para>
  <para style="p">
    <verse number="31" style="v"/>Unya miingon si Hezekia, “Karon nga nahalad na ninyo ang inyong kaugalingon ngadto sa <char style="nd">Ginoo</char>, dali kamo ug dad-a ngadto sa templo sa <char style="nd">Ginoo</char> ang inyong mga halad ug ang mga halad sa pagpasalamat.” Busa nagdala ang mga tawo niini nga mga halad ngadto sa templo sa <char style="nd">Ginoo</char>, ug ang uban kinabubut-on nga nagdalag mga halad nga sinunog. <verse number="32" style="v"/>Mao kini ang gidaghanon sa mga halad nga sinunog nga gidala sa mga tawo: 70 ka torong baka, 100 ka laking karnero, ug 200 ka nating karnero. <verse number="33" style="v"/>Nagdala usab silag 600 ka torong baka ug 3,000 ka karnero ug kanding. <verse number="34" style="v"/>Apan diotay ra ang mga pari nga moihaw sa mga hayop nga ihalad, busa mitabang kanila ang ilang mga paryente nga mga Levita hangtod nga nahuman ang trabaho, ug hangtod nga nakapanghinlo na sa ilang kaugalingon ang uban pa nga mga pari. Kay mas nagmatinumanon pa man ang mga Levita sa paghinlo sa ilang kaugalingon kaysa mga pari. <verse number="35" style="v"/>Daghan kaayo ang mga halad nga gisunog, apil na niini ang mga tambok sa mga hayop nga gihalad alang sa maayong relasyon, ug mga halad nga ilimnon nga gihalad uban sa mga halad nga sinunog. Niining paagiha, nabalik pag-usab ang mga buluhaton sa templo sa <char style="nd">Ginoo</char>. <verse number="36" style="v"/>Nalipay pag-ayo si Hezekia ug ang mga tawo tungod kay pinaagi sa tabang sa Dios dali ra nilang nahimo kining tanan.</para>
  <chapter number="30" style="c"/>
  <para style="s1">Ang Pagpangandam alang sa Pista sa Paglabay sa Anghel</para>
  <para style="p">
    <verse number="1" style="v"/>Unya, nagpadala si Hezekia ug mensahe ngadto sa tanang katawhan sa Israel ug Juda, apil na ang katawhan sa Efraim ug Manase. Giimbitar niya sila sa pag-adto sa templo sa <char style="nd">Ginoo</char> sa pagsaulog sa Pista sa Paglabay sa Anghel sa <char style="add">pagpasidungog sa</char> <char style="nd">Ginoo</char>, ang Dios sa Israel. <verse number="2" style="v"/>Nakahukom si Haring <char style="add">Hezekia</char> ug ang iyang mga opisyal, ug ang tibuok katilingban sa Jerusalem, nga saulogon ang Pista sa Paglabay sa Anghel sa ikaduha nga bulan. <verse number="3" style="v"/>Wala sila makasaulog sa maong pista sa unang bulan, tungod kay pipila ra ang mga pari nga nakapanghinlo sa ilang kaugalingon, ug wala pa magkatigom ang mga tawo sa Jerusalem.</para>
  <para style="p">
    <verse number="4" style="v"/>Nagustohan sa hari ug sa tibuok katilingban ang plano sa pagsaulog sa pista, <verse number="5" style="v"/>busa nagpadala silag pahibalo sa tibuok Israel, gikan sa Beersheba paingon sa Dan, nga kinahanglan mangadto ang tanan sa Jerusalem sa pagsaulog sa Pista sa Paglabay sa Anghel alang sa <char style="nd">Ginoo</char>, ang Dios sa Israel. Sa nangaging mga selebrasyon, gamay ra ang nanambong, sukwahi sa kasugoan nga nagaingon nga kinahanglan manambong ang tanan.</para>
  <para style="p">
    <verse number="6" style="v"/>Sa mando sa hari, nanglakaw ang mga mensahero sa tibuok Israel ug Juda dala ang mga sulat gikan sa hari ug sa iyang mga opisyal. Mao kini ang giingon sa sulat:</para>
  <para style="p">“Katawhan sa Israel, karon nga nakalingkawas kamo sa kamot sa mga hari sa Asiria, panahon na nga mamalik kamo sa <char style="nd">Ginoo</char>, ang Dios sa inyong mga katigulangan nga sila si Abraham, Isaac, ug Jacob,<note caller="+" style="f"><char style="fr" closed="false">30:6 </char><char style="fq" closed="false">Jacob</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Israel.</char></note> aron mobalik usab siya kaninyo. <verse number="7" style="v"/>Ayaw kamo pagsunod sa inyong mga katigulangan ug mga paryente nga wala magmatinumanon sa <char style="nd">Ginoo</char> nga ilang Dios, ug tungod niini gihimo sila sa <char style="nd">Ginoo</char> nga kahadlokan sama sa inyo nang nakita. <verse number="8" style="v"/>Ayaw kamo pagpagahi sa inyong ulo sama sa inyong mga katigulangan, kondili pagpasakop hinuon kamo sa <char style="nd">Ginoo</char>. Pangadto kamo sa templo nga iyang gipakabalaan sa walay kataposan, ug pag-alagad kamo sa <char style="nd">Ginoo</char> nga inyong Dios, aron mawala ang iyang labihan nga kasuko kaninyo. <verse number="9" style="v"/>Kay kon mamalik kamo sa <char style="nd">Ginoo</char>, kaloy-an ang inyong mga kabataan ug mga kaparyentehan sa mga nagbihag kanila, ug pabalikon sila niini nga yuta. Kay mabalak-on ug maloloy-on ang <char style="nd">Ginoo</char> nga inyong Dios. Dili gayod siya motalikod kaninyo kon mobalik kamo kaniya.”</para>
  <para style="p">
    <verse number="10" style="v"/>Gitagsa-tagsa pag-adto sa mga mensahero ang mga lungsod sa tibuok nga Efraim ug Manase, hangtod sa Zebulun, apan gikataw-an lang sila ug gibugalbugalan sa mga tawo. <verse number="11" style="v"/>Apan adunay pipila gikan sa Asher, Manase, ug Zebulun nga nagpaubos sa ilang kaugalingon ug nangadto sa Jerusalem. <verse number="12" style="v"/>Gitugotan usab sa <char style="nd">Ginoo</char> nga magkahiusa ang mga taga-Juda sa pagtuman sa mando sa hari ug sa mga opisyal, subay sa sugo sa <char style="nd">Ginoo</char>. <verse number="13" style="v"/>Busa sa ikaduha nga bulan, daghan kaayong mga tawo ang nagtigom sa Jerusalem sa pagsaulog sa Pista sa Pan nga Walay Patubo. <verse number="14" style="v"/>Gipanguha nila ang mga halaran <char style="add">sa mga dios-dios</char> sa Jerusalem, apil ang mga halaran nga sunoganan sa insenso, ug gilabay nila kining tanan sa yuta sa Kidron.</para>
  <para style="p">
    <verse number="15" style="v"/>Sa ika-14 nga adlaw sa ikaduhang bulan, giihaw sa mga tawo ang ilang mga karnero alang sa Pista sa Paglabay sa Anghel. Naulaw ang mga pari ug mga Levita <char style="add">nga mahugaw</char>, busa nanghinlo sila sa ilang kaugalingon ug naghalad ug mga halad nga sinunog didto sa templo sa <char style="nd">Ginoo</char>. <verse number="16" style="v"/>Unya mipahimutang sila sa ilang mga pwesto <char style="add">sa templo</char>, sumala sa tulumanon sa Kasugoan ni Moises nga alagad sa Dios. Gisablig dayon sa mga pari didto sa halaran ang dugo nga gidala sa mga Levita ngadto kanila.</para>
  <para style="p">
    <verse number="17" style="v"/>Tungod kay kadaghanan sa mga tawo didto wala makapanghinlo sa ilang kaugalingon, ang mga Levita mao ang nagaihaw sa ilang mga karnero alang kanila aron mahimo silang hinlo alang sa <char style="nd">Ginoo</char>. <verse number="18" style="v"/>Kadaghanan niadtong nangadto nga mga taga-Efraim, Manase, Isacar, ug Zebulun wala makapanghinlo sa ilang kaugalingon. Apan nangaon gihapon sila sa gihalad alang sa Pista sa Paglabay sa Anghel, bisan ug supak kini sa kasugoan tungod kay nagaampo si <char style="add">Haring</char> Hezekia alang kanila. <char style="add">Miingon siya,</char> “<char style="nd">Ginoo</char>, hinaut nga sa imong kaayo pasayloon mo ang matag tawo <verse number="19" style="v"/>nga nagahandom gayod sa pagdangop kanimo, ang Dios sa ilang mga katigulangan, bisan pa ug dili siya hinlo basi sa mga tulumanon sa templo.” <verse number="20" style="v"/>Gidungog sa <char style="nd">Ginoo</char> si Hezekia ug gipasaylo niya sila.</para>
  <para style="p">
    <verse number="21" style="v"/>Sulod sa pito ka adlaw, ang mga Israelinhon nga didto sa Jerusalem nagsaulog sa Pista sa Pan nga Walay Patubo uban sa dakong kalipay. Adlaw-adlaw nagaawit ang mga Levita ug ang mga pari ug mga pagdayeg ngadto sa <char style="nd">Ginoo</char>, dinuyogan sa kusog nga tingog sa mga instrumento nga gigamit sa pagdayeg sa <char style="nd">Ginoo</char>. <verse number="22" style="v"/>Gidasig ni <char style="add">Haring</char> Hezekia ang tanang Levita sa gipakita nilang kahanas sa ilang trabaho sa pag-alagad sa <char style="nd">Ginoo</char>. Busa nagpadayon ang ilang pagsaulog sulod sa pito ka adlaw. Gikaon nila ang ilang bahin sa mga halad, ug naghalad silag mga halad alang sa maayong relasyon, ug nagdayeg sa <char style="nd">Ginoo</char>, ang Dios sa ilang mga katigulangan.</para>
  <para style="p">
    <verse number="23" style="v"/>Unya nagdesisyon ang tibuok katawhan nga padayonon ang pagsaulog sa lain pang pito ka adlaw. Busa nagsaulog sila sulod sa lain pang pito ka adlaw uban ang dakong kalipay. <verse number="24" style="v"/>Mihatag si Haring Hezekia sa mga tawo ug 1,000 ka torong baka ug 7,000 ka karnero ug kanding. Mihatag usab ang mga opisyal ug 1,000 ka torong baka ug 10,000 ka karnero ug kanding. Sa laing bahin, daghan pa usab nga mga pari ang nanghinlo sa ilang kaugalingon. <verse number="25" style="v"/>Nagsadya ang tibuok katilingban sa Juda, ang mga pari, ang mga Levita, ug ang tanang gikan sa Israel, apil ang mga langyaw nga nagapuyo sa Israel ug Juda. <verse number="26" style="v"/>Labihan gayod kasadya sa Jerusalem. Walay sama niini nga nahitabo sa Jerusalem sukad sa panahon nga si Solomon, nga anak ni David, ang hari sa Israel. <verse number="27" style="v"/>Unya mitindog ang mga pari ug ang mga Levita ug gibendisyonan nila ang katawhan. Ug gidungog kini sa Dios sa iyang balaan nga puloy-anan sa langit.</para>
  <chapter number="31" style="c"/>
  <para style="s1">Ang mga Kausaban nga Gihimo ni Hezekia</para>
  <para style="p">
    <verse number="1" style="v"/>Pagkahuman sa pista, nangadto ang mga Israelinhon nga nanambong niini didto sa mga lungsod sa Juda, ug gipangdugmok nila ang handomanan nga mga bato ug gipangputol ang mga <char style="add">poste nga simbolo sa diosa nga si</char> Ashera. Gipangguba nila ang mga simbahanan diha sa habog nga mga dapit sa tibuok Juda, Benjamin, Efraim, ug Manase. Pagkahuman nilag guba sa tanan, namauli sila sa ilang mga lungsod ug yuta.</para>
  <para style="p">
    <verse number="2" style="v"/>Gigrupo-grupo ni <char style="add">Haring</char> Hezekia ang mga pari ug ang mga Levita basi sa tagsa-tagsa nila ka buluhaton—sa paghalad sa mga halad nga sinunog ug mga halad alang sa maayong relasyon, sa pag-alagad <char style="add">sa templo sa <char style="nd">Ginoo</char></char>, sa pagpasalamat, ug sa pag-awit ug mga pagdayeg diha sa mga pultahan sa templo. <verse number="3" style="v"/>Gihatag ni Haring <char style="add">Hezekia</char> ang pipila sa iyang kaugalingong mga hayop alang sa mga halad nga sinunog nga ginahalad buntag ug gabii, ug alang usab sa mga Adlaw nga Igpapahulay, sa Pista sa Pagsugod sa Bulan, ug sa uban pang mga pista, sumala sa nahisulat sa kasugoan sa <char style="nd">Ginoo</char>. <verse number="4" style="v"/>Gimandoan usab niya ang mga taga-Jerusalem sa paghatag sa bahin sa mga pari ug sa mga Levita, aron ikahatag nila ang ilang tibuok panahon sa pag-alagad sa kasugoan sa <char style="nd">Ginoo</char>. <verse number="5" style="v"/>Sa dihang napahibalo na kini ngadto sa mga tawo, malipayon nga nanghatag ang mga Israelinhon sa unang abot sa ilang trigo, bino, lana, dugos, ug sa uban pang abot sa yuta. Gihatag nila ang ikapulo sa tanan nilang abot. <verse number="6" style="v"/>Ang mga taga-Israel nga namalhin sa Juda, ug ang mga taga-Juda mismo, nanghatag usab sa ikapulo sa ilang mga baka, karnero ug kanding, ug sa ikapulo sa mga butang nga ilang gigahin ngadto sa <char style="nd">Ginoo</char> nga ilang Dios, ug ila kining gitapok. <verse number="7" style="v"/>Nagsugod sila sa pagtapok niini sa ikatulo nga bulan, ug nahuman sa ikapito ka bulan. <verse number="8" style="v"/>Sa dihang nakita ni Hezekia ug sa <char style="add">iyang</char> mga opisyal ang dagkong mga tapok, gidayeg nila ang <char style="nd">Ginoo</char> ug ang iyang katawhan nga mga Israelinhon.</para>
  <para style="p">
    <verse number="9" style="v"/>Gipangutana ni <char style="add">Haring</char> Hezekia ang mga pari ug ang mga Levita mahitungod sa tinapok nga mga halad. <verse number="10" style="v"/>Mitubag si Azaria, ang pangulong pari nga kaliwat ni Zadok, “Sukad sa pagsugod ug dala sa mga tawo sa ilang mga halad sa templo sa <char style="nd">Ginoo</char> abunda na ang among pagkaon ug daghan pa ang sobra, tungod kay gipanalanginan sa <char style="nd">Ginoo</char> ang iyang katawhan.”</para>
  <para style="p">
    <verse number="11" style="v"/>Unya nagmando si <char style="add">Haring</char> Hezekia nga maghimo ug mga bodega sa templo sa <char style="nd">Ginoo</char>, ug natuman kini. <verse number="12" style="v"/>Ug matinumanon nga gidala didto sa mga tawo ang ilang mga halad, mga ikapulo, ug ang mga butang nga gigahin nila ngadto sa <char style="nd">Ginoo</char>. Si Konanias nga usa ka Levita mao ang gitugyanan niini nga mga butang, ug ang iyang katabang mao ang iyang igsoon nga lalaki nga si Shimei. <verse number="13" style="v"/>Mitabang usab kanila ingon nga mga tigdumala sila si Jehiel, Azazia, Nahat, Asahel, Jerimot, Jozabad, Eliel, Ismakia, Mahat, ug Benaya. Gipili sila ni Haring Hezekia ug ni Azaria nga pangulong opisyal sa templo sa Dios.</para>
  <para style="p">
    <verse number="14" style="v"/>Si Kore nga anak ni Imna nga Levita, nga guwardya sa sidlakan nga pultahan sa templo, mao ang gitugyanan sa kinabubut-on nga mga halad ngadto sa Dios, ug sa mga butang nga gigahin ngadto sa <char style="nd">Ginoo</char>, ug sa pag-apod-apod niini. <verse number="15" style="v"/>Ang iyang matinumanon nga mga katabang mao sila si Eden, Miniamin, Jeshua, Shemaya, Amaria, ug Shecania. Giapod-apod nila ang mga halad ngadto sa mga pari sumala sa ilang grupo ug katungdanan, bata man sila o tigulang. <verse number="16" style="v"/>Gipanghatagan usab nila ang mga kalalakin-an nga nagaedad ug tulo ka tuig pataas ug nalista sa listahan sa mga kaliwat, nga nagaadto sa templo sa paghimo sa ilang adlaw-adlaw nga buluhaton sumala sa ilang grupo ug katungdanan. <verse number="17" style="v"/>Gipanghatagan usab nila sa ilang bahin ang mga pari nga nalista sa listahan sa mga kaliwat, ug ang mga Levita nga nagaedad ug 20 ka tuig pataas nga nalista sumala sa ilang grupo ug katungdanan. <verse number="18" style="v"/>Gipanghatagan usab ang mga pamilya sa mga Levita—ang ilang mga asawa, mga anak, apil ang ilang gagmayng mga kabataan, nga nalista sa listahan sa mga kaliwat kay nagmatinumanon man sila sa paghinlo sa ilang kaugalingon. <verse number="19" style="v"/>Ug alang usab sa mga pari nga kaliwat ni Aaron nga nagpuyo sa mga uma sa palibot nga mga lungsod, may mga tawo nga gitugyanan sa pag-apod-apod sa ilang bahin ug sa bahin sa tanang Levita nga nalista sa listahan sa ilang kaliwat.</para>
  <para style="p">
    <verse number="20" style="v"/>Mao kini ang gihimo ni <char style="add">Haring</char> Hezekia sa tibuok Juda. Gibuhat niya ang maayo ug husto, ug nagmatinumanon siya atubangan sa <char style="nd">Ginoo</char> nga iyang Dios. <verse number="21" style="v"/>Nagmalampuson siya, tungod kay sa tanan niyang gibuhat alang sa templo sa Dios ug sa pagtuman sa kasugoan ug balaod, midangop siya sa iyang Dios sa tibuok niyang kasingkasing.</para>
  <chapter number="32" style="c"/>
  <para style="s1">Gisulong sa Asiria ang Juda</para>
  <para style="r">(<ref loc="2KI 18:13-37">2 Hari 18:13-37</ref>; <ref loc="ISA 36:1-22">Isa. 36:1-22</ref>)</para>
  <para style="p">
    <verse number="1" style="v"/>Human mahimo ni Hezekia sa tumang kakugi ang iyang mga buluhaton, gisulong ni Senakerib nga hari sa Asiria ang Juda. Gilibotan niya <char style="add">ug sa iyang mga sundalo</char> ang pinarilan nga mga lungsod sa tinguha nga mailog niya kini alang sa iyang kaugalingon. <verse number="2" style="v"/>Sa dihang nakita ni Hezekia nga apil ang Jerusalem sulongon ni Senakerib, <verse number="3" style="v"/>nakigsulti siya sa iyang mga opisyal ug sa mga pangulo sa iyang mga sundalo. Nakadesisyon sila nga paundangon ang pagtubod sa tubig sa mga tuboran paingon sa gawas sa siyudad. <verse number="4" style="v"/>Busa nagtigom silag daghan kaayong mga tawo ug gisampongan nila ang mga tuboran ug sapa-sapa nga nagadagayday sa kayutaan sa maong dapit. Kay matod nila, “Nganong tugotan ta man nga makakaplag ug daghang tubig ang mga taga-Asiria inig-abot nila dinhi?”</para>
  <para style="p">
    <verse number="5" style="v"/>Unya gipalig-on pa pag-ayo ni Hezekia ang iyang mga depensa pinaagi sa pagpaayo sa mga paril ug sa pagpatukod ug mga tore. Gipadoblehan pa gayod niya ug paril ang siyudad, ug gilig-on ang mubong bahin<note caller="+" style="f"><char style="fr" closed="false">32:5 </char><char style="fq" closed="false">mubong bahin</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Millo. </char><char style="ft" closed="false">Dili klaro ang buot ipasabot niini sa Hebreo nga teksto.</char></note> sa Lungsod ni David. Nagpahimo usab siyag daghang mga hinagiban ug mga taming.</para>
  <para style="p">
    <verse number="6" style="v"/>Nagbutang siyag mga komander nga modumala sa mga tawo, ug gipatigom niya sila sa plasa, sa may pultahan sa siyudad. Unya gidasig niya ang katawhan pinaagi niini nga mga pulong, <verse number="7" style="v"/>“Pagmalig-on kamo ug pagmaisogon. Ayaw kamo kahadlok ni kaluya tungod sa hari sa Asiria o sa iyang daghang mga sundalo. Kay may mas gamhanan pa kay kaniya nga nagauban kanato. <verse number="8" style="v"/>Mga tawo lang ang iyang kauban. Apan ang <char style="nd">Ginoo</char> nga atong Dios mao ang atong kauban. Siya ang motabang kanato ug makig-away alang kanato.” Nadasig ang mga tawo sa gisulti ni Hezekia nga hari sa Juda.</para>
  <para style="p">
    <verse number="9" style="v"/>Samtang gilibotan ni Haring Senakerib ug sa iyang mga sundalo ang <char style="add">lungsod sa</char> Lakish, gipadala niya ang iyang mga opisyal ngadto sa Jerusalem sa pagsulti kang Haring Hezekia ug sa mga katawhan niini nga mensahe:</para>
  <para style="p">
    <verse number="10" style="v"/>“Mao kini ang giingon ni Senakerib nga hari sa Asiria: Unsa may inyong gisaligan nga nagapabilin pa man gihapon kamo sa Jerusalem bisag gilibotan na kamo? <verse number="11" style="v"/>Miingon si Hezekia kaninyo nga luwason kamo sa <char style="nd">Ginoo</char> nga inyong Dios gikan sa kamot sa hari sa Asiria. Apan gilingla lang niya kamo, <char style="add">kay kon magpabilin kamo sa Jerusalem,</char> mangamatay kamo sa kagutom ug sa kauhaw. <verse number="12" style="v"/>Dili ba nga si Hezekia man mismo ang nagpaguba sa mga simbahanan sa <char style="nd">Ginoo</char> sa habog nga mga dapit ug mga halaran? Dili ba nga miingon siya kaninyong mga lumulupyo sa Jerusalem ug sa <char style="add">ubang bahin sa</char> Juda nga, ‘Sa usa lang kamo ka halaran magsimba ug magsunog ug mga halad?’</para>
  <para style="p">
    <verse number="13" style="v"/>“Nahibalo kamo kon unsay gihimo ko ug sa akong mga katigulangan ngadto sa mga katawhan sa ubang mga nasod. Naluwas ba sila sa ilang mga dios gikan sa akong mga kamot? <verse number="14" style="v"/>Kinsa sa mga dios niining mga nasod nga gipanglaglag sa hingpit sa akong mga katigulangan ang nakaluwas sa iyang katawhan gikan sa akong mga kamot? Makaluwas ba ang inyong dios kaninyo gikan kanako? <verse number="15" style="v"/>Ayaw kamo pagpalingla o pagpatunto kang Hezekia. Ayaw kamo pagtuo kaniya. Wala gayoy dios sa bisan unsa nga nasod o gingharian nga nakaluwas sa iyang katawhan gikan sa akong mga kamot o sa kamot sa akong mga katigulangan. Ang inyong Dios pa kaha?”</para>
  <para style="p">
    <verse number="16" style="v"/>Daghan pa gayong gidugang nga daotang mga pulong ang mga opisyal ni Senakerib batok sa <char style="nd">Ginoong</char> Dios ug sa iyang alagad nga si Haring Hezekia. <verse number="17" style="v"/>Nagpadala usab si Haring Senakerib ug mga sulat sa pagbiaybiay sa <char style="nd">Ginoo</char>, ang Dios sa Israel. Mao kini ang iyang sulat: “Sama nga ang mga dios sa uban nga mga nasod wala makaluwas sa ilang katawhan gikan sa akong mga kamot, ang dios ni Hezekia dili usab makaluwas sa iyang katawhan gikan sa akong mga kamot.” <verse number="18" style="v"/>Gikusog kini pagsulti sa mga opisyal ni Senakerib sa pinulongang Hebreo aron hadlokon ug lisangon ang mga lumulupyo sa Jerusalem nga didto sa paril, ug aron dali nilang mailog ang siyudad. <verse number="19" style="v"/>Sa ilang paghisgot bahin sa Dios sa Jerusalem, daw gipakasama lang nila siya sa mga dios sa ubang nasod nga hinimo lang sa tawo.</para>
  <para style="p">
    <verse number="20" style="v"/>Busa tungod niini, nagaampo si Haring Hezekia ug si Propeta Isaias nga anak ni Amos ngadto <char style="add">sa Dios</char> sa langit. <verse number="21" style="v"/>Unya nagpadala ang <char style="nd">Ginoo</char> ug anghel nga milaglag sa maisog nga mga sundalo, mga komander, ug mga opisyal sa kampo sa hari sa Asiria. Busa mipauli si Haring Senakerib nga naulawan. Ug sa pagsulod niya sa templo sa iyang dios, gipatay siya sa pipila sa kaugalingon niyang mga anak pinaagi sa espada.</para>
  <para style="p">
    <verse number="22" style="v"/>Giluwas sa <char style="nd">Ginoo</char> si Hezekia ug ang katawhan sa Jerusalem gikan sa kamot ni Senakerib nga hari sa Asiria ug sa kamot sa uban pang mga kaaway, ug gihatagan niya silag kalinaw sa ilang palibot. <verse number="23" style="v"/>Daghan ang nagdalag mga halad ngadto sa Jerusalem alang sa <char style="nd">Ginoo</char>. Nagdala usab silag mga mahalon nga mga gasa alang kang Haring Hezekia. Sukad niadto, gitahod na si Hezekia sa tanang nasod.</para>
  <para style="s1">Ang Pagsakit ni Hezekia</para>
  <para style="r">(<ref loc="2KI 20:1-11">2 Hari 20:1-11</ref>; <ref loc="ISA 38:1-8">Isa. 38:1-8</ref>)</para>
  <para style="p">
    <verse number="24" style="v"/>Unya nagsakit ug grabe si Hezekia ug daw mamatay <char style="add">na siya</char>. Nagaampo siya sa <char style="nd">Ginoo</char>, ug gitubag siya sa <char style="nd">Ginoo</char> pinaagi sa usa ka ilhanan. <verse number="25" style="v"/>Apan nahimong mapasigarbohon si Hezekia ug wala niya hatagig bili ang kaayo nga gipakita sa <char style="nd">Ginoo</char> kaniya. Busa nasuko ang <char style="nd">Ginoo</char> kaniya ug sa mga katawhan sa Jerusalem ug sa <char style="add">ubang bahin sa</char> Juda. <verse number="26" style="v"/>Apan naghinulsol si Hezekia ug nagpaubos, ingon man ang katawhan sa Jerusalem. Busa wala ipatagamtam sa <char style="nd">Ginoo</char> ang iyang kasuko kanila samtang buhi pa si Hezekia.</para>
  <para style="p">
    <verse number="27" style="v"/>Nahimong hilabihan kaadunahan ug kabantugan si Hezekia. Nagpahimo siyag mga bodega alang sa iyang mga pilak, bulawan, mahalong mga bato, pahumot, taming, ug uban pang bililhon nga mga butang. <verse number="28" style="v"/>Nagpahimo usab siyag mga bodega alang sa iyang mga abot nga trigo, bino, ug lana. Gawas pa niini, nagpahimo usab siyag mga toril alang sa iyang mga kahayopan, <verse number="29" style="v"/>kay labihan gayod kadaghan ang iyang mga kahayopan. Nagpatukod usab siyag mga lungsod, tungod kay gihatagan siya sa <char style="nd">Ginoo</char> ug daghang katigayonan.</para>
  <para style="p">
    <verse number="30" style="v"/>Si Hezekia ang nagsugo nga sampongan ang agianan sa tubig sa ibabaw nga tuboran sa Gihon, ug gipadagayday kini ngadto sa kasadpang bahin sa Lungsod ni David. Nagmalampuson si Hezekia sa tanan nga iyang gihimo. <verse number="31" style="v"/>Apan sa dihang miabot ang mga opisyal gikan sa Babilonia aron pagsusi bahin sa katingalahang mga panghitabo sa Juda, gipasagdan siya sa Dios, aron sulayan kon unsa gayod ang anaa sa iyang kasingkasing.</para>
  <para style="s1">Ang Kataposan sa Paghari ni Hezekia</para>
  <para style="r">(<ref loc="2KI 20:20-21">2 Hari 20:20-21</ref>)</para>
  <para style="p">
    <verse number="32" style="v"/>Ang uban pang sugilanon mahitungod sa paghari ni Hezekia ug sa iyang gihimo ingon nga matinud-anon nga alagad sa <char style="nd">Ginoo</char>, nahisulat sa Panan-awon ni Propeta Isaias nga anak ni Amos, nga nalakip sa libro sa mga sugilanon bahin sa mga hari sa Juda ug Israel. <verse number="33" style="v"/>Sa pagkamatay ni Hezekia, gilubong siya sa ibabaw nga bahin sa lubnganan sa mga kaliwat ni David. Gipasidunggan siya sa tanang katawhan sa Jerusalem ug sa <char style="add">ubang bahin sa</char> Juda sa pagkamatay niya. Ang iyang anak nga si Manase mao ang mipuli kaniya ingon nga hari.</para>
  <chapter number="33" style="c"/>
  <para style="s1">Ang Paghari ni Manase sa Juda</para>
  <para style="r">(<ref loc="2KI 21:1-18">2 Hari 21:1-18</ref>)</para>
  <para style="p">
    <verse number="1" style="v"/>Nagaedad si Manase ug 12 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 55 ka tuig. <verse number="2" style="v"/>Daotan ang iyang gihimo atubangan sa <char style="nd">Ginoo</char>. Misunod siya sa mangil-ad nga mga buhat sa mga nasod nga gipaabog sa <char style="nd">Ginoo</char> sa mga Israelinhon. <verse number="3" style="v"/>Gipatukod niya pag-usab ang mga simbahanan diha sa habog nga mga dapit nga gipaguba kaniadto sa iyang amahan nga si Hezekia. Nagpahimo usab siyag mga halaran alang sa mga <char style="add">imahen ni</char> Baal ug mga <char style="add">poste nga simbolo sa diosa nga si</char> Ashera. Mialagad siya ug misimba sa tanang butang nga anaa sa kalangitan. <verse number="4" style="v"/>Nagpahimo pa siyag mga halaran sa templo sa <char style="nd">Ginoo</char> sa Jerusalem, nga sumala sa <char style="nd">Ginoo</char> mao ang dapit diin pasidunggan siya hangtod sa kahangtoran. <verse number="5" style="v"/>Nagpahimo usab siya ug mga halaran sa duha ka hawanan sa templo sa <char style="nd">Ginoo</char> alang sa pagsimba sa tanang butang nga anaa sa kalangitan. <verse number="6" style="v"/>Gihalad niya ang iyang mga anak sa kalayo didto sa Kapatagan sa Ben Hinom. Gibuhat usab niya ang mga buluhaton sa mga babaylan, manalagna, mamarang ug mga espiritista. Labihan gayod ang iyang pagpakasala atubangan sa <char style="nd">Ginoo</char>, ug nakapasuko kini sa <char style="nd">Ginoo</char>.</para>
  <para style="p">
    <verse number="7" style="v"/>Gibutang pa niya ang rebulto nga iyang gipahimo didto sa templo, nga giingon sa <char style="nd">Ginoo</char> ngadto kang David ug sa iyang anak nga si Solomon, “Pasidunggan ako sa walay kataposan dinhi niini nga templo ug sa Jerusalem, ang dapit nga akong gipili gikan sa tanang tribo sa Israel. <verse number="8" style="v"/>Dili ko papahawaon ang katawhan sa Israel gikan niining yuta nga gihatag ko sa ilang mga katigulangan kon tumanon nila ang tanang mga kasugoan, tulumanon, ug lagda nga gihatag ko kanila pinaagi kang Moises.” <verse number="9" style="v"/>Apan giaghat ni Manase ang katawhan sa Jerusalem ug sa <char style="add">ubang bahin sa</char> Juda sa paghimog daotan, ug ang ilang gihimo labaw pa kadaotan kaysa gihimo sa mga nasod nga gipanglaglag sa <char style="nd">Ginoo</char> sa mga Israelinhon.</para>
  <para style="p">
    <verse number="10" style="v"/>Gipahimangnoan sa <char style="nd">Ginoo</char> si Manase ug ang iyang katawhan, apan wala sila mamati kaniya. <verse number="11" style="v"/>Busa gipasulong sa <char style="nd">Ginoo</char> ang mga komander sa kasundalohan sa Asiria ngadto kanila. Gibihag nila si Manase, gikaw-itan <char style="add">ang iyang ilong</char>, gikadenahan ug bronsi, ug gidala sa Babilonia. <verse number="12" style="v"/>Sa diha na siya sa kalisod, nagpaubos gayod siya sa iyang kaugalingon ug nagpakilooy sa <char style="nd">Ginoo</char> nga iyang Dios, nga Dios usab sa iyang mga katigulangan. <verse number="13" style="v"/>Ug sa dihang nagaampo siya, gipamatian siya sa <char style="nd">Ginoo</char>. Natandog ang <char style="nd">Ginoo</char> sa iyang pagpakilooy. Busa gipabalik siya sa <char style="nd">Ginoo</char> didto sa Jerusalem ug sa iyang gingharian. Ug nakaamgo si Manase nga ang <char style="nd">Ginoo</char> mao lang ang Dios.</para>
  <para style="p">
    <verse number="14" style="v"/>Human niadto, gipatukod pag-usab ni Manase ang gawas nga paril sa Lungsod ni David, gikan sa kasadpang bahin sa yuta sa Gihon ngadto sa pultahan nga gitawag ug Isda,<note caller="+" style="f"><char style="fr" closed="false">33:14 </char><char style="fq" closed="false">pultahan nga gitawag ug Isda</char><char style="fqa" closed="false">: </char><char style="ft" closed="false">Tingali dinhi ginapaagi ang mga isda nga ginadala ngadto sa siyudad.</char></note> ug libot sa <char style="add">bungtod sa</char> Ofel, diin gihimo niyang mas habog ang paril. Unya nagbutang siyag mga komander sa tanang pinarilan nga mga lungsod sa Juda. <verse number="15" style="v"/>Gipakuha niya gikan sa templo sa <char style="nd">Ginoo</char> ang mga dios sa taga-laing nasod ug ang mga rebulto. Gipakuha usab niya ang mga halaran sa bungtod nga gitukoran sa templo ug ang mga halaran sa ubang bahin sa Jerusalem, ug gipanglabay kini sa gawas sa siyudad. <verse number="16" style="v"/>Unya gipaayo niya ang halaran alang sa <char style="nd">Ginoo</char>, ug gihalaran ug mga halad alang sa maayong relasyon, ug mga halad sa pagpasalamat. Gimandoan niya ang mga lumulupyo sa Juda nga mag-alagad sa <char style="nd">Ginoo</char>, ang Dios sa Israel. <verse number="17" style="v"/>Naghalad gihapon ang mga tawo didto sa mga simbahanan diha sa habog nga mga dapit, apan gihalad na nila kini ngadto sa <char style="nd">Ginoo</char> nga ilang Dios.</para>
  <para style="p">
    <verse number="18" style="v"/>Ang uban pang sugilanon mahitungod sa paghari ni Manase, apil ang iyang pag-ampo ngadto sa Dios ug ang gipanulti sa mga propeta kaniya sa ngalan sa <char style="nd">Ginoo</char>, ang Dios sa Israel, nahisulat sa libro sa mga sugilanon bahin sa mga hari sa Israel. <verse number="19" style="v"/>Ang pag-ampo ni Manase ug ang tubag sa <char style="nd">Ginoo</char> kaniya, apil na ang tanan niyang sala ug pagsupak <char style="add">sa <char style="nd">Ginoo</char></char>, nahisulat sa Libro sa mga Propeta. Nalista usab didto ang mga dapit nga gipatukoran niyag mga simbahan, mga poste <char style="add">nga simbolo sa diosa nga si</char> Ashera, ug sa uban pa nga mga dios-dios, sa panahon nga wala pa siya magpaubos sa iyang kaugalingon ngadto <char style="add">sa Dios</char>. <verse number="20" style="v"/>Sa pagkamatay ni Manase, gilubong siya didto sa iyang palasyo. Ug si Amon nga iyang anak mao ang mipuli kaniya ingon nga hari.</para>
  <para style="s1">Ang Paghari ni Amon sa Juda</para>
  <para style="r">(<ref loc="2KI 21:19-26">2 Hari 21:19-26</ref>)</para>
  <para style="p">
    <verse number="21" style="v"/>Nagaedad si Amon ug 22 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa duha ka tuig. <verse number="22" style="v"/>Daotan ang gihimo ni Amon atubangan sa <char style="nd">Ginoo</char>, sama sa gihimo kaniadto ni Manase nga iyang amahan. Gisimba ug gihalaran niya ang mga dios-dios nga gipahimo ni Manase kaniadto. <verse number="23" style="v"/>Ug sukwahi sa iyang amahan, wala siya magpaubos sa iyang kaugalingon atubangan sa <char style="nd">Ginoo</char>. Nagsige hinuon siyag pakasala.</para>
  <para style="p">
    <verse number="24" style="v"/>Miabot ang panahon nga nagplano ug daotan ang mga opisyal ni Amon batok kaniya, ug gipatay nila siya didto sa iyang palasyo. <verse number="25" style="v"/>Apan gipamatay sa katawhan sa Juda ang tanan nga mipatay kang Haring Amon, ug gipuli nila si Josia nga iyang anak ingon nga hari.</para>
  <chapter number="34" style="c"/>
  <para style="s1">Ang Paghari ni Josia sa Juda</para>
  <para style="r">(<ref loc="2KI 22:1-2">2 Hari 22:1-2</ref>)</para>
  <para style="p">
    <verse number="1" style="v"/>Nagaedad si Josia ug walo ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 31 ka tuig. <verse number="2" style="v"/>Gihimo niya ang maayo atubangan sa <char style="nd">Ginoo</char>, ug misunod siya sa gibuhat sa iyang katigulangan nga si David. Gisunod gayod niya ang husto.</para>
  <para style="p">
    <verse number="3" style="v"/>Sa ikawalo nga tuig sa iyang paghari, samtang bata pa siya, nagsugod siya sa pagdangop sa Dios sa iyang katigulangan nga si David. Ug sa ika-12 nga tuig sa iyang paghari, gihinloan niya ang Juda ug Jerusalem pinaagi sa pagguba sa mga simbahanan diha sa habog nga mga dapit, sa mga <char style="add">poste nga simbolo sa diosa nga si</char> Ashera, sa mga dios-dios ug mga rebulto. <verse number="4" style="v"/>Gipaguba usab niya ang mga halaran sa mga <char style="add">imahen ni</char> Baal ug ang mga halaran nga sunoganan sa insenso sa ibabaw niini. Gipangdugmok niya ang mga <char style="add">poste nga simbolo sa diosa nga si</char> Ashera, ang mga dios-dios ug ang mga rebulto, ug unya gikatag niya kini didto sa mga lubnganan sa mga tawo nga naghalad ngadto kanila. <verse number="5" style="v"/>Gipasunog usab niya ang mga bukog sa mga pari <char style="add">niini nga mga dios-dios</char> didto sa ilang mga halaran. Niining paagiha, gihinloan niya ang Juda ug ang Jerusalem. <verse number="6" style="v"/>Mao usab kini ang gihimo niya sa mga lungsod sa Manase, Efraim, Simeon, ug sa Naftali, apil sa mga guba nga mga lungsod libot niini. <verse number="7" style="v"/>Gipaguba niya ang mga halaran ug ang mga <char style="add">poste nga simbolo sa diosa nga si</char> Ashera, ug gipadugmok pag-ayo ang mga dios-dios ug ang mga halaran nga sunoganan sa insenso. Human niyag himo niini sa tibuok Israel, mipauli siya sa Jerusalem.</para>
  <para style="s1">Nakita ang Libro sa Kasugoan sa Templo</para>
  <para style="r">(<ref loc="2KI 22:3-20">2 Hari 22:3-20</ref>)</para>
  <para style="p">
    <verse number="8" style="v"/>Sa ika-18 nga tuig sa paghari ni Josia, human niya mahinloi ang yuta ug ang templo, nagdesisyon siya sa pagpaayo sa templo sa <char style="nd">Ginoo</char> nga iyang Dios. Gitugyan niya ang maong trabaho ngadto sa iyang sekretaryo nga si Shafan nga anak ni Azalia, sa gobernador sa Juda nga si Maasea, ug sa nagadumala sa mga kasulatan sa gingharian nga si Joa nga anak ni Joahaz. <verse number="9" style="v"/>Nangadto kini sila kang Hilkia, ang pangulong pari, sa paghatag kaniya sa kuwarta nga gidala sa mga tawo sa templo sa Dios. Kining kuwartaha gikolekta sa mga Levita nga nagbantay sa pultahan sa templo gikan sa mga katawhan sa Manase, Efraim, ug sa tibuok Israel, ug sa mga katawhan sa Juda ug Benjamin, apil na sa Jerusalem. <verse number="10" style="v"/>Gihatag ang kuwarta ngadto sa mga tawo nga gitugyanan sa pagdumala sa pag-ayo sa templo sa <char style="nd">Ginoo</char>, ug gigamit nila kini sa pagsuhol sa mga trabahante. <verse number="11" style="v"/>Mihatag usab silag kuwarta sa mga karpentero ug mason aron ipalit ug mga bato nga tiniltilan ug mga kahoy alang sa sablayan sa templo nga gipasagdan lang sa mga hari sa Juda nga maguba.</para>
  <para style="p">
    <verse number="12-13" style="v"/>Nagmatinud-anon sa ilang trabaho ang mga trabahante. Gidumalahan sila sa <char style="add">upat ka</char> mga Levita nga sila si Jahat ug Obadia, nga mga kaliwat ni Merari, ug si Zacarias ug Meshulam, nga mga kaliwat ni Kohat. Ubos sa pagdumala sa mga Levita nga maayong motukar ug mga instrumento sa musika mao ang mga trabahante sa nagkalain-laing mga trabaho. Ang uban kanila mitabang ingon nga mga sekretaryo, mga eksperto sa pagkopya sa mga dokumento, ug mga guwardya sa mga pultahan <char style="add">sa templo</char>.</para>
  <para style="p">
    <verse number="14" style="v"/>Samtang ginakuha nila ang kuwarta nga nakolekta sa templo sa <char style="nd">Ginoo</char>, nakita ni Hilkia nga pari ang Libro sa Kasugoan sa <char style="nd">Ginoo</char> nga gihatag ngadto <char style="add">sa mga Israelinhon</char> pinaagi kang Moises. <verse number="15" style="v"/>Gibalita niya kang Shafan, nga sekretaryo <char style="add">sa hari</char>, nga nakita niya ang Libro sa Kasugoan didto sa templo sa <char style="nd">Ginoo</char>, ug gihatag niya kini kang Shafan. <verse number="16" style="v"/>Gidala kini ni Shafan ngadto sa hari ug miingon, “Gihimo sa mga opisyal ang tanan nga gipahimo mo kanila. <verse number="17" style="v"/>Gihurot na nilag kuha ang kuwarta didto sa templo sa <char style="nd">Ginoo</char> ug gihatag ngadto sa mga tinugyanan sa pag-ayo sa templo.” <verse number="18" style="v"/>Mipadayon siya sa pag-ingon, “Gihatagan akog libro ni Hilkia nga pari.” Ug gibasa niya kini ngadto sa hari.</para>
  <para style="p">
    <verse number="19" style="v"/>Pagkadungog sa hari sa nahisulat sa Kasugoan, gigisi niya ang iyang bisti <char style="add">sa kasubo</char>. <verse number="20" style="v"/>Gimandoan dayon niya sila si Hilkia, si Ahikam nga anak ni Shafan, si Abdon nga anak ni Micas, si Shafan nga sekretaryo, ug si Asaya nga iyang personal nga alagad: <verse number="21" style="v"/>“Pangutana kamo sa <char style="nd">Ginoo</char> alang kanako ug alang sa nahibilin nga katawhan sa Israel ug Juda bahin sa nahisulat niining libro nga nakit-an. Nasuko pag-ayo ang <char style="nd">Ginoo</char> kanato tungod kay wala magtuman ang atong mga katigulangan sa pulong sa <char style="nd">Ginoo</char>. Wala gayod nila buhata ang tanang nahisulat dinhi niini nga libro.”</para>
  <para style="p">
    <verse number="22" style="v"/>Busa nangadto si Hilkia ug ang <char style="add">mga gisugo sa</char> hari <char style="add">nga mag-uban kaniya</char> kang Hulda nga usa ka propeta nga babaye sa pagpangutana kaniya. Kini si Hulda nagapuyo sa bag-o nga bahin sa Jerusalem ug asawa ni Shalum nga anak ni Tokhat ug apo ni Hasra. Si Shalum mao ang tig-atiman sa mga bisti didto sa templo.</para>
  <para style="p">
    <verse number="23-24" style="v"/>Miingon si Hulda kanila, “Sultihi ninyo ang tawo nga nagpadala kaninyo dinhi kanako nga mao kini ang giingon sa <char style="nd">Ginoo</char>, ang Dios sa Israel: ‘Laglagon ko kining dapita ug ang mga lumulupyo niini. Ipahamtang ko kanila ang tanang tunglo nga nahisulat sa libro nga gibasa atubangan sa hari. <verse number="25" style="v"/>Ipahamtang ko gayod ang akong kasuko niining dapita ug dili kini mapugngan, kay gisalikway ako sa akong katawhan ug nagsimba sila<note caller="+" style="f"><char style="fr" closed="false">34:25 </char><char style="fq" closed="false">nagsimba sila</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">nagsunog sila ug insenso, </char><char style="ft" closed="false">nga usa ka paagi sa pagsimba.</char></note> sa uban nga mga dios. Gipalagot gayod nila ako sa ilang mga gihimo.<note caller="+" style="f"><char style="fr" closed="false">34:25 </char><char style="fq" closed="false">sa ilang mga gihimo</char><char style="fqa" closed="false">: </char><char style="ft" closed="false">o, </char><char style="fqa" closed="false">sa mga dios-dios nga ilang gihimo.</char></note>’</para>
  <para style="p">
    <verse number="26" style="v"/>“Apan sultihi ninyo ang hari sa Juda nga nagpadala kaninyo sa pagpangutana sa <char style="nd">Ginoo</char>. Mao kini ang gisulti sa <char style="nd">Ginoo</char>, ang Dios sa Israel: <verse number="27" style="v"/>‘Tungod kay naghinulsol ka ug nagpaubos sa imong kaugalingon sa akong atubangan sa dihang nadungog mo ang akong giingon batok niini nga dapit ug sa mga lumulupyo niini, ug gigisi mo ang imong bisti ug mihilak ka sa akong atubangan, gidungog ko ang imong pag-ampo. <verse number="28" style="v"/>Busa samtang buhi ka pa, dili moabot ang kalaglagan nga ipadala ko niining dapita ug sa mga lumulupyo niini. Mamatay ka nga may kalinaw ug ilubong uban sa imong mga katigulangan.’ ” Ug gisulti nila sa hari ang tubag ni Hulda.</para>
  <para style="s1">Nagsaad si Josia nga Tumanon Niya ang mga Sugo sa Dios</para>
  <para style="r">(<ref loc="2KI 23:1-20">2 Hari 23:1-20</ref>)</para>
  <para style="p">
    <verse number="29" style="v"/>Gipatawag ni Haring <char style="add">Josia</char> ang tanang tigdumala sa Jerusalem ug sa <char style="add">ubang bahin sa</char> Juda. <verse number="30" style="v"/>Miadto siya sa templo sa <char style="nd">Ginoo</char> uban ang tanang katawhan sa Jerusalem ug sa <char style="add">ubang bahin sa</char> Juda—gikan sa labing dungganon hangtod sa labing ubos. Nanguban usab ang mga pari ug mga Levita. Gibasa ni Josia ngadto kanila ang tanang nahisulat sa Libro sa Kasabotan, nga nakit-an didto sa templo sa <char style="nd">Ginoo</char>. <verse number="31" style="v"/>Unya mitindog si Josia sa iyang dapit <char style="add">tapad sa haligi, sa pagpaila sa iyang awtoridad,</char> ug naghimog kasabotan sa presensya sa <char style="nd">Ginoo</char> nga mosunod siya sa <char style="nd">Ginoo</char> pinaagi sa pagtuman sa iyang mga sugo, pagtulon-an, ug tulumanon sa tibuok niyang kinabuhi. Ug misaad siya nga tumanon niya ang mga lagda sa kasabotan <char style="add">sa Dios</char> nga nahisulat sa libro. <verse number="32" style="v"/>Ug gipasaad usab niya ang katawhan sa Jerusalem ug Benjamin nga motuman sa kasabotan <char style="add">sa Dios</char>. Busa mituman sila sa kasabotan sa Dios, ang Dios sa ilang mga katigulangan.</para>
  <para style="p">
    <verse number="33" style="v"/>Unya gipakuha ni Josia ang tanang mangil-ad nga mga dios-dios sa tibuok Israel, ug gipaalagad ang mga tawo sa <char style="nd">Ginoo</char> nga ilang Dios. Ug hangtod sa kataposan sa iyang kinabuhi, gisunod gayod nila ang <char style="nd">Ginoo</char>, ang Dios sa ilang mga katigulangan.</para>
  <chapter number="35" style="c"/>
  <para style="s1">Gisaulog ni Josia ang Pista sa Paglabay sa Anghel</para>
  <para style="r">(<ref loc="2KI 23:21-23">2 Hari 23:21-23</ref>)</para>
  <para style="p">
    <verse number="1" style="v"/>Sa ika-14 nga adlaw sa unang bulan, gisaulog ni <char style="add">Haring</char> Josia sa Jerusalem ang Pista sa Paglabay sa Anghel sa pagpasidungog sa <char style="nd">Ginoo</char>. Nagaihaw sila alang niini nga pista. <verse number="2" style="v"/>Gihatagan ni Josia ang mga pari sa ilang katungdanan sa templo sa <char style="nd">Ginoo</char>, ug gidasig niya sila sa ilang pag-alagad. <verse number="3" style="v"/>Giingnan usab niya ang mga Levita nga mga magtutudlo sa Israel ug gigahin alang sa pag-alagad sa <char style="nd">Ginoo</char> nga, “Ipahimutang na ang balaan nga kahon sa templo nga gipatukod ni Solomon nga anak ni David. Dili na ninyo kini kinahanglang pas-an-pas-anon. Gamita ninyo ang inyong panahon sa pag-alagad sa <char style="nd">Ginoo</char> nga inyong Dios ug sa iyang katawhan nga mga Israelinhon. <verse number="4" style="v"/>Himoa ninyo ang inyong mga katungdanan basi sa grupo sa inyong mga pamilya, sumala sa nahisulat nga mga tulumanon ni David nga hari sa Israel, ug sa iyang anak nga si Solomon. <verse number="5" style="v"/>Barog kamo sa inyong mga pwesto sa templo ug tabangi ninyo sa ilang paghalad ang mga pamilya sa inyong isigka-Israelinhon nga gitugyan kaninyo. <verse number="6" style="v"/>Ihawa ninyo ang mga ihawonon alang sa Pista sa Paglabay sa Anghel, panghinlo kamo sa inyong kaugalingon, ug pangandam sa pag-alagad sa inyong mga katagilungsod. Sunda ninyo ang mga sugo nga gihatag sa <char style="nd">Ginoo</char> kaninyo pinaagi kang Moises.”</para>
  <para style="p">
    <verse number="7" style="v"/>Gikan sa iyang kaugalingong kahayopan mihatag si Josia ug 30,000 ka mga karnero ug kanding, ug 3,000 ka mga baka, alang sa halad sa mga tawo sa panahon sa Pista sa Paglabay sa Anghel. <verse number="8" style="v"/>Kinabubut-on usab nga mihatag ang mga opisyal ni Josia ngadto sa mga tawo, mga pari, ug mga Levita. Ang mga tigdumala sa templo nga sila si Hilkia, Zacarias, ug Jehiel, mihatag sa ilang kaubang mga pari ug 2,600 ka mga karnero ug kanding, ug 300 ka mga baka ingon nga halad sa pista. <verse number="9" style="v"/>Ang mga pangulo sa mga Levita nga sila si Konanias, ang iyang mga igsoon nga sila si Shemaya ug Netanel, si Hashabia, Jeil, ug Jozabad mihatag sa ilang kaubang nga mga Levita ug 5,000 ka mga karnero ug kanding, ug 500 ka mga baka ingon nga halad sa pista.</para>
  <para style="p">
    <verse number="10" style="v"/>Sa dihang andam na ang tanan alang sa pista, mipahimutang sa ilang mga pwesto ang mga pari ug mga Levita sa templo, sumala sa sugo sa hari. <verse number="11" style="v"/>Giihaw sa mga Levita ang mga karnero ug mga kanding, ug gihatag ang dugo ngadto sa mga pari. Gisablig kini sa mga pari sa halaran samtang gipanitan sa mga Levita ang mga hayop. <verse number="12" style="v"/>Unya giapod-apod nila ngadto sa mga tawo, basi sa mga grupo sa ilang pamilya, ang mga halad nga sinunog aron ihalad ngadto sa <char style="nd">Ginoo</char>, sumala sa nahisulat sa Libro ni Moises. Mao usab ang gihimo nila sa mga baka. <verse number="13" style="v"/>Unya gilitson nila ang mga hayop nga alang sa pista, sumala sa nahisulat sa kasugoan, ug gilat-an ang balaan nga mga halad diha sa mga kolon, mga kaldero, ug mga kawa, ug giapod-apod dayon ngadto sa mga tawo.</para>
  <para style="p">
    <verse number="14" style="v"/>Pagkahuman, nagaandam ang mga Levita ug pagkaon alang sa ilang kaugalingon ug sa mga pari, tungod kay hangtod gabii nga naghalad sa mga halad nga sinunog ug sa mga tambok sa hayop ang mga pari nga kaliwat ni Aaron. <verse number="15" style="v"/>Ang mga musikero nga mga kaliwat ni Asaf didto sa ilang pwesto <char style="add">sa templo</char>, sumala sa tulumanon nga gihatag nila ni David, Asaf, Heman, ug Jedutun nga propeta sa hari. Wala na mobiya sa ilang pwesto ang mga magbalantay sa pultahan kay giandaman silag pagkaon sa ilang mga paryente nga mga Levita.</para>
  <para style="p">
    <verse number="16" style="v"/>Nahuman niadtong adlawa ang pagpangandam sa tanang seremonya alang sa Pista sa Paglabay sa Anghel nga gisaulog alang sa <char style="nd">Ginoo</char>, ug ang paghalad sa mga halad nga sinunog sumala sa mando ni Haring Josia. <verse number="17" style="v"/>Nagsaulog sulod sa pito ka adlaw ang mga Israelinhon nga nanambong niining maong pista ug sa Pista sa Pan nga Walay Patubo. <verse number="18" style="v"/>Sukad sa panahon ni Samuel nga propeta, wala masaulog ug sama niini ang Pista sa Paglabay sa Anghel. Wala gayoy usa sa nangaging mga hari sa Israel nga nakasaulog ug sama sa pagsaulog nga gihimo ni <char style="add">Haring</char> Josia ug sa mga pari, mga Levita, mga lumulupyo sa Jerusalem, ug sa mga katawhan sa Juda ug Israel. <verse number="19" style="v"/>Gisaulog kini nga pista sa ika-18 nga tuig sa paghari ni Josia.</para>
  <para style="s1">Ang Pagkamatay ni Josia</para>
  <para style="r">(<ref loc="2KI 23:28-30">2 Hari 23:28-30</ref>)</para>
  <para style="p">
    <verse number="20" style="v"/>Pagkahuman niining gihimo ni Josia alang sa templo, gipangulohan ni Neco nga hari sa Ehipto <char style="add">ang iyang mga sundalo</char> sa pagpakiggira didto sa Carkemish, sa may <char style="add">Suba sa</char> Eufrates. Miadto didto si Josia <char style="add">ug ang iyang mga sundalo</char> sa pagpakiggira kang Neco. <verse number="21" style="v"/>Apan nagpadala si Neco ug mga mensahero ngadto kang Josia sa pag-ingon, “Wala kitay labot sa usag usa, Hari sa Juda! Dili ikaw ang akong kaaway karon kondili ang nasod nga nakiggira kanako. Miingon ang Dios kanako nga magdali ako sa pagsulong. Kauban ko ang Dios, busa ayaw siyag supaka, kay basig laglagon ka niya.”</para>
  <para style="p">
    <verse number="22" style="v"/>Apan wala mosibog si Josia. Nagpakaaron-ingnon hinuon siya aron makiggira kang Neco. Wala siya mamati sa pulong sa Dios nga gisulti pinaagi kang Neco. Miadto siya sa patag sa Megido ug nakiggira. <verse number="23" style="v"/>Gipana si Haring Josia ug nasamdan siya. Miingon siya sa iyang mga opisyal, “Kuhaa ninyo ako dinhi, kay grabe kaayo ang akong samad.” <verse number="24" style="v"/>Busa gikuha nila siya sa iyang karwahe ug gisakay sa laing karwahe ug gidala sa Jerusalem. Namatay siya didto ug gilubong sa lubnganan sa iyang mga katigulangan. Nagsubo alang kaniya ang tanang <char style="add">katawhan sa</char> Juda ug Jerusalem. <verse number="25" style="v"/>Naghimo si Jeremias ug mga awit sa pagbangotan alang kang Josia, ug hangtod karon giawit pa kini sa mga mag-aawit sa paghinumdom kaniya. Ang maong mga awit sa pagbangotan nahimo nang kabahin sa tradisyon sa Israel, ug nasulat kini sa Libro sa Mga Pagbangotan. <verse number="26-27" style="v"/>Ang uban pang sugilanon mahitungod sa paghari ni Josia, gikan sa sinugdan hangtod sa kataposan, nahisulat sa libro sa mga sugilanon bahin sa mga hari sa Israel ug Juda. Nahisulat usab dinhi ang mahitungod sa paghigugma ni Josia <char style="add">sa <char style="nd">Ginoo</char></char> nga gipakita niya pinaagi sa pagtuman sa kasugoan sa <char style="nd">Ginoo</char>.</para>
  <chapter number="36" style="c"/>
  <para style="s1">Ang Paghari ni Jehoahaz sa Juda</para>
  <para style="r">(<ref loc="2KI 23:30-35">2 Hari 23:30-35</ref>)</para>
  <para style="p">
    <verse number="1" style="v"/>Ang anak ni Josia nga si Jehoahaz maoy gipili sa mga tawo nga ipuli ingon nga hari sa Jerusalem. <verse number="2" style="v"/>Nagaedad si Jehoahaz ug 23 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa tulo ka bulan. <verse number="3" style="v"/>Unya gipapahawa siya gikan sa iyang trono sa hari sa Ehipto <char style="add">nga si Neco</char>, ug gipabayad ni Neco ang mga taga-Juda ug buhis nga 3,500 ka kilong pilak ug 35 ka kilong bulawan. <verse number="4" style="v"/>Gibihag ni Neco si Jehoahaz ngadto sa Ehipto, ug gihimo niya nga hari sa Jerusalem ug sa <char style="add">ubang bahin sa</char> Juda si Eliakim nga igsoon ni Jehoahaz. Giilisan niya ang ngalan ni Eliakim ug Jehoyakim.</para>
  <para style="s1">Ang Paghari ni Jehoyakim sa Juda</para>
  <para style="r">(<ref loc="2KI 23:36-24:7">2 Hari 23:36–24:7</ref>)</para>
  <para style="p">
    <verse number="5" style="v"/>Nagaedad si Jehoyakim ug 25 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 11 ka tuig. Daotan ang iyang gihimo atubangan sa <char style="nd">Ginoo</char> nga iyang Dios. <verse number="6" style="v"/>Gisulong siya ni Nebucadnezar nga hari sa Babilonia ug gikadenahan, ug gidala sa Babilonia. <verse number="7" style="v"/>Gidala usab ni Nebucadnezar sa Babilonia ang uban nga mga kagamitan sa templo sa <char style="nd">Ginoo</char> ug gibutang sa iyang palasyo.<note caller="+" style="f"><char style="fr" closed="false">36:7 </char><char style="fq" closed="false">palasyo</char><char style="fqa" closed="false">: </char><char style="ft" closed="false">o, </char><char style="fqa" closed="false">templo.</char></note></para>
  <para style="p">
    <verse number="8" style="v"/>Ang uban pang sugilanon mahitungod sa paghari ni Jehoyakim ug ang ngil-ad ug daotan nga mga butang nga iyang gihimo nahisulat sa libro sa mga sugilanon bahin sa mga hari sa Israel ug Juda. Si Jehoyakin nga iyang anak mao ang mipuli kaniya ingon nga hari.</para>
  <para style="s1">Ang Paghari ni Jehoyakin sa Juda</para>
  <para style="r">(<ref loc="2KI 24:8-17">2 Hari 24:8-17</ref>)</para>
  <para style="p">
    <verse number="9" style="v"/>Nagaedad si Jehoyakin ug 18 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa tulo ka bulan ug napulo ka adlaw. Daotan ang iyang gihimo atubangan sa <char style="nd">Ginoo</char>. <verse number="10" style="v"/>Sa unang bulan sa tuig, gipakuha ni Nebucadnezar si Jehoyakin ug gipadala sa Babilonia uban sa mga mahalong kabtangan gikan sa templo sa <char style="nd">Ginoo</char>, ug gihimo niyang hari sa Jerusalem ug sa <char style="add">ubang bahin sa</char> Juda ang uyoan ni Jehoyakin nga si Zedekia.</para>
  <para style="s1">Ang Paghari ni Zedekia sa Juda</para>
  <para style="r">(<ref loc="2KI 24:18-20">2 Hari 24:18-20</ref>; <ref loc="JER 52:1-3">Jer. 52:1-3</ref>)</para>
  <para style="p">
    <verse number="11" style="v"/>Nagaedad si Zedekia ug 21 ka tuig sa dihang nahimo siyang hari. Sa Jerusalem <char style="add">siya nagpuyo, ug</char> naghari siya sulod sa 11 ka tuig. <verse number="12" style="v"/>Daotan ang iyang gihimo atubangan sa <char style="nd">Ginoo</char> nga iyang Dios ug wala siya magpaubos sa iyang kaugalingon kang Propeta Jeremias, nga tigsulti sa mensahe sa <char style="nd">Ginoo</char>. <verse number="13" style="v"/>Mirebelde usab siya kang Haring Nebucadnezar, bisan ug gipapanumpa siya niini sa ngalan sa Dios <char style="add">nga magmatinud-anon siya kaniya</char>. Gahi kaayog kasingkasing si Zedekia, ug nagdumili siya sa pagbalik sa <char style="nd">Ginoo</char>, ang Dios sa Israel. <verse number="14" style="v"/>Gawas pa niana, ang tanang pangulo sa mga pari ug sa mga katawhan wala na magmatinumanon <char style="add">sa Dios</char>. Gisunod nila ang daotan nga mga binuhatan sa uban nga mga nasod ug gipanamastamasan nila ang templo sa <char style="nd">Ginoo</char>, nga gipakabalaan sa <char style="nd">Ginoo</char> didto sa Jerusalem.</para>
  <para style="s1">Ang Pagkalaglag sa Jerusalem</para>
  <para style="r">(<ref loc="2KI 24:20b-25:21">2 Hari 24:20b–25:21</ref>; <ref loc="JER 52:3b-11">Jer. 52:3b-11</ref>)</para>
  <para style="p">
    <verse number="15" style="v"/>Kanunayng nagpahimangno kanila ang <char style="nd">Ginoo</char>, ang Dios sa ilang mga katigulangan, pinaagi sa iyang mga propeta, tungod kay nalooy siya kanila ug sa iyang templo. <verse number="16" style="v"/>Apan gibugalbugalan nila ang mga propeta sa Dios, gitamay, ug gisalikway ang ilang mga mensahe hangtod nga nasuko ang <char style="nd">Ginoo</char> kanila, ug wala nay makapugong niini. <verse number="17" style="v"/>Gipasulong sa <char style="nd">Ginoo</char> ang mga taga-Babilonia<note caller="+" style="f"><char style="fr" closed="false">36:17 </char><char style="fq" closed="false">taga-Babilonia</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Kaldeanhon. </char><char style="ft" closed="false">Mao kini ang laing tawag sa mga taga-Babilonia.</char></note> ngadto kanila, nga mipatay sa ilang batan-ong mga lalaki didto sa templo. Wala siyay gikaloy-an, lalaki man o babaye, bata man o tigulang, masakiton man o dili. Gitugyan sa Dios ang tanan niyang katawhan ngadto kang Nebucadnezar. <verse number="18" style="v"/>Gidala ni Nebucadnezar ngadto sa Babilonia ang tanang kagamitan sa templo sa Dios, gagmay man o dagko, ingon man ang tanang bahandi sa templo, sa hari, ug sa iyang mga opisyal. <verse number="19" style="v"/>Unya gisunog nila ang templo sa Dios ug gilumpag ang paril sa Jerusalem. Gisunog usab nila ang tanang lig-ong bahin sa siyudad, ug gipangguba ang tanang mahalong mga butang didto. <verse number="20" style="v"/>Gibihag ni Nebucadnezar ngadto sa Babilonia ang nahibiling mga Israelinhon, ug nahimo niya silang mga ulipon ug ingon man sa iyang mga anak, hangtod nga nahimong gamhanan ang gingharian sa Persia. <verse number="21" style="v"/>Busa natuman ang giingon sa <char style="nd">Ginoo</char> pinaagi kang <char style="add">Propeta</char> Jeremias nga mahimong awaaw ang yuta ug makapahulay kini sulod sa 70 ka tuig.</para>
  <para style="s1">Gipabalik ni Cyrus ang mga Israelinhon sa Ilang Yuta</para>
  <para style="r">(<ref loc="EZR 1:1-4">Ezra 1:1-4</ref>)</para>
  <para style="p">
    <verse number="22" style="v"/>Sa unang tuig sa paghari ni Cyrus sa Persia, gituman sa <char style="nd">Ginoo</char> ang iyang gisulti pinaagi kang Jeremias. Gitandog niya ang kasingkasing ni Cyrus sa paghimog usa ka pahibalo. Gisulat kini ug gipadala sa tibuok niyang gingharian. <verse number="23" style="v"/>Mao kini ang giingon ni Cyrus nga hari sa Persia:</para>
  <para style="p">“Gihatag kanako sa <char style="nd">Ginoo</char>, ang Dios sa langit,<note caller="+" style="f"><char style="fr" closed="false">36:23 </char><char style="fq" closed="false">Dios sa langit</char><char style="fqa" closed="false">: </char><char style="ft" closed="false">o, </char><char style="fqa" closed="false">Dios nga anaa sa langit; </char><char style="ft" closed="false">o, </char><char style="fqa" closed="false">Dios nga naghimo sa langit; </char><char style="ft" closed="false">o, </char><char style="fqa" closed="false">Dios nga labaw sa tanan.</char></note> ang tanan nga gingharian dinhi sa kalibotan, ug gihatagan niya ako sa responsibilidad sa pagpatukod ug templo alang kaniya didto sa Jerusalem nga sakop sa Juda. Kamong tanan nga katawhan sa Dios mahimo nang mobalik sa inyong yuta, ug hinaut nga ubanan niya kamo.”</para>
</usx>
