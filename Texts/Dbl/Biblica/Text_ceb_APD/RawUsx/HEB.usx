<?xml version="1.0" encoding="UTF-8"?>
<usx version="2.6">
  <book code="HEB" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Hebreo</para>
  <para style="toc1">Ang Sulat Alang sa mga Hebreohanon</para>
  <para style="toc2">Hebreo</para>
  <para style="toc3">Heb.</para>
  <para style="mt2">Ang Sulat Alang sa mga</para>
  <para style="mt1">Hebreohanon</para>
  <chapter number="1" style="c"/>
  <para style="s1">Ang Pulong sa Dios Pinaagi sa Iyang Anak</para>
  <para style="p">
    <verse number="1" style="v"/>Sa unang panahon, daghang higayon nga misulti ang Dios ngadto sa atong mga katigulangan pinaagi sa mga propeta ug sa nagkalain-lain nga pamaagi. <verse number="2" style="v"/>Apan niining ulahing mga adlaw, nagsulti siya kanato pinaagi sa iyang Anak. Pinaagi kaniya, gimugna sa Dios ang tibuok kalibotan ug siya usab ang iyang gipili nga manag-iya sa tanan. <verse number="3" style="v"/>Diha kaniya makita ang nagsidlak nga gahom sa Dios, ug kon unsa ang Dios mao usab siya. Siya mao ang nagabuot sa tanang mga butang sa tibuok kalibotan pinaagi sa iyang gamhanan nga pulong. Sa dihang nahinloan niya kita sa atong mga sala, milingkod siya sa tuong dapit sa Makagagahom nga Dios didto sa langit.</para>
  <para style="s1">Ang Anak sa Dios Labaw kaysa mga Anghel</para>
  <para style="p">
    <verse number="4" style="v"/>Busa mas gamhanan ang Anak sa Dios ug mas halangdon ang iyang ngalan kaysa mga anghel. <verse number="5" style="v"/>Kay wala gayoy anghel nga giingnan sa Dios nga,</para>
  <para style="q1">“Ikaw ang akong Anak,</para>
  <para style="q1">Ug karon ipaila ko nga ako ang imong Amahan.”<note caller="+" style="f"><char style="fr" closed="false">1:5 </char><char style="ft" closed="false">Tan-awa usab ang mga <char style="xt"><ref loc="PSA 2:7">Salmo 2:7</ref></char>.</char></note></para>
  <para style="m">Ug wala usab moingon <char style="add">ang Dios bahin kang bisan kinsa nga anghel</char> nga,</para>
  <para style="q1">“Ako mahimong iyang Amahan,</para>
  <para style="q1">Ug siya mahimong akong Anak.”<note caller="+" style="f"><char style="fr" closed="false">1:5 </char><char style="ft" closed="false">Tan-awa usab ang 2 Sam. 7:14; 1 Cro. 17:13.</char></note></para>
  <para style="m">
    <verse number="6" style="v"/>Ug sa dihang ipadala na sa Dios ang iyang bugtong nga Anak dinhi sa kalibotan miingon siya,</para>
  <para style="q1">“Ang tanang mga anghel sa Dios kinahanglan mosimba kaniya.”<note caller="+" style="f"><char style="fr" closed="false">1:6 </char><char style="ft" closed="false">Tan-awa usab ang <char style="xt"><ref loc="DEU 32:43">Deu. 32:43</ref></char>.</char></note></para>
  <para style="m">
    <verse number="7" style="v"/>Mao kini ang giingon sa Dios bahin sa mga anghel,</para>
  <para style="q1">“Ang mga anghel akong mga sulugoon, ug mahimo ko silang buhaton nga sama sa hangin o sama sa kalayo nga nagadilaab.”<note caller="+" style="f"><char style="fr" closed="false">1:7 </char><char style="ft" closed="false">Tan-awa usab ang <char style="xt"><ref loc="PSA 104:4">Salmo 104:4</ref></char>.</char></note></para>
  <para style="m">
    <verse number="8" style="v"/>Apan ngadto sa iyang Anak, nagaingon siya,</para>
  <para style="q1">“Ang imong gingharian, O Dios, wala gayoy kataposan, ug matarong ang imong pagdumala niini.</para>
  <para style="m">
    <verse number="9" style="v"/>Nalipay ikaw sa mga buhat nga matarong,</para>
  <para style="q1">apan gikaligutgotan mo ang mga buhat nga daotan. Busa gipili ka sa Dios, nga imong Dios,</para>
  <para style="q1">ug gihatagan ka ug kalipay nga labaw pa kaysa gihatag niya sa imong mga kauban.”<note caller="+" style="f"><char style="fr" closed="false">1:9 </char><char style="ft" closed="false">Tan-awa usab ang <char style="xt"><ref loc="PSA 45:6-7">Salmo 45:6-7</ref></char>.</char></note></para>
  <para style="m">
    <verse number="10" style="v"/>Ug <char style="add">midugang siya pag-ingon ngadto sa iyang Anak,</char></para>
  <para style="q1">“Ikaw, Ginoo, mao ang nagmugna sa kalibotan,</para>
  <para style="q1">ug ang langit gibuhat usab sa imong mga kamot.</para>
  <para style="m">
    <verse number="11" style="v"/>Kining tanan mahanaw, apan ikaw mag-padayon sa gihapon.</para>
  <para style="q1">Ang tanan magabok sama sa mga bisti. <verse number="12" style="v"/>Ug sama usab sa mga bisti, pil-on mo kining tanan ug imo dayong ilisdan. Apan ikaw magpabilin nga mao gihapon, dili mausab hangtod sa kahangtoran.”<note caller="+" style="f"><char style="fr" closed="false">1:12 </char><char style="ft" closed="false">Tan-awa usab ang <char style="xt"><ref loc="PSA 102:25-27">Salmo 102:25-27</ref></char>.</char></note></para>
  <para style="m">
    <verse number="13" style="v"/>Bisan kanus-a, wala gayoy anghel nga giingnan sa Dios nga,</para>
  <para style="q1">“Lingkod dinhi dapit sa akong tuo,</para>
  <para style="q1">hangtod mapailalom ko kanimo ang imong mga kaaway.”<note caller="+" style="f"><char style="fr" closed="false">1:13 </char><char style="ft" closed="false">Tan-awa usab ang <char style="xt"><ref loc="PSA 110:1">Salmo 110:1</ref></char>.</char></note></para>
  <para style="m">
    <verse number="14" style="v"/>Dili ba nga ang mga anghel mga espiritu lang nga ginasugo sa Dios nga motabang sa mga tawo nga modawat sa kaluwasan?</para>
  <chapter number="2" style="c"/>
  <para style="s1">Ang Kaluwasan</para>
  <para style="p">
    <verse number="1" style="v"/>Busa kinahanglan gayod nato nga tipigan ug maayo ang <char style="add">mga kamatuoran nga</char> atong nadungog aron dili kita mahisalaag. <verse number="2" style="v"/>Ang Kasugoan nga gipadala pinaagi sa mga anghel napamatud-an nga tinuod gayod, ug ang matag usa nga wala mosunod o wala motuman niini, gisilotan sumala sa iyang nahimo nga sala. <verse number="3" style="v"/>Busa dili gayod kita makalingkawas <char style="add">sa silot</char> kon dili nato hatagan ug pagtagad kining kaluwasan nga wala gayoy sama. Ang Ginoo mismo mao ang una nga nagbutyag niini nga kaluwasan, ug gipamatud-an kini kanato sa mga tawong nakadungog kaniya. <verse number="4" style="v"/>Ug gipamatud-an usab kini sa Dios pinaagi sa nagkalain-laing mga milagro, mga timailhan, mga kahibulongang buhat, ug sa paghatag sa nagkalain-laing mga hiyas pinaagi sa Espiritu Santo sumala sa iyang kabubut-on.</para>
  <para style="s1">Ang Kaluwasan Miabot Pinaagi kang Cristo</para>
  <para style="p">
    <verse number="5" style="v"/>Karon, kon bahin sa umaabot nga kalibotan nga among gihisgotan, dili ang mga anghel ang ibutang sa Dios nga modumala niini. <verse number="6" style="v"/>Tungod kay mao kini ang nahisulat sa Kasulatan:</para>
  <para style="q1">“<char style="add">O Dios,</char> unsa ba gayod ang tawo nga gihatagan mog pagtagad?</para>
  <para style="q1">Tawo lamang siya, nganong imo gayod siyang giatiman?</para>
  <para style="q1">
    <verse number="7" style="v"/>Sa hamubo nga panahon gibuhat mo siya nga ubos sa mga anghel.</para>
  <para style="q1">
    <char style="add">Apan</char> gipasidunggan mo siya nga sama sa hari.</para>
  <para style="q1">
    <verse number="8" style="v"/>Ug gipasakop mo kaniya ang tanan.”<note caller="+" style="f"><char style="fr" closed="false">2:8 </char><char style="ft" closed="false">Tan-awa usab ang <char style="xt"><ref loc="PSA 8:4-6">Salmo 8:4-6</ref></char>.</char></note></para>
  <para style="m">
    <char style="add">Ang gi-ingon sa Kasulatan nga</char> maapil sa tawo ang tanan nagkahulogan nga <char style="add">moabot ang adlaw nga</char> wala gayoy dili maapil sa tawo. Apan sa pagkakaron nasayod kita nga dili pa kontrolado sa tawo ang tanang mga butang. <verse number="9" style="v"/>Apan kon bahin kang Jesus, nasayod kita nga sa mubong panahon gihimo siya sa Dios nga ubos sa mga anghel, aron nga pinaagi sa grasya sa Dios, mamatay siya alang sa tanang mga tawo. Ug karon gipasidunggan siya isip hari tungod sa iyang giantos nga kamatayon. <verse number="10" style="v"/>Gibuhat sa Dios ang tanan nga butang, ug kini gibuhat niya alang sa iyang kaugalingon. Busa angay lang gayod nga gitugot niya nga mag-antos si Jesus, aron maagian ni Jesus ang tanan nga kinahanglan niyang maagian, ug pinaagi niini daghang <char style="add">mga tawo ang mahimong iyang</char> mga anak nga <char style="add">iyang</char> pasidunggan. Kay si Jesus mao gayod ang tinubdan sa ilang kaluwasan.</para>
  <para style="p">
    <verse number="11" style="v"/>Si Jesus ang naghinlo sa atong mga sala. Ug ang iyang Amahan mao usab ang atong Amahan. Mao kini ang hinungdan nga wala siya maulaw sa pagtawag kanato nga iyang mga igsoon. <verse number="12" style="v"/>Mao kini ang iyang giingon <char style="add">sa iyang Amahan</char>,</para>
  <para style="q1">“Ipaila ko ikaw sa akong mga igsoon;</para>
  <para style="q1">ug mag-awit ako ug pagdayeg kanimo taliwala sa tanan nga nagasimba kanimo.”<note caller="+" style="f"><char style="fr" closed="false">2:12 </char><char style="ft" closed="false">Tan-awa usab ang <char style="xt"><ref loc="PSA 22:22">Salmo 22:22</ref></char>.</char></note></para>
  <para style="m">
    <verse number="13" style="v"/>Ug midugang siya sa pag-ingon,</para>
  <para style="q1">“Mosalig gayod ako sa Dios.”<note caller="+" style="f"><char style="fr" closed="false">2:13 </char><char style="ft" closed="false">Tan-awa usab ang <char style="xt"><ref loc="ISA 8:17">Isa. 8:17</ref></char>.</char></note></para>
  <para style="m">Ug miingon usab siya,</para>
  <para style="q1">“Ania ako uban sa mga anak sa Dios nga iyang gihatag kanako.”<note caller="+" style="f"><char style="fr" closed="false">2:13 </char><char style="ft" closed="false">Tan-awa usab ang <char style="xt"><ref loc="ISA 8:18">Isa. 8:18</ref></char>.</char></note></para>
  <para style="p">
    <verse number="14" style="v"/>Ug tungod kay ang gitawag niya nga mga anak sa Dios mga tawo nga may lawas ug dugo, si Jesus mismo nagpakatawo usab <char style="add">aron ihalad ang iyang kaugalingon alang kanila, kay</char> pinaagi sa iyang kamatayon mapildi niya si Satanas nga mao ang gigikanan sa kamatayon sa mga tawo. <verse number="15" style="v"/>Sa mao nga pamaagi giluwas niya ang tanan nga naulipon sa kahadlok sa kamatayon sa tibuok nilang kinabuhi. <verse number="16" style="v"/>Busa klaro gayod kaayo nga dili ang mga anghel ang gitabangan ni Jesus, kondili ang mga kaliwat ni Abraham. <verse number="17" style="v"/>Mao kana nga kinahanglang magpakatawo si Jesus, sama gayod sa iyang mga igsoon sa tanang pamaagi, aron mahimo siyang maluloy-on ug kasaligan nga pangulong pari nga makahalad ngadto sa Dios aron mapasaylo ang mga sala sa mga tawo. <verse number="18" style="v"/>Siya mismo nakaagi sa mga pag-antos sa dihang gitintal siya, busa makatabang siya sa mga tawo nga ginatintal.</para>
  <chapter number="3" style="c"/>
  <para style="s1">Si Jesus mas Labaw kang Moises</para>
  <para style="p">
    <verse number="1" style="v"/>Busa mga igsoon ko nga mga katawhan sa Dios, ug sama nakong mga tinawag sa Dios nga mahimong kauban niya sa langit, hinumdomi ninyo si Jesus. Siya ang apostol ug pangulong pari sa patuo nga atong ginakuptan. <verse number="2" style="v"/>Gisunod niya ang mga gisugo sa Dios kaniya, sama sa pagsunod ni Moises sa mga gisugo sa Dios kaniya sa iyang pagdumala sa pamilya sa Dios. <verse number="3" style="v"/>Apan giisip sa Dios si Jesus nga mas labaw kang Moises, kay kon sa balay pa, mas pasidunggan ang naghimo sa balay kaysa balay. <verse number="4" style="v"/>Kay nasayran nato nga kon may balay, may nagpatukod niini, ug ang naghimo sa tanan walay lain kondili ang Dios. <verse number="5" style="v"/>Si Moises kasaligan isip alagad sa Dios, sa iyang pag-atiman sa pamilya sa Dios. Ug ang iyang gibuhat usa ka hulagway sa mga mahitabo sa umaabot. <verse number="6" style="v"/>Apan si Cristo kasaligan isip Anak nga tinugyanan sa pamilya sa Dios. Ug kita ang pamilya sa Dios, kon magpadayon kita nga mahugtanon sa atong paglaom nga atong ginapasigarbo.</para>
  <para style="s1">Ang Kapahulayan alang sa mga Anak sa Dios</para>
  <para style="p">
    <verse number="7" style="v"/>Busa sama sa gi-ingon sa Espiritu Santo:</para>
  <para style="q1">“Kon madunggan ninyo karon ang tingog sa Dios,</para>
  <para style="q1">
    <verse number="8" style="v"/>ayaw patig-aha ang inyong mga kasingkasing</para>
  <para style="q1">sama sa gibuhat sa inyong mga katigulangan kaniadto.</para>
  <para style="q1">Kay sa dihang didto sila sa kamingawan</para>
  <para style="q1">gisupak nila ug gisulayan ang Dios.</para>
  <para style="m">
    <verse number="9" style="v"/>
    <char style="add">Miingon ang Dios:</char></para>
  <para style="q1">‘Bisan nakita na nila ang akong gibuhat sulod sa 40 ka tuig,</para>
  <para style="q1">gisulayan pa gihapon nila ako kon hangtod asa gayod ang akong pagpailob <char style="add">sa ilang gibuhat nga daotan</char>.</para>
  <para style="m">
    <verse number="10" style="v"/>Busa nasuko gayod ako niadto nga henerasyon.</para>
  <para style="q1">Ug miingon ako: kanunay gayod silang mahisalaag,</para>
  <para style="q1">ug dili gayod nila sundon ang akong gitudlo kanila. <verse number="11" style="v"/>Sa akong kasuko nanumpa ako</para>
  <para style="q1">nga dili gayod nila madawat ang kapahulayan nga gikan kanako.’ ”<note caller="+" style="f"><char style="fr" closed="false">3:11 </char><char style="ft" closed="false">Tan-awa usab ang <char style="xt"><ref loc="PSA 95:7-11">Salmo 95:7-11</ref></char>.</char></note></para>
  <para style="p">
    <verse number="12" style="v"/>Mga igsoon <char style="add">ko kang Cristo</char>, pagbantay kamo nga dili kamo magbaton ug daotan sulod sa inyong kasingkasing nga mao ang makaluya sa inyong pagtuo hangtod nga mahilayo kamo sa buhi nga Dios. <verse number="13" style="v"/>Ang angay ninyong buhaton, magdinasigay kamo matag adlaw samtang may panahon pa, aron dili kamo pahisalaagon sa sala nga makapatig-a sa inyong kasingkasing. <verse number="14" style="v"/>Kay kita kauban ni Cristo kon lig-on kita nga naghupot sa atong pagsalig kaniya hangtod sa kataposan. <verse number="15" style="v"/>Dili ba nagaingon man ang Kasulatan:</para>
  <para style="q1">“Kon madunggan ninyo karon ang tingog sa Dios,</para>
  <para style="q1">ayaw patig-aha ang inyong mga kasingkasing sama sa gibuhat kaniadto sa inyong mga katigulangan sa dihang gisupak nila ang Dios.”<note caller="+" style="f"><char style="fr" closed="false">3:15 </char><char style="ft" closed="false">Tan-awa usab ang <char style="xt"><ref loc="PSA 95:7-8">Salmo 95:7-8</ref></char>.</char></note></para>
  <para style="m">
    <verse number="16" style="v"/>Kinsa bang mga tawhana ang nakadungog kaniadto sa tingog sa Dios apan misupak kaniya? Dili ba kadtong tanan nga gipangulohan ni Moises pagawas sa Ehipto? <verse number="17" style="v"/>Ug kinsa bay nasuk-an sa Dios sulod sa 40 ka tuig? Dili ba kadtong mga tawo nga nagpakasala ug nangamatay didto sa kamingawan? <verse number="18" style="v"/>Ug kinsa ba ang gitumong sa Dios sa iyang pagpanumpa nga dili gayod sila makadawat sa kapahulayan nga gikan kaniya? Dili ba mao kadtong mga tawo nga wala mosunod kaniya? <verse number="19" style="v"/>Busa klaro kanato nga wala sila makadawat sa kapahulayan tungod kay wala sila motuo sa Dios.</para>
  <chapter number="4" style="c"/>
  <para style="p">
    <verse number="1" style="v"/>
    <char style="add">Apan bisan mao kadto ang nahitabo,</char> nagapabilin sa gihapon ang saad sa Dios nga makadawat kita sa kapahulayan nga gikan kaniya. Busa magbantay gayod kita kay basin kon duna kanatoy dili makadawat niini. <verse number="2" style="v"/>Kay sama kanila nakadungog usab kita sa Maayong Balita. Apan wala nila mapusli ang ilang nadunggan tungod kay wala sila motuo. <verse number="3" style="v"/>Kita nga nagtuo mao ang makadawat sa kapahulayan nga gikan sa Dios. <char style="add">Apan ang wala motuo dili makadawat niini, tungod</char> kay nagaingon ang Dios,</para>
  <para style="q1">“Sa akong kasuko, nanumpa ako nga dili gayod nila madawat ang kapahulayan nga gikan kanako.”<note caller="+" style="f"><char style="fr" closed="false">4:3 </char><char style="ft" closed="false">Tan-awa usab ang <char style="xt"><ref loc="PSA 95:11">Salmo 95:11</ref></char>.</char></note></para>
  <para style="m">
    <char style="add">Wala kini magkahulogan nga wala pa ang kapahulayan, tungod kay</char> ang tinuod, anaa na kining daan sukad sa iyang pagbuhat sa kalibotan. <verse number="4" style="v"/>Dili ba nga mao kini ang gi-ingon sa Kasulatan mahitungod sa ikapito nga adlaw: “Sa ikapito nga adlaw mipahulay ang Dios sa tanan niyang mga buhat.”<note caller="+" style="f"><char style="fr" closed="false">4:4 </char><char style="ft" closed="false">Tan-awa usab ang <char style="xt"><ref loc="GEN 2:2">Gen. 2:2</ref></char>.</char></note> <verse number="5" style="v"/>Ug gi-ingon usab, “Dili gayod nila madawat ang kapahulayan nga gikan kanako.” <verse number="6" style="v"/>Klaro nga gituyo sa Dios nga may makadawat niadto nga kapahulayan, apan ang mga nakadungog kaniadto sa Maayong Balita wala makadawat tungod kay wala sila mosunod sa Dios. <verse number="7" style="v"/>Busa nagahatag pa gayod ang Dios ug kahigayonan karon, tungod kay sa paglabay sa daghang mga katuigan nagsulti siya pinaagi kang David, sama sa nahisgotan na:</para>
  <para style="q1">“Kon madunggan ninyo karon ang tingog sa Dios,</para>
  <para style="q1">ayaw patig-aha ang inyong mga kasingkasing.”<note caller="+" style="f"><char style="fr" closed="false">4:7 </char><char style="ft" closed="false">Tan-awa usab ang <char style="xt"><ref loc="PSA 95:7-8">Salmo 95:7-8</ref></char>.</char></note></para>
  <para style="p">
    <verse number="8" style="v"/>Kay kon tinuod nga nadala ni Josue ang mga tawo kaniadto sa kapahulayan, wala na unta magsulti ang Dios nga may lain pa gayod nga adlaw nga ang mga tawo hatagan niya ug kapahulayan. <verse number="9" style="v"/>Busa may kapahulayan pa gayod nga gitagana ang Dios alang sa iyang katawhan, <char style="add">ug kini nga kapahulayan sama sa pagpahulay sa Dios sa ikapito nga adlaw.</char> <verse number="10" style="v"/>Kay si bisan kinsa nga makadawat sa kapahulayan nga gikan sa Dios makapahulay na sa iyang mga buluhaton, sama nga ang Dios mipahulay human niya nabuhat ang tanan. <verse number="11" style="v"/>Busa tinguhaon gayod nato nga ang kapahulayan atong madawat. Dili gayod kita mosundog sa mga tawo kaniadto nga wala magsunod sa Dios, kay basin kon dili usab kita makadawat ug kapahulayan sama kanila.</para>
  <para style="p">
    <verse number="12" style="v"/>Kay ang pulong sa Dios buhi ug gamhanan, ug mas hait pa kaysa espada nga duhay sulab. Modulot kini sa kinahiladman sa kalag ug sa espiritu, ug hangtod sa mga lutalutahan ug sa utok sa bukog. Nasayran niya ang mga butang nga ginahunahuna ug ginapangandoy sa mga tawo. <verse number="13" style="v"/>Walay makatago gikan sa Dios; ang tanan makita niya ug dayag gayod sa iyang panan-aw, ug kaniya kita mohatag ug husay sa atong mga binuhatan.</para>
  <para style="s1">Si Jesus ang Atong Pangulong Pari</para>
  <para style="p">
    <verse number="14" style="v"/>Busa kuptan gayod nato ang atong ginatuohan, tungod kay may gamhanan kita nga pangulong pari nga atua na didto sa langit. Ug kini walay lain kondili si Jesus nga Anak sa Dios. <verse number="15" style="v"/>Ang atong pangulong pari makabati usab sa atong mga kaluyahon, kay ang tanang mga pagsulay nga nagaabot kanato naagian usab niya, apan wala gayod siya makasala. <verse number="16" style="v"/>Busa dili kita magpanuko sa pagduol sa trono sa maluloy-on nga Dios, aron madawat nato ang kalooy ug tabang sa oras sa atong panginahanglan.</para>
  <chapter number="5" style="c"/>
  <para style="p">
    <verse number="1" style="v"/>Ang matag pangulong pari gipili gikan sa mga tawo aron mag-alagad sa Dios alang kanila. Katungdanan niya ang paghalad ngadto sa Dios ug mga mananap ug uban pa nga mga halad alang sa kapasayloan sa mga sala. <verse number="2" style="v"/>Ang pangulong pari tawo lang usab nga may kaluyahon sama kanato. Busa masinabuton siya sa mga tawong wala masayod nga sila nakasala. <verse number="3" style="v"/>Ug tungod kay makasala man usab siya, kinahanglan nga maghalad usab siya alang sa iyang kaugalingong mga sala, ug dili lang alang sa mga sala sa mga tawo. <verse number="4" style="v"/>May dungog isip pangulong pari. Apan walay makatuboy sa iyang kaugalingon aron mahimong pangulong pari. Kay ang Dios mao lang ang magapili. Sama sa pagpili niya kang Aaron kaniadto. <verse number="5" style="v"/>Ug sama usab kang Cristo, dili siya ang nagpasidungog sa iyang kaugalingon nga mahimong pangulong pari, kondili ang Dios. Kay nagaingon ang Dios kaniya,</para>
  <para style="q1">“Ikaw ang akong Anak, ug karon ipaila ko nga ako ang imong Amahan.”<note caller="+" style="f"><char style="fr" closed="false">5:5 </char><char style="ft" closed="false">Tan-awa usab ang <char style="xt"><ref loc="PSA 2:7">Salmo 2:7</ref></char>.</char></note></para>
  <para style="m">
    <verse number="6" style="v"/>Ug nagaingon usab siya sa ubang bahin sa Kasulatan,</para>
  <para style="q1">“Pari ikaw sa walay kataposan, sama sa pagkapari ni Melkizedek.”<note caller="+" style="f"><char style="fr" closed="false">5:6 </char><char style="ft" closed="false">Tan-awa usab ang <char style="xt"><ref loc="PSA 110:4">Salmo 110:4</ref></char>.</char></note></para>
  <para style="p">
    <verse number="7" style="v"/>Sa dihang dinhi pa si Jesus sa kalibotan, nagaampo siya ug naghilak gayod nga nagpakilooy sa Dios nga makaluwas kaniya gikan sa kamatayon. Ug tungod kay siya mapainubsanon ug matinumanon, gitubag sa Dios ang iyang pag-ampo. <verse number="8" style="v"/>Ug bisan Anak siya <char style="add">mismo sa Dios</char>, nakat-onan niya ang pagkamatinumanon pinaagi sa mga pag-antos nga iyang nasinati. <verse number="9" style="v"/>Human niya naagian ang tanan nga kinahanglan niyang masinati, nahimo siyang manluluwas sa tanan nga nagatuman kaniya, aron hangtod sa hangtod, luwas na sila <char style="add">gikan sa silot sa ilang mga sala</char>. <verse number="10" style="v"/>Ug gihimo siya sa Dios nga pangulong pari sama sa pagkapari ni Melkizedek.</para>
  <para style="s1">Ang Pahimangno bahin sa Pagbiya sa Pagtuo</para>
  <para style="p">
    <verse number="11" style="v"/>Daghan pa unta ang among isulti kaninyo mahitungod sa pagkapari ni Melkizedek ug ni Jesus, apan lisod kining ipadayag kaninyo tungod kay lisod kamong pasabton. <verse number="12" style="v"/>Mga magtutudlo na unta kamo karon kay dugay na kamo sa pagtuo. Apan hangtod karon kinahanglan pa gayod kamong tudloan sa unang mga pagtulon-an mahitungod sa pulong sa Dios. <char style="add">Sama gihapon</char> kamo <char style="add">sa mga batang masuso nga</char> nagakinahanglan pa ug gatas tungod kay dili pa kamo makakaon sa gahi nga mga pagkaon. <verse number="13" style="v"/>Ang mga nabuhi sa gatas mga batang masuso nga wala kahibalo kon unsa ang maayo ug daotan. <verse number="14" style="v"/>Apan ang gahi nga mga pagkaon alang sa mga hamtong nga nasayod na kon unsa ang maayo ug daotan.</para>
  <chapter number="6" style="c"/>
  <para style="p">
    <verse number="1" style="v"/>Busa <char style="add">tungod kay dugay na kita nga nagtuo,</char> kinahanglan biyaan na nato ang unang mga pagtulon-an bahin kang Cristo, ug magpadayon kita sa pagtuon sa mga laglom nga mga pagtulon-an. Dili na nato balik-balikon ang mahitungod sa paghinulsol ug pagbiya sa walay pulos nga binuhatan ug ang mahitungod sa pagtuo sa Dios, <verse number="2" style="v"/>ang mga pagtulon-an mahitungod sa bautismo, mahitungod sa pagpandong sa kamot <char style="add">sa ulo</char>, sa pagbanhaw sa mga patay, ug sa paghukom <char style="add">sa Dios sa kada tawo kon unsa ang iyang mahimong kahimtang</char> sa walay kataposan. <verse number="3" style="v"/>Ang atong buhaton, kon itugot sa Dios, magpadayon kita sa pagtuon sa laglom nga mga pagtulon-an <verse number="4-6" style="v"/><char style="add">aron dili kita mobiya kaniya</char>. Kay kon ang tawo mobiya sa Dios, wala na gayoy makapahinulsol ug makapabalik kaniya pag-usab sa Dios. Nahayagan na ang iyang hunahuna, nakaambit na siya sa panalangin nga gikan sa Dios, nakadawat na sa Espiritu Santo, nakatagamtam na sa mga panalangin nga gikan sa pulong sa Dios, ug nasinati pa gayod niya ang gahom nga ipadayag unya sa umaabot nga mga adlaw. Pagkahuman, kon mobiya pa gihapon siya sa Dios, wala na gayoy makapahinulsol ug makapabalik kaniya pag-usab sa Dios, tungod kay sama ra nga gilansang niya pag-usab sa krus ug gipakaulawan ang Anak sa Dios.</para>
  <para style="p">
    <verse number="7" style="v"/>Nahisama kita sa yuta nga gipanalanginan sa Dios, nga human maulani nagapatubo kini sa mga tanom nga mapuslan sa nagtrabaho niini. <verse number="8" style="v"/>Apan kon ang nagatubo niini pulos lang tunokon nga mga tanom, nan wala kanay kapuslanan; busa tunglohon lang sa Dios, ug sa kataposan sunogon.</para>
  <para style="p">
    <verse number="9" style="v"/>Mga hinigugma, bisag ingon niini ang among gipanulti, nasiguro namo nga maayo ang inyong kahimtang kon mahitungod sa inyong kaluwasan. <verse number="10" style="v"/>Matarong ang Dios, ug dili gayod niya mahimong kalimtan ang inyong mga maayong binuhatan ug ang inyong gugma kaniya nga inyong gipakita ug padayon nga ginapakita pinaagi sa pagtabang sa <char style="add">susama ninyong</char> katawhan sa Dios. <verse number="11" style="v"/>Buot namo nga ang kada usa kaninyo magpadayon nga mahugtanon sa inyong paglaom sa Dios hangtod sa kataposan, aron madawat ninyo ang inyong gilaoman. <verse number="12" style="v"/>Dili kamo magtinapolan, kondili sunda hinuon ninyo ang panig-ingnan sa mga tawo nga pinaagi sa ilang pagtuo ug pagkamainantuson nagadawat sa mga saad sa Dios.</para>
  <para style="s1">Tinuod gayod ang Saad sa Dios</para>
  <para style="p">
    <verse number="13" style="v"/>Tan-awa ninyo si Abraham: sa dihang misaad ang Dios kaniya, wala siya mogamit sa uban nga ngalan aron pamatud-an niya ang iyang gisaad, hinuon gigamit niya ang iyang kaugalingon nga ngalan tungod kay wala nay makalabaw pa kaniya. <verse number="14" style="v"/>Miingon siya, “Isaad ko nga panalanginan ko gayod ikaw ug padaghanon ko gayod ang imong kaliwat.”<note caller="+" style="f"><char style="fr" closed="false">6:14 </char><char style="ft" closed="false">Tan-awa usab ang <char style="xt"><ref loc="GEN 22:16-17">Gen. 22:16-17</ref></char>.</char></note> <verse number="15" style="v"/>Unya mapailubon nga naghulat si Abraham, busa nadawat niya ang gisaad sa Dios. <verse number="16" style="v"/>Kon manumpa ang tawo gamiton niya ang <char style="add">ngalan sa Dios nga</char> mas labaw pa kaniya aron tuohan siya ug aron wala nay panaglalis. <verse number="17" style="v"/>Mao usab ang gibuhat sa Dios kaniadto sa iyang pagpanumpa ngadto sa mga tawo nga iyang gisaaran. Gipakita niya kanila pinaagi sa iyang pagpanumpa nga tumanon gayod niya ang iyang saad. <verse number="18" style="v"/>Ug kining duha, <char style="add">ang saad ug ang panumpa,</char> dili gayod mausab, tungod kay dili gayod mamakak ang Dios. Busa kita nga nakadangop na kaniya may lig-on na gayod nga paglaom nga tumanon gayod niya ang iyang gisaad kanato. <verse number="19" style="v"/>Kini nga paglaom mao ang nagahatag ug kasigurohan sa atong kinabuhi, ug midangat gayod kini ngadto sa Labing Balaang Dapit <verse number="20" style="v"/>diin atua si Jesus nga nagauna alang kanato. Siya ang atong walay kataposan nga pangulong pari sama sa pagkapari ni Melkizedek.</para>
  <chapter number="7" style="c"/>
  <para style="s1">Ang Pari nga si Melkizedek</para>
  <para style="p">
    <verse number="1" style="v"/>Si Melkizedek hari kaniadto sa Salem ug pari sa Labing Halangdong Dios. Samtang nagpauli na si Abraham gikan sa pagpakiggira diin iyang gipamatay ang mga hari, gisugat siya ni Melkizedek ug gipanalanginan. <verse number="2" style="v"/>Pagkahuman, gihatag ni Abraham kang Melkizedek ang ikanapulo nga bahin sa tanan <char style="add">nga iyang nakuha sa gira</char>. Ang kahulogan sa ngalan nga Melkizedek, “Hari sa Pagkamatarong.” Ug tungod kay hari siya sa Salem,<note caller="+" style="f"><char style="fr" closed="false">7:2 </char><char style="fq" closed="false">Salem</char><char style="fqa" closed="false">: </char><char style="ft" closed="false">kini nga pulong may kalabotan sa Hebreo nga pulong nga “shalom,” nga ang buot ipasabot, “kalinaw.”</char></note> nagkahulogan usab kini nga siya “Hari sa Kalinaw.” <verse number="3" style="v"/>Wala gayoy kasulatan nga naghisgot kon kinsa ang iyang amahan ug inahan o ang iyang mga katigulangan. Ug walay kasulatan nga naghisgot mahitungod sa iyang pagkatawo o kamatayon. Sama siya sa Anak sa Dios; ang iyang pagkapari walay kataposan.</para>
  <para style="p">
    <verse number="4" style="v"/>Hunahunaa ninyo kon unsa kagamhanan si Melkizedek. Kay bisan gani si Abraham nga mao ang nagtukod sa atong nasod naghatag kaniya sa ikanapulo nga bahin sa tanan nga iyang nakuha sa gira. <verse number="5" style="v"/>Kon mahitungod sa mga pari <char style="add">nga Judio</char> nga mga kaliwat ni Levi, sumala sa Kasugoan <char style="add">nga gibilin kanila ni Moises</char>, alang kanila ang ikanapulo nga bahin sa kabtangan sa ilang mga isigka-Judio, bisan tinuod nga silang tanan pareha nga mga kaliwat ni Abraham. <verse number="6" style="v"/>Apan si Melkizedek, bisan dili siya kaliwat ni Levi, gihatagan siya ni Abraham sa iyang ikapulo, ug si Melkizedek pa hinuon ang naghatag ug panalangin kang Abraham, bisan pa nga si Abraham mao ang gisaaran sa Dios. <verse number="7" style="v"/>Ug nasayran ta nga ang nagpanalangin mas labaw pa kaysa gipanalanginan. <verse number="8" style="v"/>Bahin sa mga pari nga mga kaliwat ni Levi nga nagadawat sa ikapulo, mga tawo lang sila nga may kamatayon. Apan nagapamatuod ang Kasulatan nga si Melkizedek nga gihatagan ni Abraham sa iyang ikapulo buhi sa gihapon. <verse number="9" style="v"/>Ug makaingon kita nga bisan si Levi, <char style="add">kansang mga kaliwat</char> mao ang nagadawat sa ikapulo, naghatag usab sa iyang ikapulo kang Melkizedek pinaagi kang Abraham; <verse number="10" style="v"/>kay sa paghatag ni Abraham sa iyang ikapulo ngadto kang Melkizedek, si Levi <char style="add">wala pa matawo ug</char> anaa pa sa lawas ni Abraham.</para>
  <para style="p">
    <verse number="11" style="v"/>Karon, nasayran nato nga sa dihang naghatag ang Dios sa Kasugoan ngadto sa mga Judio, may kalabotan niini ang pagkapari sa linya ni Levi. Kon mahimong matarong ang mga tawo pinaagi sa gibuhat sa mga pari, wala na unta kinahanglana ang lain pa nga pari sama sa pagkapari ni Melkizedek nga lahi sa pagkapari ni Aaron. <verse number="12" style="v"/>Apan kon ilisan ang pagkapari, kinahanglan nga ilisan usab ang Kasugoan. <verse number="13-14" style="v"/>Ang atong Ginoong <char style="add">Jesus</char> mao ang gitumong nga giilis sa daan nga mga pari. Dili siya kaliwat ni Levi kondili kaliwat ni Juda. Siya lang gayod ang nahimong pari nga kaliwat ni Juda. Kay sa pagsulti ni Moises kon kinsa kanila ang mahimong mga pari, wala gayod siya maghisgot mahitungod sa tribo ni Juda.</para>
  <para style="s1">May Usa ka Pari nga Sama kang Melkizedek</para>
  <para style="p">
    <verse number="15" style="v"/>Klaro gayod nga giilisan na ang mga pari nga kaliwat ni Levi, tungod kay may lain na karon nga pari nga sama kang Melkizedek. <verse number="16" style="v"/>Siya nahimong pari dili tungod sa kaliwatan nga pinasikad sa Kasugoan, kondili pinasikad sa iyang gamhanan nga kinabuhi nga walay kataposan. <verse number="17" style="v"/>Kay nagaingon ang Kasulatan mahitungod kaniya, “Pari ikaw sa walay kataposan, sama sa pagkapari ni Melkizedek.”<note caller="+" style="f"><char style="fr" closed="false">7:17 </char><char style="ft" closed="false">Tan-awa usab ang <char style="xt"><ref loc="PSA 110:4">Salmo 110:4</ref></char>.</char></note> <verse number="18" style="v"/>Busa ang daan nga Kasugoan giilisan na sa Dios tungod kay wala kini kapuslanan ug dili makatabang kanato. <verse number="19" style="v"/>Kay dili kita mahimong hingpit sa panan-aw sa Dios pinaagi sa atong paningkamot sa pagsunod sa Kasugoan. Mao kana nga gihatagan kita karon sa mas maayo ug kasaligan nga pamaagi, ug pinaagi niini makaduol na kita sa Dios.</para>
  <para style="p">
    <verse number="20" style="v"/>Kining bag-o nga pamaagi mas maayo ug kasaligan tungod kay sa dihang gihimo sa Dios nga pari ang mga kaliwat ni Levi wala gayod siya manumpa. <verse number="21" style="v"/>Apan sa dihang gihimo sa Dios nga pari si Jesus nanumpa siya. <char style="add">Kay may nahisulat sa Kasulatan nga nagaingon</char>:</para>
  <para style="q1">“Nanumpa ang Ginoo,</para>
  <para style="q1">Pari ka sa walay kataposan.</para>
  <para style="q1">Ug dili gayod mausab ang iyang hunahuna.”</para>
  <para style="m">
    <verse number="22" style="v"/>Busa si Jesus ang kasigurohan sa mas maayo nga kasabotan <char style="add">sa Dios ngadto sa iyang katawhan</char>.</para>
  <para style="p">
    <verse number="23" style="v"/>Kaniadto daghan ang mga pari tungod kay kon may usa nga mamatay mapulihan dayon kini ug lain aron makapadayon ang buluhaton nilang mga pari. <verse number="24" style="v"/>Apan si Jesus walay kamatayon, mao kana nga ang iyang buluhaton isip pari wala ibalhin ngadto sa uban. <verse number="25" style="v"/>Busa makahimo gayod siya pagluwas kang bisan kinsa nga moduol sa Dios pinaagi kaniya ug mahimo niya kini bisan unsang orasa. Kay buhi man siya sa walay kataposan aron sa pagpakilooy <char style="add">sa Dios</char> alang kanila.</para>
  <para style="p">
    <verse number="26" style="v"/>Busa si Jesus mao gayod ang pangulong pari nga atong gikinahanglan. Balaan siya; wala siya magbuhat ug daotan ug wala gayod siyay sala. Gilain siya gikan sa mga tawo nga makasasala ug gibayaw ngadto sa kalangitan. <verse number="27" style="v"/>Lahi siya sa uban nga mga pangulong pari nga kinahanglang maghalad matag adlaw, una alang sa ilang kaugalingon nga sala, ug pagkahuman alang sa mga sala sa katawhan. Apan si Jesus kausa lang gayod naghalad. Gihalad niya ang iyang kaugalingon <char style="add">didto sa krus</char> ug wala na gayod niya kini usba pa. <verse number="28" style="v"/>Ang mga tawo nga gihimong mga pangulong pari pinasikad sa Kasugoan <char style="add">ni Moises</char> mga tawo lang usab nga makasasala. Apan sumala sa gipanumpa sa Dios, nga iyang gisulti human sa Kasugoan, ang <char style="add">iyang</char> Anak mismo mao ang iyang gipili <char style="add">nga mahimong pangulong pari hangtod sa hangtod.</char> Kay nahuman na niya ang tanan niyang angay maagian, <char style="add">nga mao ang katuyoan sa Dios.</char></para>
  <chapter number="8" style="c"/>
  <para style="s1">Si Jesus mao ang Atong Pangulong Pari</para>
  <para style="p">
    <verse number="1" style="v"/>Mao kini ang buot namong ipasabot sa among ginasulti: kita karon may pangulo na nga pari nga atua didto nagalingkod sa tuo sa trono sa Makagagahom nga Dios sa langit. <verse number="2-3" style="v"/>Nagaalagad siya isip pangulong pari didto sa Labing Balaan gayod nga Lugar. Dili tawo ang nagbuhat niana nga lugar kondili ang Ginoo gayod. Ang kada pangulong pari ginapili nga maghalad ngadto sa Dios ug mga halad nga mga mananap ug uban pa nga mga halad. Busa ang atong pangulong pari kinahanglan nga aduna usab siyay ihalad. <verse number="4" style="v"/>Kon dinhi pa siya sa yuta, dili gayod siya mahimong pari tungod kay sukad pa kaniadto may mga pari na dinhi nga nagahalad pinasikad sa Kasugoan. <verse number="5" style="v"/>Ang ilang gibuhat nga mga paghalad hulagway lamang sa mga butang nga nagakahitabo didto sa langit. Nasayran nato kini tungod kay niadtong ipatindog na ni Moises ang Tolda nga Simbahan miingon ang Dios kaniya, “Siguroha nga ipahimo mo kining tanan sumala gayod sa plano nga gipakita ko kanimo dinhi sa bukid.”<note caller="+" style="f"><char style="fr" closed="false">8:5 </char><char style="ft" closed="false">Tan-awa usab ang <char style="xt"><ref loc="EXO 25:40">Exo. 25:40</ref></char>.</char></note> <verse number="6" style="v"/>Apan ang buluhaton ni Jesus isip pangulong pari labi pang maayo kaysa buluhaton niadtong mga pari. Ug ang bag-o nga kasabotan karon nga iyang gipatigayon labi pang maayo kon itandi sa una nga kasabotan. Tungod kay ang bag-o nga kasabotan pinasikad sa labing maayo nga mga saad sa Dios.</para>
  <para style="p">
    <verse number="7" style="v"/>Kon walay kulang ang una nga kasabotan dili na unta kini kinahanglan nga ilisan pa. <verse number="8" style="v"/>Apan nakita sa Dios ang kakulangon sa mga tawo nga nagsunod niadtong nauna nga kasabotan. Busa miingon siya:</para>
  <para style="q1">“Moabot ang adlaw nga maghimo ako ug bag-o nga kasabotan sa mga taga-Israel ug sa mga taga-Juda,</para>
  <para style="q1">
    <verse number="9" style="v"/>
    <char style="add">ug kini</char> dili na sama niadtong kasabotan nga akong gihatag sa ilang mga katigulangan kaniadto sa dihang giagak ko sila pagawas sa Ehipto.</para>
  <para style="q1">Wala nila tumana ang unang kasabotan nga gihatag ko kanila.</para>
  <para style="q1">Mao nga gipasagdan ko na lang sila.”</para>
  <para style="p">
    <verse number="10" style="v"/>Miingon usab ang Ginoo:</para>
  <para style="q1">“Ang bag-o nga kasabotan nga akong ihatag sa mga taga-Israel sa umaabot nga mga adlaw mao kini: Isilsil ko ang akong mga sugo sa ilang alimpatakan, ug itisok ko kini sa ilang kasingkasing.</para>
  <para style="q1">Mahimo ako nga ilang Dios, ug mahimo sila nga akong katawhan.</para>
  <para style="q1">
    <verse number="11" style="v"/>Wala nay mosulti sa iyang katagilungsod o sa iyang igsoon, ‘Ilha ang Ginoo.’</para>
  <para style="q1">Tungod kay silang tanan makaila kanako, gikan sa labing ubos hangtod sa labing dungganon.</para>
  <para style="q1">
    <verse number="12" style="v"/>Kay pasayloon ko sila sa ilang mga daotan nga binuhatan, ug dili ko na hinumdoman pa ang ilang mga sala.”<note caller="+" style="f"><char style="fr" closed="false">8:12 </char><char style="ft" closed="false">Tan-awa usab ang <char style="xt"><ref loc="JER 31:31-34">Jer. 31:31-34</ref></char>.</char></note></para>
  <para style="m">
    <verse number="13" style="v"/>Ug tungod kay nagaingon ang Dios nga may bag-o na nga kasabotan, klaro nga ang una nga kasabotan karaan na, ug ang karaan dili na magamit ug mahanaw lang.</para>
  <chapter number="9" style="c"/>
  <para style="s1">Ang Pagsimba Dinhi sa Yuta ug Didto sa Langit</para>
  <para style="p">
    <verse number="1" style="v"/>Karon, ang una nga kasabotan may mga tulumanon mahitungod sa pagsimba ug may simbahan nga gibuhat sa mga tawo. <verse number="2" style="v"/>Kadtong Tolda nga Simbahan nga ilang gipatindog <char style="add">may duha ka kuwarto</char>. Ang una nga kuwarto gitawag nga Balaang Dapit. Didto nahimutang ang suga, ang lamisa, ug ang mga pan nga halad ngadto sa Dios. <verse number="3" style="v"/>Ang ikaduha nga kuwarto nga atua sa luyo sa tabil mao ang gitawag nga Labing Balaang Dapit. <verse number="4" style="v"/>Atua didto ang bulawan nga halaran nga sunoganan sa insenso, ug ang sudlanan sa Kasabotan nga hinaklapan usab ug bulawan. Didto sa kahon nasulod ang bulawan nga tibod nga gisudlan sa manna, ug ang sungkod ni Aaron nga nanalingsing. Atua usab ang lagpad nga mga bato nga gisulatan sa kasugoan sa Dios. <verse number="5" style="v"/>Didto sa ibabaw sa kahon may mga gitawag nga kerubin. Nagpaila kini nga atua didto ang Dios. Ang pako sa mga kerubin nagapandong ibabaw sa dapit diin ginapasaylo sa Dios ang mga sala sa mga tawo.<note caller="+" style="f"><char style="fr" closed="false">9:5 </char><char style="fq" closed="false">dapit diin ginapasaylo sa Dios ang mga sala sa mga tawo</char><char style="fqa" closed="false">: </char><char style="ft" closed="false">mao kini ang tabon sa kahon nga nagsimbolo sa presensya sa Dios dinhi sa kalibotan.</char></note> Apan dili pa namo mapasabot kining tanan kaninyo karon. <verse number="6" style="v"/>Ingon niini ang hulagway didto sulod sa Tolda nga Simbahan. Ug kada adlaw gayod mosulod ang mga pari didto sa unang kuwarto aron himuon ang ilang katungdanan. <verse number="7" style="v"/>Apan sa Labing Balaang Dapit, ang pangulong pari lang gayod ang makasulod didto, ug kausa lang gayod sa usa ka tuig. Ug kon mosulod siya didto magdala gayod siya ug dugo nga ihalad ngadto sa Dios alang sa iyang kaugalingon nga mga sala ug alang usab sa mga sala sa katawhan nga wala masayod nga sala ang ilang gihimo. <verse number="8" style="v"/>Pinaagi niini gitudloan kita sa Espiritu Santo nga ang yano nga mga tawo dili gayod makasulod sa Labing Balaang Dapit samtang nagbarog pa ang daang Tolda nga Simbahan. <verse number="9" style="v"/>Kini nga simbahan hulagway lang sa atong panahon karon. Tungod kay ang tinuod, ang tanang mga halad lakip ang mga mananap nga ilang gihalad sa Dios dili gayod makahinlo sa konsensya sa mga nagasimba sa maong pamaagi. <verse number="10" style="v"/>Ang ilang gipangbuhat pulos mahitungod sa mga pagkaon ug ilimnon, ug mahitungod sa paghinlo sa lawas. Kini nga mga regulasyon panggawas lang ug hangtod lang sa panahon nga bag-ohon sa Dios ang tanan.</para>
  <para style="p">
    <verse number="11-12" style="v"/>Apan karon miabot na si Cristo, ang atong pangulong pari sa mas maayo nga pamaagi. Misulod siya sa tolda nga mas hingpit. Dili kini hinimo sa tawo, ug wala kini dinhi niining kalibotana. Kausa lang gayod naghalad si Cristo sa Labing Balaang Dapit ug wala na gayod niya kini usba pa. Dili dugo sa mga kanding ug sa mga lating baka ang iyang gihalad kondili ang iyang dugo mismo. Ug tungod niini gitubos niya kita aron nga mahimong maayo ang atong kahimtang ug bisan kanus-a dili na kita masilotan tungod sa atong mga sala. <verse number="13" style="v"/>Sumala sa Kasugoan, kon ang tawo mahugawan tungod kay miduol siya sa patay nga tawo, kinahanglan wisikan siyag dugo sa kanding ug sa torong baka ug sa abo sa sinunog nga nating baka aron mahinloan siya sa iyang pagkahugaw. <verse number="14" style="v"/>Karon, kon kana gani makahinlo, mas labi pa gayod nga makahinlo ang dugo ni Cristo. Kay pinaagi sa walay kataposang Espiritu <char style="add">Santo</char> gihalad ni Cristo ang iyang kaugalingon ingon nga hingpit nga halad ngadto sa Dios. Ang iyang dugo maoy maghinlo sa atong kasingkasing ug hunahuna aron talikdan nato ang atong gibuhat nga walay pulos ug alagaron nato ang Dios nga buhi.</para>
  <para style="p">
    <verse number="15" style="v"/>Busa si Cristo mao ang tigpataliwala tali <char style="add">kanato ug sa Dios</char> sa bag-o nga kasabotan. Kay pinaagi sa iyang kamatayon gitubos niya ang mga tawo nga naglapas sa una nga kasabotan. Mao kana nga ang mga gitawag <char style="add">sa Dios</char> makadawat na sa mga butang nga iyang gisaad nga maangkon nila sa walay kataposan.</para>
  <para style="p">
    <verse number="16-17" style="v"/>Ang panig-ingnan niini sama sa tawo nga naghimo ug testamento kon kinsa ang manunod sa iyang kabtangan kon mamatay na siya. Samtang buhi pa siya dili pa mapuslanon kana nga testamento, kay ang testamento mapuslan lang kon mapamatud-an nga namatay na ang naghimo niini. <verse number="18" style="v"/>Mao kana nga bisan ang una nga kasabotan nagkinahanglan usab ug dugo aron mapalig-on. <verse number="19" style="v"/>Kay human sa pagtudlo ni Moises sa mga tawo sa tanang mga sugo sa Kasugoan, nagkuha siya ug dugo sa mga lating baka ug sa mga kanding ug gisagolan kini niya ug tubig. Human niini, giwisikan niya ang gisulatan sa Kasugoan ug ang mga tawo. Ang iyang gigamit sa pagwisik balhibo sa karnero nga gitina ug pula ug gihigot diha sa isopo <char style="add">nga tanom</char>. <verse number="20" style="v"/>Dayon miingon si Moises sa mga tawo, “Mao kini ang dugo nga nagpalig-on sa kasabotan nga gihatag sa Dios aron inyong tumanon.”<note caller="+" style="f"><char style="fr" closed="false">9:20 </char><char style="ft" closed="false">Tan-awa usab ang <char style="xt"><ref loc="EXO 24:8">Exo. 24:8</ref></char>.</char></note> <verse number="21" style="v"/>Ug giwisikan usab niya ang Tolda nga Simbahan lakip ang tanan nga galamiton sa pagsimba sa Dios. <verse number="22" style="v"/>Sumala sa Kasugoan, halos tanan hinloan pinaagi sa dugo. Ug kon walay dugo nga giula <char style="add">isip halad ngadto sa Dios</char> walay kapasayloan ang sala.</para>
  <para style="p">
    <verse number="23" style="v"/>Busa kinahanglan nga hinloan sa mao nga pamaagi ang mga <char style="add">butang nga atua sulod niadtong simbahan nga</char> hulagway lang sa mga butang nga atua sa langit. Apan ang mga butang nga atua sa langit nagakinahanglan ug mas maayo pang halad. <verse number="24" style="v"/>Kay si Cristo wala mosulod sa balaan nga lugar nga hinimo lang sa tawo nga hulagway lang sa atua sa langit kondili sa langit mismo siya misulod. Ug karon atua siya didto nangatubang sa Dios alang kanato. <verse number="25" style="v"/>Ang pangulong pari <char style="add">sa mga Judio</char> nagasulod sa Labing Balaang Dapit kada tuig nga nagadala ug dugo sa mga mananap. Apan si Cristo kausa lang gayod naghalad sa iyang kaugalingon, ug wala na gayod niya kini usba pa. <verse number="26" style="v"/>Tungod kay kon kinahanglan pa nga usab-usabon, nan kadaghan na unta siya nagaantos sukad pa sa pagmugna sa kalibotan. Apan kausa lang gayod siya mianhi dinhi sa kalibotan aron sa pagwagtang sa <char style="add">atong</char> mga sala pinaagi sa iyang paghalad sa iyang kaugalingon. Kini gibuhat niya niining kataposang panahon. <verse number="27" style="v"/>Ang tawo kausa lang gayod mamatay, ug pagkahuman hukman siya sa Dios. <verse number="28" style="v"/>Busa si Cristo kausa lang gayod namatay isip halad aron makuha ang mga sala sa mga tawo. Tinuod nga mobalik siya pag-usab dinhi sa kalibotan, apan dili aron sa paghalad pag-usab aron makuha ang <char style="add">atong</char> mga sala, kondili aron sa pagluwas sa mga tawo nga nagahulat kaniya.</para>
  <chapter number="10" style="c"/>
  <para style="p">
    <verse number="1" style="v"/>Ang kasugoan anino lang sa mga kaayohan nga umaabot. Ang Kasugoan mismo dili makapamatarong sa mga tawo nga moduol sa Dios pinaagi sa ilang mga ginahalad kada tuig. <verse number="2" style="v"/>Kay kon napasaylo na sila pinaagi sa mga halad, wala na unta nila batia nga sila may sala pa, ug dili na kinahanglan nga maghalad pa sila. <verse number="3" style="v"/>Apan kadto nga mga halad nagapahinumdom pa hinuon matag tuig sa mga tawo mahitungod sa ilang mga sala. <verse number="4" style="v"/>Tungod kay ang tinuod, ang dugo sa mga torong baka ug sa mga kanding nga ilang gihalad dili gayod makawagtang sa ilang mga sala.</para>
  <para style="p">
    <verse number="5" style="v"/>Mao kana nga sa pag-anhi ni Cristo dinhi sa kalibotan miingon siya <char style="add">sa Dios</char>:</para>
  <para style="q1">“Wala mo magustohi ang mga mananap nga ginahalad kanimo, hinuon gihatagan mo ako ug lawas aron akong ihalad.</para>
  <para style="q1">
    <verse number="6" style="v"/>Kay wala ka malipay sa mga mananap nga ilang gisunog ug gihalad sa halaran alang sa ilang mga sala.</para>
  <para style="q1">
    <verse number="7" style="v"/>Busa miingon ako kanimo, ‘Ania ako sa pagtuman sa imong kabubut-on, O Dios, sumala sa nahisulat diha sa Kasulatan bahin kanako.’ ”<note caller="+" style="f"><char style="fr" closed="false">10:7 </char><char style="ft" closed="false">Tan-awa usab ang <char style="xt"><ref loc="PSA 40:6-8">Salmo 40:6-8</ref></char>.</char></note></para>
  <para style="m">
    <verse number="8" style="v"/>Una, miingon si Cristo nga wala magustohi ug wala ikalipay sa Dios ang nagkalain-lain nilang mga halad ngadto kaniya alang sa ilang mga sala. Gisulti niya kini bisan tinuod nga kining tanan gihalad pinasikad sa Kasugoan. <verse number="9" style="v"/>Dayon miingon siya <char style="add">sa Dios</char>, “Ania ako aron sa pagtuman sa imong kabubut-on.” Tungod niini nasayran nato nga giilisan na sa Dios ang karaan nga mga paghalad ug ang halad ni Cristo mao ang iyang gipuli. <verse number="10" style="v"/>Ug tungod kay gituman ni Jesu-Cristo ang kabubut-on sa Dios, nahinloan kita gikan sa atong mga sala. Nahitabo kini pinaagi sa iyang paghalad sa iyang kaugalingon nga lawas sa makausa lang gayod.</para>
  <para style="p">
    <verse number="11" style="v"/>Ang mga pari, kada adlaw gayod ang ilang pag-alagad didto sa simbahan aron sa paghalad sa Dios. Ugaling ang ilang mga halad nga nagabalik-balik lang dili gayod makakuha sa mga sala sa mga tawo. <verse number="12" style="v"/>Apan si Cristo kausa lang gayod naghalad alang sa atong mga sala ug dili na gayod kinahanglan nga usbon pa. Ug unya, milingkod siya sa tuo sa Dios. <verse number="13" style="v"/>Ug karon atua na siya didto nagahulat hangtod sa panahon nga ang iyang mga kaaway mapailalom kaniya. <verse number="14" style="v"/>Busa pinaagi sa usa ka halad, gihingpit niya sa walay kataposan kadtong gihinloan sa sala.</para>
  <para style="p">
    <verse number="15" style="v"/>Ang Espiritu Santo mismo nagapamatuod kanato <char style="add">bahin niini</char>, kay miingon siya:</para>
  <para style="q1">
    <verse number="16" style="v"/>“Miingon ang Ginoo, ‘Mao kini ang kasabotan nga akong buhaton kanila sa umaabot nga mga adlaw:</para>
  <para style="q1">Itisok ko ang akong mga sugo sa ilang kasingkasing, ug isilsil ko kini sa ilang alimpatakan.’ ”<note caller="+" style="f"><char style="fr" closed="false">10:16 </char><char style="ft" closed="false">Tan-awa usab ang <char style="xt"><ref loc="JER 31:33">Jer. 31:33</ref></char>.</char></note></para>
  <para style="m">
    <verse number="17" style="v"/>Ug midugang siya sa pag-ingon, “Dili ko na gayod hinumdoman ang ilang mga sala ug ang ilang daotang binuhatan.”<note caller="+" style="f"><char style="fr" closed="false">10:17 </char><char style="ft" closed="false">Tan-awa usab ang <char style="xt"><ref loc="JER 31:34">Jer. 31:34</ref></char>.</char></note> <verse number="18" style="v"/>Busa tungod kay ang atong mga sala napasaylo na, dili na kinahanglan nga magsige pa kitag halad alang sa atong mga sala.</para>
  <para style="s1">Moduol Kita sa Dios</para>
  <para style="p">
    <verse number="19-20" style="v"/>Busa mga igsoon, tungod sa dugo ni Jesus nga iyang giula alang kanato, may kagawasan na kita nga mosulod sa Labing Balaang Dapit nga anaa mahimutang luyo sa tabil. Kay pinaagi sa paghalad sa iyang lawas, giablihan niya alang kanato ang bag-o nga agianan <char style="add">aron makasulod kita sa Labing Balaang Dapit</char>, ug kini nga agianan nagatultol kanato ngadto sa kinabuhi nga walay kataposan. <verse number="21" style="v"/>Makagagahom ang atong pari nga nagadumala sa balay sa Dios. <verse number="22" style="v"/>Busa, sa kinasingkasing gayod ug sa walay pagduhaduha moduol kita sa Dios. Kay nasayran nato nga gihinloan na ang atong mga kasingkasing gikan sa atong sad-an nga konsensya pinaagi sa dugo <char style="add">ni Jesus</char>, ug ang atong lawas nahugasan na sa hinlo nga tubig. <verse number="23" style="v"/>Magmahugtanon kita sa atong paglaom ug dili kita magduhaduha, tungod kay ang Dios nga nagsaad masaligan gayod sa pagtuman <char style="add">sa iyang mga gisaad kanato</char>. <verse number="24" style="v"/>Ug paningkamotan ta nga mapukaw ang pagbati sa kada usa nga mahigugma <char style="add">sa iyang isigka-tawo</char> ug maghimog maayo. <verse number="25" style="v"/>Dili gayod nato undangon ang atong nabatasan nga panagtigom, sama sa gibuhat sa uban, kondili magdinasigay kita sa usag usa, ilabi na gayod karon nga makita na nato nga haduol na ang pagbalik sa Ginoo.</para>
  <para style="p">
    <verse number="26" style="v"/>Kay kon nakahibalo na kita sa kamatuoran apan padayon pa gihapon kita sa pagpakasala, wala nay halad nga mahimong ihalad aron mapasaylo ang atong mga sala. <verse number="27" style="v"/>Ang tawo nga nagapakasala nagapaabot na lang sa makahahadlok nga paghukom ug sa nagdilaab nga kalayo nga giandam <char style="add">sa Dios</char> alang sa mga misupak <char style="add">kaniya</char>. <verse number="28" style="v"/>Kaniadto, ang tawo nga makalapas sa Kasugoan ni Moises patyon sa walay kalooy kon mapamatud-an sa duha o tulo ka tawo nga siya tinuod nga nakasala. <verse number="29" style="v"/>Kon mao kana, sigurado gayod nga mas grabe pa ang silot ngadto sa tawo nga nagtamay sa Anak sa Dios ug wala mohatag ug bili sa dugo nga nagpalig-on sa kasabotan sa Dios, nga mao ang naghinlo sa iyang mga sala. Mas grabe pa ang buhaton ngadto sa tawo nga sama niana, kay giinsulto niya ang maluloy-on nga Espiritu <char style="add">Santo</char>. <verse number="30" style="v"/>Kay nailhan nato ang Dios nga nagaingon, “Ako ang manimalos. Ako ang bahala nga mosilot.”<note caller="+" style="f"><char style="fr" closed="false">10:30 </char><char style="ft" closed="false">Tan-awa usab ang <char style="xt"><ref loc="DEU 32:35">Deu. 32:35</ref></char>.</char></note> Ug may nahisulat pa gayod nga nagaingon, “Hukman sa Ginoo ang iyang katawhan!”<note caller="+" style="f"><char style="fr" closed="false">10:30 </char><char style="ft" closed="false">Tan-awa usab ang <char style="xt"><ref loc="DEU 32:36">Deu. 32:36</ref></char>.</char></note> <verse number="31" style="v"/>Ug makahahadlok gayod kon ang Dios nga buhi mao ang mosilot.</para>
  <para style="p">
    <verse number="32" style="v"/>Hinumdomi ninyo ang nanglabay nga mga adlaw sa dihang bag-o pa lang kamo nga nahayagan. Daghang mga kalisod ug pagsulay ang inyong naagian, apan giagwanta lang ninyo kini ug wala kamo magpadaog. <verse number="33" style="v"/>Usahay gipakaulawan kamo ug gisakit atubangan sa mga tawo. Ug usahay bisan dili kamo ang gibuhatan sa ingon niini kondili ang inyong mga kauban, nagaantos gihapon kamo tungod sa inyong kalooy kanila. <verse number="34" style="v"/>Nalooy usab kamo sa inyong isigka-tumutuo nga gipriso. Ug bisan giilogan kamo sa inyong mga kabtangan gidawat ninyo kini nga may kalipay tungod kay nasayran ninyo nga aduna pa kamoy gikuptan nga mas maayo ug molungtad sa walay kataposan. <verse number="35" style="v"/>Busa ayaw ninyo wad-a ang inyong pagsalig <char style="add">sa Dios,</char> kay may dako kini nga balos alang kaninyo. <verse number="36" style="v"/>Kinahanglan nga magmainantuson kamo aron matuman ninyo ang kabubut-on sa Dios ug madawat ninyo ang iyang gisaad. <verse number="37" style="v"/>Tungod kay <char style="add">miingon ang Dios diha sa Kasulatan,</char></para>
  <para style="q1">“Ang inyong gipaabot hapit na gayod moabot,</para>
  <para style="q1">dili siya maglangan.</para>
  <para style="q1">
    <verse number="38" style="v"/>Ug ang tawo nga akong gipakamatarong tungod sa iyang pagtuo magakinabuhi <char style="add">sa walay kataposan</char>.</para>
  <para style="q1">Apan kon motalikod siya kanako dili ako malipay kaniya.”<note caller="+" style="f"><char style="fr" closed="false">10:38 </char><char style="ft" closed="false">Tan-awa usab ang <char style="xt"><ref loc="HAB 2:3-4">Hab. 2:3-4</ref></char>.</char></note></para>
  <para style="m">
    <verse number="39" style="v"/>Kita dili sama sa mga tawo nga motalikod sa Dios ug unya mangalaglag; hinuon hugot ang atong pagtuo kaniya, busa maluwas kita.</para>
  <chapter number="11" style="c"/>
  <para style="s1">Ang Atong Pagtuo ngadto sa Dios</para>
  <para style="p">
    <verse number="1" style="v"/>May pagtuo kita kon hugot ang atong pagsalig nga madawat nato ang atong mga gilaoman, ug bisan wala pa nato makita <char style="add">ang mga gisaad sa Dios</char>, nasiguro nato nga madawat gayod nato kini. <verse number="2" style="v"/>Tungod sa pagtuo sa atong mga katigulangan gikahimut-an sila sa Dios. <verse number="3" style="v"/>Tungod sa pagtuo, nasayran nato nga ang kalibotan gimugna pinaagi sa pagsulti sa Dios. Busa ang mga butang nga atong makita gibuhat gikan sa dili makita.</para>
  <para style="p">
    <verse number="4" style="v"/>Tungod sa pagtuo, naghalad si Abel ngadto sa Dios ug mas maayong halad kaysa kang Cain. Ug tungod sa iyang pagtuo giisip siya sa Dios nga matarong, kay gidawat sa Dios ang iyang halad. Busa bisan patay na si Abel may pagtulon-an gihapon siya nga gibilin kanato tungod sa iyang pagtuo <char style="add">sa Dios</char>.</para>
  <para style="p">
    <verse number="5" style="v"/>Tungod sa pagtuo, wala mamatay si Enoc, hinuon gidala siya sa Dios didto sa laing kinabuhi. “Wala na siya makita dinhi sa yuta tungod kay gilalin siya sa Dios.”<note caller="+" style="f"><char style="fr" closed="false">11:5 </char><char style="ft" closed="false">Tan-awa usab ang <char style="xt"><ref loc="GEN 5:24">Gen. 5:24</ref></char>.</char></note> Ug sumala sa Kasulatan, gilalin siya tungod kay nalipay ang Dios kaniya. <verse number="6" style="v"/>Ang tawo nga walay pagtuo dili gayod makapalipay sa Dios. Tungod kay si bisan kinsa nga moduol sa Dios kinahanglang motuo nga adunay Dios ug motuo usab nga siya ang mohatag ug ganti ngadto sa mga nagapangita kaniya.</para>
  <para style="p">
    <verse number="7" style="v"/>Tungod sa pagtuo, naminaw si Noe sa pahimangno sa Dios kaniya mahitungod sa mga mahitabo bisan wala pa niya kini makita. Busa nagbuhat siya ug arka aron maluwas siya ug ang iyang pamilya. Ug tungod sa pagtuo ni Noe napamatud-an nga makasasala ang tibuok katawhan, apan siya giisip sa Dios nga matarong.</para>
  <para style="p">
    <verse number="8" style="v"/>Tungod sa pagtuo, gituman ni Abraham ang gisulti sa Dios nga moadto siya sa lugar nga gisaad kaniya. Gibiyaan niya ang iyang lugar bisan wala siya makahibalo kon asa gayod ang lugar nga gisaad kaniya. <verse number="9" style="v"/>Bisan atua na siya didto sa gisaad nga lugar, ug nagapuyo lang sila sa mga tolda nga sama sa langyaw, nagtuo gihapon siya sa Dios nga mapanag-iya nila ang maong lugar. Bisan gani ang iyang anak nga si Isaac ug ang iyang apo nga si Jacob, nga sama usab kaniya nga nagbaton sa samang saad sa Dios, nagpuyo man lang usab didto sa mga tolda. <verse number="10" style="v"/>Kay <char style="add">ang tinuod,</char> ang siyudad nga gipaabot ni Abraham walay lain kondili ang siyudad nga lig-on gayod, nga giplano ug gitukod sa Dios.</para>
  <para style="p">
    <verse number="11" style="v"/>Tungod usab sa pagtuo <char style="add">ngadto sa Dios</char>, nakaanak pa si Abraham ug Sara bisag tigulang na kaayo sila, kay nagtuo si Abraham sa gisaad sa Dios kaniya. <verse number="12" style="v"/>Busa gikan kang Abraham, nga wala na gayoy paglaom nga makaanak pa, naggikan ang mga kaliwat nga sama kadaghan sa mga bitoon sa langit ug sama usab sa balas sa baybayon nga dili maihap.</para>
  <para style="p">
    <verse number="13" style="v"/>Kining tanang mga tawo nangamatay nga may pagtuo. Wala nila madawat ang gisaad sa Dios sa dihang buhi pa sila, apan nasiguro nila nga moabot ang adlaw nga madawat gayod nila ang ilang gipaabot. Giangkon nila nga sila mga langyaw lang ug dumuduong niini nga kalibotan. <verse number="14" style="v"/>Ang mga tawo nga nagasulti sa ingon nagapaila lang nga sila nangita sa lugar nga mahimong ila gayod. <verse number="15" style="v"/>Wala na nila handoma ang lugar nga ilang gigikanan, tungod kay kon gihandom pa nila, may kahigayonan sila sa pagbalik didto. <verse number="16" style="v"/>Apan ang ilang gibuhat, gipalabi gayod nila ang mas maayo nga lugar, ug kini walay lain kondili ang siyudad nga atua gayod sa langit. Busa wala ikaulaw sa Dios nga tawgon nila siya nga ilang Dios, kay giandaman niya sila ug usa ka siyudad.</para>
  <para style="p">
    <verse number="17-18" style="v"/>Tungod sa pagtuo <char style="add">ngadto sa Dios</char>, ihalad unta ni Abraham si Isaac sa dihang gisulayan siya sa Dios nga ihalad ang iyang bugtong anak. Ug bisan si Isaac mao ang gisaad sa Dios nga maoy gikanan sa iyang kaliwatan, andam gihapon si Abraham nga ihalad kini.<note caller="+" style="f"><char style="fr" closed="false">11:17-18 </char><char style="ft" closed="false">Tan-awa usab ang <char style="xt"><ref loc="GEN 21:12">Gen. 21:12</ref></char>.</char></note> <verse number="19" style="v"/>Kay nagtuo siya nga kon mamatay man gayod si Isaac banhawon ra usab kini sa Dios. Busa sama ra nga nabanhaw si Isaac gikan sa kamatayon ug nahibalik kang Abraham.</para>
  <para style="p">
    <verse number="20" style="v"/>Tungod sa pagtuo ni Isaac <char style="add">ngadto sa Dios</char>, ug sa pagtuo nga may maayong umaabot, gipanalanginan niya ang iyang mga anak nga si Jacob ug si Esau.</para>
  <para style="p">
    <verse number="21" style="v"/>Tungod sa pagtuo, sa dihang hapit na mamatay si Jacob, gipanalanginan niya ang iyang mga apo nga mga anak ni Jose. Ug misimba siya sa Dios samtang nagaakbo sa iyang sungkod.</para>
  <para style="p">
    <verse number="22" style="v"/>Tungod sa pagtuo, miingon si Jose sa hapit na siya mamatay, nga ang mga Israelinhon mobiya sa Ehipto, ug nanugon siya nga dad-on nila ang iyang mga bukog kon mobiya na sila.</para>
  <para style="p">
    <verse number="23" style="v"/>Tungod sa pagtuo, ang mga ginikanan ni Moises wala mahadlok sa pagsupak sa sugo sa hari, tungod kay sa dihang nakita nila nga guwapo ang ilang anak gitago nila kini sulod sa tulo ka bulan.</para>
  <para style="p">
    <verse number="24" style="v"/>Ug tungod sa pagtuo, si Moises sa dihang hamtong na, midumili nga tawgon pa siya nga anak sa prinsesa nga anak sa hari sa Ehipto. <verse number="25" style="v"/>Iya hinuong gipalabi ang pag-antos uban sa katawhan sa Dios kaysa maglipay diha sa sala sa hamubo lang nga panahon. <verse number="26" style="v"/>Gihunahuna niya nga mas daghan nga panalangin ang iyang madawat kon mag-antos siya sa mga pagyubit tungod kang Cristo kaysa maangkon niya ang tanang bahandi sa Ehipto. Kay gilantaw niya nga may ganti siya nga madawat.</para>
  <para style="p">
    <verse number="27" style="v"/>Ug tungod sa pagtuo, mibiya si Moises sa Ehipto, ug wala siya mahadlok sa kasuko sa hari kaniya. Giantos niya ang kalisod nga iyang nasinati ug wala gayod siya mobalik didto tungod kay sama ra nga nakita niya ang dili makita nga Dios. <verse number="28" style="v"/>Tungod sa iyang pagtuo, gisugdan niya ang pagsaulog sa “Pista sa Paglabay sa Anghel.” Giingnan niya ang tanan nga Israelinhon nga wisikan nila ug dugo sa karnero ang ilang mga pultahan, aron nga kon moagi ang anghel sa Dios nga mopatay sa mga kamagulangan, molabay lang kini ug dili niya ilakip ang ilang mga kamagulangan.</para>
  <para style="p">
    <verse number="29" style="v"/>Tungod sa pagtuo, milatas ang mga Israelinhon sa Pulang Dagat nga sama sa naglakaw lang sila sa malang yuta. Apan ang mga Ehiptohanon nga migukod kanila nangalumos.</para>
  <para style="p">
    <verse number="30" style="v"/>Tungod sa pagtuo, nalumpag ang paril sa Jerico human kini libot-liboti sa mga Israelinhon sulod sa usa ka semana.</para>
  <para style="p">
    <verse number="31" style="v"/>Tungod sa pagtuo, si Rahab nga nagbaligya sa iyang dungog wala mamatay uban sa mga taga-Jerico nga wala magtuman sa Dios, kay gidawat niya sa iyang balay ang mga espiya nga gisugo ni Josue.</para>
  <para style="p">
    <verse number="32" style="v"/>Dinhi na lang kutob ang akong isulti <char style="add">kaninyo mahitungod sa mga tawo nga nagtuo sa Dios</char>, tungod kay wala nay igong panahon sa paghisgot mahitungod kanila ni Gideon, Barak, Samson, Jefta, David, Samuel ug ang mga propeta kaniadto. <verse number="33" style="v"/>Tungod sa ilang pagtuo gipildi nila ang mga gingharian, nagdumala sila nga matarong, ug nadawat nila ang mga gisaad sa Dios kanila. Tungod sa ilang pagtuo wala sila tukba sa mga liyon, <verse number="34" style="v"/>wala sila mapaso sa nagdilaab nga kalayo, ug nakalingkawas sila sa <char style="add">kamatayon pinaagi sa</char> espada. Ang uban kanila luya na kaayo apan gipabaskog sila. Nahimo silang maisog sa pagpakiggira ug napildi nila ang mga sundalo sa uban nga lungsod. <verse number="35" style="v"/>May mga babaye usab nga <char style="add">tungod sa ilang pagtuo sa Dios,</char> ang ilang mga <char style="add">anak nga</char> namatay nabuhi pag-usab. Ang uban <char style="add">nga nagtuo sa Dios</char> gisakit hangtod nga namatay, tungod kay nagdumili sila sa pagdawat sa kagawasan sa kondisyon nga talikdan nila ang ilang pagtuo. Kay nasayran nila nga moabot ang adlaw nga banhawon sila sa Dios ug madawat nila ang mas maayo pa nga kinabuhi. <verse number="36" style="v"/>Ang uban kanila gibugalbugalan ug gilatos, ug ang uban gipanggapos ug gipangpriso. <verse number="37" style="v"/>Ang uban gibato hangtod nga namatay, ang uban gigabas hangtod naputol, ug ang uban pa gayod gipamatay pinaagi sa espada. Ang uban kanila nagbisti na lang ug panit sa karnero ug kanding. Labihan sila kakabos, ug gilutos ug gipasipad-an sa mga tawo. <verse number="38" style="v"/>Napugos sila sa pagtago sa kamingawan, sa kabukiran, sa mga langub, ug sa mga bangag diha sa yuta. Apan ang tinuod kining kalibotan dili angay alang kanila.</para>
  <para style="p">
    <verse number="39" style="v"/>Silang tanan gidayeg tungod sa ilang pagtuo. Apan sa ilang panahon wala nila madawat ang gisaad sa Dios kanila. <verse number="40" style="v"/>Kay may mas maayo pa nga plano ang Dios alang kanato, tungod kay gusto niya nga kita makauban kanila kon tumanon na niya ang iyang gisaad kanila.</para>
  <chapter number="12" style="c"/>
  <para style="s1">Ang Disiplina sa Dios Kanato Nagpamatuod sa Iyang Gugma</para>
  <para style="p">
    <verse number="1" style="v"/>Karon, bahin kanato, <char style="add">kita sama sa nagadagan sa lumba nga</char> gilibotan sa daghang mga tawo nga mao ang mga nagpamatuod sa ilang pagtuo sa Dios. Busa biyaan nato ang mga sala nga nagahawid kanato, ang tanang nagababag sa atong pagdagan. Padayonon ta gayod ang atong pagdagan hangtod sa kataposan. <verse number="2" style="v"/>Isentro nato ang atong hunahuna kang Jesus nga mao ang gisandigan sa atong pagtuo sukad pa sa sinugdan hangtod sa kataposan. Giantos niya ang paglansang kaniya sa krus ug wala niya igsapayan ang kaulaw, tungod kay gihunahuna niya ang kalipay nga madawat niya unya. Ug karon atua na siya nagalingkod sa tuo nga dapit sa trono sa Dios.</para>
  <para style="p">
    <verse number="3" style="v"/>Aron dili kamo maluya ug dili mawala ang inyong pagtuo, hunahunaa ninyo kanunay kon unsa ang mga pag-antos ni Jesus sa mga makasasala nga nakigbatok kaniya. <verse number="4" style="v"/>Ang tinuod, wala pay gipatay kaninyo tungod sa inyong pagbatok sa sala. <verse number="5" style="v"/>Tingali nalimtan na ninyo ang tambag sa Dios kaninyo isip iyang mga anak. <char style="add">Dili ba ang Kasulatan nagaingon,</char></para>
  <para style="q1">“Anak ko, paminaw kon disiplinahon ka sa Ginoo. Ug kon badlongon ka ayawg kaluya.</para>
  <para style="q1">
    <verse number="6" style="v"/>Kay disiplinahon sa Ginoo ang iyang ginahigugma, ug kastigohon niya ang tanan nga giisip niya nga iyang mga anak.”<note caller="+" style="f"><char style="fr" closed="false">12:6 </char><char style="ft" closed="false">Tan-awa usab ang <char style="xt"><ref loc="PRO 3:11-12">Pan. 3:11-12</ref></char>.</char></note></para>
  <para style="p">
    <verse number="7" style="v"/>Busa antosa ninyo <char style="add">ang mga kalisdanan nga nagaabot kaninyo,</char> kay kana pagdisiplina sa Dios kaninyo tungod kay giisip niya kamo nga iyang mga anak. Dili ba nga wala may anak nga wala disiplinaha sa iyang amahan? <verse number="8" style="v"/>Kon wala kamo disiplinaha sa Dios sama sa naagian sa tanan niya nga mga anak, dili kamo niya tinuod nga mga anak. <verse number="9" style="v"/>Dili ba gidisiplina kita sa atong mga tawhanon nga amahan? Ug niana gitahod nato sila? Nan, labaw pang dawaton nato ang <char style="add">pagdisiplina kanato sa</char> atong espirituhanon nga Amahan aron makabaton kita ug kinabuhi. <verse number="10" style="v"/>Ang atong mga amahan dinhi sa yuta nagdisiplina kanato sa hamubo lang nga panahon, ug sumala lang sa ilang mahunahunaan nga makaayo kanato. Apan ang Dios nagadisiplina kanato alang gayod sa atong kaayohan, aron mahimo kitang matarong sama kaniya. <verse number="11" style="v"/>Sa panahon nga disiplinahon kita, dili kita malipay; hinuon maguol kita. Apan sa kaulahian kini nga pagdisiplina makahatag kanato ug kalinaw sa atong kinabuhi tungod kay pinaagi niini matul-id ang atong pamatasan.</para>
  <para style="s1">Ang mga Pasidaan ug mga Pahimangno</para>
  <para style="p">
    <verse number="12" style="v"/>Busa pagmalig-on kamo. <verse number="13" style="v"/>Padayona ninyo ang pagsubay sa tul-id nga dalan aron dili mosamot kaluya ang pagtuo sa inyong mga kauban, kondili malig-on hinuon.</para>
  <para style="p">
    <verse number="14" style="v"/>Paningkamoti ninyo nga maayo ang inyong relasyon ngadto sa tanang mga tawo, ug paningkamoti usab ninyo nga matarong ang inyong kinabuhi. Kay kon dili matarong ang inyong kinabuhi dili kamo makakita sa Dios. <verse number="15" style="v"/>Pagbantay kamo nga walay usa kaninyo nga mahimulag sa grasya sa Dios, ug walay usa kaninyo nga maghimog kasamok ug modalahig sa kadaghanan. <verse number="16" style="v"/>Pagbantay usab nga walay usa kaninyo nga makighilawas gawas sa kaminyoon o mosunod kang Esau nga nagbale-wala lang sa mga butang nga espirituhanon. Kay ang iyang katungod isip kamagulangan gibaylo niya sa usa lang ka kaonan. <verse number="17" style="v"/>Nasayran ninyo nga sa kaulahian gusto niya nga maangkon ang panalangin alang sa kamagulangan apan wala siya hatagi. Kay dili na niya mabakwi ang iyang gibuhat bisan gihilakan pa niya.</para>
  <para style="p">
    <verse number="18" style="v"/>Ang inyong pagduol ngadto sa Dios dili sama sa pagduol sa mga Israelinhon ngadto sa Dios. Miduol sila sa bukid nga ilang nakita, ang <char style="add">Bukid sa Sinai diin</char> may nagdilaab nga kalayo, may makahahadlok nga kangitngit, ug may kusog nga huros sa hangin. <verse number="19" style="v"/>May nadungog silang tingog sa trumpeta ug may nagasulti. Sa pagkadungog nila niadtong tingog sa nagasulti nagpakilooy sila nga kon mahimo dili na sila padunggon sa maong tingog. <verse number="20" style="v"/>Kay nahadlok kaayo sila sa gipamulong niini nga, “<char style="add">Si bisan kinsa,</char> bisan mananap, nga makahikap sa bukid kinahanglan nga batohon hangtod mamatay.”<note caller="+" style="f"><char style="fr" closed="false">12:20 </char><char style="ft" closed="false">Tan-awa usab ang <char style="xt"><ref loc="EXO 19:12-13">Exo. 19:12-13</ref></char>.</char></note> <verse number="21" style="v"/>Makahahadlok kaayo ang ilang nakita didto, bisan gani si Moises miingon nga nagkurog siya sa kahadlok.<note caller="+" style="f"><char style="fr" closed="false">12:21 </char><char style="ft" closed="false">Tan-awa usab ang <char style="xt"><ref loc="DEU 9:19">Deu. 9:19</ref></char>.</char></note></para>
  <para style="p">
    <verse number="22" style="v"/>
    <char style="add">Ang inyong pagduol sa Dios dili sama niadto. Kay</char> ang inyong giduolan mao ang tinuod nga Bukid sa Zion, ang siyudad sa Dios nga buhi, ang langitnon nga Jerusalem nga may linibo ka mga anghel. <verse number="23" style="v"/>Miduol kamo sa malipayong panagtigom sa mga <char style="add">giisip nga</char> kamagulangan <char style="add">nga mga anak sa Dios,</char> kansang mga ngalan nasulat na didto sa langit. Miduol kamo sa Dios nga mao ang mohukom sa tanan. Didto usab sa inyong giduolan may mga espiritu sa mga tawo nga gipakamatarong <char style="add">sa Dios</char> ug wala na gayoy sala. <verse number="24" style="v"/>Miduol kamo kang Jesus nga mao ang tigpataliwala diha sa bag-o nga kasabotan. Ang iyang dugo nga giula nagapamatuod nga gipasaylo na kita sa atong mga sala, ug mas maayo kini kaysa dugo ni Abel <char style="add">nga nagapangayo ug panimalos</char>.</para>
  <para style="p">
    <verse number="25" style="v"/>Busa pagbantay kamo ug ayaw pagpabungol-bungol sa ginasulti sa Dios kaninyo. Ang mga tawo kaniadto nga wala nagtuo sa nagsulti kanila dinhi sa yuta wala makalikay sa silot. Busa unsaon man nato paglikay sa silot kon dili kita motuo sa nagasulti nga gikan sa langit? <verse number="26" style="v"/>Kaniadto natay-og ang yuta tungod sa tingog sa Dios. Apan karon nagsaad siya nga sa umaabot nga mga adlaw tay-ogon niya kini pag-usab, ug lakip na ang langit.<note caller="+" style="f"><char style="fr" closed="false">12:26 </char><char style="ft" closed="false">Tan-awa usab ang <char style="xt"><ref loc="HAG 2:6">Hag. 2:6</ref></char>.</char></note> <verse number="27" style="v"/>Ang pulong “pag-usab” nagkahulogan nga walaon na niya ang tanang binuhat nga matay-og, ug ang dili matay-og mao ang mahibilin.</para>
  <para style="p">
    <verse number="28" style="v"/>Busa magpasalamat kita sa Dios tungod kay sakop na kita sa iyang gingharian nga dili matay-og. Magsimba kita kaniya sa pamaagi nga iyang ikalipay, nga may pagtahod ug kahadlok. <verse number="29" style="v"/>Kay <char style="add">kon mosilot</char> ang atong Dios sama kini sa kalayo nga makaugdaw.</para>
  <chapter number="13" style="c"/>
  <para style="s1">Ang Pag-alagad nga Makahatag ug Kalipay sa Dios</para>
  <para style="p">
    <verse number="1" style="v"/>Padayon kamo sa paghigugmaay isip mga managsoon <char style="add">diha kang Cristo</char>. <verse number="2" style="v"/>Ayaw ninyo kalimti ang pag-abiabi sa mga dumuduong. May mga tawo kaniadto nga nagbuhat niana, ug wala sila masayod nga kadtong ilang mga bisita mga anghel diay. <verse number="3" style="v"/>Hunahunaa ninyo ang <char style="add">inyong mga isigka-tumutuo nga</char> anaa sa prisohan, ug ang mga gipasipad-an, ug batia ninyo ang ilang kahimtang.</para>
  <para style="p">
    <verse number="4" style="v"/>Ang kada usa kinahanglang maghatag ug bili sa kaminyoon. Busa dili gayod kamo manapaw tungod kay silotan sa Dios ang mga tawo nga nagapakighilawas gawas sa kaminyoon.</para>
  <para style="p">
    <verse number="5" style="v"/>Likayi ninyo ang paghigugma sa kuwarta. Hinuon pagkontento kamo sa unsa lay anaa kaninyo, tungod kay nagaingon ang Dios, “Dili ko gayod kamo biyaan, ug dili ko gayod kamo pasagdan.”<note caller="+" style="f"><char style="fr" closed="false">13:5 </char><char style="ft" closed="false">Tan-awa usab ang <char style="xt"><ref loc="DEU 31:6-8">Deu. 31:6-8</ref></char>.</char></note> <verse number="6" style="v"/>Busa magmaisog kita sa pag-ingon,</para>
  <para style="q1">“Ang Ginoo mao ang akong magtatabang,</para>
  <para style="q1">busa dili ako mahadlok. Unsa may mahimo sa tawo kanako?”<note caller="+" style="f"><char style="fr" closed="false">13:6 </char><char style="ft" closed="false">Tan-awa usab ang <char style="xt"><ref loc="PSA 118:6">Salmo 118:6</ref></char>.</char></note></para>
  <para style="p">
    <verse number="7" style="v"/>Hunahunaa ninyo ang inyong mga tigdumala nga nagtudlo kaninyo sa pulong sa Dios. Palandonga ang ilang pagkinabuhi ug pagkamatay nga nagatuo sa Dios. Awata ninyo ang ilang pagtuo. <verse number="8" style="v"/>Si Jesu-Cristo dili gayod mausab: siya mao gihapon kaniadto, karon, ug sa walay kataposan. <verse number="9" style="v"/>Ayaw kamo pagpadala sa nagkalain-lain nga mga pagtulon-an nga lahi sa kamatuoran nga inyong nadawat. Mas maayo nga lig-onon nato ang atong pagtuo pinaagi sa tabang sa Dios, ug dili sa pagsunod sa mga tulumanon bahin sa mga pagkaon. Wala gayoy kaayohan nga makuha ang nagasunod niana nga mga tulumanon. <verse number="10" style="v"/>Kita <char style="add">nga mga tumutuo</char> may halaran, ug ang mga Judio nga nagahalad diha sa ilang simbahan dili mahimo nga mokaon diha sa atong halaran. <verse number="11" style="v"/>Kay ang dugo sa mga mananap nga ihalad alang sa mga sala sa mga tawo gidala sa pangulong pari didto sa Labing Balaang Dapit, apan ang lawas niadto nga mga mananap gidala sa gawas sa lungsod ug didto gisunog. <verse number="12" style="v"/>Sama usab niini ang nahitabo kang Jesus tungod kay didto usab siya gipatay sa gawas sa lungsod, aron pinaagi sa iyang dugo mahinloan niya ang mga tawo sa ilang mga sala. <verse number="13" style="v"/>Busa adtoon nato si Jesus didto sa gawas sa lungsod ug makig-ambit kita sa iyang mga giantos nga kaulawan. <verse number="14" style="v"/>Kay wala kitay permanente nga lungsod dinhi <char style="add">sa kalibotan</char>, kondili nagahulat kita sa permanente nga lungsod nga umaabot. <verse number="15" style="v"/>Busa maghalad kita kanunay sa mga pagdayeg ngadto sa Dios pinaagi kang Jesus. Kini mao ang mga halad nga mga pulong nga maggikan sa atong baba ug magpaila kon kinsa siya. <verse number="16" style="v"/>Ayaw kamo kalimot pagbuhat ug maayo, ug pagtinabangay kamo, kay mao kini ang mga halad nga makahatag ug kalipay sa Dios.</para>
  <para style="p">
    <verse number="17" style="v"/>Tumana ninyo ang mga <char style="add">tumutuo nga</char> nangulo kaninyo ug pagpasakop kamo kanila, tungod kay sila mao ang nagaatiman sa inyong espirituhanon nga kahimtang. Ug nasayod sila nga moabot ang adlaw nga manubag sila sa Dios bahin sa ilang pag-atiman kaninyo. Kon tumanon ninyo sila, mag-alagad sila nga may kalipay, apan kon dili, masubo sila ug dili kini makahatag ug kaayohan kaninyo.</para>
  <para style="p">
    <verse number="18" style="v"/>Iampo ninyo kami kanunay, kay nasiguro namo nga limpyo ang among konsensya tungod kay naningkamot kami kanunay sa pagbuhat ug maayo. <verse number="19" style="v"/>Labi na gayod nga iampo ninyo nga pabalikon ako sa Dios diha kaninyo sa labing madali.</para>
  <para style="s1">Pag-ampo</para>
  <para style="p">
    <verse number="20" style="v"/>Ug nagaampo usab ako sa Dios alang kaninyo, sa Dios nga nagahatag ug kalinaw. Siya ang nagbanhaw sa atong Ginoong Jesus, nga mao ang Makagagahom nga Magbalantay <char style="add">kanato ingon nga iyang</char> mga karnero. Kay pinaagi sa iyang dugo gipalig-on niya ang walay kataposan nga kasabotan. <verse number="21" style="v"/>Hinaut nga ihatag sa Dios kaninyo ang tanan ninyo nga mga kinahanglanon aron mahimo ninyo ang iyang kabubut-on. Ug hinaut nga pinaagi kang Jesu-Cristo buhaton niya kanato ang iyang gusto. Dayegon nato siya sa walay kataposan. Amen.</para>
  <para style="s1">Kataposan nga mga Tugon</para>
  <para style="p">
    <verse number="22" style="v"/>Mga igsoon, nanghangyo ako nga paminawon ninyo pag-ayo ang akong mga gitambag, kay hamubo ra man kining akong sulat kaninyo. <verse number="23" style="v"/>Gusto ko nga masayran ninyo nga ang atong igsoon nga si Timoteo gipagawas na sa prisohan. Kon moabot dayon siya, ubanon ko siya sa akong pag-anha diha kaninyo.</para>
  <para style="p">
    <verse number="24" style="v"/>Ipangumusta na lang ako sa inyong mga tigdumala diha ug sa tanang mga katawhan sa Dios. Nangumusta usab kaninyo ang atong mga igsoon nga taga-Italia.</para>
  <para style="p">
    <verse number="25" style="v"/>
    <char style="add">Hinaut nga</char> panalanginan kamong tanan <char style="add">sa Dios</char>.</para>
</usx>
