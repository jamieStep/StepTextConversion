<?xml version="1.0" encoding="UTF-8"?>
<usx version="2.6">
  <book code="RUT" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Ruth</para>
  <para style="toc1">Ruth</para>
  <para style="toc2">Ruth</para>
  <para style="toc3">Ruth</para>
  <para style="mt1">Ruth</para>
  <chapter number="1" style="c"/>
  <para style="s1">Ang Pag-unong ni Ruth kang Noemi</para>
  <para style="p">
    <verse number="1-2" style="v"/>Sa panahon nga dili pa mga hari ang nagadumala<note caller="+" style="f"><char style="fr" closed="false">1:1-2 </char><char style="fq" closed="false">Sa panahon… nagadumala</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Sa panahon nga ang mga “shoftim” (mga pangulo/hukom) mao pa ang nangulo.</char></note> <char style="add">sa Israel</char>, miabot ang kagutom niini nga dapit. Busa si Elimelec nga taga-Betlehem <char style="add">nga sakop</char> sa Juda miadto sa Moab uban sa iyang asawa ug duha ka anak nga lalaki, aron didto lang una mopuyo. Ang ngalan sa iyang asawa mao si Noemi ug ang ilang duha ka anak mao si Mahlon ug si Kilion. Mga kaliwat sila ni Efrata nga taga-Betlehem.</para>
  <para style="p">Sa dihang didto na sila nagpuyo sa Moab, <verse number="3" style="v"/>namatay si Elimelec. Busa si Noemi <char style="add">na lang</char> uban sa iyang duha ka anak nga lalaki ang nahibilin. <verse number="4" style="v"/>Nangaminyo ang iyang mga anak ug mga babayeng Moabihanon. Ang ngalan sa usa mao si Orpah ug ang usa mao si Ruth. Paglabay sa napulo ka tuig, <verse number="5" style="v"/>namatay usab sila si Mahlon ug si Kilion, busa si Noemi na lang ang nahibilin.</para>
  <para style="p">
    <verse number="6" style="v"/>Sa dihang nabalitaan ni Noemi nga gipanalanginan sa <char style="nd">Ginoo</char> ang iyang katawhan pinaagi sa iyang paghatag kanila ug maayong abot, nangandam siya sa pagbalik sa Juda uban ang iyang mga umagad. <verse number="7" style="v"/>Ug sa dihang nagalakaw sila balik sa Juda, <verse number="8" style="v"/>miingon si Noemi sa iyang duha ka umagad, “Balik na lang kamo sa inyong inahan. Hinaut pa nga pakitaan kamo ug kaayo sa <char style="nd">Ginoo</char>, maingon nga gipakita ninyo ang inyong kaayo nganhi kanako ug sa nangamatay <char style="add">ninyong mga bana</char>. <verse number="9" style="v"/>Ug hinaut nga itugot sa <char style="nd">Ginoo</char> nga maminyo kamo pag-usab aron mapahimutang kamo sa inyong bag-ong panimalay.”</para>
  <para style="p">Unya gihagkan sila ni Noemi. Nanghilak silag kusog <verse number="10" style="v"/>ug miingon kang Noemi, “Mouban kami kanimo sa pagbalik mo ngadto sa imong mga katagilungsod.” <verse number="11-12" style="v"/>Apan miingon si Noemi, “Pauli kamo sa inyo, mga anak. Nganong mouban pa man kamo kanako? Nagahunahuna ba kamo nga maminyo pa ako pag-usab ug manganak ug mga lalaki nga mahimo ninyong banahon? Dili na kana mahitabo pa kay tigulang na ako. Apan ibutang ta kon makapamana ako karong gabhiona ug unya manganak pa, <verse number="13" style="v"/>hulaton ba ninyo silang mangdagko? Dili lang ba una kamo magminyo tungod kanila? Dili kana mahimo, mga anak. Sa pagkatinuod, mas pait ang akong kinabuhi kay kaninyo, kay gipaantos ako sa <char style="nd">Ginoo</char>.”</para>
  <para style="p">
    <verse number="14" style="v"/>Misamot na hinuon silag hilak ug kusog. Unya mihalok si Orpah sa iyang ugangan ug mipauli,<note caller="+" style="f"><char style="fr" closed="false">1:14 </char><char style="fq" closed="false">ug mipauli</char><char style="fqa" closed="false">: </char><char style="ft" closed="false">Anaa kini sa Septuagint, apan wala sa Hebreo.</char></note> apan si Ruth nagpabilin uban kang Noemi. <verse number="15" style="v"/>Miingon si Noemi, “Tan-awa ang imong bilas, mibalik na siya sa iyang mga katagilungsod ug sa iyang dios,<note caller="+" style="f"><char style="fr" closed="false">1:15 </char><char style="fq" closed="false">dios</char><char style="fqa" closed="false">: </char><char style="ft" closed="false">o, </char><char style="fqa" closed="false">mga dios.</char></note> <char style="add">busa</char> uli na uban kaniya.” <verse number="16" style="v"/>Apan mitubag si Ruth, “Ayaw ako pugsa sa pagbiya kanimo, kay bisan asa ka moadto adto usab ako moadto, ug bisan asa ka mopuyo didto usab ako mopuyo. Ang imong mga katawhan mahimo usab nga akong mga katawhan, ug ang imong Dios mahimo usab nga akong Dios. <verse number="17" style="v"/>Kon asa ka mamatay, didto usab ako mamatay ug didto usab ilubong. Hinaut pa nga silotan ako sa <char style="nd">Ginoo</char> sa hilabihan gayod kon mubiya ako kanimo. Kamatayon lang ang makapahimulag kanako gikan kanimo.”</para>
  <para style="p">
    <verse number="18" style="v"/>Sa dihang nakita ni Noemi nga desidido gayod si Ruth sa pag-uban kaniya, mihilom na lang siya. <verse number="19" style="v"/>Busa nagpadayon silang duha sa paglakaw hangtod nga nakaabot sila sa Betlehem. Pag-abot nila, nagkaguliyang ang tanang mga tawo. Miingon ang mga babaye, “Si Noemi ba gayod kini?”</para>
  <para style="p">
    <verse number="20" style="v"/>Miingon si Noemi kanila, “Ayaw ninyo ako tawgag Noemi,<note caller="+" style="f"><char style="fr" closed="false">1:20 </char><char style="fq" closed="false">Noemi</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">lami.</char></note> kondili tawga ninyo ako ug Mara,<note caller="+" style="f"><char style="fr" closed="false">1:20 </char><char style="fq" closed="false">Mara</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">pait.</char></note> kay gihimong labihan kapait sa Makagagahom nga Dios ang akong kinabuhi. <verse number="21" style="v"/>Pagbiya ko dinhi anaa kanako ang tanan, apan gipabalik ako sa <char style="nd">Ginoo</char> nga walay nahot. Busa ayaw na ninyo ako tawgag Noemi, kay gipaantos ako sa <char style="nd">Ginoo</char> nga Makagagahom.”</para>
  <para style="p">
    <verse number="22" style="v"/>Mao pa lay pagsugod sa ting-ani sa barley sa pag-abot ni Noemi sa Betlehem uban sa iyang umagad nga si Ruth nga Moabihanon.</para>
  <chapter number="2" style="c"/>
  <para style="s1">Nailaila ni Ruth si Boaz</para>
  <para style="p">
    <verse number="1-3" style="v"/>Usa ka adlaw, miingon si Ruth kang Noemi, “Tugoti ako sa pag-adto sa uma sa pagpanghagdaw<note caller="+" style="f"><char style="fr" closed="false">2:1-3 </char><char style="fq" closed="false">pagpanghagdaw</char><char style="fqa" closed="false">: </char><char style="ft" closed="false">Batasan sa mga Israelinhon ang pagbilin sa mga uhay aron hagdawon sa mga kabos, biyuda, o langyaw. (Tan-awa ang <char style="xt"><ref loc="LEV 19:9-10">Lev. 19:9-10</ref>; <ref loc="LEV 23:22">23:22</ref>; <ref loc="DEU 24:19-22">Deu. 24:19-22</ref></char>.)</char></note> ug mga uhay sa tawo nga motugot kanako sa paghimo niini.” Miingon si Noemi kaniya, “Sige anak, lakaw.” Busa milakaw si Ruth ug nanghagdaw sa mga uhay nga nabilin sa mga mangangani. Ug naatol nga didto siya nakapanghagdaw sa uma ni Boaz nga paryente ni Elimelec. <char style="add">Si Boaz usa ka adunahan ug inila nga tawo.</char></para>
  <para style="p">
    <verse number="4" style="v"/>Unya miabot si Boaz gikan sa Betlehem ug mitimbaya sa mga mangangani, “Hinaut nga tabangan kamo sa <char style="nd">Ginoo</char>!” Mitubag ang mga mangangani, “Hinaut nga panalanginan ka sa <char style="nd">Ginoo</char>!” <verse number="5" style="v"/>Unya nangutana si Boaz sa sulugoon nga gitugyanan niya sa pagdumala sa mga mangangani, “Kinsa kanang batan-on nga babaye?” <verse number="6" style="v"/>Mitubag ang sulugoon, “Siya ang Moabihanon nga babaye nga miuban kang Noemi sa pagbalik niya <char style="add">dinhi</char> gikan sa Moab. <verse number="7" style="v"/>Mihangyo siya kanako nga tugotan ko siya sa pagpanghagdaw sa mga uhay nga nabilin sa mga mangangani. Wala gayoy undang ang iyang pagtrabaho sukad pa ganinang buntag hangtod karon. Mipahulay lang siya makadiyot sa payag.<note caller="+" style="f"><char style="fr" closed="false">2:7 </char><char style="fq" closed="false">sukad pa ganinang… payag</char><char style="fqa" closed="false">: </char><char style="ft" closed="false">o, </char><char style="fqa" closed="false">gikan ganina sa buntag hangtod karon, ug wala gayod siyay pahulay bisan dali lang.</char></note>” <verse number="8" style="v"/>Miingon si Boaz kang Ruth, “Ayaw na pagpanghagdaw sa ubang uma. Dinhi ka na lang manghagdaw uban sa akong mga sulugoong babaye. <verse number="9" style="v"/>Bantayi kon asa mangani ang akong mga tawo ug magsunod ka sa mga sulugoong babaye. Gipahimangnoan ko na ang akong mga tawo nga dili ka nila hilabtan. Ug kon uhawon ka, moinom ka lang diha sa mga banga nga gisudlan ug tubig sa akong mga tawo.”</para>
  <para style="p">
    <verse number="10" style="v"/>Miluhod si Ruth <char style="add">agig pagtahod</char> kang Boaz ug miingon, “Nganong maayo ka man kaayo kanako nga usa man lang ako ka dumuduong?” <verse number="11" style="v"/>Mitubag si Boaz, “May nagsugilon kanako sa tanan nga gihimo mo alang sa imong ugangang babaye sukad sa pagkamatay sa imong bana—ang bahin sa imong pagbiya sa imong amahan ug inahan ug sa dapit diin ikaw natawo ug mipuyo uban sa mga tawong wala mo mailhi. <verse number="12" style="v"/>Hinaut nga gantihan ka sa <char style="nd">Ginoo</char> sa imong gihimo. Hinaut nga dako nga ganti ang imong madawat gikan sa <char style="nd">Ginoo</char>, ang Dios sa Israel, nga imong gidangpan.” <verse number="13" style="v"/>Miingon si Ruth, “Maayo ka kaayo kanako, sir. Gidasig mo ako ug giayo sa pagpakigsulti bisan dili ako usa sa imong mga sulugoon.”</para>
  <para style="p">
    <verse number="14" style="v"/>Sa dihang tingkaon na, miingon si Boaz kang Ruth, “Dali, pagkuhag pagkaon ug ituslob sa suka.” Busa milingkod si Ruth uban sa mga mangangani, ug gitunolan siya ni Boaz ug sinanlag nga lugas. Mikaon siya hangtod nabusog pag-ayo ug may salin pa gani siya. <verse number="15" style="v"/>Sa dihang mitindog na si Ruth aron manghagdaw pag-usab, giingnan ni Boaz ang iyang mga tawo, “Bisan manghagdaw pa si Ruth duol sa mga binugkos nga mga uhay ayaw ninyo siya pakaulawi.<note caller="+" style="f"><char style="fr" closed="false">2:15 </char><char style="ft" closed="false">Ipadaplin sa mga mangangani ang mga uhay nga ilang gigalab ug sundon kadto paghipos sa mga babaye ug bugkoson. Pagkahuman nga makuha ang mga binugkos nga mga uhay, mahimo na dayong mahagdaw ang nangabilin nga mga uhay. Apan si Ruth gitugotan ni Boaz nga manghagdaw bisan wala pa makuha ang mga binugkos nga mga uhay.</char></note> <verse number="16" style="v"/>Kuhai hinuon ninyo siya ug mga uhay gikan sa mga binugkos ug ibilin alang kaniya, ug ayaw ninyo siya badlonga.”</para>
  <para style="p">
    <verse number="17" style="v"/>Busa nanghagdaw si Ruth sa mga uhay hangtod sa pagsalop sa adlaw. Ug sa dihang nagiok na niya ang iyang nahagdaw nga barley, mga tunga kini sa sako. <verse number="18" style="v"/>Gidala niya kini pauli sa lungsod ug gipakita sa iyang ugangan<note caller="+" style="f"><char style="fr" closed="false">2:18 </char><char style="fq" closed="false">ug gipakita sa iyang ugangan</char><char style="fqa" closed="false">: </char><char style="ft" closed="false">o, </char><char style="fqa" closed="false">ug nakita kini sa iyang ugangan.</char></note> <char style="add">nga si Noemi</char>. Ug gikuha niya ang sobra sa iyang gikaon ug gihatag kang Noemi. <verse number="19" style="v"/>Nangutana si Noemi kaniya, “Diin ka nanghagdaw karong adlawa? Kang kinsang uma ka nanghagdaw? Bulahan ang tawo nga naghatag ug maayong pagtagad kanimo.”</para>
  <para style="p">Gisuginlan ni Ruth si Noemi nga didto siya nanghagdaw sa uma sa usa ka tawo nga ginganlag Boaz. <verse number="20" style="v"/>Miingon si Noemi, “Hinaut nga panalanginan sa <char style="nd">Ginoo</char> si Boaz. Ginapakita niya ang iyang kaayo sa mga tawo nga buhi pa ug sa mga nangamatay na.” Ug miingon pa gayod siya, “Kana si Boaz duol natong paryente; usa siya nga may obligasyon sa pag-atiman kanato.”</para>
  <para style="p">
    <verse number="21" style="v"/>Miingon si Ruth, “Miingon pa gani si Boaz kanako nga sa iya na lang nga mga tawo ako mouban sa pagpanghagdaw hangtod mahuman ang tanan niyang anihon.” <verse number="22" style="v"/>Miingon si Noemi kang Ruth, “Anak, mas maayo hinuon kon didto ka mouban sa iyang mga sulugoong babaye, kay basin kon unsa pa ang mahitabo kanimo kon didto ka <char style="add">manghagdaw</char> sa ubang uma.”</para>
  <para style="p">
    <verse number="23" style="v"/>Busa didto nagauban-uban si Ruth sa mga sulugoong babaye ni Boaz sa pagpanghagdaw hangtod nga nahuman ang ting-ani sa barley ug sa trigo. Ug pabilin siya nga nagpuyo uban sa iyang ugangan.</para>
  <chapter number="3" style="c"/>
  <para style="s1">Ang Hangyo ni Ruth kang Boaz</para>
  <para style="p">
    <verse number="1" style="v"/>Usa ka adlaw, miingon si Noemi kang Ruth, “Anak, gusto kong maminyo ka na alang sa imong kaayohan. <verse number="2" style="v"/>Nahinumdom ka ba kang Boaz nga atong paryente, nga ang iyang mga sulugoong babaye nakauban nimo sa pagtrabaho? Karong gabii magpalid siya ug barley. <verse number="3" style="v"/>Busa maligo ka, magpahumot, ug isul-ob ang <char style="add">nindot</char> mong bisti. Unya moadto ka sa giokanan, apan ayaw pagpakita kaniya hangtod nga mahuman siya ug kaon ug inom. <verse number="4" style="v"/>Inigkatulog niya, bantayi kon asa siya mohigda. Ug kon makatulog na siya, duola ug walisa ang habol diha sa iyang tiilan ug didto ka matulog.<note caller="+" style="f"><char style="fr" closed="false">3:4 </char><char style="fq" closed="false">walisa… matulog</char><char style="fqa" closed="false">: </char><char style="ft" closed="false">Tingali sa pagpakita nga mangayo siya ug proteksyon kang Boaz.</char></note> Unya sultihan ka niya kon unsa ang imong buhaton.” <verse number="5" style="v"/>Mitubag si Ruth, “Himuon ko ang tanan mong gisulti.” <verse number="6" style="v"/>Busa miadto siya sa giokanan aron himuon ang tanang gisulti sa iyang ugangan.</para>
  <para style="p">
    <verse number="7" style="v"/>Sa dihang nakahuman na si Boaz ug kaon ug inom, maayo kaayo ang iyang pamati. Mihigda siya sa kilid sa tinapok nga mga barley aron matulog. Hinay-hinay nga miduol si Ruth kaniya ug giwalis ang habol sa iyang tiilan ug mihigda didto. <verse number="8" style="v"/>Sa dihang mga tungang gabii na, nakamata si Boaz, ug sa iyang pagliso<note caller="+" style="f"><char style="fr" closed="false">3:8 </char><char style="fq" closed="false">pagliso</char><char style="fqa" closed="false">: </char><char style="ft" closed="false">o, </char><char style="fqa" closed="false">paglihok.</char></note> natingala siya nga may babaye nga nagahigda sa iyang tiilan. <verse number="9" style="v"/>Nangutana si Boaz, “Kinsa ka?” Mitubag siya, “Ako si Ruth. Duol mo akong paryente nga kinahanglan mong atimanon. Karon, taboni ako sa imong bisti <char style="add">sa pagpakita nga pangasaw-on ug atimanon mo ako</char>.” <verse number="10" style="v"/>Miingon si Boaz, “Hinaut nga panalanginan ka sa <char style="nd">Ginoo</char>. Ang pag-unong nga gipakita mo karon <char style="add">sa imong pamilya</char> mas labaw pa sa gipakita mo kaniadto.<note caller="+" style="f"><char style="fr" closed="false">3:10 </char><char style="ft" closed="false">Ang pag-unong nga gipakita niya kaniadto sa iyang pamilya mao ang pag-uban niya sa iyang ugangan balik sa Juda. Ug ang pag-unong nga gipakita niya karon mao ang pagpalabi niya nga makapamana ug paryente sa iyang namatay nga bana.</char></note> Kay wala ka mag-apas sa batan-ong lalaki, adunahan man siya o kabos. <verse number="11" style="v"/>Busa ayaw kabalaka, kay himuon ko ang tanan mong gihangyo. Kay nasayran sa tanan kong mga katagilungsod nga buotan ka nga babaye. <verse number="12" style="v"/>Tinuod nga duol mo ako nga paryente nga may obligasyon sa pag-atiman kanimo, apan may tawo pa nga mas duol mo nga paryente kay kanako. <verse number="13" style="v"/>Pabilin dinhi sa tibuok nga gabii, ug ugma sa buntag tan-awon nako kon dawaton niya ang iyang obligasyon kanimo. Kon mosugot siya, maayo; apan kon dili gani, ipanumpa ko sa buhi nga <char style="nd">Ginoo</char> nga dawaton ko ang obligasyon ko kanimo. <char style="add">Sige, dinhi na lang</char> katulog hangtod buntag.”</para>
  <para style="p">
    <verse number="14" style="v"/>Busa natulog si Ruth sa tiilan ni Boaz hangtod sa buntag, apan ngitngit pang mibangon si Ruth aron nga dili siya mailhan, kay dili gusto ni Boaz nga may makahibalo nga miadto si Ruth kaniya didto sa giokanan. <verse number="15" style="v"/>Miingon si Boaz <char style="add">kang Ruth</char>, “Dad-a dinhi kanako ang gisul-ob mong kupo ug bukhara.” Gibukhad kini ni Ruth, ug gibuboan dayon kini ni Boaz ug mga unom ka takos<note caller="+" style="f"><char style="fr" closed="false">3:15 </char><char style="fq" closed="false">mga unom ka takos</char><char style="fqa" closed="false">: </char><char style="ft" closed="false">Dili klaro sa Hebreo kon pila gayod.</char></note> nga barley ug gipapas-an niya kang Ruth. Unya mibalik si Ruth<note caller="+" style="f"><char style="fr" closed="false">3:15 </char><char style="fq" closed="false">si Ruth</char><char style="fqa" closed="false">: </char><char style="ft" closed="false">o, </char><char style="fqa" closed="false">si Boaz.</char></note> sa lungsod.</para>
  <para style="p">
    <verse number="16" style="v"/>Sa pag-abot ni Ruth didto sa iyang ugangan, gipangutana siya, “<char style="add">Kumusta,</char> anak?” Gisuginlan dayon siya ni Ruth sa tanan nga gihimo ni Boaz. <verse number="17" style="v"/>Ug miingon pa gayod si Ruth, “Dili gusto si Boaz nga mopauli ako kanimo nga walay dala, busa gihatagan niya ako niining barley nga unom ka takos.” <verse number="18" style="v"/>Miingon si Noemi, “Hulat lang anak, hangtod nga mahibaloan mo kon unsa gayod ang mahitabo, kay dili gayod mopahulay si Boaz hangtod nga matuman niya karong adlawa ang gihangyo mo kaniya.”</para>
  <chapter number="4" style="c"/>
  <para style="s1">Gipangasawa ni Boaz si Ruth</para>
  <para style="p">
    <verse number="1" style="v"/>
    <char style="add">Unya</char> miadto si Boaz sa pultahan sa lungsod<note caller="+" style="f"><char style="fr" closed="false">4:1 </char><char style="fq" closed="false">pultahan sa lungsod</char><char style="fqa" closed="false">: </char><char style="ft" closed="false">Dinhi kasagaran pagahimuon ang panagtigom sa mga tawo kon may mga butang silang kinahanglan husayon.</char></note> ug milingkod didto. Sa dihang miagi ang mas duol nga paryente <char style="add">ni Elimelec</char> nga giingon ni Boaz, miingon si Boaz kaniya, “Hapit una higala, ug lingkod.” Busa miduol ang tawo ug milingkod. <verse number="2" style="v"/>Unya gitigom ni Boaz ang napulo ka mga tigdumala sa lungsod ug gipalingkod usab didto. Ug sa dihang nakalingkod na sila, <verse number="3" style="v"/>miingon si Boaz sa iyang paryente, “Mibalik na si Noemi gikan sa Moab, ug gusto niya nga ibaligya ang yuta sa atong paryente nga si Elimelec. <verse number="4" style="v"/>Nahunahunaan ko nga ipahibalo kini kanimo. Busa, kon gusto ka, palita kini atubangan niining mga tigdumala sa akong mga katagilungsod ug sa uban pang nagalingkod dinhi. Apan kon dili ka, sulti lang aron masayran ko. Sa tinuod lang, mas may katungod ka sa pagpalit niini, ug sunod lang ako kanimo.” Miingon ang tawo, “<char style="add">Sige,</char> paliton ko kana.” <verse number="5" style="v"/>Apan miingon si Boaz, “Sa adlaw nga paliton mo ang yuta gikan kang Noemi, kinahanglan nga pangasaw-on mo usab ang Moabihanon nga balo nga si Ruth,<note caller="+" style="f"><char style="fr" closed="false">4:5 </char><char style="fq" closed="false">Sa adlaw… si Ruth</char><char style="fqa" closed="false">: </char><char style="ft" closed="false">Mao kini sa ubang karaang mga teksto; apan sa Hebreo, </char><char style="fqa" closed="false">Sa adlaw nga paliton mo ang yuta kang Noemi ug kang Ruth nga Moabihanon, kinahanglan nga pangasaw-on (</char><char style="ft" closed="false">sa literal, </char><char style="fqa" closed="false">paliton) mo usab ang balo.</char></note> aron nga <char style="add">kon may anak na kamo,</char> magpabilin ang yuta sa pamilya sa atong paryente nga namatay.<note caller="+" style="f"><char style="fr" closed="false">4:5 </char><char style="ft" closed="false">Kon makaanak ang tawo kang Ruth, ang ilang anak isipon nga anak ni Mahlon, ang unang bana ni Ruth nga namatay. Si Ruth ug ang iyang anak mao ang manag-iya sa yuta ug dili ang tawo nga nangasawa kang Ruth. Niining paagiha magpabilin ang yuta sa panimalay ni Mahlon.</char></note>”</para>
  <para style="p">
    <verse number="6" style="v"/>
    <char style="add">Sa dihang nadungog kini sa tawo,</char> miingon siya, “Kon mao kana dili ko na lang paliton ang yuta kay tingalig maproblemahan pa ako sa akong kaugalingong yuta <char style="add">tungod kay apil ang mahimo namong anak ni Ruth may bahin na sa akong yuta</char>. Ikaw na lay palit kay dili ko kana mahimo.”</para>
  <para style="p">
    <verse number="7" style="v"/>Niadtong mga panahona sa Israel, aron may kalig-onan ang pagpalit sa yuta o ang pagbalhin sa katungod sa pagpalit sa yuta, huboon sa usa ka tawo ang iyang sandalyas ug ihatag ngadto sa mopalit. Mao kini ang pamaagi sa mga Israelinhon sa pagpamatuod nga lig-on na ang panagsabot.</para>
  <para style="p">
    <verse number="8" style="v"/>Busa sa pag-ingon sa tawo kang Boaz, “Ikaw na lay palit sa yuta,” gihubo dayon niya ang iyang sandalyas ug gihatag kang Boaz.<note caller="+" style="f"><char style="fr" closed="false">4:8 </char><char style="fq" closed="false">ug gihatag kang Boaz</char><char style="fqa" closed="false">: </char><char style="ft" closed="false">Anaa kini sa Septuagint, apan wala sa Hebreo.</char></note> <verse number="9" style="v"/>Unya miingon si Boaz sa mga tigdumala sa lungsod ug sa tanang mga tawo didto, “Mga saksi kamo karong adlawa nga paliton ko na kang Noemi ang tanang kabtangan ni Elimelec, <char style="add">nga gipanunod</char> ni Kilion ug ni Mahlon. <verse number="10" style="v"/>Ug dugang pa gayod, pangasaw-on ko si Ruth nga Moabihanon, nga balo ni Mahlon, aron nga <char style="add">kon may anak na kami,</char> magpabilin ang mga kabtangan ni Mahlon sa iyang pamilya.<note caller="+" style="f"><char style="fr" closed="false">4:10 </char><char style="ft" closed="false">Tan-awa usab ang 4:5b.</char></note> Ug dili mawala ang iyang kaliwat sa iyang mga katagilungsod.” <char style="add">Unya miingon si Boaz sa mga tawo sa palibot,</char> “Saksi kamo karong adlawa!”</para>
  <para style="p">
    <verse number="11" style="v"/>Mitubag ang mga tigdumala sa lungsod ug ang tanang mga tawo didto sa pultahan, “Oo, mga saksi kami. Hinaut pa nga ang imong pangasaw-onon himuon sa <char style="nd">Ginoo</char> nga sama kang Raquel ug kang Lea <char style="add">nga nanganak ug daghan</char>, nga maoy nahimong mga katawhan sa Israel. Hinaut nga maadunahan ka sa Efrata ug mahimong bantogan sa Betlehem. <verse number="12" style="v"/>Hinaut pa nga ang mga anak nga ihatag sa <char style="nd">Ginoo</char> kanimo pinaagi niini nga babaye magpabantog sa imong pamilya sama sa pamilya ni Perez, ang anak ni Juda kang Tamar.”</para>
  <para style="s1">Ang mga Katigulangan ni David</para>
  <para style="p">
    <verse number="13" style="v"/>Busa gipangasawa ni Boaz si Ruth, ug pagbuot sa <char style="nd">Ginoo</char> nga magmabdos siya, ug nanganak siyag lalaki. <verse number="14" style="v"/>Miingon ang mga babaye kang Noemi, “Dalaygon ang <char style="nd">Ginoo</char>! Gihatagan ka niya karong adlawa ug apo nga moatiman kanimo. Hinaut nga mahimo siyang bantogan sa Israel! <verse number="15" style="v"/>Pabaskogon ug atimanon ka niya kon tigulang ka na, kay anak siya sa imong umagad nga nagpangga gayod kanimo labaw pa sa pagpangga sa pito ka anak nga lalaki.”</para>
  <para style="p">
    <verse number="16" style="v"/>Kanunayng kuhaon ni Noemi ang bata ug sabakon. Siya ang nahimong tig-atiman niini. <verse number="17" style="v"/>Miingon ang mga babaye nga silingan ni Noemi, “Anaa na gayoy apo nga lalaki si Noemi!” Ginganlan nila ang bata ug Obed. <char style="add">Ug sa naminyo na</char> si Obed, may anak siya nga si Jesse. Ug si Jesse mao ang amahan ni David.</para>
  <para style="p">
    <verse number="18" style="v"/>Mao kini ang mga kaliwat ni Perez <char style="add">hangtod kang David</char>:</para>
  <para style="p">Si Perez amahan ni Hezron, <verse number="19" style="v"/>Si Hezron amahan ni Ram, si Ram amahan ni Aminadab, <verse number="20" style="v"/>si Aminadab amahan ni Naason, si Naason amahan ni Salmon, <verse number="21" style="v"/>Si Salmon amahan ni Boaz, si Boaz amahan ni Obed, <verse number="22" style="v"/>si Obed amahan ni Jesse, ug si Jesse amahan ni David.</para>
</usx>
