<?xml version="1.0" encoding="UTF-8"?>
<usx version="2.6">
  <book code="JAS" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Santiago</para>
  <para style="toc1">Ang Sulat ni Santiago</para>
  <para style="toc2">Santiago</para>
  <para style="toc3">San.</para>
  <para style="mt2">Ang Sulat ni</para>
  <para style="mt1">Santiago</para>
  <chapter number="1" style="c"/>
  <para style="p">
    <verse number="1" style="v"/>
    <char style="add">Ako</char> si Santiago nga alagad sa Dios ug ni Ginoong Jesu-Cristo. <char style="add">Nangumusta ako</char> kaninyong tanan nga katawhan sa Dios<note caller="+" style="f"><char style="fr" closed="false">1:1 </char><char style="fq" closed="false">tanan nga katawhan sa Dios</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sa 12 ka tribo.</char></note> nga nagkatibulaag sa tibuok kalibotan.</para>
  <para style="s1">Ang Pagtuo ug ang Kaalam</para>
  <para style="p">
    <verse number="2" style="v"/>Mga kaigsoonan ko <char style="add">kang Cristo</char>, pagmalipayon kamo kon moabot kaninyo ang nagkalain-lain nga mga pagsulay. <verse number="3" style="v"/>Kay nasayod kamo nga ang mga pagsulay sa inyong pagtuo mamunga ug pagkamainantuson. <verse number="4" style="v"/>Busa antosa ninyo ang tanang mga kalisdanan aron mahimo kamong matarong, hingpit, ug walay ikasaway diha kaninyo. <verse number="5" style="v"/>Kon aduna kaninyoy kulang sa kaalam, mangayo siya sa Dios, ug ang Dios mohatag niini kaniya nga walay pagpugong-pugong ug pagpamuyboy. <verse number="6" style="v"/>Apan kon mangayo kamo, kinahanglan mosalig kamo sa walay pagduhaduha nga ihatag niya ang inyong gipangayo. Kay kon magduhaduha kamo, sama kamo sa balod nga gihuyop ug gipalid sa hangin. <verse number="7-8" style="v"/>Ang maduhaduhaon walay kasigurohan sa iyang mga gihimo. Dili siya angay magdahom nga may madawat siya gikan sa Ginoo.</para>
  <para style="s1">Ang Kabos ug ang Adunahan</para>
  <para style="p">
    <verse number="9" style="v"/>Ang mga kaigsoonan diha <char style="add">kang Cristo</char> nga kabos angay nga malipay sa pagpasidungog <char style="add">sa Dios</char> kanila. <verse number="10" style="v"/>Ang mga adunahan angay usab nga malipay sa pagpaubos kanila <char style="add">sa Dios</char>. Kay sama sa mga bulak sa sagbot, ang adunahan dili usab molungtad. <verse number="11" style="v"/>Sa naglagiting nga kainit sa adlaw malaya ang sagbot, unya malarag ang iyang bulak ug mawala ang iyang katahom. Sama usab niini ang adunahan, mamatay samtang nagkapuliki siya sa iyang buluhaton.</para>
  <para style="s1">Ang Pagsulay ug Pagtintal</para>
  <para style="p">
    <verse number="12" style="v"/>Bulahan ang tawo nga mobarog taliwala sa mga pagsulay, kay human niya madaog ang mga pagsulay, makadawat siya sa kinabuhi <char style="add">nga walay kataposan</char> ingon nga ganti nga gisaad sa Dios alang sa mga nahigugma kaniya. <verse number="13" style="v"/>Kon may mga pagtintal nga moabot kanato, dili kita moingon nga gitintal kita sa Dios. Ang Dios dili matintal sa paghimo ug daotan, ug dili usab siya motintal kang bisan kinsa. <verse number="14" style="v"/>Matintal ang tawo kon dag-on siya sa daotan niyang tinguha. <verse number="15" style="v"/>Ug kon tumanon niya ang daotan niyang tinguha, ang sangpotanan niini mao ang pagpakasala; ug kon magpadayon siya sa pagpakasala, ang iyang padulngan mao ang kamatayon.</para>
  <para style="p">
    <verse number="16" style="v"/>Busa mga minahal kong mga kaigsoonan, ayaw kamo palingla sa inyong kaugalingon. <verse number="17" style="v"/>Kay ang tanan nga maayo ug hingpit nga gasa naggikan man sa Dios. Siya mao ang naghimo sa tanan nga atua sa langit nga naghatag ug kahayag dinhi sa kalibotan. Ug bisan mausab ang ilang kahayag ug mabalhin ang ilang landong, ang Dios dili gayod mausab. <verse number="18" style="v"/>Sumala sa iyang kabubut-on, gihimo niya kita nga iyang mga anak pinaagi sa atong pag-ila sa kamatuoran, aron molabaw kita sa tanan niyang binuhat.</para>
  <para style="s1">Ang Pagpaminaw ug Pagtuman</para>
  <para style="p">
    <verse number="19" style="v"/>Mga minahal ko nga kaigsoonan, timan-i ninyo kini: kinahanglan andam kita sa pagpaminaw, dili magpataka ug sulti ug dili daling masuko. <verse number="20" style="v"/>Kay ang kasuko sa tawo dili gayod makatabang kaniya nga mahimong matarong atubangan sa Dios. <verse number="21" style="v"/>Busa biyai ninyo ang tanang mahugaw ug daotan nga binuhatan. Dawata ninyo nga may pagpaubos ang pulong sa Dios nga gitisok diha sa inyong mga kasingkasing, nga mao ang makaluwas kaninyo.</para>
  <para style="p">
    <verse number="22" style="v"/>Dili kay maminaw lang kamo sa iyang mga pulong kondili tumana ninyo kini. Kon maminaw lang kamo, ug dili motuman gilimbongan ninyo ang inyong kaugalingon. <verse number="23" style="v"/>Si bisan kinsa nga maminaw apan dili motuman sa pulong sa Dios, sama sa tawo nga nanamin, <verse number="24" style="v"/>ug human motan-aw sa iyang hitsura, milakaw lang dayon ug nalimtan na dayon niya kon unsay iyang hitsura. <verse number="25" style="v"/>Apan ang magsusi pag-ayo sa hingpit nga Kasugoan nga maoy makahatag ug kagawasan sa mga tawo, ug dili kay maminaw lang ug unya malimot ra dayon, kondili magpadayon gayod sa pagtuman niini, panalanginan sa Dios sa iyang mga ginahimo.</para>
  <para style="p">
    <verse number="26" style="v"/>Kon may naghuna-huna nga siya relihiyoso apan walay pagpugong sa iyang dila, ang iyang relihiyon walay pulos, ug gilimbongan lamang niya ang iyang kaugalingon. <verse number="27" style="v"/>Alang sa Dios nga Amahan, ang relihiyon nga putli ug walay ikasaway mao ang pagtabang sa mga ilo ug sa mga biyuda sa ilang mga kalisod, ug ang paglikay sa tanang kadaotan niini nga kalibotan.</para>
  <chapter number="2" style="c"/>
  <para style="s1">Pahimangno ngadto sa mga May Pinalabi</para>
  <para style="p">
    <verse number="1" style="v"/>Mga kaigsoonan ko, ingon nga mga tumutuo sa atong makagagahom nga Ginoong Jesu-Cristo, kinahanglan wala kitay pinalabi sa atong isigka-tawo. <verse number="2" style="v"/>Pananglit may duha ka tawo nga motambong sa inyong panagtigom: ang usa <char style="add">adunahan nga</char> may singsing nga bulawan ug may bisti nga mahalon, ug ang usa kabos nga may bisti nga gision. <verse number="3" style="v"/>Kon palabihon ninyo ang tawo nga nagsul-ob sa mahalon nga bisti ug hatagan ninyo siya sa maayong lingkoranan, apan ang kabos patindogon lang ninyo, o kaha palingkoron lamang sa salog, <verse number="4" style="v"/>nan may pinalabi kamo ug gihukman ninyo ang mga kabos tungod sa daotan ninyong hunahuna.</para>
  <para style="p">
    <verse number="5" style="v"/>Paminaw kamong mga hinigugma ko nga mga kaigsoonan! Gipili sa Dios ang mga kabos dinhi sa kalibotan aron maadunahan sila sa pagtuo ug mahimong manununod sa gingharian nga iyang gisaad sa mga nahigugma kaniya. <verse number="6" style="v"/>Apan sa inyong gihimo, gipakaubos ninyo ang mga kabos. Dili ba nga ang mga adunahan man maoy nanglupig ug nagsumbong kaninyo? <verse number="7" style="v"/>Dili ba nga sila mao man usab ang nagpasipala sa talahuron nga ngalan <char style="add">ni Jesu-Cristo</char> diin <char style="add">niana nga ngalan</char> kamo naila?</para>
  <para style="p">
    <verse number="8" style="v"/>Apan kon gisunod ninyo ang Kasugoan sa Hari, nga nahisulat sa Kasulatan nga nagaingon, “Higugmaa ang imong isigka-tawo sama sa imong paghigugma sa imong kaugalingon,”<note caller="+" style="f"><char style="fr" closed="false">2:8 </char><char style="ft" closed="false">Tan-awa usab ang <char style="xt"><ref loc="LEV 19:18">Lev. 19:18</ref></char>.</char></note> maayo ang inyong gihimo. <verse number="9" style="v"/>Apan kon may pinalabi kamo, nakasala kamo ug sumala sa Kasugoan kinahanglan kamong silotan, kay gilapas ninyo kadto nga sugo. <verse number="10" style="v"/>Si bisan kinsa nga nagtuman sa tibuok nga Kasugoan apan nakasupak bisan sa usa lang ka bahin niini, nakalapas na sa tibuok nga Kasugoan. <verse number="11" style="v"/>Kay ang Kasugoan nga nagaingon, “Ayaw panapaw,” mao usab ang nagaingon, “Ayaw pagpatay.”<note caller="+" style="f"><char style="fr" closed="false">2:11 </char><char style="ft" closed="false">Tan-awa usab ang <char style="xt"><ref loc="EXO 20:13-14">Exo. 20:13-14</ref>; <ref loc="DEU 5:17-18">Deu. 5:17-18</ref></char>.</char></note> Bisan tuod wala ka manapaw, apan kon nakapatay ka, gilapas mo ang Kasugoan. <verse number="12" style="v"/>Busa pagbantay kamo sa inyong pagsulti ug pagkinabuhi, tungod kay ang kasugoan nga nagahatag kaninyo ug kagawasan mao usab ang maghukom kaninyo. <verse number="13" style="v"/>Kay sa paghukom sa Dios, dili gayod siya malooy sa tawo nga walay kalooy. Apan ang maluloy-on walay angay kahadlokan sa adlaw sa paghukom.</para>
  <para style="s1">Ang Pagtuo ug mga Binuhatan</para>
  <para style="p">
    <verse number="14" style="v"/>Mga kaigsoonan ko, unsa may kapuslanan kon moingon ang usa ka tawo “May pagtuo ako,” apan ang iyang mga binuhatan wala magpamatuod nga siya may pagtuo? Makaluwas ba kaniya ang mao nga pagtuo? <verse number="15" style="v"/>Pananglit may igsoon kita nga nagkinahanglan ug bisti ug pagkaon, <verse number="16" style="v"/>ug ang usa kaninyo moingon kaniya, “Hinaut nga panalanginan ka sa Dios, ayaw pagpatugnaw ug ayaw pagpagutom,” apan wala man lang gani niya kini hatagi sa iyang mga gikinahanglan, nan, unsa may maayo nga nahimo niana? <verse number="17" style="v"/>Mao usab ang pagtuo; kon dili inubanan sa <char style="add">maayong</char> binuhatan, kana nga pagtuo walay kapuslanan.<note caller="+" style="f"><char style="fr" closed="false">2:17 </char><char style="fq" closed="false">walay kapuslanan</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">patay.</char></note></para>
  <para style="p">
    <verse number="18" style="v"/>Apan basin aduna kaninyoy moingon, “May pagtuo ako ug ikaw may <char style="add">maayong</char> binuhatan.” <char style="add">Ang tubag ko mao kini,</char> sa unsang pamaagi ko makita ang imong pagtuo sa Dios kon wala kay <char style="add">maayong</char> binuhatan? Apan ipakita ko kanimo nga may pagtuo ako pinaagi sa akong <char style="add">maayong</char> binuhatan. <verse number="19" style="v"/>Nagatuo ka nga usa lang ang Dios. Maayo! Apan ang mga demonyo nagatuo usab ug nagakurog <char style="add">pa gani sa kahadlok sa Dios</char>. <verse number="20" style="v"/>Buang-buang ka! Gusto mo ba nga pamatud-an ko kanimo nga ang pagtuo nga walay <char style="add">maayong</char> binuhatan walay kapuslanan? <verse number="21" style="v"/>Sa unsang pamaagi gipakamatarong <char style="add">sa Dios</char> ang atong amahan nga si Abraham? Dili ba pinaagi sa iyang mga binuhatan? Sa iyang pagtuman sa Dios, gihalad niya ang iyang anak nga si Isaac sa halaran. <verse number="22" style="v"/>Busa klaro kaayo nga ang iyang pagtuo inubanan sa buhat. Nahingpit ang iyang pagtuo pinaagi sa iyang mga binuhatan. <verse number="23" style="v"/>Napamatud-an ang gi-ingon sa Kasulatan, “Mituo si Abraham sa Dios, ug tungod sa iyang pagtuo, giisip siya <char style="add">sa Dios</char> nga matarong.”<note caller="+" style="f"><char style="fr" closed="false">2:23 </char><char style="ft" closed="false">Tan-awa usab ang <char style="xt"><ref loc="GEN 15:6">Gen. 15:6</ref></char>.</char></note> Gitawag pa gani siya nga higala sa Dios. <verse number="24" style="v"/>Busa nakita nato nga ang tawo gipakamatarong sa Dios tungod sa iyang mga binuhatan ug dili lang tungod sa iyang pagtuo. <verse number="25" style="v"/>Mao usab kini ang nahitabo kang Rahab nga nagbaligya sa iyang dungog. Gidawat niya ang mga espiya nga Israelinhon <char style="add">ug gitagoan sa iyang balay</char>. Gitudloan pa niya sila sa laing agianan aron makaikyas sila. Busa tungod sa iyang gihimo gipakamatarong siya sa Dios.</para>
  <para style="p">
    <verse number="26" style="v"/>Ang lawas nga walay espiritu patay; mao usab ang pagtuo nga walay binuhatan, walay kapuslanan.<note caller="+" style="f"><char style="fr" closed="false">2:26 </char><char style="fq" closed="false">walay kapuslanan</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">patay.</char></note></para>
  <chapter number="3" style="c"/>
  <para style="s1">Ang Dila</para>
  <para style="p">
    <verse number="1" style="v"/>Mga kaigsoonan ko, unta ang kadaghanan kaninyo dili mohandom nga mahimong magtutudlo, kay nasayran ninyo nga mas higpit ang paghukom sa Dios kanamo ingon nga mga magtutudlo. <verse number="2" style="v"/>Tinuod nga kitang tanan makadaghan masayop. Apan ang tawo nga dili masayop sa iyang pagpanulti, hingpit siya ug makapugong sa iyang kaugalingon. <verse number="3" style="v"/>Ang mga kabayo rendahan nato aron mosunod kon asa nato gusto paadtoon. <verse number="4" style="v"/>Ug tan-awa usab gani ninyo ang barko: bisan dako ug gipadagan sa kusog nga hangin, kontrolado kini sa gamay nga timon. Busa bisan asa paadtoon sa timonil ang sakayan, didto kini moadto. <verse number="5" style="v"/>Mao man usab ang atong dila. Gamay lamang kini nga bahin sa atong lawas apan makapanghinambog ug dagkong mga butang. Hunahunaa ninyo kon unsa kalapad nga kakahoyan ang masunog sa gamay lang nga kalayo. <verse number="6" style="v"/>Ang dila sa tawo sama usab sa kalayo. Daghang daotan nga pulong ang mahaling sa dila, ug modalahig sa atong tibuok nga pagkatawo. Ang mga daotan nga pulong sa atong dila sama sa kalayo nga gikan sa impiyerno ug mao ang nagaguba sa tibuok natong pagkinabuhi.</para>
  <para style="p">
    <verse number="7" style="v"/>Ang tanang matang sa mga mananap: ang nagalakaw, ang nagalupad, ang nagakamang ug ang nagapuyo sa tubig, mahimong anaron sa tawo. <verse number="8" style="v"/>Apan wala gayoy tawo nga makapugong sa iyang dila. Ang dila daotan ug dili mapugngan, ug puno sa hilo nga makapatay. <verse number="9" style="v"/>Ang atong dila gigamit nato sa pagpasalamat sa atong Ginoo ug Amahan, apan mao usab ang atong gigamit sa pagdaot sa atong isigka-tawo nga gilalang nga susama sa Dios. <verse number="10" style="v"/>Pagpasalamat ug pagpangdaot ang nagagawas sa usa lang ka baba. Mga igsoon ko, dili kini angay mahitabo. <verse number="11" style="v"/>Dili mahimo nga mogawas ang tubig nga tab-ang ug parat sa usa lang ka tuboran. <verse number="12" style="v"/>Ug ang kahoy nga igos dili mahimong mamunga ug olibo, ug ang tanom nga ubas dili mahimong mamunga ug igos. Dili ka usab makakuha ug tubig nga tab-ang diha sa dagat.</para>
  <para style="s1">Ang Kaalam nga gikan sa Langit</para>
  <para style="p">
    <verse number="13" style="v"/>Aduna ba kaninyoy maalam ug masinabuton? Ipakita niya kini pinaagi sa iyang maayo nga pagkinabuhi nga may pagpaubos. Ang tawo dili maalam kon dili siya mapainubsanon. <verse number="14" style="v"/>Apan kon may kasina kamo ug hinakog nga tinguha, ayaw kamo pagpasigarbo <char style="add">nga maalam kamo</char>, kay gipanghimakak lang ninyo ang kamatuoran. <verse number="15" style="v"/>Kana nga matang sa kaalam wala maggikan sa Dios kondili kalibotanon lang. Iya kana ni Satanas ug dili iya sa Espiritu Santo. <verse number="16" style="v"/>Kay kon asa gani ang kasina ug pagkahakog atua usab ang kaguliyang ug ang tanang matang sa kadaotan. <verse number="17" style="v"/>Apan kon may kaalam kita nga gikan sa Dios, una sa tanan, putli ang atong kinabuhi, ug unya maabiabihon kita, maaghop, maminaw sa katarungan, maluloy-on kaayo, maayo ang atong binuhatan, wala kitay pinalabi ug dili tigpakaaron-ingnon. <verse number="18" style="v"/>Ang tawo nga nagapugas ug kalinaw moani ug pagkamatarong ug maayo nga relasyon sa usag usa.</para>
  <chapter number="4" style="c"/>
  <para style="s1">Ang Pagpakighigala sa Kalibotan</para>
  <para style="p">
    <verse number="1" style="v"/>Unsa ba ang hinungdan sa inyong mga away ug mga kasamok? Dili ba tungod man sa inyong daotan nga mga tinguha nga nagasamok sa inyong hunahuna? <verse number="2" style="v"/>May mga butang nga inyong gipangandoy, apan dili ninyo maangkon, busa gusto ninyong mopatay <char style="add">sa inyong isigka-tawo</char>. May mga butang nga naibgan gayod ninyo ug kon dili ninyo maangkon, mangaway kamo. Dili ninyo kadto maangkon tungod kay wala man kamo mangayo sa Dios. <verse number="3" style="v"/>Ug kon mangayo kamo, dili kamo hatagan kay daotan man ang inyong katuyoan. Ang mga butang nga inyong gipangayo alang lang sa inyong kaugalingon nga kalipay. <verse number="4" style="v"/><char style="add">Dili</char> kamo <char style="add">matinud-anon sa Dios. Sama kamo sa</char> babayeng mananapaw. Wala ba kamo masayod nga kon palabihon ninyo ang mga butang dinhi sa kalibotan, kaaway kamo sa Dios? Busa gihimo ninyo ang inyong kaugalingon nga kaaway sa Dios kon gipalabi ninyo ang mga butang dinhi sa kalibotan. <verse number="5" style="v"/>Ayaw kamo paghunahuna nga walay pulos ang gi-ingon sa Kasulatan, “Uban sa pagpangabugho gipangandoy sa Dios ang espiritu nga gipapuyo niya kanato.”<note caller="+" style="f"><char style="fr" closed="false">4:5 </char><char style="fq" closed="false">gipangandoy sa Dios… kanato</char><char style="fqa" closed="false">: </char><char style="ft" closed="false">Siguro ang buot ipasabot, </char><char style="fqa" closed="false">gusto gayod sa Dios nga ang atong espiritu nga iyang gipapuyo kanato maghigugma lang kaniya.</char></note> <verse number="6" style="v"/>Apan gikaloy-an gayod kita sa Dios. Mao kana nga nagaingon ang Kasulatan, “Gisumpo sa Dios ang mapahitas-on, apan kaloy-an niya ang mapainubsanon.”<note caller="+" style="f"><char style="fr" closed="false">4:6 </char><char style="ft" closed="false">Tan-awa usab ang <char style="xt"><ref loc="PRO 3:34">Pan. 3:34</ref></char>.</char></note></para>
  <para style="p">
    <verse number="7" style="v"/>Busa pagpasakop kamo sa Dios. Sukli ninyo si Satanas ug magpahilayo siya kaninyo. <verse number="8" style="v"/>Duol kamo sa Dios, ug ang Dios moduol kaninyo. Kamo nga mga makasasala, pagkinabuhi na kamo nga hinlo! Ug kamo nga maduhaduhaon, hinloi ninyo ang inyong mga kasingkasing. <verse number="9" style="v"/>Pagsubo kamo, paghilak sa hilabihan <char style="add">tungod sa inyong mga sala</char>. Inay nga mokatawa kamo ug maglipay, pagsubo hinuon kamo. <verse number="10" style="v"/>Pagpaubos kamo diha sa Ginoo, ug iya kamong pasidunggan.</para>
  <para style="s1">Pahimangno Batok sa Pagtamay ug Paghukom sa Isigka-tumutuo</para>
  <para style="p">
    <verse number="11" style="v"/>Mga igsoon, ayaw kamo pagsulti ug daotan batok sa usag usa. Ang nagasulti ug daotan batok sa iyang igsoon, o nagahukom kaniya, nagasulti batok sa Kasugoan, ug nagahukom usab niini. Busa kon ikaw na ang nagahukom sa Kasugoan, wala ka na magtuman niini kay ikaw na man ang nahimong maghuhukom. <verse number="12" style="v"/>Apan ang Dios ang naghatag sa Kasugoan, busa siya lang gayod ang maghuhukom. Siya lang gayod ang makaluwas o makasilot sa tawo. Busa, kinsa ka man nga mohukom sa imong isigka-tawo?</para>
  <para style="s1">Pahimangno Batok sa Pagpasigarbo</para>
  <para style="p">
    <verse number="13" style="v"/>Pamati kamo kanako, kamo nga nagaingon, “Karon o ugma moadto kami sa usa ka siyudad, ug didto kami mopuyo sa usa ka tuig. Magnegosyo kami ug magtigom ug daghang kuwarta.” <verse number="14" style="v"/>Ang tinuod, wala gani kamo masayod kon unsa ang mahitabo kaninyo ugma. Kay ang atong kinabuhi sama lang sa gabon nga makita karon, ug sa dili madugay mawala. <verse number="15" style="v"/>Mao hinuon kini ang angay ninyong isulti, “Kon itugot sa Ginoo, ug buhi pa kami, mao kini o mao kana ang among buhaton.” <verse number="16" style="v"/>Apan karon, nagapasigarbo hinuon kamo ug nagpadayeg. Ang tanang mga pagpasigarbo nga sama niana daotan.</para>
  <para style="p">
    <verse number="17" style="v"/>Kon nasayran sa tawo kon unsa ang maayo nga angay unta niyang buhaton, apan wala niya kini buhata, nakasala siya.</para>
  <chapter number="5" style="c"/>
  <para style="s1">Ang Pahimangno alang sa mga Adunahan</para>
  <para style="p">
    <verse number="1" style="v"/>Kamo nga mga adunahan, paminaw kamo! Panghilak kamo sa hilabihan tungod sa mga kalisod nga modangat kaninyo. <verse number="2" style="v"/>Mangadunot ang inyong bahandi ug pangutkuton sa gagmayng mananap ang inyong bisti. <verse number="3" style="v"/>Gipangtagoan lang ninyo ang inyong kuwarta, busa gipangtaya ug dili mapuslan. Sa kaulahiang mga adlaw silotan kamo didto sa impiyerno tungod sa inyong kahakog sa kuwarta nga wala ninyo gamita sa kaayohan. Kaanugon lang sa inyong pagtigom kay ang kalibotan hapit na gayod matapos. <verse number="4" style="v"/>Pamatia ninyo ang mga reklamo sa mga tawo nga inyong gipatrabaho sa inyong kaumahan apan wala ninyo suholi. Angay ninyong masayran nga ang mga paghilak sa inyong mga mag-aani nadunggan sa Dios nga Makagagahom. <verse number="5" style="v"/>Nagpatuyang kamo sa inyong kinabuhi dinhi sa kalibotan. Sama lang nga gipatambok ninyo ang inyong kaugalingon ug gitagana alang sa adlaw sa pag-ihaw. <verse number="6" style="v"/>Gihukman ninyo ug gipamatay ang mga tawo nga walay sala, bisan wala sila makasukol kaninyo.</para>
  <para style="s1">Ang Pagpailob ug Pag-ampo</para>
  <para style="p">
    <verse number="7" style="v"/>Mga igsoon, pagmapailubon kamo hangtod sa pag-abot sa Ginoo. Tan-awa ninyo ang mga mag-uuma, mapailubon sila nga naghulat sa unang ulan. Pagkahuman nila ug tanom, mapailubon gihapon sila sa paghulat sa mosunod nga ulan ug sa ilang abot. <verse number="8" style="v"/>Busa pagmapailubon usab kamo. Ayaw kamo pagpakawala sa paglaom, kay hapit na gayod moabot ang Ginoo.</para>
  <para style="p">
    <verse number="9" style="v"/>Mga igsoon, ayaw kamo pagbinasolay, aron dili kamo silotan sa Dios. Ang magahukom kanato hapit na gayod moabot. <verse number="10" style="v"/>Buhata ninyo nga panig-ingnan ang pagpailob sa mga propeta nga gisugo sa Dios nga mosulti alang kaniya. <verse number="11" style="v"/>Dili ba nga giisip man nato nga bulahan ang mga tawo nga nagaantos? Nadunggan ninyo ang mahitungod sa mga pag-antos ni Job, ug nasayran usab ninyo kon giunsa siya pagtabang sa Dios sa kaulahian. Kay ang Ginoo maayo ug maluloy-on.</para>
  <para style="p">
    <verse number="12" style="v"/>Mga igsoon, labaw sa tanan ayaw gayod kamo panumpa nga mag-ingon, “Saksi ang langit,” o “Saksi ang yuta,” o ang uban pa nga mga butang. Ingna lang nga “oo” kon tinuod gayod nga uyon kamo, ug “dili” kon tinuod nga dili kamo uyon, aron dili kamo silotan sa Dios.</para>
  <para style="p">
    <verse number="13" style="v"/>Kon may nagaantos diha kaninyo kinahanglan mag-ampo siya <char style="add">sa Dios</char>. Kon may malipayon, pakantaha siya ug mga pagdayeg ngadto <char style="add">sa Dios</char>. <verse number="14" style="v"/>Kon may magsakit kaninyo, magtawag siya sa mga kadagkoan sa iglesia aron mag-ampo sila alang kaniya ug dihogan siya ug lana sa ngalan sa Ginoo. <verse number="15" style="v"/>Ang pag-ampo nga may pagtuo <char style="add">sa Ginoo</char> mao ang makaayo sa nagsakit. Pabangonon siya sa Ginoo ug pasayloon sa iyang mga sala kon nakasala siya. <verse number="16" style="v"/>Pagsuginlanay kamo sa inyong mga sala ug pag-inampoay aron mangaayo kamo. Kay dako ang mahimo sa pag-ampo sa tawo nga matarong, <verse number="17" style="v"/>sama kang Elias <char style="add">nga propeta</char>. Siya tawo usab nga sama kanato. Kinasingkasing siyang nagaampo nga dili moulan, ug wala moulan sulod sa tulo ka tuig ug tunga. <verse number="18" style="v"/>Pagkahuman niadto nagaampo na usab siya nga moulan, ug natuman kini. Unya midaghan ang ani sa yuta.</para>
  <para style="p">
    <verse number="19" style="v"/>Mga igsoon ko, kon may usa kaninyo nga nagpalayo sa kamatuoran, ug may usa usab kaninyo nga mopabalik kaniya, <verse number="20" style="v"/>angay ninyong masayran nga ang magpabalik sa makasasala gikan sa iyang daotan nga paggawi maoy magluwas sa kalag niadtong makasasala gikan sa silot nga kamatayon, ug mapasaylo ang daghang mga sala.</para>
</usx>
