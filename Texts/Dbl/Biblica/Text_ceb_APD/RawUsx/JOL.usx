<?xml version="1.0" encoding="UTF-8"?>
<usx version="2.6">
  <book code="JOL" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Joel</para>
  <para style="toc1">Joel</para>
  <para style="toc2">Joel</para>
  <para style="toc3">Joel</para>
  <para style="mt1">Joel</para>
  <chapter number="1" style="c"/>
  <para style="p">
    <verse number="1" style="v"/>Mao kini ang mensahe sa <char style="nd">Ginoo</char> nga gipadayag kang Joel nga anak ni Petuel.</para>
  <para style="s1">Giataki sa mga Dulon ang mga Tanom</para>
  <para style="p">
    <verse number="2" style="v"/>Kamong mga tigdumala sa Juda ug tanang mga lumulupyo niini, pamatia ninyo kining isugilon ko kaninyo. Wala pay nahitabo nga sama niini sa panahon sa inyong mga katigulangan o sa inyong panahon. <verse number="3" style="v"/>Kinahanglang isugilon kini sa matag henerasyon sa inyong mga kaliwat:</para>
  <para style="p">
    <verse number="4" style="v"/>Nagpuli-puli sa pag-ataki <char style="add">sa mga tanom</char> ang mga panon sa dulon. Ang mga tanom nga salin sa usa ka panon gitilok sa misunod nga panon hangtod nga nahurot.<note caller="+" style="f"><char style="fr" closed="false">1:4 </char><char style="ft" closed="false">Mahimo nga kining bersikuloha nagasugilon bahin sa upat ka matang sa dulon o upat ka “ang-ang” sa pagdako sa dulon.</char></note></para>
  <para style="p">
    <verse number="5" style="v"/>Kamong mga palahubog, bangon kamo ug pagminatay ug hilak kay wala na kamoy mainom; wala nay <char style="add">mga ubas nga himuong</char> bag-ong bino. <verse number="6" style="v"/>Kay ang yuta sa <char style="nd">Ginoo</char><note caller="+" style="f"><char style="fr" closed="false">1:6 </char><char style="fq" closed="false">ang yuta sa <char style="nd">Ginoo</char></char><char style="fqa" closed="false">: </char><char style="ft" closed="false">sa literal, </char><char style="fqa" closed="false">ang akong yuta.</char></note> giataki sa makadaot nga mga dulon<note caller="+" style="f"><char style="fr" closed="false">1:6 </char><char style="fq" closed="false">mga dulon</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">nasod. </char><char style="ft" closed="false">Posible nga ang kini nga mga dulon nagarepresentar sa nasod nga mosulong sa Juda.</char></note> nga labihan ka daghan. Hait ang ilang mga ngipon sama sa ngipon sa liyon. <verse number="7" style="v"/>Gipangdaot nila ang mga tanom nga ubas ug ang mga kahoy nga igos sa <char style="nd">Ginoo</char>.<note caller="+" style="f"><char style="fr" closed="false">1:7 </char><char style="fq" closed="false">ang mga tanom… sa <char style="nd">Ginoo</char></char><char style="fqa" closed="false">: </char><char style="ft" closed="false">sa literal, </char><char style="fqa" closed="false">ang akong mga tanom nga ubas ug ang akong mga kahoy nga igos.</char></note> Gikitkit nila ang mga panit niini hangtod nga miputi ang mga sanga.</para>
  <para style="p">
    <verse number="8" style="v"/>Pagminatay kamog hilak sama sa dalagang putli nga nagbistig sako <char style="add">sa pagpakita sa iyang pagsubo sa pagkamatay</char> sa iyang pamanhonon. <verse number="9" style="v"/>Wala nay mga trigo ug mga bino nga ikahalad sa templo sa <char style="nd">Ginoo</char>; <char style="add">mao nga</char> nagasubo ang mga pari nga nagaalagad sa <char style="nd">Ginoo</char>. <verse number="10" style="v"/>Nangadaot ang mga kaumahan ug daw sama kini sa tawo nga nagasubo. Nangadaot ang mga trigo ug wala nay duga sa ubas ug lana.</para>
  <para style="p">
    <verse number="11" style="v"/>Kamong mga mag-uuma, pagsubo<note caller="+" style="f"><char style="fr" closed="false">1:11 </char><char style="fq" closed="false">pagsubo</char><char style="fqa" closed="false">: </char><char style="ft" closed="false">o, </char><char style="fqa" closed="false">maulaw.</char></note> kamo! Kamong nagaatiman sa tamnanan sa mga ubas, pagminatay kamog hilak, kay nahurot ug kadaot ang mga ani sa kaumahan—ang mga trigo ug mga barley, <verse number="12" style="v"/>ug nangalaya ang mga punoan sa ubas ug ang tanang mga kahoy, apil na ang mga igos, pomegranata, palma, ug mansanas. Tinuod gayod nga nawala na ang kalipay sa mga tawo.</para>
  <para style="s1">Ang Panawagan sa Paghinulsol</para>
  <para style="p">
    <verse number="13" style="v"/>Kamong mga pari nga nagaalagad sa halaran sa akong Dios, pagbisti kamog sako ug adto sa templo, ug pagminatay kamog hilak tibuok gabii, kay wala nay mga trigo ug mga bino nga ihalad sa templo sa inyong Dios. <verse number="14" style="v"/>Sultihi ninyo ang mga tigdumala sa Juda ug ang tanang mga lumulupyo niini nga magtigom ug magpuasa silang tanan sa templo sa <char style="nd">Ginoo</char> nga inyong Dios. Mangayo sila ug tabang sa <char style="nd">Ginoo</char>.</para>
  <para style="p">
    <verse number="15" style="v"/>Hapit na ang adlaw nga manglaglag ang <char style="nd">Ginoo</char> nga Makagagahom. <verse number="16" style="v"/>Ato mismong nasaksihan kon sa unsang paagi kita nawad-an ug pagkaon ug kon sa unsang paagi nawala ang kasadya sa templo sa Dios. <verse number="17" style="v"/>Nangamatay ang mga binhi sa yuta. Ug tungod kay nanguyos ang mga trigo, wala nay sulod ang mga bodega, busa nangaguba na lang kini. <verse number="18" style="v"/>Nagaagulo ang mga mananap <char style="add">tungod sa kagutom</char>. Naglibot-libot ang mga baka kay wala na silay sibsiban; bisan pa ang mga karnero nagaantos.</para>
  <para style="p">
    <verse number="19" style="v"/>
    <char style="add">Nagaampo si Joel. Miingon siya,</char> “Nagapanawag ako kanimo, <char style="nd">Ginoo</char>, kay nangalaya ang mga sibsiban ug ang tanang kahoy sa kaumahan nga daw sa gilamoy sa kalayo. <verse number="20" style="v"/>Bisan ang ihalas nga mga mananap nagapanawag kanimo, kay mihubas na gayod ang mga suba ug tuboran, ug nangalaya na ang mga sabsabanan nga daw sa gilamoy sa kalayo.”</para>
  <chapter number="2" style="c"/>
  <para style="s1">Ang Adlaw sa Pagsilot sa <char style="nd">Ginoo</char> sama sa Pagdagsang sa mga Dulon</para>
  <para style="p">
    <verse number="1" style="v"/>Patingoga ninyo ang budyong sa pagpasidaan <char style="add">sa mga tawo</char> sa Zion,<note caller="+" style="f"><char style="fr" closed="false">2:1 </char><char style="fq" closed="false">Zion</char><char style="fqa" closed="false">: </char><char style="ft" closed="false">mao usab ang Jerusalem.</char></note> ang balaang bungtod sa <char style="nd">Ginoo</char>. Tanan kamong nagapuyo sa Juda, magkurog kamo sa kahadlok, kay haduol na gyud ang adlaw ang <char style="nd">Ginoo</char>. <verse number="2" style="v"/>Ngitngit ug dulom kanang adlawa. Ug sama sa pagdan-ag sa adlaw kon magbanagbanag na, magkatag sa mga bukid ang makadaot nga mga dulon nga labihan kadaghan. Wala gayoy nahitabo nga sama niini sukad pa kaniadto, ug dili na mahitabo pa ang sama niini sa umaabot nga panahon.</para>
  <para style="p">
    <verse number="3" style="v"/>Nagpuli-puli sa pag-ataki ang mga dulon nga daw kalayo.<note caller="+" style="f"><char style="fr" closed="false">2:3 </char><char style="fq" closed="false">Nagpuli-puli… kalayo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Sa ilang atubangan ug sa likod may kalayo nga nagapangsunog. </char><char style="ft" closed="false">Tingali ang buot ipasabot, sa atubangan ug likod sa usa ka panon sa mga dulon adunay laing mga panon sa mga dulon. Tan-awa ang 1:4 ug 2:20.</char></note> Sa wala pa sila moataki ang yuta daw hardin sa Eden, apan sa dihang miataki na sila nahisama na kini sa disyerto. Wala gayoy tanom nga nakalingkawas kanila. <verse number="4" style="v"/>Morag kabayo ang ilang hitsura ug paspas sila sama sa mga kabayo nga panggira. <verse number="5" style="v"/>Ang kasaba sa ilang paglukso-lukso sa ibabaw sa mga bukid sama sa nagadagan nga karwahe o lagitik sa gisunog nga dagami. Sama sila sa kusgan nga mga sundalo nga andam na sa pakig-gubat. <verse number="6" style="v"/>Ang mga tawo nga makakita kanila mangahadlok ug mangluspad. <verse number="7-8" style="v"/>Moataki sila ug mokatkat sa mga paril sama sa mga sundalo. Diretso sila kon molakaw ug dili motipas sa ilang agianan. Dili sila magtinukloray, ug bisan matagbo nila ang mga armas dili sila makatag. <verse number="9" style="v"/>Gi-ataki nila ang siyudad ug ginasaka nila ang paril. Gi-saka nila ang mga kabalayan ug moagi sila sa mga bintana sama sa kawatan. <verse number="10" style="v"/>Mauyog ang kalibotan ug ang kalangitan sa ilang pag-abot. Ug mongitngit ang adlaw ug ang bulan ug wala nay mosidlak nga mga bitoon.</para>
  <para style="p">
    <verse number="11" style="v"/>Ang <char style="nd">Ginoo</char> nagamando niining labihan kadaghang mga dulon, ug nagatuman sila sa iyang sugo. Makalilisang gayod ang adlaw nga magasilot ang <char style="nd">Ginoo</char>; wala gayoy makaagwanta niini.</para>
  <para style="s1">Gipabalik sa <char style="nd">Ginoo</char> diha Kaniya ang Iyang mga Katawhan</para>
  <para style="p">
    <verse number="12" style="v"/>Miingon ang <char style="nd">Ginoo</char> nga panahon na nga mobalik kamo kaniya sa kinasingkasing inubanan sa pagpuasa, paghilak, ug pagsubo. <verse number="13" style="v"/>Paghinulsol kamo nga kinasingkasing ug dili pagpakaaron-ingnon nga paghinulsol pinaagi sa paggisi sa inyong mga bisti. Balik na kamo sa <char style="nd">Ginoo</char> nga inyong Dios, kay maloloy-on siya ug mabalak-on. Mahigugmaon siya ug dili daling masuko. Andam siyang magbag-o sa iyang hunahuna nga dili na magpadala ug kalaglagan. <verse number="14" style="v"/>Basin pa lang mausab ang hunahuna sa <char style="nd">Ginoo</char> nga inyong Dios, ug panalanginan niya <char style="add">ang inyong mga abot</char>, aron makahalad na kamo kaniya ug mga trigo ug bino.</para>
  <para style="p">
    <verse number="15" style="v"/>Patingoga ninyo ang budyong sa Zion aron sa pagpahibalo sa mga tawo nga magtigom sila ug magpuasa. <verse number="16" style="v"/>Pagtigom kamong tanan, bata man o tigulang, ug himoa ninyo ang seremonya sa paghinlo. Apil ang mga masuso dad-on usab, ug bisan ang bag-ong kinasal moapil sa tigom. <verse number="17" style="v"/>Ang mga pari nga nagaalagad sa <char style="nd">Ginoo</char> pahilaka taliwala sa halaran ug sa balkonahe sa templo. Paampoa sila ug sama niini: “<char style="nd">Ginoo</char>, kaloy-i ang imong katawhan nga imong gipanag-iya. Ayaw tugoti nga pakaulawan sila ug tamayon<note caller="+" style="f"><char style="fr" closed="false">2:17 </char><char style="fq" closed="false">tamayon</char><char style="fqa" closed="false">: </char><char style="ft" closed="false">o, </char><char style="fqa" closed="false">dumalahan.</char></note> sa ubang mga nasod pinaagi sa pag-ingon, ‘Asa na ba ang inyong Dios?’ ”</para>
  <para style="s1">Panalanginan Pag-usab sa <char style="nd">Ginoo</char> ang Yuta sa Juda</para>
  <para style="p">
    <verse number="18" style="v"/>Nabalaka gayod ang <char style="nd">Ginoo</char> sa iyang yuta, ug nalooy siya sa iyang katawhan. <verse number="19" style="v"/>Ug isip tubag sa ilang pag-ampo magaingon siya kanila, “Hatagan ko kamo ug mga trigo, bag-ong bino, ug lana; ug matagbaw gayod kamo. Dili ko na tugotan nga biay-biayon pa kamo sa ubang mga nasod. <verse number="20" style="v"/>Ipalayo ko ang mga mosulong kaninyo nga gikan sa amihan, ug dad-on ko sila ngadto sa disyerto. Ang nauna nilang panon abugon ko ngadto sa Patay nga Dagat<note caller="+" style="f"><char style="fr" closed="false">2:20 </char><char style="fq" closed="false">Patay nga Dagat</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">dagat sa sidlakan.</char></note> ug ang ulahi nila nga panon abugon ko ngadto sa Dagat sa Mediteraneo.<note caller="+" style="f"><char style="fr" closed="false">2:20 </char><char style="fq" closed="false">Dagat sa Mediteraneo</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">dagat sa kasadpan.</char></note> Didto manimaho ang ilang mga patayng lawas.”</para>
  <para style="p">Tinuod nga katingalahan ang mga gihimo sa <char style="nd">Ginoo</char>. <verse number="21" style="v"/>Dili angayng mahadlok ang yuta <char style="add">sa Juda</char>, kondili magsadya hinuon kini kay katingalahan ang mga gihimo sa <char style="nd">Ginoo</char>. <verse number="22" style="v"/>Dili usab angayng mahadlok ang mga mananap, kay lunhaw na ang mga sabsabanan ug nagapamunga na ang mga kahoy apil ang igos. Nagapamunga na usab ang mga ubas.</para>
  <para style="p">
    <verse number="23" style="v"/>Kamong mga katawhan sa Zion, paglipay kamo sa gihimo kaninyo sa <char style="nd">Ginoo</char> nga inyong Dios. Kay gihatagan niya kamo sa nahaunang ulan sa pagpakita nga matarong siya. Gipadad-an niya kamo sa nahaunang ulan ug sunod pang ulan sama kaniadto. <verse number="24" style="v"/>Mapuno sa mga trigo ang mga giokanan ug mag-awas ang duga sa ubas ug lana sa mga pug-anan niini. <verse number="25" style="v"/><char style="add">Kay nagaingon ang <char style="nd">Ginoo</char>,</char> “Ibalik ko ang mga nawala kaninyo sa mga katuigan nga giataki ang inyong mga tanom sa sunod-sunod nga mga panon sa mga dulon. Ako ang nagpadala kaninyo niining daghang mga dulon nga akong mga sundalo. <verse number="26" style="v"/>Karon modaghan na ang inyong mga kalan-on ug mabusog kamo pag-ayo. Ug tungod niini, pagadaygon ninyo ako nga inyong Dios, nga naghimo ug katingalahang mga butang kaninyo. Ug kamo nga akong katawhan dili na gayod maulawan hangtod sa kahangtoran. <verse number="27" style="v"/>Unya mahibaloan ninyo nga anaa ako kaninyong mga taga-Israel, ug ako lang, ang <char style="nd">Ginoo</char>, ang inyong Dios ug wala nay lain pa. Ug kamo nga akong katawhan dili na gayod maulawan hangtod sa kahangtoran.”</para>
  <para style="s1">Ang mga Espirituhanon nga mga Panalangin</para>
  <para style="p">
    <verse number="28" style="v"/>“Sa kaulahian ihatag ko ang akong Espiritu sa tanan nga matang sa mga tawo. Ang inyong mga anak nga lalaki ug babaye magasugilon sa akong mga mensahe. Ang inyong tigulang nga mga lalaki akong padamgohon. Ang inyong batan-ong mga lalaki makakita ug mga panan-awon. <verse number="29" style="v"/>Nianang mga adlawa ihatag ko ang akong Espiritu bisan sa mga sulugoon<note caller="+" style="f"><char style="fr" closed="false">2:29 </char><char style="fq" closed="false">mga sulugoon</char><char style="fqa" closed="false">: </char><char style="ft" closed="false">Sa ubang mga kopya sa Septuagint, </char><char style="fqa" closed="false">akong mga sulugoon.</char></note> nga lalaki ug babaye. <verse number="30" style="v"/>Magpakita ako ug mga milagro sa langit ug sa yuta: <char style="add">May makitang</char> dugo, kalayo, ug bagang aso. <verse number="31" style="v"/>Mongitngit ang adlaw sa paghukom ug mopula ang bulan nga daw sa dugo. Kini mahitabo sa dili pa moabot ang makalilisang gayod nga adlaw <char style="add">sa paghukom</char> sa <char style="nd">Ginoo</char>.”</para>
  <para style="p">
    <verse number="32" style="v"/>Apan si bisan kinsa nga modangop sa <char style="nd">Ginoo</char> maluwas <char style="add">sa silot nga magaabot</char>. Kay sumala sa giingon sa <char style="nd">Ginoo</char>, may mahibilin nga mga Israelinhon sa Jerusalem<note caller="+" style="f"><char style="fr" closed="false">2:32 </char><char style="fq" closed="false">sa Jerusalem</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sa Bukid sa Zion, sa Jerusalem.</char></note> nga maluwas. Kini sila gipili sa <char style="nd">Ginoo</char>.</para>
  <chapter number="3" style="c"/>
  <para style="s1">Silotan ang mga Nasod</para>
  <para style="p">
    <verse number="1" style="v"/>
    <char style="add">Miingon ang <char style="nd">Ginoo</char>,</char> “Nianang panahona pauswagon ko pag-usab ang Juda apil na ang Jerusalem.<note caller="+" style="f"><char style="fr" closed="false">3:1 </char><char style="fq" closed="false">pauswagon… Jerusalem</char><char style="fqa" closed="false">: </char><char style="ft" closed="false">o, </char><char style="fqa" closed="false">pabalikon ko ang katawhan sa Juda ug Jerusalem sa ilang yuta gikan sa pagkabihag.</char></note> <verse number="2" style="v"/>Tigomon ko ang mga nasod ug dad-on ko sila sa Kapatagan ni Jehoshaphat.<note caller="+" style="f"><char style="fr" closed="false">3:2 </char><char style="fq" closed="false">Jehoshaphat</char><char style="fqa" closed="false">: </char><char style="ft" closed="false">Ang buot ipasabot sa Hebreo, </char><char style="fqa" closed="false">nagahukom ang <char style="nd">Ginoo</char>.</char></note> Didto pagahukman ko sila tungod sa ilang gihimo sa katawhan nga akong gipanag-iyahan, ang mga Israelinhon. Gipakatag nila ang akong katawhan sa ubang mga nasod ug gibahin nila ang akong yuta. <verse number="3" style="v"/>Giripahan nila ang akong katawhan, ug gibaligya nila ingon nga mga ulipon ang mga batang lalaki ug babaye, aron ibayad sa mga ilimnon ug sa mga babaye nga nagabaligya sa ilang dungog.</para>
  <para style="p">
    <verse number="4" style="v"/>“Kamong mga katawhan sa Tyre, Sidon, ug sa tanang dapit sa Filistia, unsa kining ginahimo ninyo batok kanako?<note caller="+" style="f"><char style="fr" closed="false">3:4 </char><char style="ft" closed="false">Ang ginahimo niini nga mga nasod batok sa Israel sama lang nga ginahimo nila batok sa <char style="nd">Ginoo</char>.</char></note> Gipanimaslan ba ninyo ako sa butang nga akong nahimo? Kon gipanimaslan ninyo ako, panimaslan ko usab kamo diha-diha dayon tungod sa inyong gihimo. <verse number="5" style="v"/>Kay gikuha ninyo ang akong mahalong mga kabtangan,<note caller="+" style="f"><char style="fr" closed="false">3:5 </char><char style="fq" closed="false">akong… kabtangan</char><char style="fqa" closed="false">: </char><char style="ft" closed="false">Ang mga kabtangan sa mga Israelinhon iya sa <char style="nd">Ginoo</char>.</char></note> apil na ang mga plata ug bulawan, ug gidala ninyo kini ngadto sa inyong mga templo. <verse number="6" style="v"/>Gipamaligya ninyo sa mga Griego ang katawhan sa Jerusalem ug sa <char style="add">ubang bahin sa</char> Juda, aron mapahilayo ninyo sila sa ilang kaugalingong yuta. <verse number="7" style="v"/>Apan tabangan ko sila nga makapahawa sa mga dapit nga gibaligyaan ninyo kanila, ug pagahimuon ko kaninyo ang inyong gihimo kanila. <verse number="8" style="v"/>Ibaligya ko ang inyong mga anak sa katawhan sa Juda, ug ibaligya nila sila sa mga taga-Saba,<note caller="+" style="f"><char style="fr" closed="false">3:8 </char><char style="fq" closed="false">Saba</char><char style="fqa" closed="false">: </char><char style="ft" closed="false">Usa ka dapit sa habagatang-kasadpan sa Arabia.</char></note> nga namuyo sa layong lugar. <char style="add">Mahitabo gayod kini,</char> kay <char style="add">ako,</char> ang <char style="nd">Ginoo</char>, ang nagaingon niini.”</para>
  <para style="b"/>
  <para style="p">
    <verse number="9" style="v"/>
    <char style="add">Miingon pa ang <char style="nd">Ginoo</char>,</char> “Ipahibalo kini sa mga nasod: Pangandam kamo sa pakig-gubat. Aghata ninyo ang inyong mga sundalo nga mosulong. <verse number="10" style="v"/>Himoa ninyong mga espada ang punta sa inyong mga daro ug himoa ninyong mga bangkaw ang inyong mga lampas. Bisan ang mga maluya kinahanglang makiggira. <verse number="11" style="v"/>Dali, duol kamo, tanan kamong mga nasod sa palibot. Ug pagtigom kamo didto <char style="add">sa walog ni Jehoshaphat</char>. Ang mga mahadlokon kinahanglang magsundalo.<note caller="+" style="f"><char style="fr" closed="false">3:11 </char><char style="fq" closed="false">Ang mga… magsundalo</char><char style="fqa" closed="false">: </char><char style="ft" closed="false">Mao kini sa Septuagint; apan sa Hebreo, </char><char style="fqa" closed="false"><char style="nd">Ginoo</char>, ipadala ang imong mga sundalo.</char></note>”</para>
  <para style="p">
    <verse number="12" style="v"/>
    <char style="add">Nagaingon pa gayod ang <char style="nd">Ginoo</char>,</char> “Kinahanglang maaghat sa pagtungas ngadto sa walog ni Jehoshaphat ang mga nasod sa palibot, kay hukman ko sila didto. <verse number="13" style="v"/>Galaba sila nga daw trigo nga alanihon! Tunob-tunobi sila nga daw ubas nga pugaunon tungod kay puno na ang pug-anan ug nagaawas na kini! Kay labihan sila kadaotan.”</para>
  <para style="p">
    <verse number="14" style="v"/>Labihan kadaghan sa mga tawo nga nagasaba sa walog sa Paghukom, kay duol na moabot ang adlaw sa pagsilot sa <char style="nd">Ginoo</char>. <verse number="15" style="v"/>Mongitngit ang adlaw ug ang bulan, ug dili na mosidlak ang mga bitoon. <verse number="16" style="v"/>Mongulob ang <char style="nd">Ginoo</char> gikan sa Zion;<note caller="+" style="f"><char style="fr" closed="false">3:16 </char><char style="fq" closed="false">Zion</char><char style="fqa" closed="false">: </char><char style="ft" closed="false">mao usab ang Jerusalem.</char></note> ang iyang tingog modahunog gikan sa Jerusalem. Ug tungod niini mouyog ang kalibotan ug ang kalangitan. Apan lig-on nga dalangpanan ang <char style="nd">Ginoo</char> alang sa mga Israelinhon nga iyang katawhan.</para>
  <para style="s1">Ang mga Panalangin alang sa mga Katawhan sa Dios</para>
  <para style="p">
    <verse number="17" style="v"/>
    <char style="add">Miingon ang <char style="nd">Ginoo</char>, “Mga taga-Juda,</char> mahibaloan ninyo nga ako, ang <char style="nd">Ginoo</char> nga inyong Dios, nagapuyo sa Zion, ang akong balaan nga bukid. Ug mahimong balaan <char style="add">na usab</char> ang Jerusalem; dili na gayod kini sulongon pag-usab sa mga taga-laing nasod. <verse number="18" style="v"/>Nianang adlawa <char style="add">panalanginan ko kamo</char>. Mahimong abunda ang inyong bag-ong bino <char style="add">gikan sa daghang mga ubas</char> sa kabukiran. Mahimong abunda usab ang inyong gatas <char style="add">gikan sa daghang mga baka ug mga kanding nga nagasabsab</char> sa mga bungtod. Dili gayod mamad-an ang inyong mga sapa. Motubod ang tuboran gikan sa templo sa <char style="nd">Ginoo</char> ug magapatubig kini sa lugut nga may mga akasya.<note caller="+" style="f"><char style="fr" closed="false">3:18 </char><char style="fq" closed="false">nga may mga akasya</char><char style="fqa" closed="false">: </char><char style="ft" closed="false">o, </char><char style="fqa" closed="false">sa Shitim.</char></note></para>
  <para style="p">
    <verse number="19" style="v"/>“Ang Ehipto mahimong awaaw ug ang Edom mahimong disyerto tungod kay gidaog-daog nila ang katawhan sa Juda; gipamatay nila ang mga walay sala. <verse number="20" style="v"/>Apan ang Juda ug ang Jerusalem pagapuy-an hangtod sa kahangtoran. <verse number="21" style="v"/>Ipanimalos ko ang mga gipamatay nga mga taga-Juda; silotan ko gayod ang naghimo niini kanila.<note caller="+" style="f"><char style="fr" closed="false">3:21 </char><char style="fq" closed="false">Ipanimalos… kanila</char><char style="fqa" closed="false">: </char><char style="ft" closed="false">Mao kini sa Septuagint ug sa Syriac; apan sa Hebreo, </char><char style="fqa" closed="false">Pasayloon ko ang gihimo nga mga krimen sa mga taga-Juda nga wala ko pa mapasaylo.</char></note> <char style="add">Ako</char> ang <char style="nd">Ginoo</char> nga nagpuyo sa Zion.”</para>
</usx>
