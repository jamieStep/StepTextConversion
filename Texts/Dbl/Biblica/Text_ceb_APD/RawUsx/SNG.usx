<?xml version="1.0" encoding="UTF-8"?>
<usx version="2.6">
  <book code="SNG" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Awit</para>
  <para style="toc1">Ang Awit ni Solomon</para>
  <para style="toc2">Awit ni Solomon</para>
  <para style="toc3">Awit</para>
  <para style="mt1">Ang Awit ni Solomon</para>
  <chapter number="1" style="c"/>
  <para style="p">
    <verse number="1" style="v"/>Ang labing matahom nga awit ni Solomon.<note caller="+" style="f"><char style="fr" closed="false">1:1 </char><char style="fq" closed="false">ni Solomon</char><char style="fqa" closed="false">: </char><char style="ft" closed="false">o, </char><char style="fqa" closed="false">alang kang Solomon; </char><char style="ft" closed="false">o, </char><char style="fqa" closed="false">mahitungod kang Solomon.</char></note></para>
  <para style="sp">Ang Babaye</para>
  <para style="p">
    <verse number="2" style="v"/>Ligoa ako sa imong mga halok, kay ang imong gugma tam-is pa kay sa duga sa ubas. <verse number="3" style="v"/>Pagkahumot gayod sa imong pahumot; apil ang imong ngalan morag pahumot nga nangalimyon. Dili ikatingala nga nakagusto gayod kanimo ang mga dalaga. <verse number="4" style="v"/>Dali, kupti ako ug managan kita. Ikaw ang akong hari, dad-a ako sa imong kuwarto.</para>
  <para style="sp">Ang mga Babaye sa Jerusalem</para>
  <para style="p">Malipay gayod kami kanimo! Mas gusto namo ang imong gugma kaysa bino.</para>
  <para style="sp">Ang Babaye</para>
  <para style="p">Dili ikatingala nga maibog sila kanimo! <verse number="5" style="v"/>Mga babaye sa Jerusalem, itom ako sama sa mga tolda sa Kedar, apan matahom ako sama sa mga kurtina <char style="add">sa palasyo</char> ni Solomon. <verse number="6" style="v"/>Ayaw ninyo ako tamaya, kay miitom ako tungod sa sobra nga pagpainit. Nasuko kanako ang akong mga igsoong lalaki ug gipatrabaho nila ako sa ubasan, busa wala na akoy panahon sa pag-atiman sa akong kaugalingon.<note caller="+" style="f"><char style="fr" closed="false">1:6 </char><char style="fq" closed="false">sa akong kaugalingon</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sa akong kaugalingong tamnanan sa ubas.</char></note></para>
  <para style="p">
    <verse number="7" style="v"/>Sultihi ako, hinigugma ko, asa nimo pasabsaba ang imong mga karnero? Asa nimo sila papahulaya inigkaudto? <char style="add">Sultihi ako</char> aron dili na ko mangita kanimo didto sa imong mga kauban nga magbalantay usab sa mga karnero. Kay basin mapasanginlan nila ako nga usa ka babaye nga nagabaligya sa iyang dungog.</para>
  <para style="sp">Ang Lalaki</para>
  <para style="p">
    <verse number="8" style="v"/>Kon wala ka makatultol, O pinakamatahom nga babaye, sunda ang mga tunob sa <char style="add">akong</char> mga karnero paingon sa mga tolda sa mga magbalantay, ug didto pasabsaba ang imong mga kanding. <verse number="9" style="v"/>O mahal ko, sama ikaw sa bayeng kabayo <char style="add">nga makadani sa laking kabayo nga nagaguyod</char> sa karwahe sa hari sa Ehipto.<note caller="+" style="f"><char style="fr" closed="false">1:9 </char><char style="fq" closed="false">hari sa Ehipto</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Faraon.</char></note> <verse number="10" style="v"/>Katahom sa imong aping, nga mas gipatahom pa sa imong mga ariyos. Katahom sa imong liog nga may kuwintas. <verse number="11" style="v"/>Himoan ka namo ug ariyos nga bulawan nga may dekorasyon nga plata.</para>
  <para style="sp">Ang Babaye</para>
  <para style="p">
    <verse number="12" style="v"/>Samtang nagsandig ang hari sa iyang sofa, nangalimyon ang akong pahumot. <verse number="13" style="v"/>Ang akong hinigugma humot sama sa mira samtang nagpauraray sa akong dughan. <verse number="14" style="v"/>Sama siya sa usa ka pungpong sa bulak nga henna nga nagapamukhad didto sa ubasan sa En Gedi.</para>
  <para style="sp">Ang Lalaki</para>
  <para style="p">
    <verse number="15" style="v"/>Pagkatahom mo, hinigugma ko. Pagkatahom sa imong mga mata, sama kini katahom sa mga salampati.</para>
  <para style="sp">Ang Babaye</para>
  <para style="p">
    <verse number="16" style="v"/>Pagkaguwapo mo, mahal ko. Makawili ka gayod! Ang lunhawng sagbot mao ang atong kama. <verse number="17" style="v"/>Ang mga kahoyng sedro mao ang sablayan sa atong balay, ug ang <char style="add">labong nga</char> sipres mao ang atong atop.<note caller="+" style="f"><char style="fr" closed="false">1:17 </char><char style="fq" closed="false">ang labong nga sipres… atop</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sipres ang atong mga salagunting.</char></note></para>
  <chapter number="2" style="c"/>
  <para style="sp">Ang Babaye</para>
  <para style="p">
    <verse number="1" style="v"/>Mora akog rosas sa Sharon ug liryo sa mga kapatagan.</para>
  <para style="sp">Ang Lalaki</para>
  <para style="p">
    <verse number="2" style="v"/>Kon itandi sa uban nga mga babaye, ang akong pinangga sama sa liryo taliwala sa kasampinitan.</para>
  <para style="sp">Ang Babaye</para>
  <para style="p">
    <verse number="3" style="v"/>Kon itandi sa uban nga mga batan-ong lalaki, ang akong pinangga sama sa kahoy nga mansanas taliwala sa kalasangan. Kalipay ko ang pagpasilong sa iyang landong, ug alang kanako tam-is ang iyang bunga. <verse number="4" style="v"/>Gidala niya ako sa kombira ug gipabati niya kanako kon unsa niya ako paghigugma. <verse number="5" style="v"/>Pabaskoga ako pinaagi sa pagpakaon kanakog pasas ug mansanas, kay naluya ako tungod sa gugma. <verse number="6" style="v"/>Giunlanan ko ang iyang walang bukton ug ang iyang tuong bukton nagagakos kanako.</para>
  <para style="p">
    <verse number="7" style="v"/>Mga babaye sa Jerusalem, panumpa kamo pinaagi sa mga lagsaw ug mga gasela nga dili ninyo pukawon ang gugma kon dili pa ang hustong panahon.</para>
  <para style="p">
    <verse number="8" style="v"/>Nabati ko ang tingog sa akong hinigugma. Nagaabot na siya nga nagalukso-lukso sa mga bukid ug mga bungtod <verse number="9" style="v"/>sama sa lagsaw. Tan-awa, tua siya <char style="add">sa gawas</char> nagatindog luyo sa among bongbong ug nagalili kanako diha sa mga rehas sa bintana. <verse number="10" style="v"/>Miingon siya kanako, “Dali na, mahal ko. Uban kanako, O matahom kong hinigugma. <verse number="11" style="v"/>Human na ang tingtugnaw ug ang ting-ulan. <verse number="12" style="v"/>Namukhad na ang mga bulak sa kapatagan, ug panahon na sa pag-awit. Madungog na diha sa kaumahan ang tingog sa mga salampati. <verse number="13" style="v"/>Gasugod na ug pamunga ang mga kahoy nga igos ug nangalimyon na ang mga bulak sa ubas. Dali na, mahal ko. Uban kanako, O matahom kong hinigugma.”</para>
  <para style="sp">Ang Lalaki</para>
  <para style="p">
    <verse number="14" style="v"/>Daw salampati ka nga nagatago diha sa kabatoan sa pangpang. Ipakita kanako ang imong matahom nga nawong ug ipabati kanako ang matam-is mong tingog.</para>
  <para style="sp">Ang mga Babaye sa Jerusalem</para>
  <para style="p">
    <verse number="15" style="v"/>Dali! Dakpa ang gagmayng ihalas nga mga iro, nga gapangdaot sa among nagapamulak nga ubasan.</para>
  <para style="sp">Ang Babaye</para>
  <para style="p">
    <verse number="16" style="v"/>Akoa ang akong hinigugma ug ako iyaha usab. Gipasabsab niya <char style="add">ang iyang kahayopan</char> diha sa mga liryohan. <verse number="17" style="v"/>Sa dili pa mobanagbanag ug sa dili pa moabot ang kabuntagon, balik kanako, mahal ko. <char style="add">Balik</char> sama <char style="add">kapaspas</char> sa lagsaw diha sa taliwala sa duha ka bukid.</para>
  <chapter number="3" style="c"/>
  <para style="p">
    <verse number="1" style="v"/>Tibuok gabii akong nangandoy sa akong hinigugma diha sa akong higdaanan. Gimingaw ako kaniya, apan wala siya magpakita kanako. <verse number="2" style="v"/>Busa mibangon ako, ug gilibot ko ang siyudad, ang mga kadalanan, ug mga plasa. Gipangita ko ang akong hinigugma apan wala ko siya nakit-an. <verse number="3" style="v"/>Nakita ako sa mga guwardya sa ilang paglibot-libot sa siyudad. <char style="add">Gipangutana ko sila,</char> “Nakita ba ninyo ang akong hinigugma?”</para>
  <para style="p">
    <verse number="4" style="v"/>Sa dili pa dugay nga nakabiya ako sa mga guwardya, nakita ko ang akong hinigugma. Gigunitan ko siya pag-ayo ug wala ko na siya buhii hangtod nga nadala ko siya sa balay sa akong inahan, didto sa kuwarto diin ako gipakatawo. <verse number="5" style="v"/>Kamong mga babaye sa Jerusalem, panumpa kamo pinaagi sa mga lagsaw ug mga gasela nga dili ninyo pukawon ang gugma kon dili pa ang hustong panahon.</para>
  <para style="sp">Ang mga Babaye sa Jerusalem</para>
  <para style="p">
    <verse number="6" style="v"/>Kinsa kining gikan sa kamingawan nga morag bagang aso nga inubanan sa kahumot sa mga mira ug insenso—mga pahumot nga ginabaligya sa negosyante? <verse number="7" style="v"/>Si Solomon kana nga gidayongan diha sa iyang lingkoranan ug gilibotan sa 60 ka pinakaisog nga mga sundalo sa Israel. <verse number="8" style="v"/>Nagtakin ang matag sundalo ug espada ug hanas sila sa pagpakiggira. Andam sila kon may moataki kanila bisan sa kagabhion. <verse number="9" style="v"/>Ang lingkoranan ni Haring Solomon hinimo gikan sa mga kahoy nga gikan sa Lebanon. <verse number="10" style="v"/>Ang mga haligi niini hinaklapan ug plata ug ang sandiganan bulawan. Ang lingkoranan giputos ug panapton nga kolor ube. Ang sulod nga bahin gipatahom sa mga babaye sa Jerusalem.</para>
  <para style="sp">Ang Babaye</para>
  <para style="p">
    <verse number="11" style="v"/>O mga babaye sa Jerusalem,<note caller="+" style="f"><char style="fr" closed="false">3:11 </char><char style="fq" closed="false">Jerusalem</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Zion.</char></note> panggawas kamo ug tan-awa ninyo si Haring Solomon. Nagasul-ob siya sa korona nga gikorona kaniya sa iyang inahan sa adlaw sa iyang kasal—ang iyang labing malipayong adlaw.</para>
  <chapter number="4" style="c"/>
  <para style="sp">Ang Lalaki</para>
  <para style="p">
    <verse number="1" style="v"/>Pagkatahom mo, mahal ko. Ang imong mga mata daw mga salampati luyo sa imong belo. Ang imong buhok daw panon sa mga kanding nga nanglugsong gikan sa Bukid sa Gilead. <verse number="2" style="v"/>Ang imong mga ngipon daw sama kaputi sa karnero nga bag-o lang gialotan ug gikaligoan. Maayo kining pagkaplastar ug walay nakulang niini. <verse number="3" style="v"/>Ang imong mga ngabil sama sa pulang laso; pagkatahom niini. Ang imong mga aping daw duha ka pikas sa mapula-pula nga prutas nga pomegranata. <verse number="4" style="v"/>Ang imong liog sama sa tore ni David nga gipalibotan sa mga bato, ug gibitayan sa linibo ka mga taming sa bantogang mga sundalo.<note caller="+" style="f"><char style="fr" closed="false">4:4 </char><char style="fq" closed="false">gipalibotan… sundalo</char><char style="fqa" closed="false">: </char><char style="ft" closed="false">Ang buot ipasabot, ang gikuwintas sa babaye morag mga bato ug taming ang porma.</char></note> <verse number="5" style="v"/>Nindot kaayo ang imong dughan, daw sama sa kaluha nga lating lagsaw nga nanabsab taliwala sa mga liryo. <verse number="6" style="v"/>Sa wala pa magbanagbanag ug wala pa mawala ang kangitngit, magpabilin ako sa <char style="add">imong dughan nga daw sa</char> bukid ug sa bungtod nga humot ug mira ug insenso. <verse number="7" style="v"/>Pagkatahom mo, mahal ko. Wala gayoy ikasaway diha kanimo.</para>
  <para style="p">
    <verse number="8" style="v"/>Uban kanako, hinigugma ko, gikan sa Lebanon. Molugsong kita gikan sa <char style="add">mga bukid sa</char> Amana, Senir, ug Hermon, nga gipuy-an sa mga liyon ug mga leopardo. <verse number="9" style="v"/>O mahal kong pangasaw-onon, gibihag mo ang akong kasingkasing sa usa mo lang ka pagtan-aw ug sa usa lang ka bato sa imong kuwintas. <verse number="10" style="v"/>Pagkatam-is sa imong gugma, mahal kong pangasaw-onon. Mas maayo pa kini kaysa duga sa ubas. Ang imong pahumot mas humot pa kaysa bisan unsang matang sa pahumot. <verse number="11" style="v"/>Morag dugos katam-is ang imong mga halok, akong pangasaw-onon. <char style="add">Oo,</char> ang imong dila daw may dugos ug gatas. Ang imong bisti sama kahumot sa <char style="add">kahoyng sedro sa</char> Lebanon. <verse number="12" style="v"/>O mahal kong pangasaw-onon, sama ka sa usa ka kinandadohan nga hardin nga may tuboran. <verse number="13" style="v"/>Namunga kini ug mga pomegranata ug uban pang maayong mga bunga. <char style="add">Abunda kini sa mga pahumot nga</char> henna, nardo, <verse number="14" style="v"/>asapran, kalamo, sinamon, nagkalain-laing matang sa insenso, mira, aloe, ug uban pang labing maayong mga pahumot. <verse number="15" style="v"/>Sama ka sa usa ka tuboran diha sa hardin nga nagadagayday gikan sa mga bukid sa Lebanon.</para>
  <para style="sp">Ang Babaye</para>
  <para style="p">
    <verse number="16" style="v"/>Lihok kamo hanging amihan ug hanging habagat! Huypi ninyo ang akong hardin aron mangalimyon ang kahumot niini. Paanhia sa iyang hardin ang akong hinigugma ug pakan-a siya sa labing maayong mga bunga niini.</para>
  <chapter number="5" style="c"/>
  <para style="sp">Ang Lalaki</para>
  <para style="p">
    <verse number="1" style="v"/>Ania na ako sa akong hardin, mahal kong pangasaw-onon. Nanguha ako sa akong mira ug mga pahumot. Mikaon ako sa akong dugos ug miinom sa akong bino ug gatas.</para>
  <para style="sp">Mga Babaye sa Jerusalem</para>
  <para style="p">Kamo nga nagahinigugmaay, magkaon kamo ug mag-inom.</para>
  <para style="sp">Ang Babaye</para>
  <para style="p">
    <verse number="2" style="v"/>Natulog ako apan nagmata ang akong hunahuna. Nadungog ko nga nanuktok ang akong hinigugma. Miingon siya, “Pasudla ako, O mahal ko nga labihan katahom. Kay nabasa sa yamog ang akong ulo.” <verse number="3" style="v"/><char style="add">Apan miingon ako,</char> “Nahubo ko na ang akong bisti, sul-obon ko pa ba kini pag-usab? Nakapanghimasa na ako sa akong mga tiil, hugawan ko pa ba kini pag-usab?” <verse number="4" style="v"/>Gikuot sa akong hinigugma ang trangka <char style="add">sa pultahan</char>, ug nagkuba-kuba ang akong dughan sa kalipay. <verse number="5" style="v"/>Mibangon ako aron ablihan ang pultahan alang kaniya, ug samtang gikuptan ko ang trangka, mitulo gikan sa akong mga tudlo ang mira. <verse number="6" style="v"/>Giablihan ko ang akong hinigugma, apan wala na siya. Nasubo ako sa iyang pagbiya. Gipangita ko siya, apan wala ko siya makita. Gitawag ko siya, apan wala siya motubag. <verse number="7" style="v"/>Nakita ako sa mga guwardya samtang nagpatrolya sila sa siyudad. Gikulata nila ako, ug nasamdan ako. Gikuha pa nila ang akong kupo. <verse number="8" style="v"/>Kamong mga babaye sa Jerusalem, panumpa kamo nga kon makita ninyo ang akong hinigugma, sultihan ninyo siya nga nagsakit ako tungod sa gugma.</para>
  <para style="sp">Ang mga Babaye sa Jerusalem</para>
  <para style="p">
    <verse number="9" style="v"/>O labing matahom nga babaye, unsa may anaa sa imong hinigugma nga nakapahimo kaniyang mas maayo kaysa uban, nga gipapanumpa mo man gayod kami?</para>
  <para style="sp">Ang Babaye</para>
  <para style="p">
    <verse number="10" style="v"/>Guwapo ug himsog ang akong hinigugma. Madanihon siya, ug walay sama kaniya sa liboan ka mga kalalakin-an. <verse number="11" style="v"/>Sama kabililhon sa bulawan ang iyang ulo. Kulot ang iyang buhok ug sama kini kaitom sa uwak. <verse number="12" style="v"/>Ang iyang mata daw pareha katahom sa mata sa salampati nga daw gatas kaputi, nga anaa daplin sa suba. Ug pareha kini katahom sa mahalong mga bato. <verse number="13" style="v"/>Ang iyang mga aping humot sama sa usa ka hardin nga puno sa mga tanom nga ginahimong pahumot. Ang iyang mga ngabil daw mga bulak sa liryo diin nagatulo ang mira. <verse number="14" style="v"/>Ang iyang mga bukton morag mga tubo nga bulawan nga gidekorasyonan ug mahalong mga bato. Ang iyang lawas sama ka hamis sa bangkil sa elepante nga gidekorasyonan ug <char style="add">mga mahalong bato nga</char> safiro. <verse number="15" style="v"/>Ang iyang mga paa ug batiis daw mga haligi nga marmol nga gipatindog sa tungtonganan nga purong bulawan. Pagkaanindot niyang tan-awon, sama siya sa mga kahoyng sedro sa Lebanon. <verse number="16" style="v"/>Lami halokan ang iyang ngabil ug makadani gayod siya kaayo. Siya ang akong hinigugma, O mga babaye sa Jerusalem. Siya ang akong amigo.</para>
  <chapter number="6" style="c"/>
  <para style="sp">Ang mga Babaye sa Jerusalem</para>
  <para style="p">
    <verse number="1" style="v"/>O labing matahom nga babaye, hain na ang imong hinigugma? Diin siya paingon kay tabangan ka namo sa pagpangita kaniya?</para>
  <para style="sp">Ang Babaye</para>
  <para style="p">
    <verse number="2" style="v"/>Miadto ang akong hinigugma sa iyang hardin nga puno sa mga tanom nga ginahimong pahumot. Pasabsabon niya didto <char style="add">ang iyang mga kahayopan</char>, ug manguha siya ug mga liryo. <verse number="3" style="v"/>Akoa siya ug ako iya usab. Ginapasabsab niya <char style="add">ang iyang mga kahayopan</char> diha sa mga liryo.</para>
  <para style="sp">Ang Lalaki</para>
  <para style="p">
    <verse number="4" style="v"/>Pagkatahom mo, mahal ko. Sama ikaw katahom sa siyudad sa Tirza ug sa Jerusalem. Madanihon ka gayod sama sa mga sundalo nga may mga bandera. <verse number="5" style="v"/>Ayaw ako tan-awa kay madani ako kanimo. Ang imong buhok daw panon sa mga kanding nga nanglugsong gikan sa <char style="add">Bukid sa</char> Gilead. <verse number="6" style="v"/>Ang imong mga ngipon sama <char style="add">kaputi</char> sa karnero nga bag-o lang gikaligoan. Walay nakulang niini ug maayo ang pagkaplastar niini. <verse number="7" style="v"/>Ang imong nawong nga natabonan sa belo daw sama sa <char style="add">prutas sa</char> pomegranata <char style="add">nga mapula-pula</char>.</para>
  <para style="p">
    <verse number="8" style="v"/>Bisan may 60 pa ako ka mga asawa nga rayna, 80 ka mga asawa nga sulugoon, ug mga dalaga nga dili maihap, <verse number="9" style="v"/>usa ra gayod ang akong hinigugma. Pinasahi gayod siya ug wala gayoy ikasaway diha kaniya. Siya lang gayod ang anak nga babaye sa iyang inahan ug paborito siya niini. Kon makita siya sa mga babaye ginapasidunggan nila siya, ug bisan ang mga rayna ug ang mga asawa nga sulugoon nakadayeg kaniya. <verse number="10" style="v"/><char style="add">Miingon sila,</char> “Kinsa kining daw nagasubang nga adlaw ang katahom? Matahom siya sama sa bulan, ug maanyag sama sa adlaw. Madanihon kaayo siya sama sa mga sundalo nga may mga bandera.”</para>
  <para style="p">
    <verse number="11" style="v"/>Milugsong ako sa mga tamnanan sa kahoy nga almond sa pagtan-aw sa bag-ong mga tanom nga nanubo sa lugut. Gitan-aw ko kon nanalingsing na ang mga ubas ug kon namulak na ang mga pomegranata. <verse number="12" style="v"/>Sa akong hilabihan nga kalipay, gibati ko nga daw nagsakay ako sa harianong karwahe uban sa akong hinigugma.</para>
  <para style="sp">Ang mga Babaye sa Jerusalem</para>
  <para style="p">
    <verse number="13" style="v"/>Balik, dalaga sa Shulam. Balik aron masud-ongan ka namo pag-ayo.</para>
  <para style="sp">Ang Lalaki</para>
  <para style="p">Nganong gusto man gayod ninyong makita ang dalaga sa Shulam nga mosayaw taliwala sa ubang mga mananayaw?</para>
  <chapter number="7" style="c"/>
  <para style="p">
    <verse number="1" style="v"/>O babaye nga dungganon, pagkatahom sa imong mga tiil nga may sandalyas. Pagkaanindot sa mga kurba sa imong mga paa. Daw mga alahas kini nga hinimo sa hanas nga artesano.<note caller="+" style="f"><char style="fr" closed="false">7:1 </char><char style="fq" closed="false">artesano</char><char style="fqa" closed="false">: </char><char style="ft" closed="false">Tawong hanas nga tigbuhat ug nindot nga mga butang sama sa mga alahas, tibod, ug uban pang mga butang nga hinimo gikan sa metal, mahalong bato, ug uban pa.</char></note> <verse number="2" style="v"/>Ang imong pusod daw kopa nga dili makabsan ug lami nga bino. Ang imong hawak daw binugkos nga trigo nga nalibotan sa mga liryo. <verse number="3" style="v"/>Ang imong dughan daw kaluha nga lating lagsaw. <verse number="4" style="v"/>Ang imong liog daw tore nga hinimo gikan sa mga bangkil sa elepante. Ang imong mga mata sama <char style="add">katin-aw</char> sa kaligoanan sa Heshbon, sa may pultahan sa Bet Rabim. Ang imong ilong daw ang bantayanang tore sa Lebanon nga nagaatubang sa Damascus. <verse number="5" style="v"/>Ang imong ulo sama <char style="add">katahom sa Bukid</char> sa Carmel. Ang imong buhok sama <char style="add">kanindot</char> sa mahalong panapton. Nabihag ang hari sa katahom niini.</para>
  <para style="p">
    <verse number="6" style="v"/>Pagkatahom mo, mahal ko. Makawili ka. <verse number="7" style="v"/>Ang imong barog sama sa kahoy nga palma, ug ang imong dughan daw sa nagpungpong nga bunga niini. <verse number="8" style="v"/>Miingon ako, “Mosaka ako sa palma ug mohawid sa mga bunga niini.” O, ang imong dughan daw sa pungpong sa ubas ug ang kahumot sa imong gininhawa sama sa mansanas. <verse number="9" style="v"/>Ang imong halok sama katam-is sa duga sa ubas. Kini nga duga sa ubas nagadagayday sa hinay-hinay sa baba ug ngipon sa akong hinigugma.</para>
  <para style="sp">Ang Babaye</para>
  <para style="p">
    <verse number="10" style="v"/>Iya ako sa akong hinigugma ug ako lang ang iyang ginahandom. <verse number="11" style="v"/>Dali, mahal ko, moadto kita sa uma, ug matulog kita taliwala sa mga bulak nga henna.<note caller="+" style="f"><char style="fr" closed="false">7:11 </char><char style="fq" closed="false">mga bulak nga henna</char><char style="fqa" closed="false">: </char><char style="ft" closed="false">o, </char><char style="fqa" closed="false">mga lungsod.</char></note> <verse number="12" style="v"/>Mamangon kitag sayo ug atong tan-awon kon nanalingsing na ba ang ubas, ug namukhad na ba ang mga bulak niini. Tan-awon ta usab kon namulak na ba ang pomegranata, ug didto ihatag ko kanimo ang akong gugma. <verse number="13" style="v"/>Nangalimyon ang kahumot sa <char style="add">tanom nga</char> mandragora, ug ibabaw sa atong pultahan anaa ang tanang piniling mga butang, daan ug bag-o nga gitagana ko alang kanimo, mahal ko.</para>
  <chapter number="8" style="c"/>
  <para style="p">
    <verse number="1" style="v"/>Kon sama pa lang unta ikaw sa akong igsoon nga gipasuso sa akong inahan, hagkan ko ikaw bisan asang lugara ug walay maghunahuna ug malisya kanako. <verse number="2" style="v"/>Dad-on ko ikaw sa balay sa akong inahan, ug didto tudloan mo ako <char style="add">mahitungod sa gugma</char>.<note caller="+" style="f"><char style="fr" closed="false">8:2 </char><char style="fq" closed="false">mo ako… gugma</char><char style="fqa" closed="false">: </char><char style="ft" closed="false">o, </char><char style="fqa" closed="false">ako sa akong inahan.</char></note> Paimnon ko ikaw sa mahumot nga bino nga gikan sa akong <char style="add">prutas nga</char> pomegranata. <verse number="3" style="v"/>Unlanan ko ang imong walang bukton ug ang imong tuong bukton nagagakos kanako.</para>
  <para style="p">
    <verse number="4" style="v"/>Kamong mga babaye sa Jerusalem, panumpa kamo nga dili ninyo pukawon ang gugma kon dili pa ang hustong panahon.</para>
  <para style="sp">Mga Babaye sa Jerusalem</para>
  <para style="p">
    <verse number="5" style="v"/>Kinsa ba kining nagapadulong dinhi gikan sa kamingawan nga nagasandig sa iyang hinigugma?</para>
  <para style="sp">Ang Babaye</para>
  <para style="p">Gipukaw ko ang imong pagbati didto ilalom sa punoan sa mansanas, diin ikaw natawo. <verse number="6" style="v"/>Tipigan mo ako kanunay diha sa imong kasingkasing sama sa singsing nga anaa kanunay sa imong tudlo. Ipakita nga ako lamang gayod ang imong gihigugma. Ug sama nga ang lubnganan dili mapugngan <char style="add">sa pagdawat sa mga patay</char>, dili usab mapugngan ang kainit sa pagbati. <verse number="7" style="v"/>Dili kini mapalong bisan sa daghang tubig. Bisag bahaan pa kini, dili gihapon kini mapalong. Dili kini mapalit bisag ibayad pa sa tawo ang tanan niyang bahandi.</para>
  <para style="sp">Ang mga Igsoong Lalaki sa Babaye</para>
  <para style="p">
    <verse number="8" style="v"/>May igsoon kami nga babaye nga batan-on pa ug wala pa mamukol. Unsay among buhaton kon may makagusto kaniya? <verse number="9" style="v"/>Putli man siya o dili, panalipdan namo siya.<note caller="+" style="f"><char style="fr" closed="false">8:9 </char><char style="ft" closed="false">sa literal, </char><char style="fqa" closed="false">Kon paril siya, patindogan namo siya ug tore nga pilak. Kon pultahan siya, himoan namo siya ug sira gikan sa tabla nga sedro.</char></note></para>
  <para style="sp">Ang Babaye</para>
  <para style="p">
    <verse number="10" style="v"/>Putli ako.<note caller="+" style="f"><char style="fr" closed="false">8:10 </char><char style="fq" closed="false">Putli ako</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Paril ako.</char></note> Ang akong dughan daw mga tore, ug kontento ang akong hinigugma kanako.</para>
  <para style="p">
    <verse number="11" style="v"/>May ubasan si Solomon sa Baal Hamon nga gipaarkilahan niya sa mga mag-uuma didto. Ang matag usa kanila nagahatag ug 1,000 ka buok nga pilak ingon nga bahin niya sa abot sa ubasan. <verse number="12" style="v"/>Ikaw ang magbuot sa imong ubasan, Solomon. Imo ang 1,000 ka buok nga pilak ug ila sa mga mag-uuma ang 200 ka buok nga pilak. Apan ako ang magbuot sa akong ubasan.</para>
  <para style="sp">Ang Lalaki</para>
  <para style="p">
    <verse number="13" style="v"/>
    <char style="add">O mahal ko,</char> nga anaa sa hardin, namati sa imong tingog ang imong mga higala, padungga usab ako sa imong tingog.</para>
  <para style="sp">Ang Babaye</para>
  <para style="p">
    <verse number="14" style="v"/>Pagdali ug anhi <char style="add">dinhi kanako</char>, mahal ko. Dagan sama katulin sa usa ngadto sa mga bukid sa mga pahumot.</para>
</usx>
