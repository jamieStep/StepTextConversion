<?xml version="1.0" encoding="UTF-8"?>
<usx version="2.6">
  <book code="2TH" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">2 Tesalonica</para>
  <para style="toc1">Ang Ikaduhang Sulat ni Pablo sa mga Taga-Tesalonica</para>
  <para style="toc2">2 Tesalonica</para>
  <para style="toc3">2 Tes.</para>
  <para style="mt2">Ang Ikaduhang Sulat ni Pablo sa mga</para>
  <para style="mt1">Taga-Tesalonica</para>
  <chapter number="1" style="c"/>
  <para style="p">
    <verse number="1" style="v"/>
    <char style="add">Ako</char> si Pablo, <char style="add">uban</char> ni Silas ug ni Timoteo <char style="add">nangumusta</char> kaninyo nga mga tumutuo diha sa Tesalonica, <char style="add">kamo nga nahiusa</char> sa atong Dios nga Amahan ug kang Ginoong Jesu-Cristo.</para>
  <para style="p">
    <verse number="2" style="v"/>
    <char style="add">Hinaut nga madawat</char> ninyo ang grasya ug kalinaw gikan sa Dios nga Amahan ug kang Ginoong Jesu-Cristo.</para>
  <para style="s1">Ang Pagbalik ni Cristo</para>
  <para style="p">
    <verse number="3" style="v"/>Mga igsoon <char style="add">kang Cristo</char>, nagapasalamat kami kanunay sa Dios tungod kaninyo. Ug angay gayod nga magpasalamat kami kanunay kaniya, kay nagadugang ang inyong pagtuo <char style="add">kang Cristo</char> ug ang inyong paghinigugmaay sa usag usa. <verse number="4" style="v"/>Busa gipasigarbo namo kamo sa mga tumutuo sa ubang mga dapit. Ginasugilon namo kanila nga giantos ninyo ang bisan unsa nga paglutos ug kalisod, ug nagapadayon gihapon kamo sa inyong pagtuo.</para>
  <para style="p">
    <verse number="5" style="v"/>Kini nagapamatuod nga matarong ang paghukom sa Dios, tungod kay ang inyong mga pag-antos tungod ug alang sa iyang gingharian gamiton niya sa pagpamatuod nga kamo angayan gayod nga mosulod sa iyang gingharian. <verse number="6" style="v"/>Kay kon unsa ang matarong mao gayod ang buhaton sa Dios. Paantuson niya ang mga nagapaantos kaninyo. <verse number="7" style="v"/>Ug kamo nga nagaantos papahulayon niya uban kanamo. Mahitabo unya kini sa pagbalik ni Ginoong Jesus gikan sa langit uban sa iyang gamhanang mga anghel. <verse number="8" style="v"/>Sa iyang palibot may nagadilaab nga kalayo, ug silotan niya ang mga tawo nga wala moila sa Dios ug wala motuman sa Maayong Balita mahitungod sa atong Ginoong Jesus. <verse number="9" style="v"/>Silotan sila sa walay kataposang kalaglagan, ug mahimulag sila sa Ginoo ug dili gayod nila makita ang iyang kahibulongang gahom. <verse number="10" style="v"/>Kini mahitabo unya sa adlaw nga moabot ang Ginoo. Ug pagadayegon si Jesus sa iyang mga katawhan nga mao ang tanan nga nagtuo kaniya. Kamo usab mahimong kauban nila, kay nagtuo man kamo sa pulong sa Dios nga among giwali kaninyo.</para>
  <para style="p">
    <verse number="11" style="v"/>Mao kini ang hinungdan nga nagaampo kami kanunay alang kaninyo. Giampo namo sa Dios nga tabangan niya kamo nga mahimong takos ingon nga iyang mga tinawag. Ug giampo usab namo nga pinaagi sa iyang gahom mahimo ninyo ang tanang maayo nga gitinguha ninyong buhaton tungod sa inyong pagtuo kaniya. <verse number="12" style="v"/>Kay pinaagi niini, madayeg ang atong Ginoong Jesus tungod kaninyo, ug kamo madayeg usab tungod kaniya. Kini mahitabo tungod sa kalooy sa atong Dios ug ni Ginoong Jesu-Cristo.</para>
  <chapter number="2" style="c"/>
  <para style="s1">Ang mga Butang nga Mahitabo sa Dili pa Moabot ang Ginoo</para>
  <para style="p">
    <verse number="1" style="v"/>Karon mga igsoon, mahitungod sa pagbalik sa atong Ginoong Jesu-Cristo ug sa atong panagtigom sa pagtagbo kaniya, nagapakilooy kami kaninyo <verse number="2" style="v"/>nga dili kamo malibog o mabalaka tungod sa mga tawo nga nagaingon nga ang Ginoo miabot na. Bisan pag moingon sila nga mao kadto ang gisulti sa Espiritu <char style="add">Santo</char> kanila, o bisan pag moingon sila nga nadunggan nila, o nabasahan nila ang among sulat, ayaw gayod kamo pagtuo kanila. <verse number="3" style="v"/>Ayaw gayod kamo pagpalimbong kanila bisan unsa pa ang ilang isulti. Tungod kay sa dili pa moabot ang Ginoo, ang mga tawo mosupak sa Dios ug motungha ang tawong daotan nga daan nang gitakda nga laglagon. <verse number="4" style="v"/>Batokan niya ang tanan nga giila o gisimba sa mga tawo ingon nga dios. Ug ipaila niya ang iyang kaugalingon nga siya ang labaw sa tanan. Molingkod siya sa sulod sa templo sa Dios ug moingon nga siya ang Dios.</para>
  <para style="p">
    <verse number="5" style="v"/>Dili ba gisultihan ko na man kamo niini kaniadto sa diha pa ako uban kaninyo? <verse number="6" style="v"/>Ug nasayod usab kamo kon unsa ang nakapugong kaniya karon sa pagtungha. Apan moabot gayod siya kon panahon na niya. <verse number="7" style="v"/>Tinuod nga karon may mga nagasupak na sa Dios, apan kon unsa gayod ang buhaton niadtong tawong daotan wala pa kini masayri karon. Kon unsa man ugaling ang iyang buhaton dili pa kini mahitabo hangtod dili pa makuha ang nakapugong sa iyang pag-anhi. <verse number="8" style="v"/>Apan kon makuha na kini, magpakita na siya. Apan sa pag-abot ni Ginoong Jesus laglagon niya kining tawong daotan. Puohon niya kini pinaagi lang sa iyang huyop. <verse number="9" style="v"/>Kon mopakita na kining tawong daotan, gamiton niya ang gahom ni Satanas. Ug maghimo siya sa tanang matang sa mga milagro ug mga buhat nga kahibulongan nga morag gikan sa Dios, <verse number="10" style="v"/>ug gamiton niya ang uban pa nga pamaagi aron malimbongan ang mga nangawala. Mao kini ang ilang dangatan tungod kay dili sila mohigugma sa kamatuoran nga mao unta ang makaluwas kanila. <verse number="11" style="v"/>Tungod niini gipasagdan sa Dios nga malimbongan sila aron nga motuo sila sa bakak, <verse number="12" style="v"/>aron masilotan silang tanan nga nagasalikway sa kamatuoran ug nalipay sa pagpakasala.</para>
  <para style="s1">Gipili Kamo aron Maluwas gikan sa Silot</para>
  <para style="p">
    <verse number="13" style="v"/>Mga igsoon, nagapasalamat kami kanunay sa Dios tungod kaninyo nga mga gihigugma sa Ginoo. Ug angay kaming magpasalamat kaniya tungod kay gipili na kamong daan sa Dios nga maluwas<note caller="+" style="f"><char style="fr" closed="false">2:13 </char><char style="fq" closed="false">maluwas</char><char style="fqa" closed="false">: </char><char style="ft" closed="false">Tan-awa ang pulong nga “kaluwasan” sa Lista sa mga Pulong sa luyo.</char></note> pinaagi sa gahom sa Espiritu <char style="add">Santo</char> nga nagahinlo sa inyong kinabuhi ug pinaagi sa inyong pagtuo sa kamatuoran. <verse number="14" style="v"/>Gitawag kamo sa Dios pinaagi sa Maayong Balita nga among gisangyaw kaninyo, ug aron nga makaambit kamo sa kadungganan sa atong Ginoong Jesu-Cristo. <verse number="15" style="v"/>Busa mga igsoon, pagmalig-on kamo ug ampingi ninyo ug maayo ang among mga gitudlo sa dihang diha pa kami uban kaninyo, lakip ang among gihisgotan sa among sulat kaninyo.</para>
  <para style="p">
    <verse number="16-17" style="v"/>Hinaut nga ang atong Ginoong Jesu-Cristo mismo ug ang atong Dios nga Amahan mao ang magdasig ug maglig-on kaninyo aron maayo kanunay ang inyong mabuhat ug masulti. Gihigugma kita sa Dios, ug tungod sa iyang grasya dasigon niya kita sa walay kataposan, ug hatagan niya kita ug lig-on nga paglaom.</para>
  <chapter number="3" style="c"/>
  <para style="s1">Pag-ampo Kamo alang Kanamo</para>
  <para style="p">
    <verse number="1" style="v"/>Karon, mga igsoon, pag-ampo kamo alang kanamo, nga ang pulong sa Ginoo mokaylap sa uban pa nga mga dapit ug dawaton sa mga tawo uban ang pagpasalamat sa Dios sama sa inyong gibuhat. <verse number="2" style="v"/>Iampo usab ninyo nga ilikay kami sa Dios sa mga tawong daotan; tungod kay dili ang tanan nagatuo <char style="add">sa among giwali</char>.</para>
  <para style="p">
    <verse number="3" style="v"/>Apan kasaligan ang Ginoo. Lig-onon niya kamo ug panalipdan aron dili kamo mahilabtan ni Satanas. <verse number="4" style="v"/>Tungod sa Ginoo, nagasalig kami nga gituman ninyo ang among mga gisugo kaninyo ug mag-padayon kamo sa pagbuhat niini.</para>
  <para style="p">
    <verse number="5" style="v"/>Hinaut nga tultolan kamo sa Ginoo nga makita kaninyo ang gugma sa Dios ug ang pagkamainantuson ni Cristo.</para>
  <para style="s1">Pasidaan Batok sa mga Tapolan</para>
  <para style="p">
    <verse number="6" style="v"/>Mga igsoon, sumala sa gahom nga gihatag kanamo ni Ginoong Jesu-Cristo, nagasugo kami kaninyo nga dili kamo makig-uban sa atong mga igsoon nga tapolan ug wala magsunod sa among gitudlo kaninyo. <verse number="7" style="v"/>Nasayran na ninyo nga kinahanglan sundon ninyo ang among gibuhat. Sa diha pa kami kaninyo wala kami magtinapolan. <verse number="8" style="v"/>Wala kami modawat ug pagkaon gikan kaninyo nga wala namo bayri. Adlaw ug gabii naghago kami aron dili kamo mabug-atan sa pag-atiman kanamo. <verse number="9" style="v"/>Gibuhat namo kini, dili tungod kay wala kamiy katungod sa pagpangayo ug tabang gikan kaninyo alang sa among mga kinahanglanon, kondili gusto namo nga mahimong inyong panig-ingnan. <verse number="10" style="v"/>Sa diha pa kami uban kaninyo, nagaingon kami nga si bisan kinsa nga dili motrabaho, dili pakan-on.</para>
  <para style="p">
    <verse number="11" style="v"/>Gipahinumdom namo kini tungod kay nakabalita kami nga may mga tapolan diha kaninyo nga walay laing gibuhat kondili ang pagpanghilabot sa uban. <verse number="12" style="v"/>Busa sumala <char style="add">sa katungod nga gihatag kanamo</char> ni Ginoong Jesu-Cristo, sugoon namo kanang mga tapolan nga mangita sa ilang kaugalingon nga panginabuhian, ug dili na manghilabot sa uban.</para>
  <para style="p">
    <verse number="13" style="v"/>Ug kamo, mga igsoon, ayaw kamo kaluya sa pagbuhat sa maayo. <verse number="14" style="v"/>Kon adunay dili motuman sa among gisugo pinaagi niining sulat, timan-i ninyo siya ug ayaw kamo pakig-uban kaniya, aron masayran niya nga dili husto ang iyang gibuhat. <verse number="15" style="v"/>Apan ayaw ninyo siya isipa nga kaaway, hinuon pahimangnoi siya isip igsoon <char style="add">kang Cristo</char>.</para>
  <para style="s1">Pagpanamilit</para>
  <para style="p">
    <verse number="16" style="v"/>Ang Ginoo nga tinubdan sa kalinaw mao gayod ang mohatag kanunay kaninyog kalinaw sa bisan unsa ninyong kahimtang. Ug hinaut nga ubanan niya kamong tanan.</para>
  <para style="p">
    <verse number="17" style="v"/>Karon, ako si Pablo mao na mismo ang nagsulat niining panghinaut.<note caller="+" style="f"><char style="fr" closed="false">3:17 </char><char style="ft" closed="false">Gisulat mismo ni Pablo kini aron masayran nila nga sa iya gayod naggikan kini nga sulat.</char></note> Ingon niini ang akong pamaagi sa tanan kong mga sulat.</para>
  <para style="p">
    <verse number="18" style="v"/>Panalanginan kamo ni Jesu-Cristo nga atong Ginoo.</para>
</usx>
