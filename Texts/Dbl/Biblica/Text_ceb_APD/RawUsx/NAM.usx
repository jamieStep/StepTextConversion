<?xml version="1.0" encoding="UTF-8"?>
<usx version="2.6">
  <book code="NAM" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Nahum</para>
  <para style="toc1">Nahum</para>
  <para style="toc2">Nahum</para>
  <para style="toc3">Nahum</para>
  <para style="mt1">Nahum</para>
  <chapter number="1" style="c"/>
  <para style="p">
    <verse number="1" style="v"/>Ang panag-na mahitungod sa Nineve.<note caller="+" style="f"><char style="fr" closed="false">1:1 </char><char style="fq" closed="false">Nineve</char><char style="fqa" closed="false">: </char><char style="ft" closed="false">Mao kini ang kapital sa Asiria ug nagarepresentar sa tibuok nasod sa Asiria.</char></note> Ang libro sa panan-awon ni Nahum nga taga-Elkos.</para>
  <para style="s1">Ang Kasuko sa <char style="nd">Ginoo</char> sa Nineve</para>
  <para style="p">
    <verse number="2" style="v"/>Ang <char style="nd">Ginoo</char> abobhuan ug nagapani-malos nga Dios; Ang <char style="nd">Ginoo</char> mohimo sa pagpanimalos ug puno sa kapungot. Ang <char style="nd">Ginoo</char> magapanimalos sa iyang mga kontra ug nagapahungaw sa iyang kasuko sa iyang mga kaaway. <verse number="3" style="v"/>Ang <char style="nd">Ginoo</char> dili daling masuko apan hilabihan ang iyang gahum; Ang <char style="nd">Ginoo</char> dili mobiya sa mga sad-an nga dili paga-silotan. Ang iyang pama-agi anaa sa alimpulos ug sa unos, ug ang mga panganod mga abog sa iyang tiil. <verse number="4" style="v"/>Gibadlong niya ang kadagatan ug nauga kini; Gihimo niya ang mgakasapaan nga mahimong uga. Ang Basan ug Carmel nangalaya ug ang pagpamulak sa Lebanon nahanaw. <verse number="5" style="v"/>Ang mga kabukiran nauyog sa iyang atubangan ug ang kabungtoran natunaw pahilayo kaniya. Ang kayutaan mikurog sa iyang presensya; ang kalibotan ug ang tanan nga nagpuyo niini. <verse number="6" style="v"/>Kinsay makabarug sa iyang kayugot? Kinsay makabarug sa iyang hilabihang kasuko? Ang iyang kapungot iyang gibubo sama sa kalayo. Ang mga bato nadugmok sa iyang atubangan.</para>
  <para style="p">
    <verse number="7" style="v"/>Maayo ang <char style="nd">Ginoo</char>; lig-on siya nga dalangpanan sa panahon sa kasamok, siya moatiman kaniya nga mosalig kaniya. <verse number="8" style="v"/>Apan uban sa dili mapiog nga baha iyang hatagan ug katapusan ang Nineve; iyang gukdon ang iyang mg kontra ngadto sa gingharian sa kangitngit. <verse number="9" style="v"/>Bisan unsa man ang ilang gilaraw batok sa <char style="nd">Ginoo</char> iya kining hatagan ug katapusan; ang kasamok dili kini moabut sa makaduha ka higayon. <verse number="10" style="v"/>Sila mangasangit sa mga sampinit ug mangahubog sa ilang mga bino; ut-oton sila sa kalayo sama sa ugang dagami. <verse number="11" style="v"/>Gikan kanimo Nineve, mitungha ang usa nga naglaraw ug dautan batok sa <char style="nd">Ginoo</char> ug nagplano ug dautang pamaagi.</para>
  <para style="p">
    <verse number="12" style="v"/>Mao kini ang giingon sa <char style="nd">Ginoo</char>; Bisan tuod naa silay kaabag ug daghan sila kaayo; malaglag sila ug mahanaw. Bisan tuod ug gidagmalan ko ikaw o Juda dili ko na ikaw dagmalan. <verse number="13" style="v"/>Karon bugtuon ko ang ilang yugo sa inyong mga abaga ug gisi-on ko ang ilang mga gapos pahilayo kaninyo.</para>
  <para style="p">
    <verse number="14" style="v"/>Ang <char style="nd">Ginoo</char> naghatag ug sugo mahitungod kaninyo, Nineve: Dili kamo makabaton ug kaliwatan nga magdala sa inyong pangalan. Gun-obon ko ang mga imahin ug ang mga idolo ninyo diha sa templo sa inyong dios-dios. Andamon ko ang inyong lubnganan kay wala kamoy bili.</para>
  <para style="p">
    <verse number="15" style="v"/>Tan-awa, didto sa mga kabukiran ang mga tiil nga nagdala ug maayong balita, nga nagmantala sa kalinaw! Sauloga ang inyong kapistahan, Juda, ug tumana ang inyong mga panaad. Dili na mosulong ang mga dautan kaninyo; laglagon na gayud sila sa hingpit.</para>
  <chapter number="2" style="c"/>
  <para style="s1">Ang Pagkalaglag sa Nineve</para>
  <para style="p">
    <verse number="1" style="v"/>Ang manunulong nagaabante na padulong kanimo Nineve. Guwardyahi ang kota, bantayi ang dalan, andama ang imong kaugalingon, tigoma ang tanan mong kusog! <verse number="2" style="v"/>Ang <char style="nd">Ginoo</char> mopahiuli sa katahom ni Jacob sama sa katahom sa Israel. Bisan tuod ang maglalag-lag naghimo niini nga walay kapuslanan ug nagguba sa ilang kaparasan.</para>
  <para style="p">
    <verse number="3" style="v"/>Ang mga taming sa mga kasundalohan mga pula; ug ang mga manggugubat naputos sa dagtong pula. Ang puthaw sa mga karwahe migilak sa adlaw nga sila giandam; ang bangkaw ng gikan sa Juniper giwara-wara na. <verse number="4" style="v"/>Ang mga karwahi mihaguros sa mga kadalanan, nagdali sa pagbalik-balik sa plasa. Nahisama sila sa mga nagdilaab nga sulo. Mikilab sila sama sa kilat. <verse number="5" style="v"/>Nineve mipatawag sa iyang pinili nga kasundalohan, apan nanga-pandol sila sa ilang agianan, nagdali sila sa paril sa siyudad, ang taming sa panalipod gipahimutang na. <verse number="6" style="v"/>Ang pultahan sa kasapaan nalabay sa pag-abli ug ang palasyo nangatumpag. <verse number="7" style="v"/>Gimbut-an na nga ang Nineve himoong binihag ug dad-on sa halayo. Ang iyang ulipong babaye miagulo sama sa salampati ug nagapukpok sa iyang dughan. <verse number="8" style="v"/>Nineve sama ka sa napundo nga tubig nga nagakahubas. Hunong! Hunong! Sila misinggit apan walay usa nga mibalik.</para>
  <para style="p">
    <verse number="9" style="v"/>Kawata ang plata! Kawata ang bulawan! Ang tinubdan walay katapusan. Ang kabtangan sa tanang niyang bahandi! <verse number="10" style="v"/>Gikuha na ang tanan! Gikawatan, gihukasan! Mga kasing-kasing natunaw, mga tuhod nangalusno, mga lawas nangu-rog, mga panagway nangluspad. <verse number="11-12" style="v"/>Asa na ang lungga sa mga liyon ang dapit diin gipakaon nila ang mga gagmay nga liyon. Diin ang mga bayi ug laki nga liyon miadto lakip ang gagmay nga liyon nga walay kahadlukan. Ang liyon mipatay igo sa gagmay niyang liwat ug milouok sa iyang biktima alang sa iyang pares. Gipuno niya ang iyang puloy-anan sa iyang napatay ug ang lungga sa iyang biktima. <verse number="13" style="v"/>Ako batok kanimo, nagaingon ang <char style="nd">Ginoong</char> Gamhanan. Akong sunogon ang imong karwahi inogn nga aso. Ug ang espada molamoy sa imong gagmay nga mga liyon. Dili ko ikaw binlan ug biktima sa yuta. Ang tingog sa imong mga mensahero dili na gayud mabati.</para>
  <chapter number="3" style="c"/>
  <para style="s1">Alaot ang Nineve</para>
  <para style="p">
    <verse number="1" style="v"/>Alaot ang siyudad sa dugo, puno sa bakak, puno sa kawat, walay higayon nga walay biktima. <verse number="2" style="v"/>Ang liki sa witik, ang kagay sa mga ligid, nagdagan nga mga kabayo ug makakurat nga mga karwahi. <verse number="3" style="v"/>Mihasmag nga mga kabalyero, misilaw nga mga espada, nagpangidlap nga mga bangkaw Daghan ang mga angol, nagbuy-od nga mga patayng lawas, lawas nga dili na maihap, katawhan nangapandol sa mga minatay. <verse number="4" style="v"/>Tanan tungod sa pagpatuyang sa kaulag, sa buring, nga makadani, kerida sa mubarang. Nagaulipon sa kanasuran ang iyang prostitusyon ug mga tawo sa iyang pangabat.</para>
  <para style="p">
    <verse number="5" style="v"/>Ako batok kanimo, nagaingon ang <char style="nd">Ginoo</char> nga Makagagahum. Akong ipataas ang imong saya sa imong nawong. Ako ipakita sa kanasuran ang imong pagkahubo ug ang mga gingharian sa imong kaulawan. <verse number="6" style="v"/>Ako kang labayon ug hugaw, itrato ko ikaw nga talamayon ug talan-awon sa kaulawan. <verse number="7" style="v"/>Ang tanan nga makakita kanimo mopahilayo ug moingon; Ang Nineve nalumpag na kinsa man ang magbangutan alang kaniya? Asa man ko mangita ug usa nga mohupay kanimo?</para>
  <para style="p">
    <verse number="8" style="v"/>Mas maayo pa ba ikaw sa Tebes, nahimutang Nil, uban sa tubig nga nagpalibut kaniya? Ang sapa maoy iyang panalipod, ug ang tubig maoy iyang paril. <verse number="9" style="v"/>Kusi ug ang Ehipto mao ang iyang walay Kinutobang kusog; Ang Put ug ang Libya mao ang mga kaanib. <verse number="10" style="v"/>Apan gidala siya nga binilanggo, ug mibiya sila nga binihag; ang iyang mga masuso gidugmok nga pino sa matag eskinita. Giripahan ang iyang mga tinamod, ug ang tanan niyang bantugan gipang-kadinahan. <verse number="11" style="v"/>Ikaw usab mahimong hubog; motago ikaw ug mangita ug dalangpanan batok sa kaaway. <verse number="12" style="v"/>Ang tanan nimong kota mahisama sa kahoyng igera uban sa ilang nahaunang hinog nga mga bunga; kon kini paga-uyogon, nga mangahulog sa baba sa makaon niini. <verse number="13" style="v"/>Lantawa ang imong mga tropa sila puros walay kusog. Ang ganghaan sa imong kayutaan bukas alang sa imong mga kaaway; ang kalayo milamoy sa mga rehas sa imong ganghaan.</para>
  <para style="p">
    <verse number="14" style="v"/>Pagkuhag tubig ug pangandam sa paglikos; lig-ona ang imong depensa! Trabahoa ang kolonon, igiok ang hulmahan, ayoha ang batong tisa. <verse number="15" style="v"/>Didto ang kalayo mout-ot nimo; ug ang espada moputol kanimo. Sila molamoy sama sa duot sa mga dulon. Mosanay sama sa mga apan-apan, mosanay sama sa mga dulon.</para>
  <para style="p">Midaghan kamo sama sa mga dulon! <verse number="16" style="v"/>Imong gipasanay ang gidaghanon sa mga tigpatigayon hangtud nga midaghan sila labaw pa sa mga kabituonan sa kalangitan, apan sama sa mga dulon, huboan nila ang yuta ug molupad sila pahilayo. <verse number="17" style="v"/>Ang imong mga gwardiya sama sa dulon, ang imong mga opisyales sama sa panon sa dulon nga nagpahiluna sa mga paril sa mabugnaw nga adlaw apan sa dihang mipakita ang adlaw manglupad sila, ug walay usa ang nasayud hain sila.</para>
  <para style="p">
    <verse number="18" style="v"/>Hari sa Asiria, ang imong mga magbalantay nangatulog lang; ang imong mga halangdon mihigda sa pagpahulay, ang imong katawhan nagkatibulaag sa kabukiran ng walay usa nga motigom kanila. <verse number="19" style="v"/>Walay makatambal kanimo; kay ang imong samad makamatay. Ang tanan nga makadungog sa balita mopakpak sailang mgakamot sa imong pagtumba; kay kinsa man ang wala makabati sa imong walay kinutoban nga kabangis.</para>
</usx>
