<?xml version="1.0" encoding="UTF-8"?>
<usx version="2.6">
  <book code="GAL" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Galacia</para>
  <para style="toc1">Ang Sulat ni Pablo sa mga Taga-Galacia</para>
  <para style="toc2">Galacia</para>
  <para style="toc3">Gal.</para>
  <para style="mt2">Ang Sulat ni Pablo sa mga</para>
  <para style="mt1">Taga-Galacia</para>
  <chapter number="1" style="c"/>
  <para style="p">
    <verse number="1" style="v"/>
    <char style="add">Ako</char> si apostol Pablo. <char style="add">Ang akong pagka-apostol</char> dili gikan sa tawo o pinaagi sa tawo, kondili pinaagi kang Jesu-Cristo ug sa Dios nga Amahan nga nagbanhaw kaniya gikan sa kamatayon.</para>
  <para style="p">
    <verse number="2" style="v"/>
    <char style="add">Ako</char> ug ang tanan dinhi nga mga igsoon <char style="add">kang Cristo nangumusta</char> kaninyo nga mga tumutuo diha sa mga lungsod<note caller="+" style="f"><char style="fr" closed="false">1:2 </char><char style="fq" closed="false">mga tumutuo diha sa mga lungsod</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">mga iglesia.</char></note> sa Galacia.</para>
  <para style="p">
    <verse number="3" style="v"/>
    <char style="add">Hinaut nga madawat</char> ninyo ang grasya ug kalinaw gikan sa Dios nga atong Amahan ug kang Ginoong Jesu-Cristo.</para>
  <para style="p">
    <verse number="4" style="v"/>Gihalad ni Cristo ang iyang kaugalingon aron mapasaylo kita sa atong mga sala, ug aron maluwas niya kita sa kadaotan nga nagahari dinhi sa kalibotan. Gibuhat niya kini tungod kay mao kini ang plano sa atong Dios ug Amahan. <verse number="5" style="v"/>Dalaygon ang Dios sa walay kataposan! Amen.</para>
  <para style="s1">Walay Laing Maayong Balita</para>
  <para style="p">
    <verse number="6" style="v"/>Natingala gayod ako nga sayon ra kaayo alang kaninyo ang pagtalikod gikan sa Dios nga nagtawag kaninyo pinaagi sa grasya ni Cristo ug ang pagtuo sa lain nga <char style="add">gi-ingon nilang</char> maayong balita. <verse number="7" style="v"/>Ang tinuod wala nay lain pa nga maayong balita. Nahisgotan ko kini tungod kay may mga tawo diha nga nagasamok kaninyo, kay gusto nila nga tuison ang Maayong Balita bahin kang Cristo. <verse number="8" style="v"/>Apan hinumdomi ninyo kini: bisan pag anghel nga gikan sa langit o bisan pag kami ang mosangyaw ug maayong balita nga lahi kaysa una namong gisangyaw kaninyo, tunglohon sa Dios! <verse number="9" style="v"/>Nagaingon na kami kaniadto, ug karon sublion ko, nga si bisan kinsa nga nagatudlo kaninyo ug maayong balita nga lahi kaysa inyong nadawat gikan kanamo, tunglohon sa Dios. <verse number="10" style="v"/>Ayaw kamo paghunahuna nga gusto ko lang nga dayegon ako sa tawo. Dili! Gusto ko nga ang Dios mao ang modayeg kanako. Ayaw usab kamo paghunahuna nga gusto ko lang magpauyon-uyon sa gusto sa mga tawo, kay kon mao kana ang akong gibuhat, dili ako tinuod nga alagad ni Cristo.</para>
  <para style="s1">Sa Unsa nga Paagi Nahimong Apostol si Pablo</para>
  <para style="p">
    <verse number="11" style="v"/>Gusto ko nga masayran ninyo mga igsoon, nga ang Maayong Balita nga akong gisangyaw kaninyo dili binuhat-buhat lang sa tawo. <verse number="12" style="v"/>Wala ko kini madawat gikan sa tawo, ug walay tawo nga nagtudlo niini kanako, kondili si Jesu-Cristo gayod ang nagpadayag niini kanako.</para>
  <para style="p">
    <verse number="13" style="v"/>Nadunggan ninyo ang akong mga gibuhat sa dihang nagasunod pa ako sa relihiyon sa mga Judio. Gilutos ko sa walay kalooy ang mga tumutuo sa Dios, ug gipaningkamotan ko nga laglagon silang tanan. <verse number="14" style="v"/>Ug kon bahin sa pagtuman sa among mga tulumanon sa relihiyon sa mga Judio, nalabwan ko ang kadaghanan sa akong kaedad nga mga Judio, kay gipaningkamotan ko gayod nga tumanon ang mga tulumanon sa among mga katigulangan.</para>
  <para style="p">
    <verse number="15" style="v"/>Apan gikaloy-an ako sa Dios, kay sa wala pa ako matawo gipili na niya akong daan ug gitawag <char style="add">nga moalagad kaniya</char>. <verse number="16" style="v"/>Ug sa dihang gipadayag sa Dios kanako ang iyang Anak <char style="add">nga si Jesu-Cristo</char> aron iwali siya ngadto sa mga dili Judio, wala ako magpatambag kang bisan kinsa. <verse number="17" style="v"/>Wala usab ako moadto sa Jerusalem aron makigkita sa mga apostoles nga nauna kanako; hinuon, miadto dayon ako sa Arabia, ug pagkahuman mibalik ako sa Damascus. <verse number="18" style="v"/>Pagkahuman sa tulo ka tuig, miadto ako sa Jerusalem aron makigkita kang Pedro. Duha ako ka semana uban kaniya. <verse number="19" style="v"/>Wala akoy lain nga nakita didto nga mga apostoles gawas lang kang Santiago nga igsoon sa Ginoo.</para>
  <para style="p">
    <verse number="20" style="v"/>Tinuod ang tanan kong ginasugilon niini nga sulat, ug nasayod ang Dios nga wala ako magbakak.</para>
  <para style="p">
    <verse number="21" style="v"/>Unya miadto ako sa probinsya sa Syria ug Cilicia. <verse number="22" style="v"/>Niadtong higayona wala pa ako makita sa mga tumutuo sa Judea. <verse number="23" style="v"/>Nabalitaan lang nila nga ang naglutos kanila kaniadto, nagasangyaw na karon mahitungod sa pagtuo nga kaniadto gipaningkamotan niya nga walaon. <verse number="24" style="v"/>Busa gidayeg nila ang Dios tungod sa gibuhat niya kanako.</para>
  <chapter number="2" style="c"/>
  <para style="s1">Si Pablo ug ang Uban nga mga Apostoles</para>
  <para style="p">
    <verse number="1" style="v"/>Paglabay sa 14 ka tuig, mibalik ako sa Jerusalem. Kauban ko si Barnabas, ug gidala ko usab si Tito. <verse number="2" style="v"/>Mibalik ako tungod kay nagpadayag ang Dios kanako nga kinahanglan moadto ako didto. Nakigkita ako sa mga tigdumala sa mga tumutuo, ug sa dihang kami-kami na lang, gisaysay ko kanila kon unsa ang Maayong Balita nga akong giwali sa mga dili Judio. Gibuhat ko kadto kay dili ko buot nga mahimong walay kapuslanan ang akong mga paghago kaniadto ug hangtod karon. <verse number="3" style="v"/><char style="add">Nasabtan ko nga uyon sila sa akong giwali,</char> kay bisan dili Judio si Tito nga kauban nako, wala sila mamugos nga tulion siya <char style="add">sumala sa Kasugoan ni Moises</char>. <verse number="4" style="v"/>Ang mga tawo lang nga nagpakaaron-ingnon nga mga tumutuo ang nagaingon nga kinahanglan siya nga tulion. Kadto nga mga tawo mitipon lang sa mga tumutuo aron panid-an ang atong kagawasan <char style="add">gikan sa Kasugoan ni Moises,</char> nga naangkon nato pinaagi kang Cristo Jesus. Kay gusto nila kitang pugson sa pagsunod sa maong mga sugo. <verse number="5" style="v"/>Apan wala gayod kami mosunod sa ilang gusto bisan gamay lang, aron maampingan namo alang kaninyo ang kamatuoran <char style="add">nga gitudlo</char> sa Maayong Balita.</para>
  <para style="p">
    <verse number="6" style="v"/>Ang mga kadagkoan sa mga tumutuo <char style="add">didto sa Jerusalem</char> wala gayoy gidugang sa akong gitudlo. (Hinuon walay bali kanako kon kinsa gayod sila, tungod kay sa Dios managsama lang kami.) <verse number="7" style="v"/>Imbis <char style="add">nga modugang sila sa akong gitudlo,</char> giila nila nga ako mao ang gitugyanan <char style="add">sa Dios sa pagtudlo</char> sa Maayong Balita ngadto sa mga dili Judio, sama usab kang Pedro nga gitugyanan sa pagtudlo ngadto sa mga Judio. <verse number="8" style="v"/>Kay ang Dios nga naghimo kang Pedro nga apostol alang sa mga Judio mao usab ang naghimo kanako nga apostol alang sa mga dili Judio. <verse number="9" style="v"/>Busa pagkahibalo sa mga ginaila nga mga tigdumala sa mga tumutuo, nga mao sila si Santiago, Pedro,<note caller="+" style="f"><char style="fr" closed="false">2:9 </char><char style="fq" closed="false">Pedro</char><char style="fqa" closed="false">: </char><char style="ft" closed="false">sa Griego, </char><char style="fqa" closed="false">Cefas. </char><char style="ft" closed="false">Mao usab ang ngalan ni Pedro.</char></note> ug Juan, nga gihatagan ako sa Dios niini nga buluhaton, gidawat nila kami ni Barnabas isip ilang mga kauban <char style="add">sa pagtudlo sa Maayong Balita</char>. Ug nagkauyon kami nga kami ni Barnabas <char style="add">magsangyaw</char> sa mga dili Judio ug sila sa mga Judio. <verse number="10" style="v"/>Ang ila lang gihangyo kanamo mao nga tabangan namo ang kabos <char style="add">nga mga tumutuo didto sa Jerusalem</char>. Ug mao usab kana ang akong gustong buhaton.</para>
  <para style="s1">Gibadlong ni Pablo si Pedro Didto sa Antioquia</para>
  <para style="p">
    <verse number="11" style="v"/>Unya, sa dihang didto si Pedro sa Antioquia gibadlong ko siya tungod kay sayop ang iyang gibuhat. <verse number="12" style="v"/><char style="add">Mao kini ang nahitabo:</char> sa dihang wala pa moabot ang mga tawo ni Santiago, nagakaon si Pedro kauban sa mga dili Judio nga mga tumutuo. Apan pag-abot sa mga tawo ni Santiago, mibulag siya ug dili na siya mokaon uban sa mga dili Judio, kay nahadlok siya nga basin badlongon siya sa Judio nga mga tumutuo nga nagaingon nga ang tanan nga nagatuo kang Cristo kinahanglan mosunod sa Kasugoan ni Moises.<note caller="+" style="f"><char style="fr" closed="false">2:12 </char><char style="ft" closed="false">Sumala kanila, kinahanglan ang mga sumusunod ni Cristo mosunod sa tanang mga sugo ni Moises, lakip ang mga sugo bahin sa pagkaon ug uban pa nga mga seremonya.</char></note> <verse number="13" style="v"/>Lakip ang uban nga Judio nga mga tumutuo <char style="add">didto sa Antioquia</char> misunod usab kang Pedro bisan nasayran nila nga dili daotan ang mokaon uban sa mga dili Judio. Bisan gani si Barnabas nadala usab sa ilang pagpakaaron-ingnon. <verse number="14" style="v"/>Sa dihang nakita ko nga wala sila mosunod sa kamatuoran <char style="add">nga gitudlo</char> sa Maayong Balita, gisultihan ko si Pedro atubangan sa tanan. Miingon ako kaniya, “Nganong <char style="add">gibuhat mo kadto? Sama ra nga</char> gipugos mo ang mga dili Judio sa pagsunod sa mga kasugoan sa mga Judio. Ikaw gani mismo nga Judio wala man mosunod sa mga kasugoan sa mga Judio, kondili nagakinabuhi ingon nga usa ka dili Judio.”</para>
  <para style="s1">Judio o Dili Managsama nga Maluwas kon Motuo</para>
  <para style="p">
    <verse number="15" style="v"/>Natawo kami nga mga Judio, ug lahi kami sa mga dili Judio nga <char style="add">giisip namo kaniadto nga</char> mga makasasala. <verse number="16" style="v"/>Apan karon nasayran na namo nga gipakamatarong sa Dios ang tawo pinaagi sa iyang pagtuo kang Cristo Jesus ug dili sa pagtuman sa Kasugoan <char style="add">ni Moises</char>. Busa kami usab nga mga Judio mituo kang Cristo Jesus aron pakamatarungon kami sa Dios tungod sa among pagtuo ug dili tungod sa among pagtuman sa Kasugoan. Kay wala gayoy tawo nga pakamatarungon sa Dios pinaagi sa iyang pagtuman sa Kasugoan. <verse number="17" style="v"/>Karon, kon sa among tinguha nga pakamatarungon kami sa Dios pinaagi sa among pagpakighiusa kang Cristo makita nga kami makasasala, nagkahulogan ba kini nga si Cristo nagatukmod sa pagbuhat ug sala? Dili gayod! <verse number="18" style="v"/>Apan kon balikan ko na usab ang <char style="add">pagsalig sa Kasugoan nga</char> akong gibiyaan, ako na ang nagapamatuod nga makasasala ako <char style="add">tungod kay gilapas ko ang Kasugoan</char>. <verse number="19" style="v"/>Ang tinuod, pinaagi sa Kasugoan nasayran ko nga dili nako maangkon ang pagkamatarong pinaagi sa akong pagtinguha sa pagsunod niini. Ug karon nga dili na ako ilalom sa Kasugoan, gawasnon na ako nga magkinabuhi sa Dios. <verse number="20" style="v"/>Namatay ako kauban ni Cristo sa krus. Dili na ako ang nagakinabuhi karon, kondili si Cristo na ang nagakinabuhi kanako. Ug kining kinabuhi nga akong ginakinabuhi karon mao ang resulta sa akong pagtuo sa Anak sa Dios nga nahigugma kanako ug naghalad sa iyang kinabuhi alang kanako. <verse number="21" style="v"/>Wala ko gipakawalay pulos ang kalooy sa Dios. Kay kon ang pagtuman sa Kasugoan mao ang pamaagi nga pakamatarungon sa Dios ang tawo, nan walay kapuslanan ang kamatayon ni Cristo.</para>
  <chapter number="3" style="c"/>
  <para style="s1">Ang Pagtuman sa Kasugoan o ang Pagtuo kang Cristo</para>
  <para style="p">
    <verse number="1" style="v"/>Kamo nga mga taga-Galacia, kulang ang inyong panabot! Nganong nagatuo kamo sa mga tawo nga nagalimbong kaninyo <char style="add">nga sundon gayod ninyo ang Kasugoan ni Moises</char>? Klaro ang akong giingon kaninyo kon unsa ang kahulogan sa kamatayon ni Cristo sa krus. <verse number="2" style="v"/>Dili ba nga nadawat na ninyo ang Espiritu <char style="add">Santo</char> pinaagi sa inyong pagpaminaw ug pagtuo sa Maayong Balita, ug dili tungod sa inyong pagtuman sa Kasugoan? <verse number="3" style="v"/>Tinuod gayod nga kulang ang inyong panabot. Kay sa pagsugod ninyo <char style="add">sa inyong pagtuo kang Cristo</char> misalig kamo sa tabang sa Espiritu <char style="add">Santo</char>, apan karon naghuna-huna kamo nga mahimo kamong hingpit pinaagi sa inyong kaugalingong paningkamot. <verse number="4" style="v"/>Unsa, wala bay pulos ang inyong nasinatian? Dili mahimo nga wala lang kadtoy pulos. <verse number="5" style="v"/>Dili ba nga gihatagan kamo sa Dios sa Espiritu <char style="add">Santo</char> ug pinaagi kaniya nagabuhat kamo ug mga milagro? Ug dili ba nga nadawat ninyo kini pinaagi sa inyong pagpaminaw ug pagtuo <char style="add">sa Maayong Balita</char>, ug dili tungod sa inyong pagtuman sa Kasugoan?</para>
  <para style="p">
    <verse number="6" style="v"/>Sama sa nahitabo kang Abraham. <char style="add">Sumala sa Kasulatan,</char> “Nagtuo siya sa Dios, ug tungod sa iyang pagtuo gipakamatarong siya sa Dios.”<note caller="+" style="f"><char style="fr" closed="false">3:6 </char><char style="ft" closed="false">Tan-awa usab ang <char style="xt"><ref loc="GEN 15:6">Gen. 15:6</ref></char>.</char></note> <verse number="7" style="v"/>Busa klaro nga ang mga tawo nga nagatuo sa Dios mao ang tinuod nga mga kaliwat ni Abraham. <verse number="8" style="v"/>Kaniadto pa nagaingon na ang Kasulatan nga pakamatarungon sa Dios ang mga dili Judio tungod sa ilang pagtuo kaniya. <char style="add">Sumala sa Kasulatan,</char> kining Maayong Balita gipahayag sa Dios kang Abraham. Nagaingon siya, “Panalanginan ko ang tanang mga tawo pinaagi kanimo.”<note caller="+" style="f"><char style="fr" closed="false">3:8 </char><char style="ft" closed="false">Tan-awa usab ang <char style="xt"><ref loc="GEN 12:3">Gen. 12:3</ref>; <ref loc="GEN 18:18">18:18</ref>; <ref loc="GEN 22:18">22:18</ref></char>.</char></note> <verse number="9" style="v"/>Mituo si Abraham sa pulong sa Dios ug nadawat niya ang panalangin. Busa ang tanan nga nagatuo sa Dios ginapanalanginan usab sama kang Abraham.</para>
  <para style="p">
    <verse number="10" style="v"/>Apan ang mga tawo nga nagasalig sa ilang pagtuman sa Kasugoan tinunglo na <char style="add">sa Dios</char>. Kay sumala sa Kasulatan tinunglo ang wala nagatuman sa tanan nga gipatuman sa Kasugoan.<note caller="+" style="f"><char style="fr" closed="false">3:10 </char><char style="ft" closed="false">Tan-awa usab ang <char style="xt"><ref loc="DEU 27:26">Deu. 27:26</ref></char>.</char></note> <verse number="11" style="v"/>Klaro nga wala gayoy tawo nga pakamatarungon sa Dios tungod sa iyang pagtuman sa Kasugoan. Kay <char style="add">nagaingon ang Kasulatan,</char> “Ang tawo nga gipakamatarong sa Dios tungod sa iyang pagtuo magakinabuhi <char style="add">sa walay kataposan</char>.”<note caller="+" style="f"><char style="fr" closed="false">3:11 </char><char style="ft" closed="false">Tan-awa usab ang <char style="xt"><ref loc="HAB 2:4">Hab. 2:4</ref></char>.</char></note> <verse number="12" style="v"/>Ang Kasugoan walay labot sa pagtuo, kay <char style="add">nagaingon ang Kasulatan,</char> “Ang tawo makaangkon sa kinabuhi kon matuman niya ang tanan nga gi-ingon sa Kasugoan.”<note caller="+" style="f"><char style="fr" closed="false">3:12 </char><char style="ft" closed="false">Tan-awa usab ang <char style="xt"><ref loc="LEV 18:5">Lev. 18:5</ref></char>.</char></note> <verse number="13" style="v"/>Gitunglo kita <char style="add">sa Dios</char> tungod kay dili nato matuman ang tanan nga gi-ingon sa Kasugoan. Apan gitubos kita ni Cristo gikan niining tunglo. Siya mao ang nahimong tinunglo <char style="add">sa Dios</char> alang kanato. Kay nagaingon ang Kasulatan, “Tinunglo <char style="add">sa Dios</char> si bisan kinsa nga bitayon sa kahoy.”<note caller="+" style="f"><char style="fr" closed="false">3:13 </char><char style="ft" closed="false">Tan-awa usab ang <char style="xt"><ref loc="DEU 21:23">Deu. 21:23</ref></char>.</char></note> <verse number="14" style="v"/><char style="add">Mao kini ang gibuhat sa Dios,</char> aron pinaagi kang Cristo Jesus, ang panalangin nga iyang gihatag kang Abraham mahatag usab niya sa mga dili Judio; aron nga pinaagi sa atong pagtuo madawat nato ang Espiritu <char style="add">Santo</char> nga iyang gisaad.</para>
  <para style="s1">Ang Kasugoan ug ang Saad sa Dios</para>
  <para style="p">
    <verse number="15" style="v"/>Mga igsoon, hatagan ko kamo ug usa ka panig-ingnan. Dili mahimo nga isalikway o dugangan ang kasabotan nga gipirmahan na. <verse number="16" style="v"/>Sama usab sa mga saad <char style="add">sa Dios</char> kang Abraham. Misaad ang Dios kaniya ug sa iyang kaliwat. Wala siya moingon nga may saad siya sa mga kaliwat ni Abraham nga ang buot ipasabot daghang mga tawo, kondili ang giingon niya, “Ug sa imong kaliwat.” Ang iyang gitumong usa lang ka tawo; ug kini walay lain kondili si Cristo. <verse number="17" style="v"/>Ang buot kong ipasabot mao kini: may gisaad ang Dios kang Abraham. Ug kadto nga saad gihimo sa wala pa ang Kasugoan, tungod kay mga 430 pa ka tuig ang milabay una pa gihatag sa Dios ang Kasugoan. Busa kadtong gisaad sa Dios dili mahimo nga gubaon o wad-an ug bili sa Kasugoan. <verse number="18" style="v"/>Kay kon kinahanglan pa unta nga matuman una ang Kasugoan una pa niya ihatag ang iyang saad, wala nay kapuslanan ang iyang saad kang Abraham. Apan ang tinuod nagsaad na ang Dios kang Abraham <char style="add">sa wala pa ang Kasugoan</char>.</para>
  <para style="p">
    <verse number="19" style="v"/>Kon mao kini, nganong gihatag pa man gayod ang Kasugoan? Ang Kasugoan gidugang sa Dios aron masayran sa mga tawo nga nagapakasala sila. Ug kini milungtad hangtod lang sa panahon nga miabot ang kaliwat <char style="add">ni Abraham</char> nga gitumong sa Dios sa iyang saad. Gihatag sa Dios ang Kasugoan pinaagi sa iyang mga anghel, ug sila ang naghatag niini sa mga tawo pinaagi sa tigpataliwala. <verse number="20" style="v"/><char style="add">Apan ang saad dili ingon niana.</char> Wala kini ihatag sa Dios pinaagi sa tigpataliwala o uban sa mga anghel, kondili nagainusara lang siya.</para>
  <para style="p">
    <verse number="21" style="v"/>Karon, basig maghunahuna kamo nga ang Kasugoan supak diay sa mga saad sa Dios. Dili! Kay kon gihatag ang Kasugoan aron makahatag ug kinabuhi <char style="add">nga walay kataposan,</char> kana na lang unta ang pamaagi sa Dios aron pakamatarungon niya kita. <verse number="22" style="v"/>Apan ang Kasulatan nagaingon hinuon nga ang tanang mga tawo naulipon sa sala. Busa ang mga nagatuo kang Jesu-Cristo mao lang ang makaangkon sa gisaad sa Dios.</para>
  <para style="p">
    <verse number="23" style="v"/>Sa dihang wala pa ang gitawag nga pagtuo <char style="add">kang Cristo,</char> nahisama kita sa piniriso. Ang Kasugoan mao ang nagpriso kanato hangtod nga miabot si Cristo ug mituo na kita kaniya. <verse number="24" style="v"/>Ang Kasugoan nahisama sa usa ka yaya nga nagaatiman kanato hangtod sa pag-abot ni Cristo, aron pinaagi sa atong pagtuo <char style="add">kaniya</char> pakamatarungon kita. <verse number="25" style="v"/>Ug tungod kay anaa na ang gitawag nga pagtuo, dili na kita ilalom sa pag-atiman sa yaya <char style="add">nga mao ang Kasugoan</char>.</para>
  <para style="p">
    <verse number="26" style="v"/>Kamong tanan mga anak na sa Dios tungod sa inyong pagtuo kang Cristo Jesus. <verse number="27" style="v"/>Ug gibautismohan kamo isip timailhan nga kamo anaa na kang Cristo. Kon sa bisti pa, gisul-ob na ninyo si Cristo. <verse number="28" style="v"/>Karon managsama na lang ang mga Judio ug ang mga dili Judio, ang mga ulipon ug ang mga dili ulipon, ang mga lalaki ug ang mga babaye. Kitang tanan managsama na lang tungod kay kita anaa na kang Cristo Jesus. <verse number="29" style="v"/>Ug tungod kay kamo iya na ni Cristo, mga kaliwat kamo ni Abraham, ug kon unsa ang gisaad sa Dios kang Abraham madawat usab ninyo.</para>
  <chapter number="4" style="c"/>
  <para style="p">
    <verse number="1" style="v"/>Samtang bata pa ang manununod, sama lang siya sa ulipon bisan tinuod nga siya ang tag-iya sa tanan nga kabtangan. <verse number="2" style="v"/>May mga tawo nga gisaligan nga mag-atiman kaniya ug sa iyang mga kabtangan hangtod sa panahon nga gitagal sa iyang amahan. <verse number="3" style="v"/>Kita sama usab niana kaniadto sa wala pa kita masayod bahin sa pagtuo.<note caller="+" style="f"><char style="fr" closed="false">4:3 </char><char style="fq" closed="false">sa wala pa kita masayod bahin sa pagtuo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">sa bata pa kita.</char></note> Giulipon kita sa kalibotanon nga mga gawi. <verse number="4" style="v"/>Apan pag-abot sa panahon nga gitagal sa Dios, gipadala niya dinhi sa kalibotan ang iyang anak. Gipakatawo siya sa usa ka babaye ug nagkinabuhi ilalom sa Kasugoan <verse number="5" style="v"/>aron tuboson ang tanan nga anaa ilalom sa Kasugoan, aron kita mahimong anak sa Dios.</para>
  <para style="p">
    <verse number="6" style="v"/>Ug tungod kay kita mga anak man sa Dios, gipadala niya ang Espiritu sa iyang Anak nganhi sa atong mga kasingkasing. Mao kana nga makatawag na kita sa Dios ug “Amahan.” <verse number="7" style="v"/>Busa karon, dili na kita mga ulipon kondili mga anak sa Dios. Ug tungod kay kita mga anak na sa Dios, manununod kita sa iyang <char style="add">gisaad nga</char> mga panulondon.</para>
  <para style="s1">Ang Kabalaka ni Pablo alang sa mga Taga-Galacia</para>
  <para style="p">
    <verse number="8" style="v"/>Sa dihang wala pa kamo makaila sa Dios, mga ulipon kamo sa mga dios-dios. <verse number="9" style="v"/>Apan karon nga naila na ninyo ang Dios (o mas maayo siguro kon moingon ako, karon nga naila na kamo sa Dios <char style="add">ingon nga iyang mga anak</char>), nganong gusto pa man ninyong mobalik sa mga tulumanon nga walay kapuslanan? Nganong gusto na usab ninyong magpaulipon niini? <verse number="10" style="v"/>May pinasahi pa kamong mga adlaw, mga bulan, mga panahon ug mga tuig!<note caller="+" style="f"><char style="fr" closed="false">4:10 </char><char style="ft" closed="false">Gisulti kini ni Pablo tungod kay naghuna-huna sila nga kini makadugang sa kaluwasan nga ilang nadawat kang Cristo.</char></note> <verse number="11" style="v"/>Nabalaka ako nga basig ang tanan ko nga paghago diha kaninyo mahimong walay kapuslanan.</para>
  <para style="p">
    <verse number="12" style="v"/>Mga igsoon, nagapakilooy ako kaninyo nga sundon ninyo ako, kay <char style="add">bisan Judio ako, gisalikway ko ang pagtuman sa Kasugoan sa mga Judio ug</char> gisunod ko kamong mga dili Judio.</para>
  <para style="p">Wala kamoy nahimo nga daotan batok kanako. <verse number="13" style="v"/>Nasayod gayod kamo nga tungod sa akong pagsakit nakasangyaw ako sa Maayong Balita diha kaninyo sa unang higayon. <verse number="14" style="v"/>Ug bisag gingil-aran kamo sa deperensya sa akong panglawas wala ninyo ako isalikway. Gidawat ninyo ako ingon nga usa ka anghel gikan sa Dios. Gidawat ninyo ako sama nga si Cristo Jesus ang inyong gidawat. <verse number="15" style="v"/>Malipayon gayod kamo kaniadto. Apan unsa ang nahitabo kaninyo karon? Ako mismo makapamatuod nga kaniadto kon mahimo pa lang, bisan ang inyong mga mata lukaton ninyo aron ihatag kanako. <verse number="16" style="v"/>Apan karon giisip ninyo ako nga kaaway tungod kay gisugilon ko kaninyo ang kamatuoran.</para>
  <para style="p">
    <verse number="17" style="v"/>May mga tawo diha nga nagapakita nga sila nabalaka kaninyo, apan dili maayo ang ilang katuyoan. Gusto lang nila nga mabugnaw kamo kanako aron sila ang inyong dapigan. <verse number="18" style="v"/>Dili daotan kon ang ubang tawo magpakita nga sila nabalaka kaninyo bisan wala ako diha, kon maayo lang ang ilang katuyoan. <verse number="19" style="v"/><char style="add">Minahal</char> ko nga mga anak <char style="add">kang Cristo</char>, samtang naghulat ako nga ang kinabuhi ni Cristo makita diha kaninyo, sama ako sa manganakay nga nagabati. <verse number="20" style="v"/>Dako ang akong tinguha nga makig-uban kaninyo karong mga panahona aron makasulti ako pag-ayo kaninyo, kay nabalaka ako kaninyo!</para>
  <para style="s1">Ang Duha ka Anak ni Abraham</para>
  <para style="p">
    <verse number="21" style="v"/>May ipangutana ako kaninyong mga buot magpasakop sa Kasugoan. Wala ba kamo makadungog kon unsa ang gi-ingon sa Kasugoan? <verse number="22" style="v"/>Giingon didto nga si Abraham may duha ka anak nga lalaki; ang usa sa iyang ulipon <char style="add">nga si Hagar,</char> ug ang usa sa iyang asawa <char style="add">nga si Sara</char>. <verse number="23" style="v"/>Ang iyang anak sa ulipon natawo sa tawhanon nga pamaagi, apan ang anak niya sa iya gayong asawa natawo sumala sa saad sa Dios. <verse number="24" style="v"/>Kining duha ka babaye panig-ingnan sa duha ka kasabotan. Si Hagar mao ang panig-ingnan sa kasabotan nga gihatag sa Dios kang Moises sa Bukid sa Sinai. Kini walay lain kondili ang Kasugoan. Ang iyang mga anak natawo nga mga ulipon.<note caller="+" style="f"><char style="fr" closed="false">4:24 </char><char style="ft" closed="false">Ingon nga ang anak ni Hagar natawo nga ulipon, ang mga nagapailalom sa Kasugoan ulipon usab mismo niana nga Kasugoan.</char></note> <verse number="25" style="v"/>Busa si Hagar, mao ang tukmang hulagway sa Bukid sa Sinai sa Arabia. Sa ato pa, sama siya sa siyudad sa Jerusalem karon, tungod kay ang mga tawo sa Jerusalem pareho sa mga ulipon sa ilang pagtuman sa Kasugoan. <verse number="26" style="v"/>Apan si Sara dili ulipon ug siya ang panig-ingnan sa langitnon nga Jerusalem. Ug siya ang atong inahan <char style="add">tungod kay dili kita ulipon sa Kasugoan</char>. <verse number="27" style="v"/>Kay nagaingon ang Kasulatan:</para>
  <para style="q1">“Paglipay, babaye nga dili makaanak!</para>
  <para style="q1">Singgit sa kalipay, ikaw nga wala pa gayod makaagi ug kasakit sa pagpanganak.</para>
  <para style="q1">Tungod kay bisan gibiyaan ka sa imong bana, <char style="add">mobalik siya kanimo, ug</char> mas daghan pa ang imong mahimong anak kaysa babaye nga nagapuyo uban sa iyang bana.”<note caller="+" style="f"><char style="fr" closed="false">4:27 </char><char style="ft" closed="false">Tan-awa usab ang <char style="xt"><ref loc="ISA 54:1">Isa. 54:1</ref></char>.</char></note></para>
  <para style="p">
    <verse number="28" style="v"/>Mga igsoon, mga anak na kamo sa Dios sumala sa iyang saad, sama kang Isaac <char style="add">nga natawo tungod kay siya gisaad sa Dios</char>. <verse number="29" style="v"/>Kaniadto, ang <char style="add">anak ni Abraham nga</char> natawo sa tawhanon nga pamaagi naglutos sa <char style="add">anak ni Abraham nga</char> natawo pinaagi sa gahom sa Espiritu Santo. Ug mao usab kini ang nagakahitabo karon <char style="add">kanato, gilutos kita sa mga tawo nga nagapasakop sa Kasugoan</char>. <verse number="30" style="v"/>Apan unsa man ang gisulti sa <char style="add">Dios diha sa</char> Kasulatan? “Hinginli ang ulipon nga babaye ug ang iyang anak, tungod kay ang anak sa ulipon walay bahin sa panulondon sa anak sa babaye nga dili ulipon.”<note caller="+" style="f"><char style="fr" closed="false">4:30 </char><char style="ft" closed="false">Tan-awa usab ang <char style="xt"><ref loc="GEN 21:10">Gen. 21:10</ref></char>.</char></note> <verse number="31" style="v"/>Busa mga igsoon, dili kita sama sa anak sa babaye nga ulipon kondili sa babaye nga dili ulipon.</para>
  <chapter number="5" style="c"/>
  <para style="s1">Ayaw Kamo Pagpaulipon Pag-usab sa Kasugoan</para>
  <para style="p">
    <verse number="1" style="v"/>Gihatagan kita ni Cristo ug kagawasan aron dili na kita maulipon <char style="add">sa Kasugoan</char>. Busa magmalig-on kita <char style="add">sa atong pagtuo</char> ug dili na kita magpaulipon pa pag-usab.</para>
  <para style="p">
    <verse number="2" style="v"/>Hinumdomi ninyo kini, ug ako mismo, si Pablo, ang nagasulti niini kaninyo. Kon magpatuli pa kamo <char style="add">isip pagtuman sa Kasugoan,</char> gibale-wala ninyo ang gibuhat ni Cristo aron maluwas kamo. <verse number="3" style="v"/>Ug moingon ako pag-usab nga ang mga tawo nga nagatuo nga kinahanglan nga magpatuli <char style="add">aron maluwas</char>, kinahanglan nga tumanon usab nila ang tanan nga anaa sa Kasugoan. <verse number="4" style="v"/>Kon nagasalig kamo nga pakamatarungon kamo sa Dios pinaagi sa inyong pagtuman sa Kasugoan, kini nagkahulogan lang nga nahimulag kamo kang Cristo, ug wala na kamo mahilakip sa kalooy sa Dios. <verse number="5" style="v"/>Apan kita <char style="add">nga anaa kang Cristo</char> nagasalig ug nagapaabot nga pakamatarungon kita pinaagi sa atong pagtuo ug sa gahom sa Espiritu <char style="add">Santo</char>. <verse number="6" style="v"/>Tungod kay kon anaa na kita kang Cristo Jesus, dili na importante kon tinuli kita o dili. Ang atong pagtuo mao ang importante, ang pagtuo nga makita pinaagi sa atong paghigugma <char style="add">sa atong isigka-tawo</char>.</para>
  <para style="p">
    <verse number="7" style="v"/>Maayo ang inyong gibuhat kaniadto. Kinsa man ang misanta kaninyo sa pagsunod sa kamatuoran? <verse number="8" style="v"/>Dili mahimo nga ang <char style="add">Dios nga</char> nagtawag kaninyo mao usab ang misanta kaninyo <char style="add">sa pagsunod sa kamatuoran</char>. <verse number="9" style="v"/><char style="add">Kanang mga tawo nga nahisalaag kaninyo</char> sama sa patubo nga bisag gamay lang, makapatubo na sa tibuok nga minasang harina. <verse number="10" style="v"/>Apan may pagsalig gayod ako sa Ginoo nga ang akong gitudlo kaninyo mao ang inyong sundon. Ug kana nga mga tawo nga anaa diha nga nagasamok kaninyo, bisan kinsa pa kana sila, silotan sila sa Dios.</para>
  <para style="p">
    <verse number="11" style="v"/>May nagaingon nga nagatudlo kuno ako nga ang tawo kinahanglang tulion <char style="add">aron maluwas</char>. Mga igsoon, ayaw kamo pagtuo niana. Tungod kay kon tinuod kana, nganong ginalutos pa nila ako? <char style="add">Ug kon nagatudlo ako niana,</char> wala untay kapuslanan ang <char style="add">akong pagtudlo nga ang tawo maluwas pinaagi sa kamatayon ni Cristo sa</char> krus, nga alang sa uban binuang lang. <verse number="12" style="v"/>Maayo pa nga ang mga tawo nga nagasamok kaninyo <char style="add">pinaagi sa pagtudlo nga kinahanglan kamong magpatuli</char> dili lamang magpatuli kondili kapnon gayod nila ang ilang kaugalingon!</para>
  <para style="p">
    <verse number="13" style="v"/>Mga igsoon, gitawag kamo sa Dios aron mahimong gawasnon. Apan dili kamo maghunahuna nga gawasnon na kamo karon sa pagtuman sa inyong lawasnong kinaiya. Ang angay ninyong buhaton, maghigugmaay kamo ug magtinabangay. <verse number="14" style="v"/>Tungod kay ang tibuok nga Kasugoan natingob sa usa lang ka sugo: “Higugmaa ang imong isigka-tawo sama sa imong paghigugma sa imong kaugalingon.”<note caller="+" style="f"><char style="fr" closed="false">5:14 </char><char style="ft" closed="false">Tan-awa usab ang <char style="xt"><ref loc="LEV 19:18">Lev. 19:18</ref></char>.</char></note> <verse number="15" style="v"/>Apan kon manggiaway kamo sama sa mabangis nga mga mananap, pagbantay kamo kay basig maguba ninyo ang pagtuo sa usag usa.</para>
  <para style="s1">Ang Gitinguha sa Espiritu Santo Lahi kaysa Tawo</para>
  <para style="p">
    <verse number="16" style="v"/>Ang akong buot ipasabot, sunda ninyo ang Espiritu <char style="add">Santo</char> aron dili ninyo mabuhat ang daotan nga tinguha sa inyong tawhanon nga kinaiya. <verse number="17" style="v"/>Tungod kay ang tinguha sa atong tawhanon nga kinaiya supak sa tinguha sa Espiritu <char style="add">Santo</char>, ug ang tinguha sa Espiritu <char style="add">Santo</char> supak usab sa tinguha sa atong tawhanon nga kinaiya. Kining duha nagakasumpaki, busa dili nato mahimo ang atong gusto nga buhaton. <verse number="18" style="v"/>Ug kon nagapasakop kita sa Espiritu <char style="add">Santo</char>, dili kita ilalom sa Kasugoan.</para>
  <para style="p">
    <verse number="19" style="v"/>Ang mga tawo nga nagasunod lamang sa ilang tawhanon nga kinaiya maila gayod pinaagi sa ilang binuhatan: nagapakighilawas sila gawas sa kaminyoon, hugaw ug malaw-ay ang ilang mga binuhatan, <verse number="20" style="v"/>nagasimba sila sa mga dios-dios, mga mambabarang, madinumtanon, palaaway, abughoan,<note caller="+" style="f"><char style="fr" closed="false">5:20 </char><char style="fq" closed="false">abughoan</char><char style="fqa" closed="false">: </char><char style="ft" closed="false">Sa uban nga Binisaya </char><char style="fqa" closed="false">abubhoan.</char></note> masuk-anon, hakog, hinungdan sa pagbahin-bahin ug pagpundok-pundok, <verse number="21" style="v"/>masinahon, palahubog, mahigugmaon sa mga kalibotanon nga kalipay, ug uban pang gibuhat nila nga mahugaw. Giingnan ko na kamo kaniadto ug karon pasidan-an ko kamo pag-usab, nga ang mga tawo nga nagabuhat niini dili makapanunod sa gingharian sa Dios.</para>
  <para style="p">
    <verse number="22" style="v"/>Apan kini ang makita sa kinabuhi sa tawo kon ang Espiritu <char style="add">Santo</char> mao ang nagagahom kaniya: mahigugmaon siya, malipayon, may kalinaw, mainantuson, maayo sa iyang isigka-tawo, manggihatagon, kasaligan, <verse number="23" style="v"/>buotan ug makapugong sa iyang kaugalingon. Kon mao kini ang atong buhaton dili nato malapas ang mga sugo sa Dios kanato. <verse number="24" style="v"/>Gilansang na sa mga tawo nga iya na ni Cristo Jesus ang ilang tawhanon nga mga kinaiya ug tinguha didto sa krus. <verse number="25" style="v"/>Ug tungod kay gihatagan na kita ug bag-o nga kinabuhi sa Espiritu <char style="add">Santo</char>, kinahanglan nga mosunod kita kaniya. <verse number="26" style="v"/>Dili kita magpasigarbo o makig-away; ug likayan nato ang pagsinahay.</para>
  <chapter number="6" style="c"/>
  <para style="s1">Magtinabangay Kita</para>
  <para style="p">
    <verse number="1" style="v"/>Karon, mga igsoon, kon may usa kaninyo nga nahulog sa pagpakasala, kamo nga ginatultolan sa Espiritu <char style="add">Santo</char> angay motabang kaniya aron mahibalik siya sa husto nga pagkinabuhi. Apan kinahanglan buhaton ninyo kini sa malumo nga pamaagi. Ug pagbantay usab kamo sa inyong kaugalingon kay basin kon kamo makasala usab. <verse number="2" style="v"/>Pagtinabangay kamo sa inyong mga problema. Tungod kay kon mao kini ang inyong buhaton matuman ninyo ang sugo ni Cristo. <verse number="3" style="v"/>Kon may usa kaninyo nga naghuna-huna nga importante siya, nga ang tinuod wala siyay hinungdan, ginalimbongan lang niya ang iyang kaugalingon. <verse number="4" style="v"/>Ang matag usa kinahanglan gayod magsusi sa iyang kaugalingon. Ug kon makita niya nga maayo ang iyang gibuhat, malipay siya. Apan dili niya angay nga itandi ang iyang kaugalingon sa uban. <verse number="5" style="v"/>Kay ang matag usa may kaugalingong tulubagon sa iyang gibuhat.</para>
  <para style="p">
    <verse number="6" style="v"/>Ang nagdawat sa <char style="add">Kristohanon nga</char> mga pagtulon-an angay motabang ug mohatag sa nagatudlo kaniya.</para>
  <para style="p">
    <verse number="7" style="v"/>Ayaw ninyo limbongi ang inyong kaugalingon. Walay tawo nga makalimbong sa Dios. Kay kon unsa ang gipugas sa tawo mao usab ang iyang anihon. <verse number="8" style="v"/>Kon sundon nato ang atong kaugalingong gusto, madawat nato ang silot nga walay kataposan. Apan kon sundon nato ang gusto sa Espiritu <char style="add">Santo</char>, madawat nato gikan kaniya ang kinabuhi nga walay kataposan. <verse number="9" style="v"/>Busa dili kita angayng pul-an sa pagbuhat ug maayo, kay kon magpadayon kita, moabot gayod ang panahon nga madawat nato ang ganti. <verse number="10" style="v"/>Busa kon may kahigayonan, dili nato palabyon ang pagbuhat ug maayo ngadto sa tanang mga tawo, ug labi na gayod sa atong mga igsoon sa pagtuo.</para>
  <para style="s1">Ang Kataposan nga Pahimangno</para>
  <para style="p">
    <verse number="11" style="v"/>
    <char style="add">Sa kataposan nga bahin niining akong sulat,</char> ako na mismo si Pablo ang nagasulat. Tan-awa ninyo kon unsa kadagko ang mga litra. <verse number="12" style="v"/>Ang mga tawo nga nagapugos kaninyo nga magpatuli gusto lang nga magpasigarbo <char style="add">ngadto sa ilang isigka-Judio</char> nga nagasunod sila sa ilang mga seremonya. Kay nahadlok sila nga lutoson kon itudlo nila nga ang kamatayon lang gayod ni Cristo mao ang makaluwas sa tawo. <verse number="13" style="v"/>Bisan gani sila mismo nga nagpatuli wala usab nagatuman sa Kasugoan. Gusto lang nila nga magpatuli kamo aron ikapasigarbo nila nga nagasunod kamo nianang ilang seremonya. <verse number="14" style="v"/>Apan alang kanako, wala akoy lain nga ikapasigarbo kondili ang <char style="add">kamatayon sa</char> krus sa atong Ginoong Jesu-Cristo. Kay tungod sa iyang kamatayon sa krus, ang mga butang dinhi sa kalibotan wala nay bili alang kanako, ingon nga ako walay bili sa kalibotan. <verse number="15" style="v"/>Dili mahinungdanon kon natuli kita o wala, ang labing mahinungdanon mao nga kita gibag-o na sa Dios. <verse number="16" style="v"/>Hinaut nga ang tanang mga tawo nga pinili sa Dios ug nagatuman niining akong gitudlo makadawat sa kalinaw<note caller="+" style="f"><char style="fr" closed="false">6:16 </char><char style="fq" closed="false">makadawat sa kalinaw</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">hatagan ug maayong kahimtang.</char></note> ug kalooy.</para>
  <para style="p">
    <verse number="17" style="v"/>Sukad karon, ayaw na kamo paghatag kanako ug kasamok. Ang mga uwat sa akong lawas nagapamatuod nga gisunod ko ang mga sugo ni Jesus.</para>
  <para style="p">
    <verse number="18" style="v"/>Mga igsoon, hinaut nga panalanginan kamo sa atong Ginoong Jesu-Cristo. Amen.</para>
</usx>
