<?xml version="1.0" encoding="UTF-8"?>
<usx version="2.6">
  <book code="COL" style="id">- Cebuano Contemporary Bible (Ang Pulong sa Dios)</book>
  <para style="rem">Copyright © 2009, 2010, 2014 by Biblica, Inc.®</para>
  <para style="h">Colosas</para>
  <para style="toc1">Ang Sulat ni Pablo sa mga Taga-Colosas</para>
  <para style="toc2">Colosas</para>
  <para style="toc3">Col.</para>
  <para style="mt2">Ang Sulat ni Pablo sa mga</para>
  <para style="mt1">Taga-Colosas</para>
  <chapter number="1" style="c"/>
  <para style="p">
    <verse number="1" style="v"/>
    <char style="add">Ako</char> si Pablo nga nahimong apostol ni Cristo Jesus tungod sa kabubut-on sa Dios. <char style="add">Ako</char> ug si Timoteo nga atong igsoon <char style="add">kang Cristo</char> <verse number="2" style="v"/><char style="add">nangumusta</char> kaninyo diha sa Colosas, kamong mga katawhan sa Dios ug matinumanon nga mga igsoon diha kang Cristo.</para>
  <para style="p">
    <char style="add">Hinaut nga madawat</char> ninyo ang grasya ug kalinaw gikan sa Dios nga atong Amahan.</para>
  <para style="s1">Ang Pangamuyo ni Pablo alang sa mga Taga-Colosas</para>
  <para style="p">
    <verse number="3" style="v"/>Sa matag ampo namo alang kaninyo, kanunay kaming nagapasalamat sa Dios nga Amahan sa atong Ginoong Jesu-Cristo. <verse number="4" style="v"/>Kay nabalitaan namo <char style="add">nga lig-on</char> ang inyong pagtuo kang Cristo Jesus ug <char style="add">dako</char> ang inyong paghigugma sa tanang katawhan sa Dios. <verse number="5" style="v"/>Ingon kamo niini tungod kay nagapaabot man kamo sa inyong gilaoman nga gitagana alang kaninyo didto sa langit. Kining inyong gilaoman nadunggan na ninyo kaniadto sa dihang gisangyaw kaninyo ang kamatuoran, nga mao ang Maayong Balita. <verse number="6" style="v"/>Kining Maayong Balita nagapadayon pagkaylap sa tibuok kalibotan, ug daghan ang nakadawat sa bag-ong kinabuhi nga sama usab sa inyong nadawat sa dihang nasabtan ninyo ang kamatuoran mahitungod sa grasya sa Dios. <verse number="7" style="v"/>Gitudlo kini ni Epafras kaninyo. Pinangga namo siya ug sama usab siya kanamo nga alagad ni Cristo. Gipaanha namo siya diha isip puli kanamo, ug kasaligan siya nga alagad. <verse number="8" style="v"/>Siya mao ang nagsugilon kanamo mahitungod sa inyong pagkamahigugmaon tungod sa gugma nga gihatag kaninyo sa Espiritu <char style="add">Santo</char>.</para>
  <para style="p">
    <verse number="9" style="v"/>Busa sa pagkasayod namo niini, kanunay kaming nagaampo alang kaninyo. Nagahangyo kami sa Dios nga ang iyang Espiritu mohatag kaninyo sa tanang kaalam ug pagsabot aron masayran ninyo sa hingpit kon unsa ang iyang kabubut-on alang kaninyo. <verse number="10" style="v"/>Pinaagi niini, makakinabuhi kamo nga maangayan sa Ginoo, nga makahatag ug kalipay kaniya. Ug mahimo usab ninyo kanunay ang maayo, ug madugangan pa gayod ang inyong kahibalo mahitungod sa Dios. <verse number="11" style="v"/>Kay lig-onon kamo sa Dios pinaagi sa iyang kahibulongang gahom, aron nga bisan unsa ang mahitabo makalahutay kamo nga adunay kalipay. <verse number="12" style="v"/>Ug makapasalamat kamo sa Amahan tungod kay gihimo niya kamo nga takos sa pagdawat sa panulondon nga alang sa iyang mga katawhan, ang panulondon nga anaa sa kahayag. <verse number="13" style="v"/>Giluwas niya kita gikan sa gahom sa kangitngit ug gipahiluna didto sa gingharian sa iyang pinanggang Anak. <verse number="14" style="v"/>Pinaagi sa iyang Anak gitubos niya kita. Kini nagpasabot nga gipasaylo na niya ang atong mga sala.</para>
  <para style="s1">Kinsa si Cristo ug Unsa ang Iyang Gihimo</para>
  <para style="p">
    <verse number="15" style="v"/>Si Cristo mao gayod ang hulagway sa dili makita nga Dios, ug siya ang makagagahom sa tanan. <verse number="16" style="v"/>Kay pinaagi kaniya ug alang kaniya gibuhat sa Dios ang tanan nga anaa sa langit ug dinhi sa yuta, ang makita ug ang dili makita, sama sa mga <char style="add">espiritu nga</char> may kagahom o katungod, mga <char style="add">espiritu nga</char> nangulo o nagahari. <verse number="17" style="v"/>Sa wala pa ang bisan unsa nga butang, si Cristo anaa nang daan, ug pinaagi kaniya nahimutang ug nahiusa ang tanan sa ilang hustong dapit. <verse number="18" style="v"/>Siya ang ulo sa mga tumutuo<note caller="+" style="f"><char style="fr" closed="false">1:18 </char><char style="fq" closed="false">mga tumutuo</char><char style="fqa" closed="false">: </char><char style="ft" closed="false">sa Griego, </char><char style="fqa" closed="false">ekklesia (iglesia).</char></note> nga mao ang iyang lawas. Siya ang sinugdanan, ang una nga nabanhaw<note caller="+" style="f"><char style="fr" closed="false">1:18 </char><char style="fq" closed="false">una nga nabanhaw </char><char style="ft" closed="false">nga wala na mamatay pag-usab.</char></note> aron mapaila nga siya mao gayod ang una sa tanan. <verse number="19" style="v"/>Kay buot sa Dios nga Amahan nga ang kinatibuk-an sa iyang pagka-Dios makita tanan diha kang Cristo. <verse number="20" style="v"/>Ug pinaagi kang Cristo napasig-uli sa Dios ang iyang maayong relasyon sa tanan niyang binuhat, sa langit ug dinhi sa yuta. Gihimo niya kini pinaagi sa dugo<note caller="+" style="f"><char style="fr" closed="false">1:20 </char><char style="fq" closed="false">dugo</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">kamatayon.</char></note> ni Cristo sa krus.</para>
  <para style="p">
    <verse number="21" style="v"/>Kaniadto layo kamo <char style="add">sa Dios</char>, ug nahimo niya kamong mga kaaway tungod sa inyong daotang mga hunahuna ug mga binuhatan. <verse number="22" style="v"/>Apan karon napasig-uli na kamo sa Dios sa iyang kaugalingon pinaagi sa kamatayon sa tawhanong lawas ni Cristo. Karon madala na niya kamo sa iyang presensya nga walay sala, hinlo, ug walay ikasaway. <verse number="23" style="v"/>Apan kinahanglan nga magpadayon kamong lig-on sa inyong pagtuo ug dili matarog sa paglaom nga inyong nahuptan sa dihang nadunggan ninyo ang Maayong Balita nga giwali ngadto sa tibuok kalibotan. Ug ako, si Pablo, nahimong alagad aron magwali niining Maayong Balita.</para>
  <para style="s1">Ang Buluhaton ni Pablo alang sa mga Nagatuo sa Dios</para>
  <para style="p">
    <verse number="24" style="v"/>Karon malipayon ako sa akong mga pag-antos alang kaninyo. Kay pinaagi sa mga pag-antos sa akong lawas, makatabang ako nga mahingpit ang mga pag-antos ni Cristo alang sa kaayohan sa iyang lawas nga mao ang mga tumutuo. <verse number="25" style="v"/>Gihimo ako sa Dios nga alagad alang sa mga tumutuo, ug ang buluhaton nga iyang gihatag kanako mao ang pagsugilon kaninyong <char style="add">mga dili Judio</char> sa kinatibuk-an sa iyang pulong. <verse number="26" style="v"/>Ang iyang pulong mao ang iyang tinago nga plano nga wala niya isugilon kaniadto, apan karon gibutyag na niya kanato nga iyang katawhan. <verse number="27" style="v"/>Buot niya nga masayod na kita karon kon unsa katahom ang plano nga giandam niya alang sa tanang katawhan. Ug kining tinago nga plano mao nga si Cristo anaa kaninyo. Ug tungod kay si Cristo anaa na kaninyo may paglaom kamo nga mahimong nindot kaayo ang inyong kahimtang sa umaabot. <verse number="28" style="v"/>Busa gi-sangyaw namo si Cristo sa tanang katawhan. Gipahimangnoan namo ug gitudloan ang tanan sa kamatuoran aron mahimo namo silang iatubang sa presensya sa Dios nga hingpit sa ilang pakighiusa kang Cristo. <verse number="29" style="v"/>Naghago gayod ako aron mahimo ko kini, ug ang gahom ni Cristo mao ang nagpalig-on kanako.</para>
  <chapter number="2" style="c"/>
  <para style="p">
    <verse number="1" style="v"/>Gusto ko nga masayran ninyo nga labihan gayod ang akong paghago alang kaninyo ug sa mga taga-Laodicea, ingon man usab sa uban nga wala pa makakita kanako. <verse number="2" style="v"/>Gihimo ko kini aron madasig <char style="add">kamo ug lakip usab</char> sila. Gitudloan ko kamo nga may paghigugma, ug gipaabot ko nga masabtan gayod ninyo ug masayran ang tinago nga plano sa Dios bahin kang Cristo. <verse number="3" style="v"/>Si Cristo mao ang tinubdan sa tanan nga kaalam ug pagsabot.</para>
  <para style="p">
    <verse number="4" style="v"/>Gisugilon ko kini kaninyo aron dili kamo matunto sa ilang madanihon nga mga pulong. <verse number="5" style="v"/>Kay bisan wala ako diha uban kaninyo, kanunay ko kamong gihandom, ug nalipay ako kaayo tungod kay maayo ang inyong panag-uban ug lig-on gayod ang inyong pagtuo kang Cristo.</para>
  <para style="s1">Si Cristo ang Angay Natong Sundon</para>
  <para style="p">
    <verse number="6" style="v"/>Tungod kay giila na ninyo si Cristo Jesus ingon nga Ginoo,<note caller="+" style="f"><char style="fr" closed="false">2:6 </char><char style="fq" closed="false">Ginoo</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">agalon.</char></note> padayon kamo diha kaniya. <verse number="7" style="v"/>Panggamot kamo kaniya ug pagtubo. Pagmalig-on kamo diha sa pagtuo nga gitudlo kaninyo, ug pagpasalamat usab kamo kanunay sa Dios.</para>
  <para style="p">
    <verse number="8" style="v"/>Pagbantay sa mga tawo nga buot modala kaninyo sa <char style="add">ilang grupo sa</char> pinilusopo nga pamaagi ug malimbongon nga mga pagtulon-an. Kini nga mga pagtulon-an dili gikan kang Cristo kondili napanunod lang nila sa mga katigulangan ug sa mga kalibotanon lang nga pamaagi. <verse number="9" style="v"/>Ang tinuod, si Cristo nahimong tawo, apan bisan pa niini, anaa gihapon kaniya ang iyang pagka-Dios. <verse number="10" style="v"/>Ang madagayaon nga kinabuhi anaa kaninyo<note caller="+" style="f"><char style="fr" closed="false">2:10 </char><char style="fq" closed="false">Ang madagayaon nga kinabuhi anaa kaninyo</char><char style="fqa" closed="false">: </char><char style="ft" closed="false">o, </char><char style="fqa" closed="false">Kon unsa ang anaa kaniya, anaa usab kaninyo.</char></note> tungod kay kamo anaa kang Cristo nga mao ang nagagahom sa tanan nga <char style="add">espiritu nga</char> nagahari ug may gahom.</para>
  <para style="p">
    <verse number="11" style="v"/>Tungod kay kamo anaa kang Cristo, natuli na kamo. Apan dili sama sa pagtuli sa mga Judio nga adunay ilang kuhaon sa lawas sa tawo, kondili ang gikuha ni Cristo mao ang daotang mga tinguha sa inyong lawas nga makasasala. <verse number="12" style="v"/>Kay ang pagbautismo kaninyo nagkahulogan nga gilubong kamo uban ni Cristo. Ug tungod kay anaa na kamo kang Cristo, gibanhaw usab kamo uban kaniya, kay nagasalig kamo sa gahom sa Dios nga nagbanhaw kaniya. <verse number="13" style="v"/>Kaniadto, kamong <char style="add">mga dili Judio</char> patay <char style="add">atubangan sa Dios</char> tungod sa inyong makasasala nga kinabuhi. Apan karon gihatagan kamog kinabuhi sa Dios uban ni Cristo. Gipasaylo niya ang tanan natong mga sala. <verse number="14" style="v"/>May tulubagon unta kita sa Dios tungod kay wala nato matuman ang iyang mga kasugoan. Apan pinaagi sa pagpalansang ni Cristo sa krus gipapas sa Dios ang listahan sa atong mga sala, ug karon dili na kita silotan. <verse number="15" style="v"/>Didto usab sa krus gipildi sa Dios ang mga <char style="add">espiritu nga</char> nagahari ug may gahom, ug gipakita niya sa tanan nga sila nabihag na niya.</para>
  <para style="p">
    <verse number="16" style="v"/>Busa ayaw pasagdi nga diktahan kamo ni bisan kinsa kon unsa ang angay ninyo nga kaonon o imnon, o unsa ang angay ninyong buhaton sa mga pista sa pagsubang sa bulan o sa Adlaw nga Igpapahulay. <verse number="17" style="v"/>Kini nga mga tulumanon anino lang sa mga gipaabot kaniadto nga mao si Cristo. <verse number="18" style="v"/>May mga tawo usab nga nagapasigarbo nga nakakita kuno sila ug mga panan-awon, ug buot nilang pugson ang uban nga magpakaubos ug mosimba sa mga anghel. Ayaw kamo pagpadaog niana nga mga tawo. Walay kapuslanan ang ilang pagpasigarbo, kay tawhanon lang kana nga mga panghunahuna. <verse number="19" style="v"/>Dili nila gusto nga magpasakop kang Cristo nga atong ulo nga mao ang nagahatag <char style="add">kanato nga iyang</char> lawas sa mga kinahanglanon pinaagi sa nagkadugtong nga mga bahin, ug pinaagi niini nagatubo kita sumala sa kabubut-on sa Dios.</para>
  <para style="s1">Ang Bag-o nga Kinabuhi Diha kang Cristo</para>
  <para style="p">
    <verse number="20" style="v"/>Namatay na kamo uban kang Cristo ug naluwas na gikan sa mga walay kapuslanan nga pamaagi niining kalibotan. Busa nganong nagakinabuhi pa man kamo nga sama sa mga tawo niining kalibotana? Nganong nagasunod pa man kamo sa mga tulumanon sama sa: <verse number="21" style="v"/>“Ayaw pagkupot niini,” “Ayaw pagtilaw niana,” o “Ayaw paghikap niana”? <verse number="22" style="v"/>Kining mga tulumanon nga gitudlo sa mga tawo binuhat lang nila ug mahitungod lang sa mga butang nga mawala human makaon. <verse number="23" style="v"/>Kon hunahunaon nato, morag husto ang ilang mga gitudlo mahitungod sa pagsimba nga uyon sa ilang pamaagi, sa pagpaubos ug sa pagdagmal sa ilang lawas. Apan ang tinuod, kining tanan dili gayod makatabang sa pagpugong sa atong lawasnon nga kaibog.</para>
  <chapter number="3" style="c"/>
  <para style="p">
    <verse number="1" style="v"/>Busa tungod kay kamo nabanhaw man uban ni Cristo, tinguhaa ninyo ang mga butang nga atua sa langit, ang dapit diin nagalingkod si Cristo sa tuo sa Dios. <verse number="2" style="v"/>Isentro ninyo ang inyong mga hunahuna sa mga butang nga langitnon, dili sa mga butang nga kalibotanon. <verse number="3" style="v"/>Kay namatay na kamo <char style="add">diha sa inyong daan nga kinabuhi,</char> ug ang inyong <char style="add">bag-o nga</char> kinabuhi ginatago na diha sa Dios uban ni Cristo. <verse number="4" style="v"/>Si Cristo mao ang inyong kinabuhi; ug sa pag-abot sa adlaw nga ipadayag siya, ipadayag usab kamo uban kaniya nga may gahom ug dungog.</para>
  <para style="s1">Ang Bag-o ug ang Daan nga Kinabuhi</para>
  <para style="p">
    <verse number="5" style="v"/>Busa isalikway na ninyo ang inyong lawasnong mga tinguha. Ayaw kamo pagpakighilawas gawas sa kaminyoon ni magbuhat sa bisan unsa nga malaw-ay. Ayaw kamo pagsunod sa daotang mga tinguha sa inyong lawas ni maghunahuna mahitungod niini. Ayaw usab kamo paghinakog, kay ang pagkahakog sama usab sa pagsimba sa mga dios-dios. <verse number="6" style="v"/>Tungod niining mga binuhatan sa mga tawo silotan sila sa Dios, [kay wala sila nagatuman kaniya.] <verse number="7" style="v"/>Ang tinuod mao usab kini ang inyong gibuhat kaniadto sa dihang nagkinabuhi pa kamo sumala sa inyong lawasnon nga mga tinguha. <verse number="8" style="v"/>Apan karon kinahanglan isalikway na ninyo kining tanan: ang kapungot, ang kasuko, ang pagdumot, ang pagbutang-butang, ug ang pagsulti sa mga malaw-ay nga mga pulong. <verse number="9" style="v"/>Ayaw kamo pagbakak sa usag usa, tungod kay gihukas na nato ang atong daan ug daotan nga kinaiya. <verse number="10" style="v"/>Ug karon nagsul-ob na kita sa bag-o nga kinaiya. Ug kini padayon nga ginabag-o kanunay sa Dios nga magbubuhat niini, aron mahisama kita kaniya, ug aron mailhan gayod nato siya. <verse number="11" style="v"/>Sa ingon niini walay kalainan, Judio man o dili Judio, tinuli man o dili tinuli, mga luog<note caller="+" style="f"><char style="fr" closed="false">3:11 </char><char style="fq" closed="false">luog</char><char style="fqa" closed="false">: </char><char style="ft" closed="false">Ang buot ipasabot, </char><char style="fqa" closed="false">walay kinaadman, o ignorante.</char></note> o bisan pa ang labing ubos kanila, mga ulipon o dili ulipon, kay si Cristo mao ang tanan ug anaa siya <char style="add">kanatong</char> tanan.</para>
  <para style="p">
    <verse number="12" style="v"/>Kamo mga pinili sa Dios. Gihigugma niya kamo ug gilain alang sa iyang kaugalingon. Busa kinahanglan nga magmaluloy-on kamo, magmatinabangon, magmapainubsanon, magmalulot, ug magmapailubon. <verse number="13" style="v"/>Magpasensyahanay kamo sa usag usa, ug magpinasayloay kon kamo may pagdumot sa usag usa, kay kamo gipasaylo na man sa Dios. <verse number="14" style="v"/>Ug labaw sa tanan maghinigugmaay kamo, kay ang gugma mao ang mobugkos niining tanan, aron mahimong matahom ug hingpit ang inyong kinabuhi. <verse number="15" style="v"/>Paharia sa inyong kasingkasing ang kalinaw nga gihatag ni Cristo. Kay alang niini gitawag kamo <char style="add">sa Dios</char> isip mga miyembro sa usa lang ka lawas. Ug magmapasalamaton usab kamo kanunay kaniya.</para>
  <para style="p">
    <verse number="16" style="v"/>Hinaut nga isilsil gayod ninyo sa inyong alimpatakan ang mga pulong ni Cristo. Magtinambagay kamo ug magpahinumdomay sa usag usa sumala sa kaalam nga gikan sa Dios. Pag-awit kamo sa mga salmo ug uban pa nga mga awit mahitungod sa pagdayeg sa Dios sa kinasingkasing nga pagpasalamat kaniya. <verse number="17" style="v"/>Ug bisan unsa ang inyong himuon o isulti, himoa sa pamaagi nga maangayan ni Ginoong Jesus, ug magpasalamat kamo sa Dios nga amahan pinaagi kaniya.</para>
  <para style="s1">Ang Inyong Relasyon sa Inyong mga Kauban</para>
  <para style="p">
    <verse number="18" style="v"/>Kamong mga asawa, magpasakop kamo sa inyong bana, kay mao kini ang angay ninyong buhaton isip mga Kristohanon.</para>
  <para style="p">
    <verse number="19" style="v"/>Kamong mga bana, higugmaa ninyo ang inyong asawa ug ayaw ninyo sila pasakiti.</para>
  <para style="p">
    <verse number="20" style="v"/>Ug kamong mga kabataan, tumana ninyo kanunay ang inyong mga ginikanan, kay mao kini ang kabubut-on sa Ginoo.</para>
  <para style="p">
    <verse number="21" style="v"/>Mga ginikanan, ayaw ninyo palabihi ang pagsilot sa inyong kabataan, kay basin unyag mawala ang ilang tinguha nga mobuhat ug maayo.</para>
  <para style="p">
    <verse number="22" style="v"/>Kamong mga ulipon, tumana ninyo kanunay ang inyong mga agalon dinhi sa kalibotan, dili lang kon nagtan-aw sila kaninyo aron dayegon nila kamo, kondili sa kinasingkasing tumanon ninyo sila tungod sa inyong pagtahod sa Ginoo. <verse number="23" style="v"/>Bisan unsay inyong himuon, himoa ninyo sa kinasingkasing, ingon nga kamo nagaalagad sa Ginoo ug dili sa tawo. <verse number="24" style="v"/>Nasayran usab ninyo nga may panulondon nga ihatag ang Ginoo kaninyo isip inyong ganti. Kay si Cristo nga atong Ginoo mao ang inyong gi-alagaran. <verse number="25" style="v"/>Ang nagabuhat ug daotan silotan sumala sa iyang nahimong kasaypanan, bisan kinsa pa siya, tungod kay walay pinalabi ang Dios.</para>
  <chapter number="4" style="c"/>
  <para style="p">
    <verse number="1" style="v"/>Kamong mga agalon, ayoha ninyo pagdumala ang inyong mga ulipon. Hinumdomi ninyo nga may agalon usab kamo sa langit.</para>
  <para style="s1">Ang mga Pahimangno</para>
  <para style="p">
    <verse number="2" style="v"/>Pag-ampo kamo kanunay nga may pagpasalamat, ug samtang nagaampo kamo bantayi ninyo ang inyong panghunahuna. <verse number="3" style="v"/>Iampo usab ninyo kami nga hatagan kami sa Dios ug kahigayonan nga makasugilon sa pagtulon-an mahitungod kang Cristo nga gitago kaniadto. Mao kini ang hinungdan nga nabilanggo ako, kay gisugilon ko ang mahitungod kaniya. <verse number="4" style="v"/>Ug iampo usab nga mapadayag ko ang Maayong Balita sumala sa angay kong buhaton.</para>
  <para style="p">
    <verse number="5" style="v"/>Pagmatngon kamo sa inyong mga paggawi taliwala sa mga dili tumutuo. Ug pahimusli ninyo ang tanang kahigayonan <char style="add">nga kamo makasugilon mahitungod sa inyong pagtuo</char>. <verse number="6" style="v"/>Kon mosulti kamo kanila, gamita ninyo ang mga makadani nga mga pulong aron maminaw sila kaninyo, ug angay nga mahibalo kamo kon unsaon pagtubag sa pangutana ni bisan kinsa.</para>
  <para style="s1">Ang mga Pangumusta</para>
  <para style="p">
    <verse number="7" style="v"/>Bahin sa akong kahimtang dinhi, ang atong pinalanggang igsoon nga si Tiquico mao ang mosugilon kaninyo. Siya kasaligan nga katabang ug kauban diha sa pag-alagad sa Ginoo. <verse number="8" style="v"/>Gipadala ko siya diha aron ibalita niya kaninyo ang among kahimtang dinhi, aron dili kamo mabalaka kanamo. <verse number="9" style="v"/>Kauban usab niya ang atong pinalanggang igsoon nga si Onesimo. Kasaligan usab siya, ug inyo gayong katagilungsod. Sila ang mosugilon kaninyo sa tanan nga nahitabo kanamo.</para>
  <para style="p">
    <verse number="10" style="v"/>Ang akong kauban dinhi sa bilanggoan nga si Aristarkus nangumusta kaninyo. Nangumusta usab kaninyo si Marcos nga ig-agaw ni Barnabas. (Gisultihan na kamong daan kon unsa ang inyong buhaton kon moabot si Marcos, busa dawata ninyo siya inig-abot niya.) <verse number="11" style="v"/>Si Jesus nga gitawag usab ug Justo nangumusta usab kaninyo. Kini silang tulo mao na lang ang mga Judio nga kauban ko dinhi nga nangalagad alang sa gingharian sa Dios. Nakadasig sila kanako.</para>
  <para style="p">
    <verse number="12" style="v"/>Nangumusta usab ang inyong katagilungsod nga si Epafras. Usa usab siya sa mga alagad ni Cristo Jesus. Kanunay siyang nagaampo ug hugot alang kaninyo nga magpabilin kamong lig-on, hingpit, ug kumbinsido sa tanan nga kabubut-on sa Dios.<note caller="+" style="f"><char style="fr" closed="false">4:12 </char><char style="fq" closed="false">ug kumbinsido sa tanan nga kabubut-on sa Dios</char><char style="fqa" closed="false">: </char><char style="ft" closed="false">o, </char><char style="fqa" closed="false">ug kon unsa ang kabubut-on sa Dios makita diha kaninyo.</char></note> <verse number="13" style="v"/>Ako mismo makapamatuod nga si Epafras nangalagad gayod alang sa inyong kaayohan ug sa kaayohan sa atong mga igsoon sa Laodicea ug sa Hierapolis. <verse number="14" style="v"/>Si Demas ug ang atong pinalanggang doktor nga si Lucas nangumusta usab kaninyo.</para>
  <para style="p">
    <verse number="15" style="v"/>Ipaabot usab ninyo ang among pagpangumusta ngadto sa atong mga igsoon sa Laodicea, ug kang Nimfas, ug sa mga tumutuo nga magtigoman sa iyang balay. <verse number="16" style="v"/>Kon mahuman na ninyo ug basa kining sulat, ipabasa usab ninyo kini sa mga tumutuo sa Laodicea. Ug basaha usab ninyo ang akong sulat nga gipadala alang sa Laodicea. <verse number="17" style="v"/>Ingna ninyo si Arkipus nga humanon niya ang buluhaton nga gitugyan kaniya sa Ginoo.</para>
  <para style="p">
    <verse number="18" style="v"/>Ako mismo si Pablo ang nagsulat niini nga pagpangumusta:<note caller="+" style="f"><char style="fr" closed="false">4:18 </char><char style="ft" closed="false">Gisulat mismo ni Pablo kini aron masayran nila nga sa iya gayod naggikan kini nga sulat.</char></note> <char style="add">kumusta sa inyong tanan.</char> Ug palihog hinumdomi usab ninyo ako dinhi sa bilanggoan sa inyong mga pag-ampo.</para>
  <para style="p">
    <char style="add">Hinaut nga</char> panalanginan gayod kamo <char style="add">sa Dios</char>.</para>
</usx>
