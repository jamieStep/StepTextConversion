<?xml version="1.0" encoding="UTF-8"?>
<usx version="3.0">
  <book code="GAL" style="id">- Hindi Contemporary Version (Updated 2021)</book>
  <para style="rem">Copyright ©1978, 2009, 2016, 2019 by Biblica, Inc.</para>
  <para style="h">गलातिया</para>
  <para style="toc1">गलातिया की कलीसिया के नाम पौलॉस का पत्र</para>
  <para style="toc2">गलातिया</para>
  <para style="toc3">गला</para>
  <para style="mt1">गलातिया की कलीसिया के नाम पौलॉस का पत्र</para>
  <para style="ie"/>
  <chapter number="1" style="c" sid="GAL 1"/>
  <para style="p">
    <verse number="1" style="v" sid="GAL 1:1"/>यह पत्र पौलॉस की ओर से है, जिसे न तो मनुष्यों की ओर से और न ही किसी मनुष्य की प्रक्रिया द्वारा परंतु मसीह येशु और पिता परमेश्वर द्वारा, जिन्होंने मसीह येशु को मरे हुओं में से जीवित किया, प्रेरित चुना गया, <verse eid="GAL 1:1"/><verse number="2" style="v" sid="GAL 1:2"/>तथा उन भाई बहनों की ओर से, जो इस समय मेरे साथ हैं,</para>
  <para style="b" vid="GAL 1:2"/>
  <para style="p" vid="GAL 1:2">गलातिया प्रदेश की कलीसियाओं के नाम में:<verse eid="GAL 1:2"/></para>
  <para style="b"/>
  <para style="p">
    <verse number="3" style="v" sid="GAL 1:3"/>हमारे पिता परमेश्वर और प्रभु येशु मसीह की ओर से तुम्हें अनुग्रह और शांति प्राप्‍त हो. <verse eid="GAL 1:3"/><verse number="4" style="v" sid="GAL 1:4"/>मसीह येशु, जिन्होंने हमारे पापों के कारण स्वयं को इसलिये बलिदान कर दिया कि हमारे परमेश्वर और पिता की इच्छानुसार वह हमें वर्तमान बुरे संसार से छुड़ायें, <verse eid="GAL 1:4"/><verse number="5" style="v" sid="GAL 1:5"/>उन्हीं की महिमा हमेशा होती रहे. आमेन.<verse eid="GAL 1:5"/></para>
  <para style="b"/>
  <para style="s1">एक चेतावनी</para>
  <para style="p">
    <verse number="6" style="v" sid="GAL 1:6"/>मैं यह जानकर चकित हूं कि तुम परमेश्वर से, जिन्होंने मसीह के अनुग्रह के द्वारा तुम्हें बुलाया, इतनी जल्दी भटक कर एक अन्य ईश्वरीय सुसमाचार की ओर फिर गये हो <verse eid="GAL 1:6"/><verse number="7" style="v" sid="GAL 1:7"/>पर वह दूसरा सुसमाचार जो वास्तव में ईश्वरीय सुसमाचार है ही नहीं! साफ़ तौर पर कुछ लोग हैं, जो मसीह के ईश्वरीय सुसमाचार को बिगाड़कर तुम्हें घबरा देना चाहते हैं. <verse eid="GAL 1:7"/><verse number="8" style="v" sid="GAL 1:8"/>किंतु यदि हम या कोई स्वर्गदूत तक उस ईश्वरीय सुसमाचार के अलावा, जो हमने तुम्हें सुनाया है, किसी भिन्‍न ईश्वरीय सुसमाचार का प्रचार करे तो वह शापित है! <verse eid="GAL 1:8"/><verse number="9" style="v" sid="GAL 1:9"/>जैसा हमने पहले भी कहा, मैं अब दोबारा कहता हूं: कि उस ईश्वरीय सुसमाचार के अलावा, जो हमने तुम्हें सुनाया, यदि कोई व्यक्ति तुम्हें अलग ईश्वरीय सुसमाचार सुनाए तो वह शापित है!<verse eid="GAL 1:9"/></para>
  <para style="p">
    <verse number="10" style="v" sid="GAL 1:10"/>किसका कृपापात्र बनने की कोशिश कर रहा हूं मैं—मनुष्यों का या परमेश्वर का? क्या मैं मनुष्यों को प्रसन्‍न करने के लिए प्रयास कर रहा हूं? यदि मैं अब तक मनुष्यों को ही प्रसन्‍न कर रहा होता तो मसीह का दास न होता.<verse eid="GAL 1:10"/></para>
  <para style="s1">पौलॉस का परमेश्वर द्वारा बुलाया जाना</para>
  <para style="p">
    <verse number="11" style="v" sid="GAL 1:11"/>प्रिय भाई बहनो, मैं तुम पर यह स्पष्ट कर रहा हूं कि जो ईश्वरीय सुसमाचार मैंने तुम्हें सुनाया, वह किसी मनुष्य के दिमाग की उपज नहीं है. <verse eid="GAL 1:11"/><verse number="12" style="v" sid="GAL 1:12"/>यह मुझे न तो किसी मनुष्य से और न ही किसी शिक्षा से, परंतु स्वयं मसीह येशु के प्रकाशन के द्वारा प्राप्‍त हुआ है.<verse eid="GAL 1:12"/></para>
  <para style="p">
    <verse number="13" style="v" sid="GAL 1:13"/>यहूदी मत के शिष्य के रूप में मेरी जीवनशैली कैसी थी, इसके विषय में तुम सुन चुके हो. मैं किस रीति से परमेश्वर की कलीसिया पर घोर अत्याचार किया करता था तथा उसे नाश करने के लिए प्रयास करता रहता था. <verse eid="GAL 1:13"/><verse number="14" style="v" sid="GAL 1:14"/>यहूदी मत में अपने पूर्वजों की परंपराओं के प्रति अत्यंत उत्साही, मैं अपनी आयु के यहूदियों से अधिक उन्‍नत होता जा रहा था. <verse eid="GAL 1:14"/><verse number="15" style="v" sid="GAL 1:15"/>किंतु परमेश्वर को, जिन्होंने माता के गर्भ से ही मुझे चुन लिया तथा अपने अनुग्रह के द्वारा मुझे बुलाया, यह सही लगा <verse eid="GAL 1:15"/><verse number="16" style="v" sid="GAL 1:16"/>कि वह मुझमें अपने पुत्र को प्रकट करें कि मैं गैर-यहूदियों में उनका प्रचार करूं, इसके विषय में मैंने तुरंत न तो किसी व्यक्ति से सलाह ली <verse eid="GAL 1:16"/><verse number="17" style="v" sid="GAL 1:17"/>और न ही मैं येरूशलेम में उनके पास गया, जो मुझसे पहले प्रेरित चुने जा चुके थे, परंतु मैं अराबिया क्षेत्र में चला गया और वहां से दोबारा दमिश्क नगर लौट गया.<verse eid="GAL 1:17"/></para>
  <para style="p">
    <verse number="18" style="v" sid="GAL 1:18"/>तीन वर्ष बाद, मैं कैफ़स से भेंट करने येरूशलेम गया और उनके साथ पन्द्रह दिन रहा. <verse eid="GAL 1:18"/><verse number="19" style="v" sid="GAL 1:19"/>किंतु प्रभु के भाई याकोब के अलावा अन्य किसी प्रेरित से मेरी भेंट नहीं हुई. <verse eid="GAL 1:19"/><verse number="20" style="v" sid="GAL 1:20"/>परमेश्वर के सामने मैं तुम्हें धीरज देता हूं कि अपने इस विवरण में मैं कुछ भी झूठ नहीं कह रहा.<verse eid="GAL 1:20"/></para>
  <para style="p">
    <verse number="21" style="v" sid="GAL 1:21"/>तब मैं सीरिया और किलिकिया प्रदेश के क्षेत्रों में गया. <verse eid="GAL 1:21"/><verse number="22" style="v" sid="GAL 1:22"/>यहूदिया प्रदेश की कलीसियाओं से, जो अब मसीह में हैं, मैं अब तक व्यक्तिगत रूप से अपरिचित था. <verse eid="GAL 1:22"/><verse number="23" style="v" sid="GAL 1:23"/>मेरे विषय में उन्होंने केवल यही सुना था: “एक समय जो हमारा सतानेवाला था, अब वही उस विश्वास का प्रचार कर रहा है, जिसे नष्ट करने के लिए वह दृढ़ संकल्प था.” <verse eid="GAL 1:23"/><verse number="24" style="v" sid="GAL 1:24"/>उनके लिए मैं परमेश्वर की महिमा का विषय हो गया.<verse eid="GAL 1:24"/></para>
  <chapter eid="GAL 1"/>
  <chapter number="2" style="c" sid="GAL 2"/>
  <para style="s1">येरूशलेम में सम्मेलन</para>
  <para style="p">
    <verse number="1" style="v" sid="GAL 2:1"/>तब चौदह वर्ष बाद, मैं बारनबास के साथ दोबारा येरूशलेम गया. इस समय मैं तीतॉस को भी अपने साथ ले गया. <verse eid="GAL 2:1"/><verse number="2" style="v" sid="GAL 2:2"/>मैं एक ईश्वरीय प्रकाशन के उत्तर में वहां गया था और मैंने उनको वही ईश्वरीय सुसमाचार दिया, जिसका प्रचार मैं गैर-यहूदियों के बीच कर रहा हूं किंतु गुप्‍त रूप से, केवल नामी व्यक्तियों के बीच ही—इस भय से कि कहीं मेरी पिछली दौड़-धूप व्यर्थ न हो जाए. <verse eid="GAL 2:2"/><verse number="3" style="v" sid="GAL 2:3"/>किसी ने भी मेरे साथी तीतॉस को ख़तना के लिए बाध्य नहीं किया, यद्यपि वह यूनानी है. <verse eid="GAL 2:3"/><verse number="4" style="v" sid="GAL 2:4"/>यह प्रश्न उन पाखंडियों के कारण उठा था, जो हमारे बीच चुपके से घुस आए थे कि मसीह येशु में हमारी स्वतंत्रता का भेद लें और हमें दासत्व में डाल दें. <verse eid="GAL 2:4"/><verse number="5" style="v" sid="GAL 2:5"/>हम एक क्षण के लिए भी उनके आगे न झुके कि तुममें विद्यमान ईश्वरीय सुसमाचार की सच्चाई सुरक्षित रहे.<verse eid="GAL 2:5"/></para>
  <para style="p">
    <verse number="6" style="v" sid="GAL 2:6"/>इसका मेरे लिए कोई महत्व नहीं कि वे, जो नामी थे, पहले क्या थे; परमेश्वर भेद-भाव करनेवाला नहीं हैं, मेरे संदेश में उन नामी व्यक्तियों का कोई योगदान नहीं था. <verse eid="GAL 2:6"/><verse number="7" style="v" sid="GAL 2:7"/>इसके विपरीत जब उन्होंने यह देखा कि अख़तनितों के लिए ईश्वरीय सुसमाचार मुझे उसी प्रकार सौंपा गया जिस प्रकार ख़तनितों के लिए पेतरॉस को, <verse eid="GAL 2:7"/><verse number="8" style="v" sid="GAL 2:8"/>क्योंकि जिस परमेश्वर ने ख़तनितों के बीच पेतरॉस की प्रेरिताई की सेवा में प्रभावशाली रीति से काम किया, उन्होंने अख़तनितों के बीच प्रेरिताई की सेवा में मुझमें भी प्रभावशाली रीति से काम किया. <verse eid="GAL 2:8"/><verse number="9" style="v" sid="GAL 2:9"/>मुझे मिले अनुग्रह को पहचानकर याकोब, कैफ़स तथा योहन ने, जो कलीसिया के स्तंभ के रूप में जाने जाते थे, बारनबास और मेरी ओर सहभागिता का दायां हाथ बढ़ाया कि हम गैर-यहूदियों में और वे ख़तनितों में जाएं. <verse eid="GAL 2:9"/><verse number="10" style="v" sid="GAL 2:10"/>उन्होंने हमसे सिर्फ यही विनती की कि हम निर्धनों की अनदेखी न करें—ठीक यही तो मैं भी चाहता था!<verse eid="GAL 2:10"/></para>
  <para style="s1">पेतरॉस के प्रति पौलॉस का विरोध</para>
  <para style="p">
    <verse number="11" style="v" sid="GAL 2:11"/>जब कैफ़स अंतियोख़ नगर आए, मैंने उनके मुख पर उनका विरोध किया क्योंकि उनकी गलती साफ़-साफ़ थी. <verse eid="GAL 2:11"/><verse number="12" style="v" sid="GAL 2:12"/>याकोब की ओर से कुछ लोगों के आने से पहले तो वह गैर-यहूदियों के साथ खान-पान में सम्मिलित होते थे किंतु याकोब के लोगों के यहां आने पर वह ख़तनितों के समूह के भय से अलग होकर गैर-यहूदियों से दूरी रखने लगे. <verse eid="GAL 2:12"/><verse number="13" style="v" sid="GAL 2:13"/>बाकी यहूदी भी उनके साथ इस कपट में शामिल हो गए, यहां तक कि बारनबास भी.<verse eid="GAL 2:13"/></para>
  <para style="p">
    <verse number="14" style="v" sid="GAL 2:14"/>जब मैंने यह देखा कि उनका स्वभाव ईश्वरीय सुसमाचार के भेद के अनुसार नहीं है, मैंने सबके सामने कैफ़स से कहा, “यदि स्वयं यहूदी, होकर आपका स्वभाव यहूदियों के समान नहीं परंतु गैर-यहूदियों के समान है, तो आप गैर-यहूदियों को यहूदियों जैसे स्वभाव के लिए बाध्य कैसे कर सकते हो?<verse eid="GAL 2:14"/></para>
  <para style="p">
    <verse number="15" style="v" sid="GAL 2:15"/>“आप और मैं जन्म से यहूदी हैं—गैर-यहूदियों के पापी वंशज नहीं. <verse eid="GAL 2:15"/><verse number="16" style="v" sid="GAL 2:16"/>फिर भी हम यह जानते हैं कि परमेश्वर की दृष्टि में मनुष्य मात्र मसीह येशु में विश्वास करने के द्वारा ही धर्मी ठहरता है, न कि व्यवस्था का पालन करने के द्वारा, इसलिये हमने भी मसीह येशु में विश्वास किया कि हम मसीह में विश्वास करने के द्वारा धर्मी ठहराए जाएं, न कि व्यवस्था का पालन करने के द्वारा—क्योंकि व्यवस्था का पालन करने से कोई भी मनुष्य धर्मी ठहराया नहीं जाता.<verse eid="GAL 2:16"/></para>
  <para style="p">
    <verse number="17" style="v" sid="GAL 2:17"/>“किंतु, यदि हम मसीह में धर्मी ठहराए जाने के लिए प्रयास करने पर भी पापी ही पाए जाते हैं, तो क्या मसीह पाप के पालन पोषण करनेवाले हैं? बिलकुल नहीं! <verse eid="GAL 2:17"/><verse number="18" style="v" sid="GAL 2:18"/>यदि मैं उसी को दोबारा बनाता हूं, जिसे मैंने गिरा दिया था, तो मैं स्वयं को ही अपराधी साबित करता हूं.<verse eid="GAL 2:18"/></para>
  <para style="p">
    <verse number="19" style="v" sid="GAL 2:19"/>“क्योंकि व्यवस्था के द्वारा मैं व्यवस्था के लिए मर गया कि मैं परमेश्वर के लिए जीऊं. <verse eid="GAL 2:19"/><verse number="20" style="v" sid="GAL 2:20"/>मैं मसीह के साथ क्रूस पर चढ़ाया जा चुका हूं. अब से वह, जो जीवित है, मैं नहीं परंतु मसीह हैं, जो मुझमें जीवित हैं. अब वह जीवन, जो मैं शरीर में जी रहा हूं, परमेश्वर के पुत्र में विश्वास करते हुए जी रहा हूं, जिन्होंने मुझसे प्रेम किया और स्वयं को मेरे लिए बलिदान कर दिया. <verse eid="GAL 2:20"/><verse number="21" style="v" sid="GAL 2:21"/>मैं परमेश्वर के अनुग्रह को व्यर्थ नहीं कर रहा, क्योंकि यदि व्यवस्था धार्मिकता का कारण होता, तब मसीह का प्राण त्यागना व्यर्थ हो जाता!”<verse eid="GAL 2:21"/></para>
  <chapter eid="GAL 2"/>
  <chapter number="3" style="c" sid="GAL 3"/>
  <para style="s1">विश्वास जनित धार्मिकता</para>
  <para style="p">
    <verse number="1" style="v" sid="GAL 3:1"/>निर्बुद्धि गलातियो! किसने तुम्हें सम्मोहित कर दिया? तुम्हारे सामने तो मसीह येशु को साफ़-साफ़ क्रूस पर दिखाया गया था. <verse eid="GAL 3:1"/><verse number="2" style="v" sid="GAL 3:2"/>मैं तुमसे सिर्फ यह जानना चाहता हूं: पवित्र आत्मा तुमने व्यवस्था के नियम-पालन द्वारा प्राप्‍त किया या ईश्वरीय सुसमाचार को सुनने और उसमें विश्वास करने के द्वारा? <verse eid="GAL 3:2"/><verse number="3" style="v" sid="GAL 3:3"/>क्या तुम इतने निर्बुद्धि हो? जो पवित्र आत्मा द्वारा शुरू किया गया था क्या वह मनुष्य के कार्यों से सिद्ध बनाया जा रहा है? <verse eid="GAL 3:3"/><verse number="4" style="v" sid="GAL 3:4"/>तुमने इतने दुःख उठाए तो क्या वे वास्तव में व्यर्थ थे? <verse eid="GAL 3:4"/><verse number="5" style="v" sid="GAL 3:5"/>परमेश्वर, जो तुम्हें अपना आत्मा प्रदान करते तथा तुम्हारे बीच चमत्कार करते हैं, क्या यह वह व्यवस्था का पालन करने के द्वारा करते हैं या विश्वास के साथ सुनने के द्वारा? <verse eid="GAL 3:5"/><verse number="6" style="v" sid="GAL 3:6"/>जैसे अब्राहाम ने “परमेश्वर में विश्वास किया, और यह उनके लिए धार्मिकता माना गया.”<note caller="+" style="f"><char style="fr" closed="false">3:6 </char><char style="ft" closed="false"><char style="xt"><ref loc="GEN 15:6">उत्प 15:6</ref></char></char></note><verse eid="GAL 3:6"/></para>
  <para style="p">
    <verse number="7" style="v" sid="GAL 3:7"/>इसलिये अब यह भली-भांति समझ लो कि जिन्होंने विश्वास किया है वे ही अब्राहाम की संतान हैं. <verse eid="GAL 3:7"/><verse number="8" style="v" sid="GAL 3:8"/>पवित्र शास्त्र ने पहले से जानकर कि परमेश्वर गैर-यहूदियों को विश्वास के द्वारा धर्मी ठहराएंगे, पहले ही अब्राहाम को यह शुभ संदेश देते हुए कहा था: “सभी राष्ट्र तुममें आशीषित होंगे.”<note caller="+" style="f"><char style="fr" closed="false">3:8 </char><char style="ft" closed="false"><char style="xt"><ref loc="GEN 12:3">उत्प 12:3</ref>; <ref loc="GEN 18:18">18:18</ref>; <ref loc="GEN 22:18">22:18</ref></char></char></note> <verse eid="GAL 3:8"/><verse number="9" style="v" sid="GAL 3:9"/>इसलिये वे सभी, जो विश्वास करते हैं, अब्राहाम—विश्वास पुरुष—के साथ, जो स्वयं विश्वासी थे, आशीषित किए जाते हैं.<verse eid="GAL 3:9"/></para>
  <para style="p">
    <verse number="10" style="v" sid="GAL 3:10"/>वे, जो व्यवस्था के कार्यों पर निर्भर हैं, शापित हैं क्योंकि पवित्र शास्त्र का वर्णन है: “शापित है वह, जो व्यवस्था के हर एक नियम का पालन नहीं करता.”<note caller="+" style="f"><char style="fr" closed="false">3:10 </char><char style="ft" closed="false"><char style="xt"><ref loc="DEU 27:26">व्यव 27:26</ref></char></char></note> <verse eid="GAL 3:10"/><verse number="11" style="v" sid="GAL 3:11"/>यह स्पष्ट है कि व्यवस्था के द्वारा परमेश्वर के सामने कोई भी धर्मी नहीं ठहरता; क्योंकि लिखा है: “वह, जो धर्मी है, विश्वास से जीवित रहेगा.”<note caller="+" style="f"><char style="fr" closed="false">3:11 </char><char style="ft" closed="false"><char style="xt"><ref loc="HAB 2:4">हब 2:4</ref></char></char></note> <verse eid="GAL 3:11"/><verse number="12" style="v" sid="GAL 3:12"/>फिर भी, व्यवस्था विश्वास पर आधारित नहीं है, “इसके विपरीत, जो इसका अनुसरण करेगा, वह इसके कारण जीवित रहेगा.”<note caller="+" style="f"><char style="fr" closed="false">3:12 </char><char style="ft" closed="false"><char style="xt"><ref loc="LEV 18:5">लेवी 18:5</ref></char></char></note> <verse eid="GAL 3:12"/><verse number="13" style="v" sid="GAL 3:13"/>मसीह ने स्वयं शाप बनकर हमें व्यवस्था के शाप से मुक्त कर दिया, जैसा कि लिखा है: “शापित है हर एक, जो काठ पर लटकाया जाता है.”<note caller="+" style="f"><char style="fr" closed="false">3:13 </char><char style="ft" closed="false"><char style="xt"><ref loc="DEU 21:23">व्यव 21:23</ref></char></char></note> <verse eid="GAL 3:13"/><verse number="14" style="v" sid="GAL 3:14"/>यह सब इसलिये कि मसीह येशु में अब्राहाम की आशीषें गैर-यहूदियों तक आएं और हम विश्वास द्वारा प्रतिज्ञा की हुई पवित्र आत्मा प्राप्‍त करें.<verse eid="GAL 3:14"/></para>
  <para style="s1">व्यवस्था द्वारा प्रतिज्ञा अस्वीकार नहीं की गई</para>
  <para style="p">
    <verse number="15" style="v" sid="GAL 3:15"/>प्रिय भाई बहनो, मैं सामान्य जीवन से उदाहरण दे रहा हूं. एक मानवीय वाचा की पुष्टि के बाद उसे न तो कोई अलग करता है और न ही उसमें कुछ जोड़ता है. <verse eid="GAL 3:15"/><verse number="16" style="v" sid="GAL 3:16"/>प्रतिज्ञाएं अब्राहाम और उनके वंशज से की गई थी. वहां यह नहीं कहा गया “वंशजों से,” मानो अनेकों से परंतु एक ही से अर्थात् “वंशज से,”<note caller="+" style="f"><char style="fr" closed="false">3:16 </char><char style="ft" closed="false"><char style="xt"><ref loc="GEN 12:7">उत्प 12:7</ref>; <ref loc="GEN 13:15">13:15</ref>; <ref loc="GEN 24:7">24:7</ref></char></char></note> अर्थात् मसीह से. <verse eid="GAL 3:16"/><verse number="17" style="v" sid="GAL 3:17"/>मेरे कहने का मतलब यह है: परमेश्वर ने अब्राहाम से एक वाचा स्थापित की तथा उसे पूरा करने की प्रतिज्ञा भी की. चार सौ तीस वर्ष बाद दी गई व्यवस्था न तो परमेश्वर की वाचा को मिटा सकती है और न परमेश्वर की प्रतिज्ञा को. <verse eid="GAL 3:17"/><verse number="18" style="v" sid="GAL 3:18"/>यदि मीरास का आधार व्यवस्था है तो मीरास प्रतिज्ञा पर आधारित हो ही नहीं सकती, किंतु परमेश्वर ने अब्राहाम को यह मीरास प्रतिज्ञा द्वारा ही प्रदान की.<verse eid="GAL 3:18"/></para>
  <para style="p">
    <verse number="19" style="v" sid="GAL 3:19"/>तब क्या उद्देश्य है व्यवस्था का? अपराध का अहसास. उसे स्वर्गदूतों द्वारा एक मध्यस्थ के माध्यम से आधिकारिक रूप से उस वंशज के आने तक बनाये रखा गया जिसके विषय में प्रतिज्ञा की गई थी. <verse eid="GAL 3:19"/><verse number="20" style="v" sid="GAL 3:20"/>सिर्फ एक पक्ष के लिए मध्यस्थ आवश्यक नहीं होता, जबकि परमेश्वर सिर्फ एक हैं.<verse eid="GAL 3:20"/></para>
  <para style="p">
    <verse number="21" style="v" sid="GAL 3:21"/>तो क्या व्यवस्था परमेश्वर की प्रतिज्ञाओं के विपरीत है? बिलकुल नहीं! यदि कोई ऐसी व्यवस्था दी गई होती, जो जीवन प्रदान कर सकती थी, तब निश्चयतः उस व्यवस्था के पालन करने पर धार्मिकता प्राप्‍त हो जाती. <verse eid="GAL 3:21"/><verse number="22" style="v" sid="GAL 3:22"/>किंतु पवित्र शास्त्र ने यह स्पष्ट किया कि पूरा विश्व पाप की अधीनता में है कि मसीह येशु में विश्वास करने के द्वारा प्रतिज्ञा उन्हें दी जा सके, जो विश्वास करते हैं.<verse eid="GAL 3:22"/></para>
  <para style="s1">विश्वास का पदार्पण</para>
  <para style="p">
    <verse number="23" style="v" sid="GAL 3:23"/>मसीह येशु में विश्वास के प्रकाशन से पहले हम व्यवस्था के संरक्षण में रखे गए, उस विश्वास से अनजान, जो प्रकट होने पर था. <verse eid="GAL 3:23"/><verse number="24" style="v" sid="GAL 3:24"/>इसलिये व्यवस्था हमें मसीह तक पहुंचाने के लिए हमारा संरक्षक हुआ कि हम विश्वास द्वारा धर्मी ठहराए जाएं. <verse eid="GAL 3:24"/><verse number="25" style="v" sid="GAL 3:25"/>परंतु अब, जब विश्वास आ चुका है, हम संरक्षक के अधीन नहीं रहे.<verse eid="GAL 3:25"/></para>
  <para style="p">
    <verse number="26" style="v" sid="GAL 3:26"/>इसलिये तुम सब मसीह येशु में विश्वास द्वारा परमेश्वर की संतान हो, <verse eid="GAL 3:26"/><verse number="27" style="v" sid="GAL 3:27"/>तुम सबने जो मसीह में बपतिस्मा लिया है, मसीह को धारण कर लिया है. <verse eid="GAL 3:27"/><verse number="28" style="v" sid="GAL 3:28"/>इसलिये अब न कोई यहूदी है, न कोई यूनानी; न कोई स्वतंत्र है, न कोई दास और न कोई पुरुष है, न कोई स्त्री क्योंकि तुम सब मसीह येशु में एक हो. <verse eid="GAL 3:28"/><verse number="29" style="v" sid="GAL 3:29"/>यदि तुम मसीह के हो, तो तुम अब्राहाम के वंशज हो, परमेश्वर की प्रतिज्ञा के वारिस.<verse eid="GAL 3:29"/></para>
  <chapter eid="GAL 3"/>
  <chapter number="4" style="c" sid="GAL 4"/>
  <para style="p">
    <verse number="1" style="v" sid="GAL 4:1"/>मेरा कहने का उद्देश्य यह है कि जब तक वारिस बालक है, दास और उसमें किसी भी प्रकार का अंतर नहीं होता, यद्यपि वह हर एक वस्तु का स्वामी है. <verse eid="GAL 4:1"/><verse number="2" style="v" sid="GAL 4:2"/>वह पिता द्वारा निर्धारित समय तक के लिए रक्षकों व प्रबंधकों के संरक्षण में रहता है. <verse eid="GAL 4:2"/><verse number="3" style="v" sid="GAL 4:3"/>इसी प्रकार हम भी, जब बालक थे, संसार की आदि शिक्षा के अधीन दासत्व में थे. <verse eid="GAL 4:3"/><verse number="4" style="v" sid="GAL 4:4"/>किंतु निर्धारित समय के पूरा होने पर परमेश्वर ने अपने पुत्र को भेजा, जो स्त्री से जन्मे, व्यवस्था के अधीन, <verse eid="GAL 4:4"/><verse number="5" style="v" sid="GAL 4:5"/>कि उन सबको छुड़ा लें, जो व्यवस्था के अधीन हैं, कि हम परमेश्वर की संतान होने का अधिकार प्राप्‍त कर सकें. <verse eid="GAL 4:5"/><verse number="6" style="v" sid="GAL 4:6"/>अब इसलिये कि तुम संतान हो, परमेश्वर ने अपने पुत्र के आत्मा को, जो अब्बा, पिता पुकारता है, हमारे हृदयों में भेज दिया है. <verse eid="GAL 4:6"/><verse number="7" style="v" sid="GAL 4:7"/>इसलिये अब तुम दास नहीं परंतु संतान बन गए हो और यदि तुम संतान हो तो परमेश्वर के द्वारा वारिस भी.<verse eid="GAL 4:7"/></para>
  <para style="s1">गलातिया के लिए पौलॉस की चिंता</para>
  <para style="p">
    <verse number="8" style="v" sid="GAL 4:8"/>जब तुम परमेश्वर को नहीं जानते थे, उस समय तुम उनके दास थे, जो वास्तव में ईश्वर हैं ही नहीं. <verse eid="GAL 4:8"/><verse number="9" style="v" sid="GAL 4:9"/>किंतु अब, जब तुमने परमेश्वर को जान लिया है, परंतु यह कहें कि परमेश्वर द्वारा जान लिये गए हो, तो फिर तुम कमजोर तथा दयनीय आदि शिक्षाओं का दास बनने के लिए क्यों लौट रहे हो? क्या तुम्हें दोबारा उन्हीं का दास बनने की लालसा है? <verse eid="GAL 4:9"/><verse number="10" style="v" sid="GAL 4:10"/>तुम तो विशेष दिवस, माह, ऋतु तथा वर्ष मनाते जा रहे हो. <verse eid="GAL 4:10"/><verse number="11" style="v" sid="GAL 4:11"/>मुझे तुम्हारे लिए आशंका है कि कहीं तुम्हारे लिए मेरा परिश्रम व्यर्थ ही तो नहीं गया.<verse eid="GAL 4:11"/></para>
  <para style="p">
    <verse number="12" style="v" sid="GAL 4:12"/>प्रिय भाई बहनो, मैं तुमसे विनती करता हूं कि तुम मेरे समान बन जाओ क्योंकि मैं भी तुम्हारे समान बन गया हूं. तुमने मुझे कोई हानि नहीं पहुंचाई. <verse eid="GAL 4:12"/><verse number="13" style="v" sid="GAL 4:13"/>तुम्हें याद होगा कि, मैंने पहली बार अपनी बीमारी की स्थिति में तुम्हें ईश्वरीय सुसमाचार सुनाया था, <verse eid="GAL 4:13"/><verse number="14" style="v" sid="GAL 4:14"/>परंतु मेरी शारीरिक स्थिति के कारण, जो तुम्हारे लिए एक परख थी, तुमने न तो मुझसे घृणा की और न ही मुझसे मुख मोड़ा, परंतु मुझे इस प्रकार स्वीकार किया, मानो मैं परमेश्वर का स्वर्गदूत हूं, मसीह येशु हूं. <verse eid="GAL 4:14"/><verse number="15" style="v" sid="GAL 4:15"/>अब कहां गया तुम्हारा आनंद मनाना? मैं स्वयं गवाह हूं कि यदि संभव होता तो उस समय तुम अपनी आंखें तक निकालकर मुझे दे देते. <verse eid="GAL 4:15"/><verse number="16" style="v" sid="GAL 4:16"/>क्या सिर्फ सच बोलने के कारण मैं तुम्हारा शत्रु हो गया?<verse eid="GAL 4:16"/></para>
  <para style="p">
    <verse number="17" style="v" sid="GAL 4:17"/>वे तुम्हें अपने पक्ष में करने को उत्सुक हैं, किंतु किसी भले मतलब से नहीं; उनका मतलब तो तुम्हें मुझसे अलग करना है कि तुम उनके शिष्य बन जाओ. <verse eid="GAL 4:17"/><verse number="18" style="v" sid="GAL 4:18"/>हमेशा ही अच्छे उद्देश्य के लिए उत्साही होना उत्तम होता है और मात्र उसी समय नहीं, जब मैं तुम्हारे मध्य उपस्थित होता हूं. <verse eid="GAL 4:18"/><verse number="19" style="v" sid="GAL 4:19"/>हे बालको, तुममें मसीह का स्वरूप पूरी तरह विकसित होने तक मैं दोबारा प्रसव पीड़ा में रहूंगा. <verse eid="GAL 4:19"/><verse number="20" style="v" sid="GAL 4:20"/>बड़ी अभिलाषा थी कि इस समय मैं तुम्हारे पास होता और मीठी वाणी में तुमसे बातें करता, क्योंकि तुम्हारे विषय में मैं दुविधा में पड़ा हूं.<verse eid="GAL 4:20"/></para>
  <para style="s1">दो वाचाएं: हागार तथा साराह</para>
  <para style="p">
    <verse number="21" style="v" sid="GAL 4:21"/>मुझे यह बताओ: तुम, जो व्यवस्था के अधीन रहना चाहते हो, क्या तुम वास्तव में व्यवस्था का पालन नहीं करते? <verse eid="GAL 4:21"/><verse number="22" style="v" sid="GAL 4:22"/>पवित्र शास्त्र में लिखा है कि अब्राहाम के दो पुत्र थे, एक दासी से और दूसरा स्वतंत्र स्त्री से. <verse eid="GAL 4:22"/><verse number="23" style="v" sid="GAL 4:23"/>दासी का पुत्र शरीर से जन्मा था और स्वतंत्र स्त्री के पुत्र का जन्म प्रतिज्ञा के पूरा होने के लिए हुआ था.<verse eid="GAL 4:23"/></para>
  <para style="p">
    <verse number="24" style="v" sid="GAL 4:24"/>यह एक दृष्टांत है. ये स्त्रियां दो वाचाएं हैं. सीनाय पर्वत की वाचा हागार है, जिससे दासत्व की संतान पैदा होती है. <verse eid="GAL 4:24"/><verse number="25" style="v" sid="GAL 4:25"/>हागार अराबिया में सीनाय पर्वत है, जो वर्तमान येरूशलेम का प्रतीक है क्योंकि वह संतानों सहित दासत्व में है. <verse eid="GAL 4:25"/><verse number="26" style="v" sid="GAL 4:26"/>किंतु स्वर्गीय येरूशलेम स्वतंत्र है. वह हमारी माता है. <verse eid="GAL 4:26"/><verse number="27" style="v" sid="GAL 4:27"/>जैसा कि लिखा है:</para>
  <para style="q1" vid="GAL 4:27">“बांझ, तुम, जो संतान पैदा करने में असमर्थ हो,</para>
  <para style="q2" vid="GAL 4:27">आनंदित हो.</para>
  <para style="q1" vid="GAL 4:27">तुम, जो प्रसव पीड़ा से अनजान हो,</para>
  <para style="q2" vid="GAL 4:27">जय जयकार करो,</para>
  <para style="q1" vid="GAL 4:27">क्योंकि त्यागी हुई की संतान,</para>
  <para style="q2" vid="GAL 4:27">सुहागन की संतान से अधिक है.”<note caller="+" style="f"><char style="fr" closed="false">4:27 </char><char style="ft" closed="false"><char style="xt"><ref loc="ISA 54:1">यशा 54:1</ref></char></char></note><verse eid="GAL 4:27"/></para>
  <para style="p">
    <verse number="28" style="v" sid="GAL 4:28"/>प्रिय भाई बहनो, तुम यित्सहाक के समान प्रतिज्ञा की संतान हो. <verse eid="GAL 4:28"/><verse number="29" style="v" sid="GAL 4:29"/>किंतु जैसे उस समय शरीर से जन्मा पुत्र आत्मा से जन्मे पुत्र को सताया करता था, वैसी ही स्थिति इस समय भी है. <verse eid="GAL 4:29"/><verse number="30" style="v" sid="GAL 4:30"/>पवित्र शास्त्र का लेख क्या है? “दासी व उसके पुत्र को निकाल दो क्योंकि दासी का पुत्र कभी भी स्वतंत्र स्त्री के पुत्र के साथ वारिस नहीं होगा.”<note caller="+" style="f"><char style="fr" closed="false">4:30 </char><char style="ft" closed="false"><char style="xt"><ref loc="GEN 21:10">उत्प 21:10</ref></char></char></note> <verse eid="GAL 4:30"/><verse number="31" style="v" sid="GAL 4:31"/>इसलिये, प्रिय भाई बहनो, हम दासी की नहीं, परंतु स्वतंत्र स्त्री की संतान हैं.<verse eid="GAL 4:31"/></para>
  <chapter eid="GAL 4"/>
  <chapter number="5" style="c" sid="GAL 5"/>
  <para style="s1">मसीह में स्वतंत्रता</para>
  <para style="p">
    <verse number="1" style="v" sid="GAL 5:1"/>इसी स्वतंत्रता में बने रहने के लिए मसीह ने हमें स्वतंत्र किया है. इसलिये स्थिर रहो और दोबारा दासत्व के जूए में न जुतो.<verse eid="GAL 5:1"/></para>
  <para style="p">
    <verse number="2" style="v" sid="GAL 5:2"/>यह समझ लो! मैं, पौलॉस, तुम्हें बताना चाहता हूं कि यदि तुम ख़तना के पक्ष में निर्णय लेते हो तो तुम्हारे लिए मसीह की कोई उपयोगिता न रह जायेगी. <verse eid="GAL 5:2"/><verse number="3" style="v" sid="GAL 5:3"/>मैं ख़तना के हर एक समर्थक से दोबारा कहना चाहता हूं कि वह सारी व्यवस्था का पालन करने के लिए मजबूर है. <verse eid="GAL 5:3"/><verse number="4" style="v" sid="GAL 5:4"/>तुम, जो धर्मी ठहराए जाने के लिए व्यवस्था पर निर्भर रहना चाहते हो, मसीह से अलग हो गए हो और अनुग्रह से तुम गिर चुके हो. <verse eid="GAL 5:4"/><verse number="5" style="v" sid="GAL 5:5"/>किंतु हम पवित्र आत्मा के द्वारा विश्वास से धार्मिकता की आशा की बाट जोहते हैं. <verse eid="GAL 5:5"/><verse number="6" style="v" sid="GAL 5:6"/>ख़तनित होना या न होना मसीह येशु में किसी महत्व का नहीं है; महत्व है सिर्फ विश्वास का जिसका प्रभाव दिखता है प्रेम में.<verse eid="GAL 5:6"/></para>
  <para style="p">
    <verse number="7" style="v" sid="GAL 5:7"/>दौड़ में बहुत बढ़िया था तुम्हारा विकास. कौन बन गया तुम्हारे सच्चाई पर चलने में रुकावट? <verse eid="GAL 5:7"/><verse number="8" style="v" sid="GAL 5:8"/>यह उकसावा उनकी ओर से नहीं है, जिन्होंने तुम्हें बुलाया. <verse eid="GAL 5:8"/><verse number="9" style="v" sid="GAL 5:9"/>“थोड़ा-सा खमीर सारे आटे को खमीर कर देता है.” <verse eid="GAL 5:9"/><verse number="10" style="v" sid="GAL 5:10"/>प्रभु में मुझे तुम पर भरोसा है कि तुम किसी अन्य विचार को स्वीकार न करोगे. जो भी तुम्हें भरमाएगा व डांवा-डोल करेगा, वह दंड भोगेगा, चाहे वह कोई भी क्यों न हो. <verse eid="GAL 5:10"/><verse number="11" style="v" sid="GAL 5:11"/>प्रिय भाई बहनो, यदि मैं अब तक ख़तना का प्रचार कर रहा हूं तो मुझ पर यह सताना क्यों? इस स्थिति में तो क्रूस के प्रति विरोध समाप्‍त हो गया होता. <verse eid="GAL 5:11"/><verse number="12" style="v" sid="GAL 5:12"/>उत्तम तो यही होता कि वे, जो तुम्हें डांवा-डोल कर रहे हैं, स्वयं को नपुंसक बना लेते!<verse eid="GAL 5:12"/></para>
  <para style="s1">स्वतंत्रता और भलाई</para>
  <para style="p">
    <verse number="13" style="v" sid="GAL 5:13"/>प्रिय भाई बहनो, तुम्हारा बुलावा स्वतंत्रता के लिए किया गया है. अपनी स्वतंत्रता को अपनी शारीरिक इच्छाओं की पूर्ति का सुअवसर मत बनाओ परंतु प्रेमपूर्वक एक दूसरे की सेवा करो. <verse eid="GAL 5:13"/><verse number="14" style="v" sid="GAL 5:14"/>क्योंकि सारी व्यवस्था का सार सिर्फ एक वाक्य में छिपा हुआ है: “जैसे तुम स्वयं से प्रेम करते हो, वैसे ही अपने पड़ोसी से भी प्रेम करो.”<note caller="+" style="f"><char style="fr" closed="false">5:14 </char><char style="ft" closed="false"><char style="xt"><ref loc="LEV 19:18">लेवी 19:18</ref></char></char></note> <verse eid="GAL 5:14"/><verse number="15" style="v" sid="GAL 5:15"/>यदि तुम एक दूसरे को हिंसक पशुओं की भांति काटते-फाड़ते रहे, तो सावधान! कहीं तुम्हीं एक दूसरे का नाश न कर बैठो.<verse eid="GAL 5:15"/></para>
  <para style="p">
    <verse number="16" style="v" sid="GAL 5:16"/>मेरी सलाह यह है, तुम्हारा स्वभाव आत्मा से प्रेरित हो, तब तुम किसी भी प्रकार से शारीरिक लालसाओं की पूर्ति नहीं करोगे. <verse eid="GAL 5:16"/><verse number="17" style="v" sid="GAL 5:17"/>शरीर आत्मा के विरुद्ध और आत्मा शरीर के विरुद्ध लालसा करता है. ये आपस में विरोधी हैं कि तुम वह न कर सको, जो तुम करना चाहते हो. <verse eid="GAL 5:17"/><verse number="18" style="v" sid="GAL 5:18"/>यदि तुम पवित्र आत्मा द्वारा चलाए चलते हो तो तुम व्यवस्था के अधीन नहीं हो.<verse eid="GAL 5:18"/></para>
  <para style="p">
    <verse number="19" style="v" sid="GAL 5:19"/>शरीर द्वारा उत्पन्‍न काम स्पष्ट हैं: वेश्यागामी, अशुद्धता, भ्रष्टाचार, <verse eid="GAL 5:19"/><verse number="20" style="v" sid="GAL 5:20"/>मूर्ति पूजा, जादू-टोना, शत्रुता, झगड़ा, जलन, क्रोध, स्वार्थ, मतभेद, विधर्म; <verse eid="GAL 5:20"/><verse number="21" style="v" sid="GAL 5:21"/>डाह, मतवालापन, लीला-क्रीड़ा तथा इनके समान अन्य, जिनके विषय में मैं तुम्हें चेतावनी दे रहा हूं कि जिनका स्वभाव इस प्रकार का है, वे मेरी पूर्व चेतावनी के अनुरूप परमेश्वर के राज्य के वारिस नहीं होंगे.<verse eid="GAL 5:21"/></para>
  <para style="p">
    <verse number="22" style="v" sid="GAL 5:22"/>परंतु आत्मा का फल है प्रेम, आनंद, शांति, धीरज, दया, उदारता, विश्वस्तता, <verse eid="GAL 5:22"/><verse number="23" style="v" sid="GAL 5:23"/>विनम्रता तथा आत्मसंयम; कोई भी विधान इनके विरुद्ध नहीं है. <verse eid="GAL 5:23"/><verse number="24" style="v" sid="GAL 5:24"/>जो मसीह येशु के हैं, उन्होंने शरीर को उसकी वासनाओं और अभिलाषाओं सहित क्रूस पर चढ़ा दिया है. <verse eid="GAL 5:24"/><verse number="25" style="v" sid="GAL 5:25"/>अब, जबकि हमने पवित्र आत्मा द्वारा जीवन प्राप्‍त किया है, हमारा स्वभाव भी आत्मा से प्रेरित हो. <verse eid="GAL 5:25"/><verse number="26" style="v" sid="GAL 5:26"/>न हम घमंडी बनें, न एक दूसरे को उकसाएं और न ही आपस में द्वेष रखें.<verse eid="GAL 5:26"/></para>
  <chapter eid="GAL 5"/>
  <chapter number="6" style="c" sid="GAL 6"/>
  <para style="s1">कृपालुता तथा सतत-प्रयास-प्रवृत्ति संबंधी निर्देश</para>
  <para style="p">
    <verse number="1" style="v" sid="GAL 6:1"/>प्रिय भाई बहनो, यदि तुम्हें यह मालूम हो कि किसी व्यक्ति ने कोई अपराध किया है, तो तुम, जो आत्मिक हो, उसे नम्रतापूर्वक सुधारो, किंतु तुम स्वयं सावधान रहो कि कहीं तुम भी परीक्षा में न पड़ जाओ. <verse eid="GAL 6:1"/><verse number="2" style="v" sid="GAL 6:2"/>एक दूसरे का बोझ उठाया करो. इसके द्वारा तुम मसीह की व्यवस्था को पूरा करोगे. <verse eid="GAL 6:2"/><verse number="3" style="v" sid="GAL 6:3"/>यदि कोई व्यक्ति कुछ न होने पर भी स्वयं को पहुंचा हुआ समझता है तो वह स्वयं को धोखा देता है. <verse eid="GAL 6:3"/><verse number="4" style="v" sid="GAL 6:4"/>हर एक व्यक्ति अपने कामों की जांच स्वयं करे, तब उसके सामने किसी और पर नहीं, खुद अपने पर घमंड करने का कारण होगा <verse eid="GAL 6:4"/><verse number="5" style="v" sid="GAL 6:5"/>क्योंकि हर एक व्यक्ति अपना बोझ स्वयं ही उठाएगा. <verse eid="GAL 6:5"/><verse number="6" style="v" sid="GAL 6:6"/>जिसे वचन की शिक्षा दी जा रही है, वह हर एक उत्तम वस्तु में अपने शिक्षक को सम्मिलित करे.<verse eid="GAL 6:6"/></para>
  <para style="p">
    <verse number="7" style="v" sid="GAL 6:7"/>किसी भ्रम में न रहना: परमेश्वर मज़ाक के विषय नहीं हैं क्योंकि मनुष्य जो कुछ बोता है, वही काटता है. <verse eid="GAL 6:7"/><verse number="8" style="v" sid="GAL 6:8"/>वह, जो अपने शरीर के लिए बोता है, शरीर के द्वारा विनाश की उपज काटेगा; किंतु वह, जो पवित्र आत्मा के लिए बोता है, पवित्र आत्मा के द्वारा अनंत जीवन प्राप्‍त करेगा. <verse eid="GAL 6:8"/><verse number="9" style="v" sid="GAL 6:9"/>हम भलाई के काम करने में साहस न छोड़ें क्योंकि यदि हम ढीले न हो जाएं तो हम निर्धारित समय पर उपज अवश्य काटेंगे. <verse eid="GAL 6:9"/><verse number="10" style="v" sid="GAL 6:10"/>जब तक हमारे सामने सुअवसर है, हम सभी का भला करते रहें, विशेषकर विश्वासी परिवार के सदस्यों का.<verse eid="GAL 6:10"/></para>
  <para style="b"/>
  <para style="s1">उपसंहार</para>
  <para style="p">
    <verse number="11" style="v" sid="GAL 6:11"/>ध्यान दो कि कैसे बड़े आकार के अक्षरों में मैंने तुम्हें अपने हाथों से यह लिखा है!<verse eid="GAL 6:11"/></para>
  <para style="b"/>
  <para style="p">
    <verse number="12" style="v" sid="GAL 6:12"/>जितने भी लोग तुम पर उत्तम प्रभाव डालने के लक्ष्य से तुम्हें ख़तना के लिए मजबूर करते हैं, वे यह सिर्फ इसलिये करते हैं कि वे मसीह येशु के क्रूस के कारण सताए न जाएं. <verse eid="GAL 6:12"/><verse number="13" style="v" sid="GAL 6:13"/>वे, जो ख़तनित हैं, स्वयं तो व्यवस्था का पालन नहीं करते किंतु वे यह चाहते अवश्य हैं कि तुम्हारा ख़तना हो जिससे यह उनके लिए घमंड करने का विषय बन जाए. <verse eid="GAL 6:13"/><verse number="14" style="v" sid="GAL 6:14"/>ऐसा कभी न हो कि मैं हमारे प्रभु येशु मसीह के क्रूस के अलावा और किसी भी विषय पर घमंड करूं. इन्हीं मसीह के कारण संसार मेरे लिए क्रूस पर चढ़ाया जा चुका है और मैं संसार के लिए. <verse eid="GAL 6:14"/><verse number="15" style="v" sid="GAL 6:15"/>महत्व न तो ख़तना का है और न खतनाविहीनता का महत्व है; तो सिर्फ नई सृष्टि का. <verse eid="GAL 6:15"/><verse number="16" style="v" sid="GAL 6:16"/>वे सभी, जो इस सिद्धांत का पालन करते हैं, उनमें तथा परमेश्वर के इस्राएल में शांति व कृपा व्याप्‍त हो.<verse eid="GAL 6:16"/></para>
  <para style="b"/>
  <para style="p">
    <verse number="17" style="v" sid="GAL 6:17"/>अंत में, अब कोई मुझे किसी प्रकार की पीड़ा न पहुंचाए क्योंकि मेरे शरीर पर मसीह येशु के घाव के चिह्न हैं.<verse eid="GAL 6:17"/></para>
  <para style="b"/>
  <para style="p">
    <verse number="18" style="v" sid="GAL 6:18"/>प्रिय भाई बहनो, हमारे प्रभु येशु मसीह का अनुग्रह तुम पर बना रहे. आमेन.<verse eid="GAL 6:18"/></para>
  <chapter eid="GAL 6"/>
</usx>
