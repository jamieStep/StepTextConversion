<?xml version="1.0" encoding="UTF-8"?>
<usx version="2.6">
  <book code="ACT" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">ATTI DEGLI APOSTOLI</para>
  <para style="toc1">Atti degli Apostoli</para>
  <para style="toc2">Atti</para>
  <para style="toc3">At</para>
  <para style="mt1">Atti degli Apostoli</para>
  <chapter number="1" style="c"/>
  <para style="p">
    <verse number="1" style="v"/>Caro Teofilo,</para>
  <para style="p">nella mia prima lettera ti ho raccontato tutto ciò che Gesù ha fatto e insegnato <verse number="2" style="v"/>fino a quando non ritornò in cielo, dopo aver dato, per mezzo dello Spirito Santo, i suoi insegnamenti agli apostoli che aveva scelto. <verse number="3" style="v"/>Durante i quaranta giorni dopo la crocifissione, Gesù apparve agli apostoli diverse volte, vivo e vegeto, e diede loro molte prove della sua resurrezione. In queste occasioni, parlava con loro delle cose che riguardavano il Regno di Dio.</para>
  <para style="s1">Gesù sale in cielo</para>
  <para style="p">
    <verse number="4" style="v"/>Durante uno di questi incontri, mentre stava a tavola con loro, Gesù ordinò agli apostoli di non allontanarsi da Gerusalemme, ma di aspettare che lo Spirito Santo scendesse su di loro e sʼadempisse così la promessa di Dio Padre, di cui lui stesso aveva parlato.</para>
  <para style="p">
    <verse number="5" style="v"/>«Giovanni battezzava con acqua», ricordò loro Gesù, «voi, invece, fra pochi giorni, sarete battezzati con lo Spirito Santo!»</para>
  <para style="p">
    <verse number="6" style="v"/>Allora quelli che si erano riuniti attorno a lui gli chiesero: «Signore, è in questo periodo che libererai Israele (da Roma) e ne farai una nazione indipendente?»</para>
  <para style="p">
    <verse number="7" style="v"/>«È il Padre che stabilisce i tempi giusti», rispose Gesù, «Non spetta a voi conoscerli. <verse number="8" style="v"/>Ma quando lo Spirito Santo sarà disceso su di voi, riceverete una potenza tale, che parlerete di me con straordinaria efficacia a tutta la gente di Gerusalemme, della Giudea, della Samaria, fino ai confini della terra!»</para>
  <para style="p">
    <verse number="9" style="v"/>Non molto tempo dopo, alla presenza degli apostoli, Gesù cominciò a salire verso il cielo e, mentre lo guardavano, scomparve in una nuvola. <verse number="10" style="v"/>Stavano ancora così, con gli occhi fissi al cielo, quandʼecco apparire due uomini vestiti di bianco. <verse number="11" style="v"/>«Uomini di Galilea», dissero, «perché ve ne state lì a guardare in alto? Questo Gesù, che è stato assunto in cielo, un giorno tornerà nello stesso modo in cui lʼavete visto partire».</para>
  <para style="p">
    <verse number="12" style="v"/>Quando accadde questo fatto, erano sul Monte degli Ulivi, così gli apostoli se ne tornarono a piedi a Gerusalemme, che dista poco meno di un chilometro. <verse number="13" style="v"/>Giunti alla casa dove di solito si riunivano, salirono in una stanza al piano di sopra.</para>
  <para style="p">
    <verse number="14" style="v"/>Quel giorno erano presenti: Pietro, Giovanni, Giacomo, Andrea, Filippo, Tommaso, Bartolomeo, Giacomo il figlio di Alfeo, Simone soprannominato lo Zelota, Giuda figlio di Giacomo e i fratelli di Gesù. Cʼerano anche alcune donne fra cui Maria, la madre di Gesù. <verse number="15" style="v"/>Questo incontro di preghiera continuò per alcuni giorni. Una volta, in cui erano presenti circa 120 persone, Pietro si alzò in piedi e disse:</para>
  <para style="p">
    <verse number="16" style="v"/>«Fratelli, era necessario che le Scritture divenissero verità per ciò che fu predetto tanto tempo fa dallo Spirito Santo per bocca del re Davide, riguardo a Giuda, il quale tradì Gesù guidando la folla che lo arrestò. <verse number="17" style="v"/>Giuda era uno dei nostri, scelto per essere un apostolo proprio come noi lo siamo. <verse number="18" style="v"/>Egli comprò un campo con i soldi che ricevette per il suo tradimento e là, gettandosi in avanti, si squarciò il ventre e si sparsero fuori le sue viscere. <verse number="19" style="v"/>La notizia della sua morte si diffuse rapidamente tra il popolo di Gerusalemme che chiamò quel luogo “il campo del sangue”. <verse number="20" style="v"/>Secondo la predizione del re Davide, che appare nel libro dei Salmi, leggiamo <char style="qt">“Che la sua casa diventi deserta e non ci abiti più nessuno”</char>. E inoltre: <char style="qt">“Il suo incarico lo prenda un altro”</char>.</para>
  <para style="p">
    <verse number="21-22" style="v"/>È necessario, quindi, scegliere qualcun altro che prenda il posto di Giuda e si unisca a noi, per testimoniare della resurrezione del Signore Gesù. Dobbiamo scegliere qualcuno che sia sempre stato con noi per tutto il tempo che siamo rimasti col Signore, da quando fu battezzato da Giovanni, fino al giorno in cui ci lasciò e fu assunto in cielo». <verse number="23" style="v"/>Furono presentati allora due discepoli: Giuseppe, «il Giusto», detto anche Barsabba, e un certo Mattia. <verse number="24-25" style="v"/>Poi pregarono tutti, perché fosse scelto lʼuomo giusto. «O Signore», dissero, «tu che conosci il cuore di tutti, facci sapere quale di questi due uomini tu hai scelto come apostolo per sostituire Giuda il traditore, che è finito nel luogo che gli apparteneva». <verse number="26" style="v"/>Tirarono a sorte, e la sorte cadde su Mattia che fu aggregato agli altri undici apostoli.</para>
  <chapter number="2" style="c"/>
  <para style="s1">Il giorno della Pentecoste</para>
  <para style="p">
    <verse number="1" style="v"/>Passate sette settimane dalla morte e dalla resurrezione di Gesù, nel giorno della Pentecoste, i credenti si trovavano tutti insieme nello stesso luogo. <verse number="2" style="v"/>Improvvisamente si udì un rumore dal cielo, come quando soffia un vento impetuoso, un rumore tale che riempì tutta la casa dove si trovavano. <verse number="3" style="v"/>Allora apparvero come lingue di fuoco, separate lʼuna dallʼaltra, che si posavano sopra ciascuno di loro. <verse number="4" style="v"/>Tutti i presenti furono pieni di Spirito Santo e cominciarono a parlare in altre lingue, perché lo Spirito Santo dava loro questa capacità.</para>
  <para style="p">
    <verse number="5" style="v"/>Quel giorno cʼerano a Gerusalemme molti uomini timorati di Dio, venuti da tutte le parti del mondo per le celebrazioni religiose. <verse number="6" style="v"/>Al sentire quel rumore, corsero a vedere e rimasero confusi, perché ciascuno sentiva i discepoli parlare nella propria lingua.</para>
  <para style="p">
    <verse number="7" style="v"/>«Come può essere?!» esclamavano meravigliati. «Ma questi che parlano non sono tutti della Galilea? <verse number="8" style="v"/>Come mai, allora, li sentiamo parlare nelle lingue dei nostri paesi dʼorigine?! <verse number="9" style="v"/>Qui ci sono Parti, Medi, Elamiti, alcuni di noi vengono dalla Mesopotamia, dalla Giudea, dalla Cappadòcia, dal Ponto e dallʼAsia; <verse number="10" style="v"/>dalla Frigia, dalla Panfilia, dallʼEgitto, dalla Libia Cirenaica. E ci sono perfino dei pellegrini venuti da Roma: alcuni ebrei di nascita, altri invece convertiti da poco alla religione ebraica… <verse number="11" style="v"/>Poi Cretesi ed Arabi… E tutti noi sentiamo questi uomini che parlano nelle nostre lingue delle grandi cose di Dio!»</para>
  <para style="p">
    <verse number="12" style="v"/>Stupiti e perplessi si chiedevano: «Che mai vorrà dire tutto questo?» <verse number="13" style="v"/>Altri, invece, tra la folla dicevano ridendo: «Sono ubriachi, ecco che vuol dire!»</para>
  <para style="p">
    <verse number="14" style="v"/>Allora Pietro si fece avanti con gli altri undici apostoli e gridò loro: «Ascoltate bene, tutti, stranieri e abitanti di Gerusalemme! <verse number="15" style="v"/>Non è vero che questi uomini sono ubriachi! La gente non si ubriaca alle nove di mattina! <verse number="16" style="v"/>No, no… ciò che avete visto questa mattina fu predetto secoli fa dal profeta Gioele: <verse number="17" style="v"/><char style="qt">“Negli ultimi giorni”</char>, dice Dio, <char style="qt">“verserò il mio Spirito Santo su tutti gli uomini. I vostri figli e le vostre figlie faranno profezie, i vostri giovani avranno delle visioni e i vostri vecchi dei sogni.</char> <verse number="18" style="v"/><char style="qt">Sì, lo Spirito Santo scenderà su tutti quelli che mi servono, uomini e donne, e tutti faranno profezie.</char> <verse number="19" style="v"/><char style="qt">Farò cose straordinarie lassù nel cielo e prodigi giù sulla terra: sangue, fuoco e nuvole di fumo.</char> <verse number="20" style="v"/><char style="qt">Il sole si oscurerà e la luna diventerà rosso sangue, prima che venga il giorno del Signore, giorno grande e glorioso!</char> <verse number="21" style="v"/><char style="qt">Allora, chiunque avrà invocato la pietà del Signore, sarà salvo!”</char></para>
  <para style="p">
    <verse number="22" style="v"/>Israeliti, ascoltate! Come ben sapete, Dio approvò pubblicamente Gesù di Nazaret con i miracoli meravigliosi che fece per mezzo di lui. <verse number="23" style="v"/>Parlo dello stesso Gesù che, secondo il piano prestabilito di Dio, voi avete ucciso con la complicità di uomini malvagi, inchiodandolo ad una croce! <verse number="24" style="v"/>Ma Dio lo ha liberato dagli orrori della morte, facendolo risuscitare. Non era possibile, infatti, che la morte potesse dominare Gesù!</para>
  <para style="p">
    <verse number="25" style="v"/>A lui si riferiva il re Davide, quando disse: <char style="qt">“So che il Signore è sempre con me. È lui che mi aiuta. La grande potenza di Dio mi sostiene. </char> <verse number="26" style="v"/><char style="qt">Per questo il mio cuore è pieno di gioia e posso cantare la mia felicità. Io so che, pur essendo mortale, ho speranza! </char> <verse number="27" style="v"/><char style="qt">Perché tu, o Dio, non abbandonerai la mia anima nel mondo dei morti, né permetterai che il corpo del tuo Santo vada in decomposizione! </char> <verse number="28" style="v"/><char style="qt">Tu mi renderai la vita e mi darai piena gioia con la tua presenza”</char>.</para>
  <para style="p">
    <verse number="29" style="v"/>Fratelli, pensate! Con queste parole Davide non si riferiva a se stesso, infatti, egli morì, fu sepolto e, ancor oggi, cʼè la sua tomba fra noi. <verse number="30" style="v"/>Ma Davide era un profeta e sapeva che Dio gli aveva promesso, con un giuramento, che uno dei suoi discendenti sarebbe stato il Messia che doveva sedere sul suo trono. <verse number="31" style="v"/>Con questa predizione Davide annunciò la risurrezione del Messia, non solo, disse anche che egli non sarebbe stato abbandonato nel mondo dei morti, né il suo corpo si sarebbe decomposto. <verse number="32" style="v"/>Davide parlava di Gesù, che Dio ha fatto risorgere, ed è di questo fatto che noi tutti siamo testimoni.</para>
  <para style="p">
    <verse number="33" style="v"/>Ora egli occupa un posto dʼonore in cielo, accanto a Dio stesso, ed ha ricevuto dal Padre lʼautorità di mandare lo Spirito Santo, che era stato promesso, lo stesso Spirito che oggi vedete e ascoltate.</para>
  <para style="p">
    <verse number="34" style="v"/>No, Davide non si riferiva a se stesso con quelle parole, non fu Davide infatti che salì in cielo, eppure egli stesso dice: <char style="qt">“Dio parlò al mio Signore, il Messia, e gli disse: Siedi qui, al posto dʼonore, accanto a me,</char> <verse number="35" style="v"/><char style="qt">finché non ti sottometta completamente i tuoi nemici e ne faccia lo sgabello dei tuoi piedi”</char>.</para>
  <para style="p">
    <verse number="36" style="v"/>Perciò, tutto Israele sappia, senza ombra di dubbio, che Dio ha fatto Signore e Messia proprio questo Gesù che voi avete crocifisso!»</para>
  <para style="p">
    <verse number="37" style="v"/>Le parole di Pietro commossero profondamente i presenti: «Fratelli, che dobbiamo fare?» chiesero a Pietro e agli altri apostoli.</para>
  <para style="p">
    <verse number="38" style="v"/>Pietro rispose: «Pentitevi e rivolgetevi a Dio. Poi fatevi battezzare nel nome di Gesù Cristo per ottenere il perdono dei vostri peccati. Allora anche voi riceverete il dono dello Spirito Santo, <verse number="39" style="v"/>perché Cristo lo ha promesso per voi, per i vostri figli e perfino per quelli che abitano in paesi lontani! Sì per tutti quelli che il Signore, nostro Dio, chiamerà».</para>
  <para style="p">
    <verse number="40" style="v"/>Poi Pietro, con molti argomenti, cercava di convincerli e li ammoniva, dicendo: «Salvatevi dai malvagi di questa generazione corrotta!» <verse number="41" style="v"/>E quelli che credettero alle parole di Pietro furono battezzati; quel giorno furono circa tremila. <verse number="42" style="v"/>I nuovi credenti, dopo essersi aggregati agli altri, erano assidui nellʼinsegnamento degli apostoli, nellʼunione fraterna, nella frazione del pane e nella preghiera. <verse number="43" style="v"/>Tutti erano presi da profondo timore e gli apostoli facevano molti miracoli.</para>
  <para style="p">
    <verse number="44" style="v"/>I credenti vivevano insieme e tenevano tutto in comune. <verse number="45" style="v"/>Dopo aver venduto ciò che possedevano, lo dividevano con gli altri, secondo le necessità di ciascuno. <verse number="46-47" style="v"/>Ogni giorno, tutti insieme, andavano al tempio, poi, per spezzare il pane, sʼincontravano nelle case a piccoli gruppi e mangiavano insieme, con grande gioia e gratitudine, lodando Dio. Tutta la città li guardava di buon occhio e, ogni giorno, Dio aggiungeva al loro gruppo tutti quelli che erano sulla via della salvezza.</para>
  <chapter number="3" style="c"/>
  <para style="s1">Lo zoppo guarito</para>
  <para style="p">
    <verse number="1" style="v"/>Un giorno, Pietro e Giovanni si recarono al tempio. Erano le tre del pomeriggio, lʼora della preghiera. <verse number="2" style="v"/>Mentre si avvicinavano, videro un uomo zoppo dalla nascita, che ogni giorno si faceva portare fino alla porta del tempio detta «la Bella», per chiedere lʼelemosina. <verse number="3" style="v"/>Mentre Pietro e Giovanni passavano, lo zoppo tese la mano.</para>
  <para style="p">
    <verse number="4" style="v"/>Allora i due lo guardarono fissamente, poi Pietro disse: «Guardaci!» <verse number="5" style="v"/>Il poveretto li guardò, sperando di ricevere qualcosa.</para>
  <para style="p">
    <verse number="6" style="v"/>Pietro invece disse: «Non ho denaro, ma ti do quello che ho! Nel nome di Gesù di Nazaret, alzati e cammina!»</para>
  <para style="p">
    <verse number="7-8" style="v"/>Poi lo prese per la mano destra e lʼaiutò ad alzarsi. In quel momento le piante dei piedi e le caviglie gli si rinforzarono, tanto che lʼuomo balzò in piedi con un salto e si mise a camminare! Poi, camminando, saltando e lodando Dio, entrò con loro nel tempio.</para>
  <para style="p">
    <verse number="9-10" style="v"/>Tutti quanti lo riconobbero: era proprio lui, lo zoppo che avevano visto tante volte alla «Porta Bella»; e quando lo videro camminare e lodare Dio rimasero di stucco. <verse number="11" style="v"/>Meravigliati e sorpresi, corsero tutti al portico di Salomone, dove cʼera lʼuomo guarito che teneva per mano Pietro e Giovanni.</para>
  <para style="p">
    <verse number="12" style="v"/>Pietro colse allora lʼoccasione per rivolgersi alla folla: «Uomini di Israele», disse, «che cʼè da meravigliarsi? Perché ci guardate in quel modo, come se fosse per merito nostro o della nostra bontà che questo uomo cammina? <verse number="13" style="v"/>Invece, è stato il Dio dʼAbramo, dʼIsacco, di Giacobbe e di tutti i nostri antenati a fare questo miracolo per glorificare il suo servo Gesù. Parlo di quel Gesù, che voi avete rinnegato e accusato ingiustamente davanti a Pilato, nonostante Pilato stesso volesse liberarlo. <verse number="14" style="v"/>Ma voi lo avete fatto condannare, questo Santo e Giusto, e al suo posto avete chiesto che fosse liberato un assassino. <verse number="15" style="v"/>Così voi uccideste Colui che dà la vita a tutti, ma Dio lo ha risuscitato! E noi stessi siamo testimoni di questo fatto, perché, dopo che voi lo avete ucciso, noi lo abbiamo rivisto vivo!</para>
  <para style="p">
    <verse number="16" style="v"/>Ed è stato per la fede in Gesù che ho guarito questʼuomo; e voi ben sapete che prima era zoppo! È la fede nel nome di Gesù, la fede che Dio ci ha dato, che lʼha guarito perfettamente!</para>
  <para style="p">
    <verse number="17" style="v"/>Cari fratelli, so bene che quello che avete fatto a Gesù, lo avete fatto per ignoranza; e questo vale anche per i vostri capi. <verse number="18" style="v"/>Ma così Dio ha fatto in modo che si avverassero le profezie in base alle quali il Messia doveva subire tutte queste cose. <verse number="19" style="v"/>Ora però pentitevi, convertitevi e rivolgetevi a Dio, perché i vostri peccati possano essere cancellati! <verse number="20" style="v"/>Allora il Signore farà giungere a voi i tempi della sua consolazione e vi manderà Gesù, il Messia che vi aveva destinato.</para>
  <para style="p">
    <verse number="21-22" style="v"/>Per ora Gesù deve rimanere in cielo, finché non verrà il tempo in cui tutte le cose saranno rinnovate, come Dio stesso ha detto, tramite i suoi santi profeti, fin dai tempi dei tempi. Ad esempio, Mosè tanto tempo fa disse: <char style="qt">“Il Signore Dio farà sorgere fra di voi un profeta come me! Ascoltatelo attentamente in tutto e per tutto.</char> <verse number="23" style="v"/><char style="qt">Chi fra il popolo non ascolterà questo profeta sarà distrutto”</char>.</para>
  <para style="p">
    <verse number="24" style="v"/>Tutti i profeti che hanno parlato, da Samuele in poi, hanno predetto ciò che sta accadendo in questi giorni. <verse number="25" style="v"/>Voi, proprio voi, siete gli eredi di questi profeti e della promessa che Dio fece ai vostri antenati, quando promise ad Abramo di benedire tutto il mondo per mezzo della razza ebraica. <verse number="26" style="v"/>Dopo avere resuscitato il suo Servo, Dio lo ha mandato a voi Israeliti prima che agli altri, per benedirvi e perché ciascuno di voi si converta dai propri peccati».</para>
  <chapter number="4" style="c"/>
  <para style="s1">Lʼarresto di Pietro e Giovanni</para>
  <para style="p">
    <verse number="1" style="v"/>Stavano ancora parlando al popolo, quando sopraggiunsero i capi sacerdoti, i capitani della polizia del tempio ed alcuni Sadducei. <verse number="2" style="v"/>Erano indignati dal fatto che Pietro e Giovanni insegnassero al popolo, ma soprattutto perché proclamavano ai quattro venti che, grazie a Gesù, era possibile risorgere dalla morte. <verse number="3" style="v"/>Perciò li arrestarono e, poiché era già sera, li gettarono in prigione fino al giorno dopo. <verse number="4" style="v"/>Tuttavia molte persone che avevano udito le parole degli apostoli credettero, e a questo punto il numero dei credenti aumentò fino a cinquemila uomini.</para>
  <para style="p">
    <verse number="5" style="v"/>Il giorno dopo, i capi del popolo, gli anziani e tutti i capi giudei si riunirono a Gerusalemme. <verse number="6" style="v"/>Cʼera Anna, il sommo sacerdote Caifa, Giovanni, Alessandro ed altri parenti del sommo sacerdote. <verse number="7" style="v"/>I due discepoli furono portati alla loro presenza. «Chi vi ha autorizzato a fare queste cose?» gli chiesero.</para>
  <para style="p">
    <verse number="8" style="v"/>Allora Pietro, pieno di Spirito Santo, disse loro: «Capi e anziani del nostro popolo, ascoltate! <verse number="9" style="v"/>Se vi riferite alla buona azione fatta allo storpio ed al modo in cui è stato guarito, <verse number="10" style="v"/>sia ben chiaro a voi e a tutto il popolo dʼIsraele che questo è avvenuto nel nome e per merito di Gesù di Nazaret, il Messia, lʼuomo che voi avete crocifisso, ma che Dio ha resuscitato! È per merito suo che questʼuomo si presenta a voi completamente guarito! <verse number="11" style="v"/>Perché Gesù, il Messia, è quello a cui si riferiscono le Scritture, quando dicono: <char style="qt">“È lui la pietra che voi costruttori avete scartato e che è diventata la pietra angolare”</char>. <verse number="12" style="v"/>Gesù Cristo e nessun altro può darci salvezza! Non esiste altro nome sotto il cielo che gli uomini possano invocare, per essere salvati!».</para>
  <para style="p">
    <verse number="13" style="v"/>Davanti alla sicurezza di Pietro e di Giovanni, noti a tutti come popolani senza cultura, i presenti restarono stupiti riconoscendoli come coloro che erano stati con Gesù. <verse number="14" style="v"/>Vedendo poi, lì in piedi, vicino a loro quellʼuomo che era stato guarito, non sapevano proprio che cosa rispondere. <verse number="15" style="v"/>Allora fecero uscire Pietro e Giovanni dalla camera del consiglio e si misero a discutere tra loro.</para>
  <para style="p">
    <verse number="16" style="v"/>«Che ne facciamo di questi uomini?» si chiedevano. «Non possiamo certo negare che abbiano compiuto un grande miracolo, tutta Gerusalemme ne è al corrente! <verse number="17" style="v"/>Forse, possiamo vietare loro di fare propaganda. Dobbiamo proibire loro con severe minacce, di parlare ancora di Gesù, così la cosa non si diffonderà ancora di più». <verse number="18" style="v"/>Perciò, dopo averli richiamati, ordinarono loro di non parlare più di Gesù, e tanto meno di insegnare nel suo nome.</para>
  <para style="p">
    <verse number="19" style="v"/>Ma Pietro e Giovanni risposero: «Decidete voi stessi che cosʼè più giusto davanti a Dio: obbedire a voi, oppure a Lui? <verse number="20" style="v"/>Come facciamo a non parlare delle cose meravigliose che abbiamo visto e udito da Gesù?»</para>
  <para style="p">
    <verse number="21" style="v"/>Allora quelli li minacciarono di nuovo poi finalmente li lasciarono andare, perché non sapevano come punirli senza provocare una rivolta. Tutti, infatti, glorificavano Dio per il miracolo avvenuto: <verse number="22" style="v"/>la guarigione di un uomo zoppo da quarantʼanni.</para>
  <para style="p">
    <verse number="23" style="v"/>Appena liberi, Pietro e Giovanni ritornarono dagli altri discepoli, a cui riferirono ciò che avevano detto i capi sacerdoti e gli anziani.</para>
  <para style="p">
    <verse number="24" style="v"/>Dopo averli ascoltati, tutti i credenti pregarono insieme:</para>
  <para style="p">«O Signore, sei tu che hai creato il cielo e la terra, il mare e tutte le cose che essi contengono. <verse number="25-26" style="v"/>Sei tu, che per mezzo dello Spirito Santo parlasti per bocca di Davide, nostro antenato e tuo servo. Tu stesso gli hai fatto dire: <char style="qt">“Perché si agitano le nazioni? Perché i popoli perdono tempo in progetti inutili? I re della terra si preparano alla battaglia; i governanti complottano contro il Signore e contro il suo Consacrato.” </char> Ecco, <verse number="27" style="v"/>questo è ciò che sta succedendo oggi in questa città! Infatti Erode, Ponzio Pilato, tutti i Romani e il popolo dʼIsraele si sono uniti contro Gesù, il tuo Santo Servo. <verse number="28" style="v"/>Hanno fatto ciò che tu, o Signore, nella tua saggezza e potenza, avevi stabilito che avvenisse. <verse number="29" style="v"/>Ma ora, o Signore, considera le loro minacce e concedi a noi, tuoi servi, di annunciare la tua parola con grande coraggio. <verse number="30" style="v"/>Stendi la tua mano per guarire e perché si facciano miracoli e prodigi nel nome del tuo Santo Servo: Gesù!»</para>
  <para style="p">
    <verse number="31" style="v"/>Appena ebbero finito questa preghiera, lʼedificio dove si erano riuniti tremò: tutti furono pieni di Spirito Santo e, sicuri più che mai, cominciarono a predicare il messaggio di Dio.</para>
  <para style="s1">Due modi per impiegare il denaro</para>
  <para style="p">
    <verse number="32" style="v"/>Tutti i credenti vivevano dʼamore e dʼaccordo; nessuno considerava suo ciò che possedeva, ma tenevano tutto in comune. <verse number="33" style="v"/>Gli apostoli predicavano in modo davvero convincente che il Signore Gesù era resuscitato, e i credenti erano guidati dalla grazia di Dio. <verse number="34-35" style="v"/>Fra loro, infatti, non cʼera nessun povero, perché tutti quelli che possedevano case o terreni li vendevano, e consegnavano agli apostoli il denaro da distribuire a ciascuno secondo le necessità.</para>
  <para style="p">
    <verse number="36" style="v"/>Così fece, ad esempio un certo Giuseppe soprannominato Barnaba, il predicatore, della tribù di Levi, oriundo di Cipro. Barnaba aveva un campo, <verse number="37" style="v"/>lo vendette e portò il ricavato agli apostoli da distribuire fra i più bisognosi.</para>
  <chapter number="5" style="c"/>
  <para style="p">
    <verse number="1" style="v"/>Ci fu invece un uomo di nome Ananìa che, dʼaccordo con sua moglie Saffira, vendette una proprietà, <verse number="2" style="v"/>ma portò soltanto una parte del denaro agli apostoli, facendola passare per lʼintero ricavato. (Sua moglie, naturalmente, era dʼaccordo con lui).</para>
  <para style="p">
    <verse number="3" style="v"/>Ma Pietro gli disse: «Ananìa, come mai Satana si è impadronito a tal punto del tuo cuore, che cerchi di ingannare perfino lo Spirito Santo? <verse number="4" style="v"/>La proprietà era tua, potevi venderla o tenertela, come ti pareva; e anche dopo averla venduta, stava a te decidere quanto dare. Come hai potuto fare una cosa simile? Tu non hai mentito a noi, ma a Dio!»</para>
  <para style="p">
    <verse number="5-6" style="v"/>Non appena udì queste parole, Ananìa cadde a terra morto stecchito. Una gran paura sʼimpadronì di tutti. I più giovani lo avvolsero in un lenzuolo e lo portarono via per seppellirlo.</para>
  <para style="p">
    <verse number="7" style="v"/>Circa tre ore dopo, ecco che entrò sua moglie, completamente allʼoscuro dellʼaccaduto. <verse number="8" style="v"/>Allora Pietro le chiese: «Dimmi, è vero che avete venduto la vostra terra al tal prezzo?» «Sì proprio a quel prezzo!» rispose la donna.</para>
  <para style="p">
    <verse number="9" style="v"/>E Pietro a lei: «Come avete potuto, tu e tuo marito, mettervi dʼaccordo per sfidare lo Spirito del Signore? Senti?… Ecco i passi di quelli che hanno appena seppellito tuo marito. Vengono per portar via anche te!»</para>
  <para style="p">
    <verse number="10" style="v"/>E allʼistante Saffira cadde a terra, morta. I giovani entrarono e, vedendola morta, la portarono fuori e la seppellirono accanto a suo marito. <verse number="11" style="v"/>Una gran paura sʼimpossessò di tutta la Chiesa e di tutti gli altri che venivano a conoscenza di ciò che era successo.</para>
  <para style="p">
    <verse number="12" style="v"/>Gli apostoli sʼincontravano regolarmente al tempio, in quella parte conosciuta come portico di Salomone, e facevano molti miracoli e cose straordinarie fra la gente. <verse number="13" style="v"/>Gli altri credenti non osavano unirsi a loro, ma il popolo li teneva in grande considerazione. <verse number="14" style="v"/>Ogni giorno aumentava sempre più il numero di uomini e donne che credevano nel Signore, <verse number="15" style="v"/>al punto che i malati venivano portati per le strade su barelle e su stuoie, affinché, quando Pietro passava, li potesse sfiorare almeno con la sua ombra. <verse number="16" style="v"/>La gente accorreva a frotte anche dalle città vicine a Gerusalemme, per portare i malati e gli indemoniati; e tutti quanti venivano guariti.</para>
  <para style="s1">Secondo arresto degli apostoli</para>
  <para style="p">
    <verse number="17" style="v"/>Il sommo sacerdote e i suoi seguaci, vale a dire il partito dei Sadducei, reagirono con violenta gelosia. <verse number="18" style="v"/>Arrestarono gli apostoli e li gettarono nella prigione pubblica. <verse number="19" style="v"/>Ma, di notte, un angelo del Signore aprì le porte della prigione e, dopo aver condotto fuori gli apostoli, ordinò loro: <verse number="20" style="v"/>«Andate al tempio e predicate al popolo le parole di vita eterna!»</para>
  <para style="p">
    <verse number="21" style="v"/>Gli apostoli giunsero al tempio che era quasi lʼalba, e subito cominciarono a predicare. Quella mattina, più tardi, il sommo sacerdote e i suoi uomini convocarono i capi e gli anziani del popolo, poi mandarono a prendere gli apostoli per il processo. <verse number="22" style="v"/>Ma, quando le guardie giunsero alla prigione, non trovarono nessuno. Allora tornarono indietro e dissero:</para>
  <para style="p">
    <verse number="23" style="v"/>«Le porte della prigione erano sbarrate e le guardie stavano al loro posto a sorvegliare, ma, quando abbiamo aperto, dentro non cʼera nessuno!»</para>
  <para style="p">
    <verse number="24" style="v"/>A questo punto il comandante delle guardie e i capi sacerdoti non sapevano che cosa pensare e si domandavano come sarebbe finito questo affare. <verse number="25" style="v"/>In quel momento capitò un tale che disse: «Gli uomini che avevate messo in prigione ora se ne stanno al tempio a predicare alla gente!»</para>
  <para style="p">
    <verse number="26-27" style="v"/>Allora il comandante delle guardie si precipitò subito con i suoi uomini ad arrestare gli apostoli, senza violenza, però, perché avevano paura di essere presi a sassate dal popolo se li avessero maltrattati. Li portarono quindi davanti al tribunale ebraico.</para>
  <para style="p">
    <verse number="28" style="v"/>«Non vi avevamo proibito assolutamente di predicare nel nome di Gesù?» disse loro il sommo sacerdote. «Voi, invece, avete riempito tutta Gerusalemme della vostra dottrina, e volete far ricadere su di noi la colpa della morte di quellʼuomo!»</para>
  <para style="p">
    <verse number="29" style="v"/>«È a Dio che dobbiamo ubbidire, non agli uomini!» risposero Pietro e gli apostoli. <verse number="30" style="v"/>«Il Dio dei nostri antenati ha resuscitato Gesù, quello che voi avete ucciso inchiodandolo ad una croce. <verse number="31" style="v"/>Dio ha innalzato Gesù con grande potenza, come nostro capo e Salvatore, per dare al popolo dʼIsraele lʼoccasione di pentirsi e di ricevere il perdono dei peccati. <verse number="32" style="v"/>Noi siamo testimoni di queste verità, noi e lo Spirito Santo, che Dio ha dato a tutti quelli che gli ubbidiscono».</para>
  <para style="p">
    <verse number="33" style="v"/>A questa risposta, gli altri fremevano di rabbia e decisero di ucciderli. <verse number="34" style="v"/>Ma uno di loro, un fariseo di nome Gamaliele, esperto in leggi religiose, che godeva di una certa stima presso il popolo, si alzò e ordinò che gli apostoli fossero portati fuori dalla camera di consiglio, mentre parlava.</para>
  <para style="p">
    <verse number="35" style="v"/>Poi Gamaliele si rivolse ai colleghi: «Israeliti, badate bene a quello che state facendo a questi uomini! <verse number="36" style="v"/>Tempo fa, cʼera quel tale Teuda, che si faceva passare per grandʼuomo. A lui si erano uniti altri quattrocento uomini, ma, dopo che fu ucciso, tutti i suoi seguaci furono dispersi, ridotti a nulla.</para>
  <para style="p">
    <verse number="37" style="v"/>Dopo di lui, al tempo del censimento, ci fu un certo Giuda di Galilea, che si trascinò dietro dei discepoli, ma anche lui morì, e tutti i suoi simpatizzanti furono dispersi.</para>
  <para style="p">
    <verse number="38" style="v"/>Perciò questo è il mio consiglio: lasciate perdere questi uomini. Se ciò che insegnano è farina del loro sacco, non durerà molto. <verse number="39" style="v"/>Se invece, viene da Dio, non sarete certo voi in grado di fermarli, e correte il rischio di trovarvi a combattere contro Dio stesso».</para>
  <para style="p">
    <verse number="40" style="v"/>Il consiglio di Gamaliele fu accettato. Fecero chiamare gli apostoli, li fecero battere e, dopo aver intimato loro di nuovo di non parlare mai più nel nome di Gesù, finalmente, li lasciarono andare. <verse number="41" style="v"/>Gli apostoli uscirono dal tribunale tutti contenti, perché il Signore li aveva considerati degni di essere maltrattati per amore di Gesù. <verse number="42" style="v"/>E ogni giorno, nel tempio e per le case, continuavano ad insegnare e a predicare che Gesù è il Messia.</para>
  <chapter number="6" style="c"/>
  <para style="p">
    <verse number="1" style="v"/>Ma, con lʼaumentare del numero dei credenti, cominciarono i primi dissidi. Gli Ellenisti si lamentavano che le loro vedove venivano trascurate e, durante la distribuzione giornaliera, non ricevevano la stessa quantità di cibo che si dava alle vedove ebree. <verse number="2" style="v"/>Allora i dodici convocarono tutti i credenti e dissero:</para>
  <para style="p">«Noi dovremmo impiegare il nostro tempo a predicare, non ad amministrare la mensa, <verse number="3" style="v"/>perciò cari fratelli, scegliete fra voi sette uomini, che siano saggi, pieni di Spirito Santo e ben visti da tutti, e noi affideremo a loro questo incarico. <verse number="4" style="v"/>Così noi apostoli potremo impiegare il nostro tempo a pregare, a predicare e ad insegnare».</para>
  <para style="p">
    <verse number="5" style="v"/>Lʼassemblea fu dʼaccordo, ed elessero: Stefano, uomo pieno di fede e di Spirito Santo, Filippo, Pròcoro, Nicànore, Timòne, Parmena e Nicola di Antiochia, un pagano convertito alla fede ebraica, che era poi diventato cristiano.</para>
  <para style="p">
    <verse number="6" style="v"/>Tutti e sette furono presentati agli apostoli, i quali, dopo aver pregato per loro, imposero su di loro le mani, per benedirli.</para>
  <para style="p">
    <verse number="7" style="v"/>Intanto il messaggio di Dio si diffondeva sempre più. A Gerusalemme il numero dei discepoli si moltiplicava a vista dʼocchio, e si convertirono anche molti sacerdoti giudei.</para>
  <para style="p">
    <verse number="8" style="v"/>Un cristiano di nome Stefano, pieno di fede e Spirito Santo, faceva miracoli straordinari fra la gente.</para>
  <para style="p">
    <verse number="9" style="v"/>Ma un giorno alcuni individui della sinagoga detta «dei Liberti» cominciarono a discutere con Stefano. Ben presto, a loro si aggiunsero dei Giudei di Cirene, di Alessandria di Egitto e delle province turche della Cilicia e dellʼAsia. <verse number="10" style="v"/>Nessuno di loro, però, riusciva a tenergli testa, perché Stefano parlava con la saggezza dello Spirito Santo.</para>
  <para style="p">
    <verse number="11" style="v"/>Così istigarono certi ceffi a testimoniare il falso contro di lui, dicendo di aver sentito Stefano bestemmiare contro Mosè, e perfino contro Dio.</para>
  <para style="s1">Arresto di Stefano</para>
  <para style="p">
    <verse number="12" style="v"/>Questʼaccusa mise in agitazione il popolo e i capi giudei. Allora gli furono addosso, lo presero e lo portarono in tribunale. <verse number="13" style="v"/>Presentarono poi dei falsi testimoni, che dissero: «Questʼuomo non fa altro che parlare contro le leggi di Mosè!</para>
  <para style="p">
    <verse number="14" style="v"/>Noi stessi lʼabbiamo sentito dire che quel tale, Gesù di Nazaret, distruggerà il tempio e butterà allʼaria tutte le leggi di Mosè!»</para>
  <para style="p">
    <verse number="15" style="v"/>Allora tutti quelli che sedevano nella sala del tribunale videro il viso di Stefano come quello di un angelo!</para>
  <chapter number="7" style="c"/>
  <para style="p">
    <verse number="1" style="v"/>Il sommo sacerdote gli chiese: «Sono vere queste accuse?»</para>
  <para style="p">
    <verse number="2" style="v"/>Questa fu la lunga risposta di Stefano: «Fratelli e padri, ascoltate! Il nostro Dio glorioso apparve al nostro antenato Abramo in Mesopotamia, prima ancora che partisse per Carran. <verse number="3" style="v"/>Gli disse di lasciare il suo paese natio, di salutare i suoi parenti, e di partire verso un paese che Dio stesso gli aveva destinato. <verse number="4" style="v"/>Così Abramo lasciò la terra dei Caldei e andò ad abitare nella terra di Carran, dove rimase finché suo padre non morì. Allora Dio lo condusse qui, in Israele, <verse number="5" style="v"/>ma non gli diede nessuna proprietà, neppure un palmo di terra.</para>
  <para style="p">Nonostante ciò, Dio gli promise che tutta la terra sarebbe stata sua e dei suoi discendenti benché, in quel periodo, Abramo non avesse ancora figli. <verse number="6" style="v"/>Poi Dio gli disse anche che questi suoi discendenti avrebbero lasciato quella terra per vivere in un paese straniero, dove sarebbero rimasti schiavi per quattrocento anni. <verse number="7" style="v"/><char style="qt">“Ma io punirò la nazione che li terrà schiavi”</char>, aveva aggiunto il Signore, <char style="qt">“Dopo di ciò, il mio popolo tornerà in questa terra, e qui mi adorerà”</char>. <verse number="8" style="v"/>Poi Dio fece con Abramo il patto della circoncisione, a dimostrazione della sua alleanza con il popolo di Abramo. E così, Isacco, figlio di Abramo, fu circonciso a otto giorni dalla nascita.</para>
  <para style="p">Isacco, poi, generò Giacobbe, e Giacobbe, a sua volta, generò i dodici patriarchi che diedero origine al popolo ebraico. <verse number="9" style="v"/>Questi uomini, invidiosi del fratello Giuseppe, lo vendettero come schiavo, che, come tale, fu portato in Egitto. Ma Dio era con lui, <verse number="10" style="v"/>e lo liberò da tutte le pene, non solo, gli diede una tale saggezza, che il Faraone, re dʼEgitto, lo elesse governatore dʼEgitto e lo incaricò di tutti gli affari del palazzo. <verse number="11" style="v"/>Ma in Egitto e a Carran ci fu una grande carestia e i nostri antenati cominciarono a patire fame e miseria. Quando il cibo finì, <verse number="12" style="v"/>Giacobbe, avendo saputo che in Egitto cʼera ancora grano, mandò i suoi figli a comprarne. <verse number="13" style="v"/>La seconda volta che vi andarono, Giuseppe si fece riconoscere dai fratelli, che furono presentati al Faraone. <verse number="14" style="v"/>Allora Giuseppe fece venire in Egitto suo padre Giacobbe e tutta la parentela. Settantacinque persone in tutto. <verse number="15" style="v"/>Così Giacobbe e i suoi figli andarono in Egitto, e fu qui che morirono tutti. <verse number="16" style="v"/>I loro corpi furono trasportati a Sichem e sepolti nella tomba che Abramo aveva comprato dai figli di Emmor, padre di Sichem.</para>
  <para style="p">
    <verse number="17-18" style="v"/>Mentre sʼavvicinava il momento in cui Dio avrebbe mantenuto la promessa che aveva fatto ad Abramo, e cioè di liberare i suoi discendenti dalla schiavitù, il popolo giudeo cresceva e si moltiplicava in Egitto in modo incredibile. In quel periodo, però, fu incoronato un altro re, che non sapeva niente di Giuseppe. <verse number="19" style="v"/>Questo re perseguitò la nostra gente, agendo con astuzia; obbligò i genitori ad abbandonare i propri figli perché morissero.</para>
  <para style="p">
    <verse number="20" style="v"/>In quel periodo nacque Mosè, un bambino divinamente bello. Per tre mesi i genitori lo tennero nascosto in casa. <verse number="21" style="v"/>Quando, alla fine, non riuscirono più a nasconderlo e dovettero abbandonarlo, la figlia del Faraone lo trovò e lo adottò come figlio. <verse number="22" style="v"/>Mosè fu educato alla cultura egiziana e divenne un uomo importante, sia a fatti che a parole.</para>
  <para style="p">
    <verse number="23" style="v"/>Un giorno, doveva avere circa quarantʼanni, gli venne in mente di andare a trovare i suoi fratelli, il popolo dʼIsraele. <verse number="24" style="v"/>Durante questa visita, vide un Egiziano maltrattare un Israelita, e per vendicarlo Mosè uccise lʼEgiziano. <verse number="25" style="v"/>Egli pensava che i suoi fratelli avrebbero capito che Dio lo aveva mandato per salvarli, invece non fu così.</para>
  <para style="p">
    <verse number="26" style="v"/>Il giorno dopo andò di nuovo da loro e vide due Israeliti litigare. Mosè tentò di fare da paciere: “Siete fratelli, perché litigate così? Non va bene!” disse loro.</para>
  <para style="p">
    <verse number="27" style="v"/>Ma quello che aveva torto rispose a Mosè di badare ai fatti propri. “Chi ti ha eletto nostro capo e giudice?” lo investì <verse number="28" style="v"/>“Vuoi forse uccidermi come hai ucciso quellʼEgiziano, ieri?”</para>
  <para style="p">
    <verse number="29" style="v"/>A queste parole, Mosè fuggì dal paese e andò a vivere nella terra di Madian; là nacquero i suoi due figli.</para>
  <para style="p">
    <verse number="30" style="v"/>Quarantʼanni dopo, mentre si trovava nel deserto vicino al Monte Sinai, gli apparve un angelo tra le fiamme di un cespuglio che bruciava. <verse number="31" style="v"/>Quando Mosè vide quel cespuglio, sʼincuriosì e sʼavvicinò per vedere. Fu allora che si fece udire la voce del Signore, che diceva: <verse number="32" style="v"/>“Io sono il Dio dei tuoi antenati, di Abramo, Isacco e Giacobbe”. Mosè tutto tremante, non osava alzare lo sguardo.</para>
  <para style="p">
    <verse number="33" style="v"/>Allora il Signore gli disse: “Togliti i sandali, perché il terreno che stai calpestando è sacro.</para>
  <para style="p">
    <verse number="34" style="v"/>Ho visto quanto soffre il mio popolo in Egitto, ho udito i suoi gemiti e sono sceso per liberarlo. Dunque, vieni, ti manderò in Egitto”. <verse number="35" style="v"/>Così Dio rimandò in Egitto Mosè, lo stesso Mosè che gli Israeliti avevano rinnegato, dicendo: “Chi ti ha eletto nostro capo e giudice?” Lo mandò agli Israeliti come loro capo e liberatore, sotto la scorta dellʼangelo, che gli era apparso nel cespuglio in fiamme. <verse number="36" style="v"/>Facendo miracoli straordinari, Mosè li portò fuori dallʼEgitto, prima attraverso il Mar Rosso, e poi nel deserto per quarantʼanni.</para>
  <para style="p">
    <verse number="37" style="v"/>Mosè stesso disse agli Israeliti: “Dio farà sorgere fra di voi un Profeta come me”. <verse number="38" style="v"/>Infatti, nel deserto, Mosè fece da intermediario tra il popolo dʼIsraele e lʼangelo che gli aveva dato sul Monte Sinai la legge di Dio, le parole capaci di dare la vita.</para>
  <para style="p">
    <verse number="39" style="v"/>Eppure, i nostri antenati non vollero ascoltarlo, anzi lo respinsero e, rimpiangendo in cuor loro lʼEgitto, <verse number="40" style="v"/>dissero ad Aronne: “Facci degli idoli che ci possano guidare, perché non sappiamo che fine ha fatto questo Mosè, che ci ha portato fuori dallʼEgitto!” <verse number="41" style="v"/>E così fecero un idolo a forma di vitello, davanti al quale offrirono dei sacrifici, contenti e soddisfatti di quella cosa, che avevano fatto con le loro mani.</para>
  <para style="p">
    <verse number="42" style="v"/>Allora Dio voltò loro le spalle, li abbandonò a se stessi, e così adorarono il sole, la luna e le stelle, come se fossero loro dèi! Nel libro delle profezie di Amos, il Signore Dio chiede: <char style="qt">“Israele, erano per me i sacrifici, che facevi durante quei quarantʼanni passati nel deserto?</char> <verse number="43" style="v"/><char style="qt">No di certo! Quelli che ti stavano a cuore erano i tuoi dèi pagani: Mòloc e la stella del vostro dio Romfàn, e tutti gli altri idoli, che avevate fabbricato. Perciò io vi farò deportare come schiavi molto lontano, oltre Babilonia”</char>.</para>
  <para style="p">
    <verse number="44" style="v"/>I nostri antenati portarono con loro attraverso il deserto il tabernacolo della testimonianza. Questo tabernacolo era stato costruito secondo il modello che il Signore aveva indicato a Mosè. <verse number="45" style="v"/>Dopo anni, quando Giosuè guidò glʼIsraeliti contro le nazioni pagane, il tabernacolo fu portato nel loro nuovo territorio, Israele, dove rimase fino al tempo del re Davide.</para>
  <para style="p">
    <verse number="46" style="v"/>Dio mandò a Davide grandi benedizioni, ed egli gli chiese il privilegio di costruire un tempio stabile per il Dio di Giacobbe. <verse number="47" style="v"/>Ma fu il re Salomone quello che lo costruì.</para>
  <para style="p">
    <verse number="48-49" style="v"/>Tuttavia, Dio non vive nei templi costruiti dalla mano dellʼuomo. <char style="qt">“Il cielo è il mio trono”</char> dice il Signore tramite i profeti, <char style="qt">“e la terra è lo sgabello dei miei piedi. Che cosa potrete mai costruirmi voi?</char> <verse number="50" style="v"/><char style="qt">Non sono forse stato io a fare tutte queste cose?”</char></para>
  <para style="p">
    <verse number="51" style="v"/>Testardi! Siete aridi di cuore e duri dʼorecchio! Dovete sempre opporre resistenza allo Spirito Santo? Come hanno fatto i vostri antenati, così fate anche voi! <verse number="52" style="v"/>Nominatemi un profeta che i vostri avi non abbiano perseguitato! Hanno perfino ucciso quelli che avevano predetto lʼarrivo di Gesù, il Giusto, il Messia, che voi avete tradito e assassinato! <verse number="53" style="v"/>Voi, che avete deliberatamente infranto le leggi di Dio, anche se le avevate ricevute dalle mani degli angeli!»</para>
  <para style="s1">Morte di Stefano</para>
  <para style="p">
    <verse number="54" style="v"/>Alle accuse di Stefano, i capi giudei erano fuori di sé e digrignavano i denti dalla rabbia. <verse number="55" style="v"/>Ma Stefano, pieno di Spirito Santo, fissati gli occhi al cielo, vide Dio glorioso e Gesù, che stava alla sua destra. <verse number="56" style="v"/>Allora disse loro: «Ecco io vedo aprirsi i cieli e Gesù, il Messia, che sta in piedi alla destra di Dio!»</para>
  <para style="p">
    <verse number="57" style="v"/>Allora quelli, turandosi le orecchie con le mani, cominciarono a gridare, poi, tutti insieme gli si scagliarono addosso e <verse number="58" style="v"/>lo trascinarono fuori città, per ucciderlo a sassate. I testimoni, suoi esecutori, si tolsero i mantelli e li gettarono ai piedi di un giovane di nome Saulo, perché li custodisse.</para>
  <para style="p">
    <verse number="59" style="v"/>Mentre lo lapidavano, Stefano pregava: «Signore Gesù, ricevi il mio spirito». <verse number="60" style="v"/>Poi cadde in ginocchio, gridando: «Signore, non addebitare loro questo peccato!» E morì.</para>
  <chapter number="8" style="c"/>
  <para style="p">
    <verse number="1" style="v"/>Saulo, dunque, era stato uno di quelli che avevano approvato lʼassassinio di Stefano. Quel giorno scoppiò unʼondata di persecuzione contro la chiesa di Gerusalemme. Tutti i credenti, salvo gli apostoli, fuggirono nelle campagne della Giudea e della Samaria. <verse number="2" style="v"/>Alcuni uomini timorati di Dio, con gran dolore, vennero a seppellire Stefano. <verse number="3" style="v"/>Paolo, intanto, era spietato contro la Chiesa; entrava perfino nelle case e ne trascinava fuori uomini e donne per gettarli in prigione.</para>
  <para style="s1">Filippo in Samaria</para>
  <para style="p">
    <verse number="4" style="v"/>Ma quelli che erano fuggiti da Gerusalemme si sparsero ovunque, e predicavano il Vangelo di Gesù. <verse number="5" style="v"/>Filippo, per esempio, andò in una città della Samaria, dove parlò di Cristo alla popolazione. <verse number="6" style="v"/>La folla ascoltava attentamente le sue parole, grazie ai miracoli che faceva. <verse number="7" style="v"/>Furono cacciati molti spiriti maligni che, gridando, uscivano delle loro vittime, e molti paralitici e zoppi furono guariti. <verse number="8" style="v"/>Per questo gli abitanti di quella città erano davvero pieni di gioia!</para>
  <para style="s1">Simon Mago</para>
  <para style="p">
    <verse number="9-11" style="v"/>Nella stessa città viveva un tale, di nome Simone, che da tempo esercitava le arti magiche, strabiliando le masse. Era un tipo molto influente, che si spacciava per grandʼuomo, per questo i Samaritani, dal più piccolo al più grande, gli davano retta e spesso parlavano di lui dicendo che era la Potenza di Dio, quella chiamata Grande. <verse number="12" style="v"/>Però, quando ebbero creduto a Filippo, che parlava del Regno di Dio e di Gesù Cristo, molti uomini e donne si fecero battezzare. <verse number="13" style="v"/>Anche Simone credette, fu battezzato e cominciò a seguire Filippo come la sua ombra, incantato dai grandi miracoli che gli vedeva fare.</para>
  <para style="p">
    <verse number="14" style="v"/>Quando gli apostoli, che erano a Gerusalemme, seppero che i Samaritani avevano creduto al messaggio di Dio, mandarono in Samaria Pietro e Giovanni. <verse number="15" style="v"/>Appena arrivati, i due apostoli cominciarono a pregare per i Samaritani, affinché ricevessero lo Spirito Santo. <verse number="16" style="v"/>Nessuno di loro infatti aveva ricevuto lo Spirito Santo, ma erano stati soltanto battezzati nel nome del Signore Gesù. <verse number="17" style="v"/>Allora Pietro e Giovanni posero le mani su questi credenti, ed essi ricevettero lo Spirito Santo.</para>
  <para style="p">
    <verse number="18" style="v"/>Quando Simone vide che lo Spirito Santo veniva dato quando gli apostoli posavano le mani su qualcuno, offrì del denaro agli apostoli, dicendo:</para>
  <para style="p">
    <verse number="19" style="v"/>«Date anche a me questo potere, in modo che quelli sui quali poserò le mani ricevano lo Spirito Santo». <verse number="20" style="v"/>Ma Pietro rispose: «Vai al diavolo, tu e i tuoi soldi, se hai pensato che il dono di Dio si possa comprare col denaro! <verse number="21" style="v"/>Tu non hai parte di sorta in tutto questo, perché la tua coscienza non è a posto davanti al Signore. <verse number="22" style="v"/>Pentiti di questa malvagità e prega! Forse Dio può ancora perdonare i tuoi cattivi pensieri. <verse number="23" style="v"/>Perché vedo che il tuo cuore è pieno di gelosia e di peccato».</para>
  <para style="p">
    <verse number="24" style="v"/>Allora Simone esclamò: «Pregate voi per me, perché non mi capiti nulla di quello che avete detto!»</para>
  <para style="p">
    <verse number="25" style="v"/>Dopo aver testimoniato e predicato in Samaria, Pietro e Giovanni tornarono a Gerusalemme, fermandosi, strada facendo, nei diversi villaggi samaritani, per predicare il Vangelo.</para>
  <para style="s1">La conversione dellʼEtiope</para>
  <para style="p">
    <verse number="26" style="v"/>Intanto, un angelo del Signore parlò a Filippo: «Àlzati e vaʼ per la strada che porta a Gerusalemme attraverso il deserto di Gaza, in direzione del mezzogiorno». <verse number="27" style="v"/>Filippo ubbidì e si mise in cammino. Ed ecco imbattersi in un Etiope, eunuco, ministro della regina Candace. Lʼeunuco era stato a Gerusalemme per adorare Dio nel tempio, <verse number="28" style="v"/>e ora stava tornando sul suo carro, leggendo ad alta voce il libro del profeta Isaia.</para>
  <para style="p">
    <verse number="29" style="v"/>Lo Spirito Santo disse a Filippo: «Vaʼ a raggiungere quel carro!»</para>
  <para style="p">
    <verse number="30" style="v"/>Filippo corse e, quando sentì ciò che lʼaltro stava leggendo, chiese: «Riesci a capire quello che leggi?»</para>
  <para style="p">
    <verse number="31" style="v"/>«No, purtroppo!» rispose lʼuomo, «Come faccio a capire, se non cʼè nessuno che me lo spieghi?» E pregò Filippo di montare sul carro e di mettersi a sedere vicino a lui.</para>
  <para style="p">
    <verse number="32" style="v"/>Il passo della Scrittura che stava leggendo era questo: <char style="qt">«Egli è stato portato al macello come una pecora, proprio come un agnello rimane muto davanti a chi lo tosa, così egli non aprì bocca.</char> <verse number="33" style="v"/>Nella sua umiliazione, giustizia gli fu negata; chi può descrivere la gente di questa generazione? Poiché gli è stata tolta la vita dalla terra».</para>
  <para style="p">
    <verse number="34" style="v"/>Lʼeunuco chiese a Filippo: «Di chi parlava qui Isaia, di se stesso o di qualcun altro?»</para>
  <para style="p">
    <verse number="35" style="v"/>Allora Filippo cominciò a parlare. Iniziando da questo passo della Scrittura, passò a molti altri, per spiegargli il Vangelo di Gesù.</para>
  <para style="p">
    <verse number="36" style="v"/>Cammin facendo, giunsero ad un piccolo stagno. Lʼeunuco disse: «Ecco dellʼacqua! Posso essere battezzato?»</para>
  <para style="p">
    <verse number="37" style="v"/>«Certo», rispose Filippo, «se credi con tutto il cuore!» E lʼeunuco rispose: «Credo che Gesù Cristo è il Figlio di Dio».</para>
  <para style="p">
    <verse number="38" style="v"/>Poi fece fermare il carro: insieme Filippo e lʼeunuco entrarono nellʼacqua, e Filippo lo battezzò. <verse number="39" style="v"/>Quando uscirono dallʼacqua, lo Spirito del Signore rapì Filippo e lʼeunuco non lo vide più ma, tutto felice, continuò la sua strada. <verse number="40" style="v"/>Nel frattempo Filippo si era ritrovato nella città di Azot, e da lì, predicando il Vangelo in tutte le città per le quali passava, giunse a Cesarèa.</para>
  <chapter number="9" style="c"/>
  <para style="s1">«Saulo, Saulo, perché mi perseguiti?»</para>
  <para style="p">
    <verse number="1" style="v"/>Intanto Saulo, pieno di rabbia e tutto teso a perseguitare i discepoli del Signore, si presentò al sommo sacerdote di Gerusalemme, <verse number="2" style="v"/>per chiedergli delle lettere per le sinagoghe di Damasco. Erano lettere che lo autorizzavano ad arrestare tutti i credenti, che avesse trovato a Damasco, uomini e donne, per portarli in catene a Gerusalemme.</para>
  <para style="p">
    <verse number="3" style="v"/>Durante il viaggio, quando era già vicino a Damasco, improvvisamente una luce dal cielo gli sfolgorò davanti. <verse number="4" style="v"/>Saulo cadde a terra e udì una voce che gli diceva: «Saulo, Saulo, perché mi perseguiti?»</para>
  <para style="p">
    <verse number="5" style="v"/>«Chi sei, Signore?» chiese Saulo. E la voce rispose: «Sono Gesù, quello che stai perseguitando! <verse number="6" style="v"/>Ora àlzati e vai in città; là cʼè qualcuno che ti dirà ciò che devi fare».</para>
  <para style="p">
    <verse number="7" style="v"/>Gli uomini che erano con Saulo rimasero senza parole per la sorpresa, perché sentivano bene la voce, ma non vedevano nessuno. <verse number="8-9" style="v"/>Saulo si alzò da terra, e, quando aprì gli occhi sʼaccorse dʼessere cieco. Allora fu portato per mano a Damasco, dove rimase tre giorni, completamente cieco, senza mangiare né bere.</para>
  <para style="p">
    <verse number="10" style="v"/>In quel periodo viveva a Damasco un cristiano, un certo Ananìa. Durante una visione, il Signore lo chiamò: «Ananìa!»</para>
  <para style="p">«Eccomi, Signore!» rispose lui.</para>
  <para style="p">
    <verse number="11" style="v"/>«Vai per la strada chiamata “Dritta”», proseguì il Signore, «troverai la casa di un certo Giuda. Chiedi di Saulo di Tarso. Sta pregando proprio ora, perché <verse number="12" style="v"/>gli ho mostrato in visione un uomo di nome Ananìa che va ad imporgli le mani, perché recuperi la vista!»</para>
  <para style="p">
    <verse number="13" style="v"/>«Ma Signore», obiettò Ananìa, «ho sentito raccontare da molti quanto male abbia fatto questʼuomo ai credenti di Gerusalemme! <verse number="14" style="v"/>So anche che è stato autorizzato dai capi sacerdoti ad arrestare qui tutti quelli che invocano il tuo nome!»</para>
  <para style="p">
    <verse number="15" style="v"/>Ma il Signore disse: «Vai a fare ciò che tʼho detto. Perché Saulo è lo strumento che ho scelto, per portare il messaggio agli stranieri, ai re e al popolo dʼIsraele. <verse number="16" style="v"/>Io stesso gli mostrerò quanto dovrà soffrire per amor mio!»</para>
  <para style="p">
    <verse number="17" style="v"/>Così Ananìa andò, e trovò Saulo su cui pose le mani, dicendo: «Fratello Saulo, il Signore Gesù, che ti è apparso per strada, mi ha mandato da te, perché tu sia pieno di Spirito Santo e recuperi la vista!»</para>
  <para style="p">
    <verse number="18" style="v"/>In quel momento fu come se delle scaglie cadessero dagli occhi di Saulo, che allʼistante recuperò la vista. Egli si fece subito battezzare e, <verse number="19" style="v"/>dopo aver mangiato, riacquistò le forze. Rimase alcuni giorni a Damasco con i credenti, <verse number="20" style="v"/>e subito dopo si mise a predicare nelle sinagoghe il Vangelo di Gesù, figlio di Dio.</para>
  <para style="p">
    <verse number="21" style="v"/>Tutti quelli che lʼudivano restavano di stucco. «Ma non è quello che a Gerusalemme perseguitava così spietatamente proprio i seguaci di Gesù?» si chiedevano. «Pensavamo fosse venuto qui per arrestare tutti i cristiani e portarli in catene dai capi sacerdoti!»</para>
  <para style="p">
    <verse number="22" style="v"/>Mentre predicava, il fervore di Saulo aumentava sempre più, e confondeva i Giudei di Damasco, dimostrando che Gesù è il Cristo.</para>
  <para style="p">
    <verse number="23" style="v"/>Trascorsi molti giorni, i capi giudei si misero dʼaccordo per ucciderlo, <verse number="24" style="v"/>ma Saulo fu informato del loro piano. Per riuscire ad ammazzarlo, i Giudei facevano perfino la guardia alle porte della città, giorno e notte. <verse number="25" style="v"/>Ma una notte alcuni credenti presero Saulo e lo calarono in una cesta giù dal muro di cinta.</para>
  <para style="p">
    <verse number="26" style="v"/>Giunto a Gerusalemme, Saulo cercava di unirsi ai discepoli di Gesù, ma tutti avevano paura di lui, perché non potevano credere che fosse davvero convertito. <verse number="27" style="v"/>Allora Bàrnaba lo portò dagli apostoli e raccontò loro come Saulo avesse visto il Signore sulla via di Damasco, ciò che il Signore gli aveva detto e come predicava con fervore nel nome di Gesù. <verse number="28" style="v"/>Da allora Saulo fu accolto fra di loro. Andava e veniva con i credenti a Gerusalemme, <verse number="29" style="v"/>e predicava senza peli sulla lingua nel nome del Signore Gesù. Sʼintratteneva anche con gli Ellenisti, con cui spesso discuteva; ma costoro, ad un certo punto, cercarono dʼucciderlo. <verse number="30" style="v"/>Quando gli altri credenti seppero del pericolo che stava correndo, condussero Saulo a Cesarèa, e da là lo rimandarono a casa sua, a Tarso.</para>
  <para style="p">
    <verse number="31" style="v"/>Intanto la Chiesa viveva in pace in tutta la Giudea, la Galilea e la Samaria, e cresceva in forza e numero. I credenti imparavano a vivere nel timore del Signore e con lʼaiuto dello Spirito Santo.</para>
  <para style="s1">Due miracoli straordinari</para>
  <para style="p">
    <verse number="32" style="v"/>Mentre Pietro visitava, viaggiando da un posto allʼaltro, i credenti, giunse anche dai fedeli della città di Lidda. <verse number="33" style="v"/>Qui incontrò un uomo di nome Enea, che da otto anni era paralizzato e costretto in un letto.</para>
  <para style="p">
    <verse number="34" style="v"/>Pietro gli disse: «Enea, Gesù Cristo ti guarisce! Àlzati e rifatti il letto!» Subito lʼuomo si alzò. <verse number="35" style="v"/>Vedendo Enea camminare, tutti gli abitanti di Lidda e di Saròn si convertirono al Signore.</para>
  <para style="p">
    <verse number="36" style="v"/>Nella città di Giaffa cʼera una discepola di nome Tabità, (che significa Gazzella), che non si risparmiava nelle buone opere, specialmente verso i poveri. <verse number="37" style="v"/>Proprio in quel periodo Tabità sʼammalò e morì. I suoi amici la prepararono per il funerale. Dopo averla lavata, la composero in una stanza del piano di sopra. <verse number="38" style="v"/>Siccome Giaffa era poco lontana da Lidda, quando i credenti di Giaffa vennero a sapere che Pietro era a Lidda, mandarono due uomini a chiedergli subito di andare da loro. <verse number="39" style="v"/>Pietro li seguì. Non appena arrivò, lo portarono di sopra, dove giaceva Tabità. La camera era piena di vedove che, piangendo, mostrarono a Pietro i mantelli e gli altri indumenti che Tabità aveva fatto quando era ancora con loro. <verse number="40" style="v"/>Allora Pietro fece uscire tutti dalla stanza; poi si inginocchiò e pregò. Rivolgendosi al corpo esanime disse: «Àlzati, Tabità!» A queste parole, la donna aprì gli occhi e, quando vide Pietro, si sedette. <verse number="41" style="v"/>Lʼapostolo le diede la mano e lʼaiutò ad alzarsi, poi chiamò gli altri credenti e le vedove, a cui la presentò viva e vegeta!</para>
  <para style="p">
    <verse number="42" style="v"/>La notizia della resurrezione di Tabità si sparse velocemente per tutta Giaffa, e molti credettero nel Signore. <verse number="43" style="v"/>Pietro rimase a Giaffa per parecchi giorni, in casa di un certo Simone, che lavorava il cuoio.</para>
  <chapter number="10" style="c"/>
  <para style="s1">Un angelo appare a Cornelio</para>
  <para style="p">
    <verse number="1" style="v"/>A Cesarèa viveva Cornelio, un centurione che comandava una compagnia chiamata «Italica». <verse number="2" style="v"/>Questʼuomo era timorato di Dio e molto pio, come tutta la sua famiglia. Faceva molte elemosine e pregava continuamente. <verse number="3" style="v"/>Un giorno, verso le tre del pomeriggio, Cornelio ebbe una visione: vide chiaramente un angelo di Dio venirgli incontro.</para>
  <para style="p">«Cornelio!» lo chiamò lʼangelo.</para>
  <para style="p">
    <verse number="4" style="v"/>«Che vuoi, Signore?» chiese lʼaltro tutto spaventato.</para>
  <para style="p">Lʼangelo rispose: «Le tue preghiere e le tue elemosine non sono passate inosservate a Dio! <verse number="5-6" style="v"/>Ora manda qualcuno a Giaffa a chiamare un certo Simon Pietro. Alloggia presso quel tale Simone, che lavora il cuoio e ha una casa in riva al mare».</para>
  <para style="p">
    <verse number="7" style="v"/>Non appena lʼangelo se ne fu andato Cornelio chiamò due suoi domestici e un soldato che credeva in Dio, uno della sua guardia del corpo e, <verse number="8" style="v"/>dopo aver raccontato loro lʼaccaduto, li mandò a Giaffa.</para>
  <para style="p">
    <verse number="9-10" style="v"/>Il giorno dopo, mentre quelli erano in viaggio e sʼavvicinavano alla città, Pietro salì sul terrazzo di casa per pregare. Era mezzogiorno e aveva fame. Mentre preparavano il pranzo, Pietro fu rapito in estasi. <verse number="11" style="v"/>Vide il cielo aperto, da cui scendeva qualcosa come un grande lenzuolo che, tenuto per i quattro capi, sʼabbassava verso terra. <verse number="12" style="v"/>Dentro cʼerano diversi tipi di animali, di rettili e di uccelli (vietati ai Giudei come cibo).</para>
  <para style="p">
    <verse number="13" style="v"/>Una voce gli disse: «Pietro, àlzati, ammazza e mangia tutto quello che vuoi!»</para>
  <para style="p">
    <verse number="14" style="v"/>«No davvero, Signore!» rispose Pietro, «In tutta la mia vita non ho mai mangiato degli animali del genere, perché è proibito dalle nostre leggi ebraiche».</para>
  <para style="p">
    <verse number="15" style="v"/>La voce parlò di nuovo: «Non chiamare impuro ciò che Dio ha dichiarato puro!»</para>
  <para style="p">
    <verse number="16" style="v"/>La visione si ripeté per tre volte. Poi il lenzuolo fu ritirato di nuovo in cielo. <verse number="17" style="v"/>Pietro era molto perplesso. Che cosa significava quella visione?</para>
  <para style="p">Proprio allora gli uomini, mandati da Cornelio, dopo aver chiesto della casa di Simone, si presentarono alla porta e <verse number="18" style="v"/>domandarono se abitava lì un certo Simon Pietro.</para>
  <para style="p">
    <verse number="19" style="v"/>Pietro stava ancora ripensando alla visione, quando lo Spirito Santo gli disse: «Ci sono tre uomini che ti cercano. <verse number="20" style="v"/>Scendi e vaʼ con loro. Non farti scrupolo, perché li ho mandati io da te».</para>
  <para style="p">
    <verse number="21" style="v"/>Così Pietro scese incontro agli uomini: «Sono io quello che cercate», disse. «Qual è la ragione della vostra visita?»</para>
  <para style="p">
    <verse number="22" style="v"/>Allora gli parlarono del centurione romano Cornelio, uomo buono, timorato di Dio e ben visto dai Giudei.</para>
  <para style="p">«Un angelo gli ha ordinato di farti chiamare a casa sua», aggiunsero, «per ascoltare quello che gli dirai».</para>
  <para style="s1">Pietro e Cornelio</para>
  <para style="p">
    <verse number="23" style="v"/>Allora Pietro li fece entrare e li ospitò per la notte. Il giorno dopo, accompagnato da alcuni credenti di Giaffa, Pietro si mise in viaggio con gli uomini di Cornelio.</para>
  <para style="p">
    <verse number="24" style="v"/>Lʼindomani arrivarono a Cesarèa. Cornelio li stava aspettando e aveva riunito in casa sua i parenti e gli amici più intimi. <verse number="25" style="v"/>Mentre Pietro stava per entrare in casa, Cornelio gli andò incontro e si gettò ai suoi piedi, in adorazione.</para>
  <para style="p">
    <verse number="26" style="v"/>Ma Pietro lo rialzò e disse: «Àlzati, io non sono un dio, ma un uomo come te!»</para>
  <para style="p">
    <verse number="27" style="v"/>Allora Cornelio si alzò, parlarono per un poʼ, poi entrarono insieme dove erano riuniti gli altri.</para>
  <para style="p">
    <verse number="28" style="v"/>Pietro disse loro: «Voi ben sapete che è contro la nostra legge che un Giudeo abbia relazioni con uno straniero, e che entri in casa sua. Ma Dio mi ha insegnato a non considerare nessuno impuro o profano. <verse number="29" style="v"/>Perciò, quando sono stato mandato a chiamare, sono venuto senza fare storie. Ora dimmi, che cosa vuoi?»</para>
  <para style="p">
    <verse number="30" style="v"/>«Quattro giorni fa stavo pregando, come faccio di solito a questʼora del pomeriggio», spiegò Cornelio, «quando improvvisamente è apparso davanti a me un uomo, che indossava una veste splendente. <verse number="31" style="v"/>Mi ha detto: Cornelio, Dio ha udito le tue preghiere e le tue elemosine non gli sono passate inosservate! <verse number="32" style="v"/>Manda qualcuno a Giaffa a chiamare Simon Pietro, che abita nella casa di Simone, quello che lavora il cuoio, giù sulla spiaggia. <verse number="33" style="v"/>Allora ti ho mandato a chiamare subito, e tu hai fatto bene a venire così in fretta! Ed ora eccoci qui, alla presenza di Dio, per ascoltare ciò che il Signore ti ha ordinato di dirci».</para>
  <para style="p">
    <verse number="34" style="v"/>Allora Pietro rispose: «Devo riconoscere che Dio non fa distinzioni fra le persone. Non favorisce soltanto i Giudei. <verse number="35" style="v"/>Egli infatti è ben disposto verso tutti quelli che credono in lui e agiscono secondo la sua volontà, senza badare a che popolo appartengono. <verse number="36-37" style="v"/>Sono sicuro che tu hai sentito parlare del Vangelo per il popolo dʼIsraele, e cioè che cʼè pace con Dio per mezzo di Gesù, il Messia, che è il Signore di tutta la creazione. Questa notizia si è sparsa per tutta la Giudea, cominciando dalla Galilea con Giovanni Battista. <verse number="38" style="v"/>Senzʼaltro saprai anche che Gesù di Nazaret fu unto da Dio con lo Spirito Santo e con la sua potenza, e che andava in giro facendo del bene e risanando tutti coloro che erano sotto il potere del diavolo, perché Dio era con lui.</para>
  <para style="p">
    <verse number="39" style="v"/>Noi apostoli siamo testimoni di tutto ciò che Gesù ha fatto in Israele ed a Gerusalemme, dove lo hanno ucciso, mettendolo in croce. <verse number="40-41" style="v"/>Ma Dio lo ha risuscitato dopo tre giorni ed ha fatto in modo che apparisse, non a tutto il popolo, ma a dei testimoni che aveva scelto già da prima, cioè a noi, che abbiamo mangiato e bevuto con lui dopo la sua resurrezione. <verse number="42" style="v"/>Poi Gesù ci ha mandato a predicare il Vangelo dappertutto ed a testimoniare che Dio lo ha eletto giudice di tutti, sia dei morti che dei vivi. <verse number="43" style="v"/>Tutti i profeti hanno scritto di Gesù ed hanno detto che chiunque crede in lui riceverà il perdono dei peccati, per mezzo del suo nome».</para>
  <para style="p">
    <verse number="44" style="v"/>Mentre Pietro stava ancora parlando, lo Spirito Santo scese sopra tutti quelli che ascoltavano. <verse number="45" style="v"/>Come restarono stupiti i Giudei venuti con Pietro nel constatare che il dono dello Spirito Santo era concesso ai pagani! <verse number="46-47" style="v"/>Ma non avevano dubbi sulla realtà della cosa, perché li udivano parlare in lingue e lodare di Dio.</para>
  <para style="p">Allora Pietro chiese: «Cʼè qualcuno che si oppone al battesimo di queste persone, ora che hanno ricevuto lo Spirito Santo come noi?» <verse number="48" style="v"/>Poi ordinò che fossero battezzati nel nome di Gesù, il Messia. Dopo di ciò, Cornelio e gli altri lo pregarono di restare con loro ancora per qualche giorno.</para>
  <chapter number="11" style="c"/>
  <para style="s1">I pagani sono salvati</para>
  <para style="p">
    <verse number="1" style="v"/>Ben presto la notizia che anche i pagani si stavano convertendo raggiunse gli apostoli e gli altri credenti che vivevano in Giudea, <verse number="2" style="v"/>perciò, quando Pietro tornò a Gerusalemme, i credenti di origine ebraica, lo rimproverarono.</para>
  <para style="p">
    <verse number="3" style="v"/>«Tu hai fatto lega con i pagani ed hai perfino mangiato con loro!» lo accusavano.</para>
  <para style="p">
    <verse number="4" style="v"/>Allora Pietro raccontò loro come erano andate le cose.</para>
  <para style="p">
    <verse number="5" style="v"/>«Un giorno a Giaffa», disse, «mentre stavo pregando, ebbi una visione: un enorme lenzuolo tenuto per i quattro capi scendeva dal cielo. <verse number="6" style="v"/>Dentro il lenzuolo cʼerano tutti i tipi di animali, di bestie selvatiche, di rettili e di uccelli (che per legge noi non dobbiamo mangiare). <verse number="7" style="v"/>Poi ho udito una voce che mi diceva: “Uccidi e mangia tutto ciò che vuoi”.</para>
  <para style="p">
    <verse number="8" style="v"/>Ma io risposi: “No davvero, Signore, perché non ho mai mangiato niente che fosse proibito dalle nostre leggi!”</para>
  <para style="p">
    <verse number="9" style="v"/>Ma la voce parlò di nuovo: “Non chiamare impuro ciò che Dio ha dichiarato puro!”</para>
  <para style="p">
    <verse number="10" style="v"/>Questo accadde per tre volte, poi il lenzuolo con tutto ciò che conteneva fu sollevato di nuovo verso il cielo. <verse number="11" style="v"/>Proprio in quel momento tre uomini, che erano venuti per portarmi con loro a Cesarèa, arrivarono alla casa dove stavo. <verse number="12" style="v"/>Lo Spirito Santo mi disse di andare con loro, senza esitazione, anche se erano stranieri. Con me vennero anche questi nostri fratelli, e insieme giungemmo alla casa dellʼuomo che mi aveva mandato a chiamare. <verse number="13" style="v"/>Egli ci raccontò di aver visto in casa sua un angelo che gli diceva: “Manda qualcuno a Giaffa a cercare Simon Pietro. <verse number="14" style="v"/>Egli ti dirà come potete essere salvati, tu e la tua famiglia!”</para>
  <para style="p">
    <verse number="15" style="v"/>Ebbene, non appena cominciai a parlare del Vangelo, lo Spirito Santo scese su di loro, proprio come scese su noi da principio. <verse number="16" style="v"/>Allora mi ricordai di ciò che aveva detto il Signore: “Giovanni ha battezzato con acqua, ma voi sarete battezzati con lo Spirito Santo”. <verse number="17" style="v"/>Visto che era proprio Dio a concedere a questi pagani lo stesso dono che aveva dato a noi, che abbiamo creduto nel Signore Gesù Cristo, chi sono io da potermi opporre a Dio?»</para>
  <para style="p">
    <verse number="18" style="v"/>A queste parole, gli altri si calmarono, anzi, glorificarono il Signore, dicendo: «Dio ha dato anche ai pagani lʼoccasione di convertirsi a lui e di ricevere la vita eterna!»</para>
  <para style="s1">Conversioni ad Antiochia</para>
  <para style="p">
    <verse number="19" style="v"/>Intanto i credenti che erano fuggiti da Gerusalemme, durante la persecuzione che si era scatenata dopo la morte di Stefano, si erano spinti fino in Fenicia, a Cipro e ad Antiochia. E predicavano il Vangelo, soltanto ai Giudei, però. <verse number="20" style="v"/>Ma alcuni di loro, che erano giunti ad Antiochia da Cipro e da Cirene, si misero a predicare il Vangelo del Signore Gesù anche ai pagani. <verse number="21" style="v"/>E il Signore ripagò i loro sforzi, infatti un gran numero di questi pagani si convertì. <verse number="22" style="v"/>Quando la chiesa di Gerusalemme seppe dellʼaccaduto, mandò Barnaba ad Antiochia per aiutare i nuovi convertiti. <verse number="23" style="v"/>Giunto ad Antiochia, quando vide le cose meravigliose che il Signore stava facendo, Barnaba ne fu felice ed incoraggiò i credenti a rimanere fedeli a Dio a qualsiasi costo. <verse number="24" style="v"/>Barnaba era un bravʼuomo, pieno di Spirito Santo e di fede. E un gran numero di persone si convertì al Signore.</para>
  <para style="p">
    <verse number="25" style="v"/>Poi Barnaba proseguì per Tarso, per cercare Saulo. <verse number="26" style="v"/>Quando lo trovò, lo riportò indietro con sé ad Antiochia, dove rimasero insieme per un anno intero, istruendo molti nuovi convertiti. Fu proprio ad Antiochia che, per la prima volta, i credenti furono chiamati cristiani.</para>
  <para style="p">
    <verse number="27" style="v"/>Durante questo periodo alcuni profeti scesero da Gerusalemme ad Antiochia. <verse number="28" style="v"/>Uno di loro, Àgabo, durante una riunione, si alzò e, ispirato dallo Spirito Santo, predisse che ci sarebbe stata una grande carestia su tutta la terra. E ci fu per davvero: accadde sotto il regno di Claudio. <verse number="29" style="v"/>Allora i credenti, ciascuno secondo le proprie possibilità, decisero di mandare aiuti ai fratelli che abitavano in Giudea; <verse number="30" style="v"/>e consegnarono i loro doni a Barnaba e a Saulo, perché li portassero agli anziani della chiesa di Gerusalemme.</para>
  <chapter number="12" style="c"/>
  <para style="s1">Arresto di Pietro</para>
  <para style="p">
    <verse number="1" style="v"/>In quel periodo, il re Erode si mise a perseguitare alcuni credenti, <verse number="2" style="v"/>fece uccidere lʼapostolo Giacomo, fratello di Giovanni. <verse number="3" style="v"/>Quando Erode si accorse che i capi giudei ne erano contenti, fece arrestare anche Pietro. Era il periodo della Pasqua. <verse number="4-5" style="v"/>Dopo averlo arrestato, Erode lo gettò in prigione e ordinò che fosse guardato a vista da sedici soldati. Lʼintenzione di Erode era di processare Pietro, davanti al popolo, dopo la Pasqua. Ma la Chiesa pregava con fervore per lui.</para>
  <para style="p">
    <verse number="6" style="v"/>La notte prima del processo, Pietro dormiva, legato con doppia catena fra due soldati, mentre gli altri erano di guardia davanti alla porta della prigione. <verse number="7" style="v"/>Ed ecco che, improvvisamente, una luce illuminò la cella e un angelo del Signore apparve accanto a Pietro. Lʼangelo lo toccò sul fianco, per svegliarlo, e gli disse: «Svelto, àlzati!» E subito le catene caddero dai polsi di Pietro. <verse number="8" style="v"/>«Vestiti e mettiti i sandali», ordinò lʼangelo e Pietro ubbidì. «Ora prendi il mantello e seguimi!»</para>
  <para style="p">
    <verse number="9" style="v"/>Così Pietro uscì dalla cella e lo seguì. Ma per tutto quel tempo pensò che si trattasse di un sogno o di una visione; non poteva credere alla realtà di ciò che stava accadendo. <verse number="10" style="v"/>Quando ebbero superato la prima e la seconda sentinella, giunsero al portone di ferro che dava sulla strada. Il portone si aprì da solo davanti a loro ed essi uscirono. Una volta fuori, proseguirono ancora per un tratto, poi lʼangelo lo lasciò.</para>
  <para style="p">
    <verse number="11" style="v"/>Finalmente Pietro si rese conto di ciò che era accaduto. «Ma è proprio vero!» disse fra sé, «Il Signore ha mandato il suo angelo per salvarmi da Erode e da tutto il male che i Giudei volevano farmi!» <verse number="12" style="v"/>Dopo aver riflettuto sulla cosa, Pietro si diresse verso la casa di Maria, madre di Giovanni, soprannominato Marco. Là si erano riuniti molti fratelli per pregare insieme. <verse number="13" style="v"/>Pietro bussò alla porta e una ragazza di nome Rode, venne a sentire chi cʼera. <verse number="14" style="v"/>Quando riconobbe la voce di Pietro, ne fu talmente contenta che non aprì, ma, di corsa, tornò indietro ad annunciare a tutti che Pietro era lì, alla porta. <verse number="15" style="v"/>Nessuno le credette. «Sei matta da legare!» le dissero. Ma, siccome insisteva, azzardarono: «Sarà il suo angelo! (Devono averlo ucciso)».</para>
  <para style="p">
    <verse number="16" style="v"/>Intanto Pietro continuava a bussare. Quando finalmente gli aprirono, immaginate la loro sorpresa! <verse number="17" style="v"/>Pietro fece loro cenno di calmarsi, poi raccontò lʼaccaduto e come il Signore lʼaveva fatto uscire dalla prigione. Infine disse: «Fate sapere a Giacomo e agli altri fratelli quello che è successo». Poi se ne andò in un posto più sicuro.</para>
  <para style="p">
    <verse number="18" style="v"/>Allʼalba, la prigione era sottosopra. Dove era finito Pietro? <verse number="19" style="v"/>Quando Erode mandò a prenderlo e non lo trovarono, fece arrestare le sedici guardie che, dopo essere state processate, furono condannate a morte. Poi Erode partì dalla Giudea e si stabilì a Cesarèa.</para>
  <para style="p">
    <verse number="20" style="v"/>Mentre era a Cesarèa, una delegazione di Tiro e Sidone gli chiese udienza. Erode era molto irritato contro queste due città, ma i loro ambasciatori ottennero lʼappoggio di Blasto, segretario del re, e chiesero di accordarsi, perché il benessere del loro popolo dipendeva dal commercio con il paese di Erode.</para>
  <para style="p">
    <verse number="21" style="v"/>Nel giorno fissato, Erode, dopo aver indossato il suo mantello regale, si sedette sul trono e cominciò a parlare. <verse number="22" style="v"/>Quando ebbe finito, il popolo lʼapplaudì, gridando: «È un dio che parla, non un uomo!»</para>
  <para style="p">
    <verse number="23" style="v"/>In quel momento un angelo del Signore colpì con una terribile malattia Erode, che morì roso dai vermi, perché aveva preso per sé lʼadorazione degli uomini, anziché rendere la gloria a Dio.</para>
  <para style="s1">Barnaba e Paolo ad Antiochia</para>
  <para style="p">
    <verse number="24" style="v"/>Intanto la parola di Dio si spandeva sempre più, e il numero dei credenti aumentava.</para>
  <para style="p">
    <verse number="25" style="v"/>Barnaba e Paolo visitarono Gerusalemme, poi, terminata la loro missione, tornarono ad Antiochia, portando con sé anche Giovanni soprannominato Marco.</para>
  <chapter number="13" style="c"/>
  <para style="p">
    <verse number="1" style="v"/>Nella chiesa di Antiochia cʼerano profeti ed esperti, erano: Barnaba, Simone, soprannominato «il Moro», Lucio di Cirene, Manaen, fratello di latte del re Erode, e Saulo. <verse number="2" style="v"/>Un giorno, mentre questi uomini stavano adorando il Signore e digiunavano, lo Spirito Santo disse loro: «Mettetemi a disposizione Barnaba e Saulo per una missione speciale, che ho in serbo per loro». <verse number="3" style="v"/>Allora, dopo aver ancora digiunato e pregato, posero le mani sui due uomini e li fecero partire.</para>
  <para style="p">
    <verse number="4" style="v"/>Mandati dallo Spirito Santo, Saulo e Barnaba giunsero nella città di Selèucia, da dove salparono per Cipro. <verse number="5" style="v"/>Giunti a Salamina, si misero a predicare la Parola di Dio nelle sinagoghe dei Giudei; Giovanni soprannominato Marco li seguiva come assistente.</para>
  <para style="p">
    <verse number="6-7" style="v"/>Poi attraversarono tutta lʼisola, predicando di città in città, finché giunsero nella città di Pafo. Fu lì che incontrarono un mago, un falso profeta giudeo di nome Bar-Gesù. Questo tipo stava col proconsole Sergio Paolo, uomo di una certa saggezza e intelligenza. Il proconsole invitò Barnaba e Saulo, perché voleva ascoltare la Parola di Dio. <verse number="8" style="v"/>Ma Elìma, che in greco vuol dire «mago» sʼintromise, cercando di distogliere il proconsole dalle parole di Saulo e Barnaba, per impedirgli di credere nel Signore.</para>
  <para style="p">
    <verse number="9" style="v"/>Allora Saulo detto anche Paolo, pieno di Spirito Santo, lo fissò bene in faccia e gli disse: <verse number="10" style="v"/>«Figlio del diavolo, pieno di ogni sorta di inganno e di malizia, nemico di tutto ciò che è giusto, non la smetterai mai dʼopporti al Signore?! <verse number="11" style="v"/>Ma ecco che il Signore ti punisce: per un certo tempo resterai cieco!»</para>
  <para style="p">Improvvisamente il mago non vide più niente e cominciò a brancolare, cercando qualcuno che lo portasse per mano. <verse number="12" style="v"/>Quando il governatore vide quello che era successo, credette, profondamente scosso dalla potenza del messaggio di Dio.</para>
  <para style="s1">Paolo parte per la provincia dʼAsia</para>
  <para style="p">
    <verse number="13" style="v"/>Paolo e i suoi compagni sʼimbarcarono a Pafo e arrivarono a Pergia, città della Panfilia. Qui Giovanni si separò da loro e ritornò a Gerusalemme. <verse number="14" style="v"/>Ma Paolo e Barnaba continuarono verso Antiochia, capitale della Pisidia.</para>
  <para style="p">Un sabato entrarono nella sinagoga durante il culto, e si misero a sedere. <verse number="15" style="v"/>Dopo la lettura di alcuni brani dei libri di Mosè e dei profeti, i capi della sinagoga mandarono a dire loro: «Fratelli, se avete qualche parola di esortazione per il popolo, venite e parlate!»</para>
  <para style="p">
    <verse number="16" style="v"/>Allora Paolo si alzò, li salutò e cominciò a parlare: «Israeliti», disse, «e voi tutti che temete Dio, (permettete che cominci il mio discorso con un cenno storico).</para>
  <para style="p">
    <verse number="17" style="v"/>Il Dio dʼIsraele scelse i nostri antenati e fece sì che questo popolo diventasse numeroso mentre era in esilio in Egitto; poi, col suo braccio potente, lo liberò dalla schiavitù. <verse number="18" style="v"/>Per circa quarantʼanni ne ebbe cura e lo sfamò nel deserto. <verse number="19-20" style="v"/>Poi, dopo aver distrutto sette nazioni nel paese di Canaan, diede le loro terre in eredità ad Israele. Dopo di ciò, per circa quattrocentocinquantʼanni, il Signore diede a Israele dei giudici, fino ai tempi del profeta Samuele.</para>
  <para style="p">
    <verse number="21" style="v"/>Fu allora che il popolo chiese un re e Dio gli diede Saul, figlio di Chis, della tribù di Beniamino. Saul regnò quarantʼanni. <verse number="22" style="v"/>Ma Dio lo rimosse dal regno e, al suo posto, scelse per il suo popolo un altro re: Davide, di cui Dio stesso disse: <char style="qt">“Davide figlio di Iesse, è un uomo secondo il mio cuore, che mi ubbidirà in tutto e per tutto”</char>. <verse number="23" style="v"/>Dio è fedele alle sue promesse, ed è proprio dalla discendenza di Davide che ha fatto nascere il Salvatore di Israele: Gesù.</para>
  <para style="p">
    <verse number="24" style="v"/>Prima che Gesù venisse, Giovanni Battista aveva predicato al popolo dʼIsraele, invitando tutti a pentirsi e convertirsi a Dio. <verse number="25" style="v"/>Verso la fine della sua missione, Giovanni diceva: “Per chi mi avete preso? Per il Cristo, forse? No, non sono io. Ma egli verrà dopo di me ed io, al suo confronto, sono meno di niente!”</para>
  <para style="p">
    <verse number="26" style="v"/>Fratelli, discendenti di Abramo, e voi tutti, che siete qui ad adorare Dio: questa salvezza è per tutti noi! <verse number="27" style="v"/>Gli abitanti di Gerusalemme e i loro capi non hanno capito che Gesù era il Salvatore e, uccidendolo, fecero in modo che si adempissero le profezie… Infatti, non avevano capito che si riferivano proprio a lui le parole dei profeti, che si leggono ogni sabato! <verse number="28" style="v"/>Benché non trovassero alcun motivo per condannarlo chiesero a Pilato che fosse ucciso ad ogni costo. <verse number="29" style="v"/>Poi, quandʼebbero finito di fargli tutto quello che era stato scritto nei libri delle profezie, lo tolsero dalla croce e lo misero in una tomba.</para>
  <para style="p">
    <verse number="30" style="v"/>Ma Dio lo resuscitò dalla morte! <verse number="31" style="v"/>E Gesù apparve molte volte, nei giorni seguenti, a quelli che lo avevano accompagnato a Gerusalemme dalla Galilea. Questi uomini, ora sono i suoi testimoni davanti al popolo.</para>
  <para style="p">
    <verse number="32-33" style="v"/>Io e Barnaba siamo qui per portarvi questa buona notizia, e cioè che la promessa fatta ai nostri antenati è stata mantenuta da Dio nel nostro tempo, resuscitando Gesù. A questo si riferisce il secondo Salmo, quando dice, parlando di Gesù: <char style="qt">“Tu sei mio Figlio, oggi ti ho generato”</char>.</para>
  <para style="p">
    <verse number="34" style="v"/>Dio ha resuscitato Gesù, liberandolo una volta per tutte dalla morte. Anche questo era già stato detto nelle Scritture: <char style="qt">“Io manterrò fedelmente le sacre promesse fatte a Davide”</char>. <verse number="35" style="v"/>Ecco perché in un altro Salmo il Signore stesso dice: <char style="qt">“Dio non permetterà che il suo Santo imputridisca nella tomba”</char>. <verse number="36" style="v"/>Queste parole non si riferivano a Davide, perché dopo che egli ebbe servito il suo popolo, secondo la volontà di Dio, morì e fu sepolto; e il suo corpo imputridì. <verse number="37" style="v"/>No, fratelli, queste parole si riferivano ad un altro, a qualcuno che Dio resuscitò senza essere nemmeno sfiorato dai segni della morte.</para>
  <para style="p">
    <verse number="38" style="v"/>Fratelli, ascoltate! In questo Gesù cʼè il perdono dei vostri peccati! <verse number="39" style="v"/>Chiunque crede in lui è libero, cosa questa che la legge di Mosè non potrebbe mai fare. <verse number="40" style="v"/>Badate che non capiti anche a voi ciò che hanno detto i profeti, e cioè: <verse number="41" style="v"/><char style="qt">“Voi, gente abituata a disprezzare, state a vedere! Guardate, e sparite per sempre! Perché ai vostri giorni farò una cosa, una cosa talmente straordinaria, a cui non credereste, se qualcuno ve lo raccontasse!”</char>».</para>
  <para style="p">
    <verse number="42" style="v"/>Quel giorno la gente che usciva dalla sinagoga chiese a Paolo e a Barnaba di tornare a parlare sul medesimo argomento la settimana seguente. <verse number="43" style="v"/>Molti Giudei e nuovi convertiti alla religione ebraica, che erano alla sinagoga, seguirono per strada Paolo e Barnaba, ed essi li persuasero a perseverare nella grazia di Dio. <verse number="44" style="v"/>La settimana seguente, quasi tutta la città si riunì per sentirli predicare la Parola di Dio.</para>
  <para style="p">
    <verse number="45" style="v"/>Ma, quando i capi giudei videro tutta quella gente, ne furono gelosi e, coprendolo dʼinsulti, cercavano di contraddire tutto ciò che Paolo diceva.</para>
  <para style="p">
    <verse number="46" style="v"/>Allora Paolo e Barnaba parlarono senza peli sulla lingua: «Questo Vangelo di Dio doveva essere annunciato, prima che a tutti gli altri, a voi Giudei. Ma dato che lo avete rifiutato e dimostrate che non vi importa niente della vita eterna, ebbene, noi lo offriamo ai pagani! <verse number="47" style="v"/>Perché questo è lʼordine che il Signore ci ha dato quando disse: <char style="qt">“Ho fatto di voi una luce per i pagani; perché portiate la salvezza in tutto il mondo”</char>».</para>
  <para style="p">
    <verse number="48" style="v"/>A queste parole, i pagani erano fuori di sé dalla gioia e si misero a lodare Dio; e tutti quelli disposti ad accettare la vita eterna, credettero. <verse number="49" style="v"/>E così la parola del Signore si diffondeva in lungo e in largo per tutto il paese.</para>
  <para style="p">
    <verse number="50" style="v"/>Allora i capi giudei sobillarono le donne religiose dellʼalta società e i cittadini più in vista, e tanto fecero che riuscirono a scatenare una persecuzione contro Paolo e Barnaba, che furono cacciati dalla zona. <verse number="51" style="v"/>I due, dopo aver scosso la polvere dai piedi contro quella città, se ne andarono ad Iconio. <verse number="52" style="v"/>Intanto i nuovi convertiti di Antiochia erano pieni di gioia e di Spirito Santo.</para>
  <chapter number="14" style="c"/>
  <para style="p">
    <verse number="1" style="v"/>Nella città di Iconio, Paolo e Barnaba entrarono insieme nella sinagoga e predicarono con tale convinzione che molti, sia Giudei che pagani, credettero nel Signore Gesù.</para>
  <para style="p">
    <verse number="2" style="v"/>Ma gli altri Giudei, quelli che non avevano voluto credere, convinsero dei pagani a mettersi contro Paolo e Barnaba, facendo ogni tipo di maldicenza sul loro conto. <verse number="3" style="v"/>Tuttavia, Paolo e Barnaba si fermarono in quella città per molto tempo e, senza paura, predicavano il Vangelo. Il Signore provò che il loro messaggio era divino dando loro il potere di compiere grandi miracoli.</para>
  <para style="p">
    <verse number="4" style="v"/>Ma la popolazione della città era divisa: alcuni stavano dalla parte dei capi giudei, altri invece da quella degli apostoli.</para>
  <para style="s1">Guarigione dello storpio</para>
  <para style="p">
    <verse number="5-6" style="v"/>Quando, però, Paolo e Barnaba vennero a sapere che i pagani e i Giudei, coi loro capi, avevano intenzione di malmenarli e prenderli a sassate, scapparono nelle città della Licaonia, a Listra, poi a Derbe e nei dintorni; <verse number="7" style="v"/>ed anche là predicarono il Vangelo.</para>
  <para style="p">
    <verse number="8" style="v"/>Mentre si trovarono a Listra, si imbatterono in un uomo paralizzato alle gambe dalla nascita, che stava sempre seduto e non aveva mai camminato in vita sua. <verse number="9" style="v"/>Questʼuomo stava ad ascoltare Paolo che predicava. Paolo lo fissò negli occhi e sʼaccorse che aveva fede sufficiente per essere guarito. <verse number="10" style="v"/>Allora esclamò ad alta voce: «Àlzati!» Lʼuomo balzò in piedi e cominciò a camminare!</para>
  <para style="p">
    <verse number="11" style="v"/>Quando i presenti videro ciò che Paolo aveva fatto, cominciarono a gridare nel loro dialetto: «Questi sono dèi, che hanno preso sembianze umane e sono scesi tra noi!» <verse number="12" style="v"/>E dicevano che Barnaba doveva essere Giove, e Paolo, siccome era sempre il primo a parlare, Mercurio. <verse number="13" style="v"/>Allora il sacerdote del tempio di Giove, che si trovava allʼentrata della città, portò delle ghirlande di fiori e, insieme alla folla, si preparò a sacrificare dei tori in loro onore, davanti alle porte della città.</para>
  <para style="p">
    <verse number="14" style="v"/>Quando Paolo e Barnaba sʼaccorsero di ciò che stava accadendo, dalla disperazione si stracciarono i vestiti e, correndo fra la gente, cominciarono a gridare: <verse number="15" style="v"/>«Uomini! Che state facendo? Noi siamo esseri umani, né più e né meno come voi! Siamo venuti per portarvi il Vangelo. Smettetela di adorare queste cose senza valore e pregate, invece, il Dio vivente, che ha fatto il cielo, la terra e il mare e tutto ciò che esiste. <verse number="16" style="v"/>Nei tempi passati, Dio ha lasciato che ogni popolo seguisse la propria strada, <verse number="17" style="v"/>anche se non ha mai smesso di farsi conoscere, facendovi del bene. Infatti vi ha mandato pioggia dal cielo e dei buoni raccolti, così avete avuto serenità e cibo in abbondanza!»</para>
  <para style="p">
    <verse number="18" style="v"/>Nonostante le parole convincenti, Paolo e Barnaba riuscirono a malapena ad impedire che la popolazione offrisse loro un sacrificio!</para>
  <para style="p">
    <verse number="19" style="v"/>Eppure, soltanto pochi giorni dopo, alcuni Giudei di Antiochia e di Iconio tanto fecero, che convinsero quella stessa gente a lapidare Paolo, che fu poi trascinato fuori dalla città, apparentemente morto. <verse number="20" style="v"/>Ma, quando i discepoli gli si strinsero attorno, Paolo si rialzò e rientrò in città.</para>
  <para style="p">Il giorno dopo, Paolo partì con Barnaba per Derbe. <verse number="21" style="v"/>Dopo aver predicato la Buona Notizia in quella città e aver fatto molti discepoli, tornarono di nuovo a Listra, Iconio ed Antiochia: <verse number="22" style="v"/>dappertutto infondevano coraggio ai credenti e li esortavano a perseverare nella fede, ricordando loro che si entra nel Regno di Dio attraverso molte tribolazioni. <verse number="23" style="v"/>Poi Paolo e Barnaba fecero eleggere degli anziani per ogni chiesa, e dopo aver pregato e digiunato, li raccomandarono alla protezione del Signore, in cui avevano creduto.</para>
  <para style="p">
    <verse number="24" style="v"/>Quindi, attraverso la Pisidia, tornarono in Panfilia. <verse number="25" style="v"/>Predicarono di nuovo a Perge, e proseguirono per Attalia.</para>
  <para style="p">
    <verse number="26" style="v"/>Infine, tornarono per mare ad Antiochia, da dove erano partiti, dopo essere stati raccomandati a Dio, per il lavoro che avevano appena finito.</para>
  <para style="p">
    <verse number="27" style="v"/>Appena arrivati, riunirono i credenti e raccontarono del loro viaggio e come Dio avesse dato anche ai pagani la possibilità di credere. <verse number="28" style="v"/>E restarono con i credenti di Antiochia per un bel poʼ di tempo.</para>
  <chapter number="15" style="c"/>
  <para style="s1">Primo concilio della Chiesa</para>
  <para style="p">
    <verse number="1" style="v"/>Mentre Paolo e Barnaba erano ad Antiochia, certi credenti venuti dalla Giudea cominciarono ad insegnare agli altri fratelli questa dottrina: «Se voi non siete circoncisi, secondo il rito di Mosè, non potete essere salvati». <verse number="2" style="v"/>Questo causò vive discussioni, perché Paolo e Barnaba non erano dʼaccordo. Finalmente fu deciso di mandare Paolo, Barnaba ed alcuni altri a Gerusalemme, per consultare in proposito gli apostoli e gli anziani responsabili di quella Chiesa. <verse number="3" style="v"/>Dopo che tutti i credenti li ebbero accompagnati per un tratto, essi si diressero verso Gerusalemme, fermandosi, durante il viaggio, nelle città della Fenicia e della Samaria per visitare gli altri cristiani ed informarli, con gran gioia di tutti, che anche i pagani erano stati convertiti.</para>
  <para style="p">
    <verse number="4" style="v"/>Arrivati a Gerusalemme, furono accolti dai capi della Chiesa. Presenti tutti gli apostoli e gli anziani, Paolo e Barnaba riferirono tutto ciò che Dio aveva fatto tramite loro. <verse number="5" style="v"/>Ma alcuni uomini, che erano stati Farisei prima della conversione, si alzarono per dire che bisognava circoncidere tutti i pagani convertiti ed obbligarli a seguire gli usi e le cerimonie ebraiche. <verse number="6" style="v"/>Allora gli apostoli e gli anziani della chiesa si riunirono per esaminare a fondo la questione.</para>
  <para style="p">
    <verse number="7" style="v"/>Durante la riunione, dopo lunghe discussioni, Pietro si alzò e disse: «Fratelli, voi tutti sapete che da molto tempo Dio mi ha scelto fra voi per affidarmi il compito di annunciare il Vangelo ai pagani, perché anchʼessi possano credere. <verse number="8" style="v"/>Ebbene il Signore, che conosce il cuore degli uomini, ha mostrato di accettare anche i pagani, dando anche a loro lo Spirito Santo, proprio come lo ha dato a noi. <verse number="9" style="v"/>Egli non ha fatto alcuna distinzione fra noi e loro: essi hanno creduto, e Dio ha purificato il loro cuore per mezzo della fede, proprio come ha fatto con noi. <verse number="10" style="v"/>Allora, perché cercate di cambiare ciò che ha fatto Dio, imponendo a questi credenti dei doveri, che neppure noi e i nostri antenati siamo riusciti a rispettare? <verse number="11" style="v"/>Non credete forse che tutti siano salvati allo stesso modo, mediante il dono gratuito del Signore Gesù?»</para>
  <para style="p">
    <verse number="12" style="v"/>Nessuno fiatò. Poi ascoltarono Barnaba e Paolo che descrivevano i miracoli e le cose straordinarie che Dio aveva fatto per mezzo loro tra i pagani. <verse number="13" style="v"/>Quando ebbero finito, Giacomo si fece avanti e disse: «Fratelli ascoltatemi. <verse number="14" style="v"/>Pietro ci ha detto come sia stato il Signore il primo che ha guardato di buon occhio i pagani, per scegliere fra loro un popolo che portasse il suo nome. <verse number="15" style="v"/>La conversione dei pagani concorda con ciò che avevano predetto i profeti. Ascoltate ad esempio questo passo del profeta Amos:</para>
  <para style="p">
    <verse number="16" style="v"/>
    <char style="qt">“Dopo di ciò, dice il Signore, io tornerò e riedificherò la tenda di Davide che era caduta; ne riparerò le rovine e la rialzerò.</char> <verse number="17" style="v"/><char style="qt">Allora gli altri uomini cercheranno il Signore, anche tutti i pagani che ho chiamato ad essere miei”</char>.</para>
  <para style="p">
    <verse number="18" style="v"/>Ecco ciò che dice Dio, che fa queste cose che egli stesso conosce fin dai tempi dei tempi.</para>
  <para style="p">
    <verse number="19" style="v"/>Perciò, secondo il mio parere, non dobbiamo pretendere che i pagani, che si convertono a Dio, rispettino le nostre leggi ebraiche. <verse number="20" style="v"/>Basterà che si ordini loro di osservare queste norme:</para>
  <para style="p">Primo: non mangiare la carne di animali sacrificati agli idoli.</para>
  <para style="p">Secondo: non avere rapporti sessuali illeciti.</para>
  <para style="p">Terzo: non mangiare la carne di animali strangolati.</para>
  <para style="p">Quarto: astenersi dal sangue.</para>
  <para style="p">
    <verse number="21" style="v"/>Perché, fin da tempo immemorabile, tutti i sabati si predica nelle sinagoghe di ogni città di non fare queste cose». <verse number="22" style="v"/>Allora gli apostoli, gli anziani e tutta la chiesa furono dʼaccordo di mandare degli uomini ad Antiochia, insieme con Paolo e Barnaba, per comunicare la loro decisione. Scelsero due uomini che erano molto stimati nella chiesa: Giuda, soprannominato Barsabba, e Sila.</para>
  <para style="p">
    <verse number="23" style="v"/>Poi consegnarono loro questa lettera:</para>
  <para style="p">«Gli apostoli, gli anziani e i fratelli di Gerusalemme, salutano i fratelli cristiani di origine pagana che vivono ad Antiochia, in Siria e in Silicia.</para>
  <para style="p">
    <verse number="24" style="v"/>Abbiamo saputo che alcuni credenti di Gerusalemme, senza istruzioni da parte nostra, vi hanno turbato con i loro discorsi, mettendo addirittura in dubbio la vostra salvezza. <verse number="25" style="v"/>Ci è parso bene, perciò, dopo aver deciso di comune accordo, di scegliere due nostri rappresentanti ufficiali e mandarli da voi. Essi accompagnano i nostri cari Barnaba e Paolo, <verse number="26-27" style="v"/>che hanno rischiato la vita per amore del Signore Gesù Cristo. Noi dunque vi manderemo Giuda e Sila che vi riferiranno a voce ciò che abbiamo deciso in merito al vostro problema.</para>
  <para style="p">
    <verse number="28-29" style="v"/>È parso bene sia allo Spirito Santo che a noi di non imporvi altri obblighi riguardo alle leggi ebraiche, eccetto questi: che non mangiate carne di animali offerti in sacrificio agli idoli, che vi asteniate dal sangue, che non mangiate carne di animali strangolati e che non abbiate rapporti sessuali illeciti. Basta che rispettiate queste norme e sarete a posto. Mantenetevi in buona salute!»</para>
  <para style="p">
    <verse number="30" style="v"/>I quattro inviati partirono subito per Antiochia. Qui riunirono tutti i cristiani, e consegnarono la lettera. <verse number="31" style="v"/>I fratelli la lessero e ne furono molto felici.</para>
  <para style="p">
    <verse number="32" style="v"/>Poi Giuda e Sila, essendo anche essi profeti, predicarono a lungo ai credenti per incoraggiarli e fortificarli nella fede. <verse number="33" style="v"/>Dopo essersi trattenuti parecchi giorni, Giuda e Sila, salutati con affetto i fratelli, <verse number="34" style="v"/>tornarono da quelli che li avevano mandati in missione. <verse number="35" style="v"/>Paolo e Barnaba, invece, rimasero ad Antiochia. Insieme a molti altri, insegnavano e annunciavano la parola del Signore.</para>
  <para style="p">
    <verse number="36" style="v"/>Dopo qualche tempo, Paolo disse a Barnaba: «Torniamo in Turchia, a visitare i fratelli in tutte le città, dove abbiamo predicato, per vedere come stanno». <verse number="37" style="v"/>Barnaba era dʼaccordo, ma voleva prendere con sé anche Giovanni, soprannominato Marco. <verse number="38" style="v"/>Paolo però era contrario, perché nel viaggio precedente Giovanni li aveva abbandonati fin dalla Panfilia. <verse number="39" style="v"/>Il disaccordo sulla questione fu tale, che si separarono. Barnaba prese con sé Marco e sʼimbarcò per Cipro. <verse number="40-41" style="v"/>Paolo invece scelse Sila e, con le benedizioni dei credenti, partì verso la Siria e la Cilicia. Là incoraggiava tutte le chiese che visitava.</para>
  <chapter number="16" style="c"/>
  <para style="p">
    <verse number="1" style="v"/>Paolo e Sila giunsero dapprima a Derbe, poi proseguirono per Listra, dove incontrarono Timòteo, un credente che aveva la madre giudeo-cristiana, suo padre invece era greco. <verse number="2" style="v"/>Timòteo era ben visto dai cristiani di Listra e Iconio. <verse number="3" style="v"/>Paolo gli chiese di accompagnarli durante il viaggio. Però per rispetto ai Giudei di quella zona, prima di partire, lo fece circoncidere, perché tutti sapevano che suo padre era greco. <verse number="4" style="v"/>Passando di città in città, essi comunicavano alle varie chiese le decisioni prese dagli apostoli e dagli anziani di Gerusalemme, e si raccomandavano che le osservassero. <verse number="5" style="v"/>Così le chiese crescevano giorno per giorno nella fede, e i cristiani aumentavano di numero.</para>
  <para style="p">
    <verse number="6" style="v"/>Poi attraversarono la Frigia e la Galazia, perché lo Spirito Santo li aveva avvertiti di non andare nella provincia dellʼAsia. <verse number="7" style="v"/>Arrivati ai confini della Misia, Paolo, Sila e Timòteo avevano intenzione di arrivare a nord, verso la Bitinia, ma di nuovo lo Spirito Santo di Gesù non glielo permise. <verse number="8" style="v"/>Allora, attraversata la provincia della Misia, raggiunsero la città di Troade.</para>
  <para style="s1">La visione di Paolo</para>
  <para style="p">
    <verse number="9" style="v"/>Quella notte, Paolo ebbe una visione. Nel suo sogno vide un Macedone, un Greco, che lo implorava: «Vieni ad aiutarci!» <verse number="10" style="v"/>In quattro e quattrʼotto fu deciso.</para>
  <para style="p">Saremmo andati in Macedonia, perché era chiaro che il Signore ci chiamava a predicare il Vangelo agli abitanti di quella provincia.</para>
  <para style="p">
    <verse number="11" style="v"/>Dopo esserci imbarcati a Troade, facemmo vela per lʼisola di Samotracia, e il giorno seguente proseguimmo per Neapoli. <verse number="12" style="v"/>Finalmente raggiungemmo Filippi, colonia romana e capoluogo di quella parte della Macedonia. Là rimanemmo per diversi giorni.</para>
  <para style="p">
    <verse number="13" style="v"/>Un sabato uscimmo dalla città, per andare a pregare: pensavamo infatti che lungo il fiume ci fosse un posto dove la gente si riuniva per pregare. Fu là che ci mettemmo a parlare con alcune donne che si erano riunite. <verse number="14" style="v"/>Una di loro si chiamava Lidia: veniva dalla città di Tiatira e commerciava in stoffe di porpora. Lidia adorava già il vero Dio e, mentre ci ascoltava, il Signore aprì il suo cuore ed ella aderì a ciò che Paolo diceva. <verse number="15" style="v"/>Dopo essere stata battezzata con tutta la sua famiglia, cʼinvitò a casa sua: «Se mi considerate credente nel Signore», ci disse, «dovete essere miei ospiti!» E insistette finché non accettammo.</para>
  <para style="p">
    <verse number="16" style="v"/>Un giorno, mentre stavamo tornando al solito posto vicino al fiume, per pregare, ci venne incontro una schiava indemoniata, che prediceva il futuro e così guadagnava molto denaro per i suoi padroni. <verse number="17" style="v"/>La ragazza cominciò a seguirci, gridando: «Questi uomini sono servi del Dio Altissimo, sono venuti ad annunciarvi la via della salvezza!»</para>
  <para style="p">
    <verse number="18" style="v"/>La cosa si ripeté per parecchi giorni, finché Paolo, che non ne poteva più, si voltò e disse al demonio che era dentro di lei: «Nel nome di Gesù Cristo, ti ordino di uscire da questa donna!» In quel momento stesso lo spirito maligno uscì dalla schiava.</para>
  <para style="p">
    <verse number="19" style="v"/>Ma i suoi padroni, vedendo svanire ogni speranza di altri guadagni, presero Paolo e Sila, li portarono davanti ai giudici, sulla pubblica piazza e li accusarono con queste parole:</para>
  <para style="p">
    <verse number="20-21" style="v"/>«Questi Giudei mettono sottosopra la nostra città e insegnano riti che noi, come sudditi di Roma, non possiamo accettare e tanto meno mettere in pratica».</para>
  <para style="s1">In prigione</para>
  <para style="p">
    <verse number="22" style="v"/>Ben presto anche la folla insorse contro Paolo e Sila. I giudici allora ordinarono di strappare loro i vestiti di dosso e di bastonarli. <verse number="23" style="v"/>Uno dopo lʼaltro i colpi segnavano profondamente la schiena di Paolo e Sila che, dopo la punizione, furono gettati in prigione. Il loro carceriere fu minacciato di morte, se se li fosse lasciati scappare. <verse number="24" style="v"/>Allora lʼuomo, per tenerli al sicuro, li gettò nella cella più interna, e mise loro i ceppi ai piedi.</para>
  <para style="p">
    <verse number="25" style="v"/>Verso mezzanotte, mentre Paolo e Sila stavano pregando e cantando inni al Signore, e gli altri prigionieri ascoltavano, <verse number="26" style="v"/>allʼimprovviso ci fu un grande terremoto. La prigione fu scossa dalle fondamenta, tutte le porte si aprirono e le catene dei carcerati caddero a terra! <verse number="27" style="v"/>Il carceriere, svegliatosi di soprassalto, quando vide le porte delle celle spalancate, pensò che i prigionieri fossero scappati e sguainò la spada per uccidersi.</para>
  <para style="p">
    <verse number="28" style="v"/>Ma Paolo gridò ad alta voce: «Non farlo! Siamo ancora tutti qui!»</para>
  <para style="p">
    <verse number="29" style="v"/>Allora il carceriere, dopo aver chiesto una lanterna, si precipitò nella cella di Paolo e Sila e, tutto tremante, si gettò ai loro piedi. <verse number="30" style="v"/>Poi li portò fuori e chiese: «Signori, che devo fare per essere salvato?»</para>
  <para style="p">
    <verse number="31" style="v"/>«Credi nel Signore Gesù e sarai salvato tu e tutta la tua famiglia», gli risposero.</para>
  <para style="p">
    <verse number="32" style="v"/>Poi Paolo e Sila annunciarono il Vangelo del Signore a lui e a tutta la sua famiglia. <verse number="33" style="v"/>In quella stessa ora della notte, il carceriere curò le loro piaghe e, insieme con la sua famiglia si fece subito battezzare. <verse number="34" style="v"/>Poi, dopo averli accompagnati a casa sua, apparecchiò la tavola per loro. Che felicità per lui e per i suoi familiari essere tutti credenti! <verse number="35" style="v"/>Il giorno seguente, i giudici mandarono delle guardie a dire al carceriere: «Lasciate liberi quegli uomini!» <verse number="36" style="v"/>Allora il carceriere disse a Paolo: «Siete liberi, andatevene in pace!»</para>
  <para style="p">
    <verse number="37" style="v"/>Ma Paolo rispose: «No davvero! Ci hanno fatto bastonare in pubblico, e senza processo, per giunta! Poi ci hanno gettato in prigione, benché fossimo cittadini romani, ed ora vorrebbero mandarci via alla chetichella?! Ah, questa poi! Che vengano loro a portarci fuori!»</para>
  <para style="p">
    <verse number="38" style="v"/>Le guardie riferirono queste parole ai giudici, i quali, sentendo che Paolo e Sila erano cittadini romani, furono presi da una grande paura. <verse number="39" style="v"/>Allora andarono subito in prigione da loro e, con le buone maniere, li portarono fuori, pregandoli di lasciare la città. <verse number="40" style="v"/>Usciti di prigione, Paolo e Sila tornarono alla casa di Lidia, dove si incontrarono con i credenti, poi, dopo aver predicato loro ancora una volta, lasciarono la città.</para>
  <chapter number="17" style="c"/>
  <para style="s1">Ancora guai</para>
  <para style="p">
    <verse number="1" style="v"/>Dopo essere passati per le città di Anfipoli e Apollonia, Paolo e Sila giunsero a Tessalonica dove cʼera una sinagoga ebraica. <verse number="2" style="v"/>Come al solito, Paolo entrò a pregare e, per tre sabati, rimase a discutere con i Giudei. Spiegò e dimostrò loro, con le Scritture alla mano, <verse number="3" style="v"/>che il Messia doveva soffrire e resuscitare; non solo, dimostrò anche che il Messia era proprio quel Gesù di cui lui parlava. <verse number="4" style="v"/>Fra quelli che udirono il messaggio di Paolo, alcuni furono persuasi e si convertirono, fra questi un gran numero di Greci timorati di Dio, ed anche molte donne in vista della città.</para>
  <para style="p">
    <verse number="5" style="v"/>Ma i Giudei che avevano creduto, spinti dalla gelosia, raccolsero per le strade certi ceffi e, riunita della teppaglia, misero in subbuglio la città. Poi presero dʼassalto la casa di un certo Giasone, per trascinarne fuori Paolo e Sila, con lʼintenzione di punirli davanti al popolo.</para>
  <para style="p">
    <verse number="6" style="v"/>Ma non li trovarono, allora presero Giasone ed alcuni altri credenti e li trascinarono davanti ai magistrati della città. «Paolo e Sila hanno messo in subbuglio il mondo intero, ed ora sono venuti anche qui a disturbare la nostra città!» gridavano, <verse number="7" style="v"/>«E Giasone li ha accolti in casa sua! Sono tutti dei ribelli, perché, invece di Cesare, dicono che cʼè un altro re: Gesù!»</para>
  <para style="p">
    <verse number="8-9" style="v"/>Queste parole misero in grande agitazione sia il popolo che i magistrati, i quali, soltanto dopo aver ricevuto la cauzione per Giasone e gli altri, li lasciarono liberi.</para>
  <para style="p">
    <verse number="10" style="v"/>Quella notte, i credenti fecero partire in gran fretta Paolo e Sila per la città di Berèa. Appena arrivati entrarono come di consueto nella sinagoga a predicare. <verse number="11" style="v"/>La popolazione di Berèa però era più ben disposta di quella di Tessalonica, e tutti ascoltarono volentieri il loro messaggio. Ogni giorno controllavano con attenzione le Scritture, confrontandole con ciò che dicevano Paolo e Sila, per vedere se le cose stavano proprio così. <verse number="12" style="v"/>Quindi, molti di loro credettero, fra questi molte nobildonne greche e diversi uomini.</para>
  <para style="p">
    <verse number="13" style="v"/>Ma quando i Giudei di Tessalonica vennero a sapere che Paolo predicava la Parola di Dio anche a Berèa, si recarono là per creare dei disordini. <verse number="14" style="v"/>Ma i credenti di Berèa fecero subito partire Paolo verso la costa, mentre Sila e Timòteo rimasero in città.</para>
  <para style="p">
    <verse number="15" style="v"/>Quelli che accompagnavano Paolo lo condussero fino ad Atene, poi se ne tornarono a Berèa, dopo aver ricevuto dallʼapostolo lʼincarico di dire a Sila e a Timòteo di raggiungerlo il più presto possibile.</para>
  <para style="p">
    <verse number="16" style="v"/>Mentre Paolo li aspettava ad Atene, si sentiva profondamente indignato nel vedere la città piena dʼidoli.</para>
  <para style="p">
    <verse number="17" style="v"/>Nella sinagoga discuteva con i Giudei e con i Greci devoti, e ogni giorno parlava sulla pubblica piazza con quelli che capitavano.</para>
  <para style="s1">Paolo e i filosofi</para>
  <para style="p">
    <verse number="18" style="v"/>Ebbe anche un incontro con certi filosofi epicurei e stoici. Quando Paolo parlò loro di Gesù e della sua resurrezione, essi reagirono. «Che vuol dire questo chiacchierone?» dicevano, oppure: «Questo qui cerca dʼintrodurre qualche religione straniera…»</para>
  <para style="p">
    <verse number="19" style="v"/>Comunque, lo invitarono allʼAreopago. «Vieni a dirci qualcosa di più di questa nuova religione», gli dissero, <verse number="20" style="v"/>«Tu dici delle cose davvero strane e vorremmo capirci qualcosa!» <verse number="21" style="v"/>(Bisogna dire che tutti gli Ateniesi e gli stranieri che abitavano ad Atene non avevano passatempo migliore di questo: discutere le novità!)</para>
  <para style="p">
    <verse number="22" style="v"/>Allora Paolo, in piedi, in mezzo allʼAreopago, disse:</para>
  <para style="p">«Ateniesi, mi sono accorto che siete molto religiosi, <verse number="23" style="v"/>infatti, passeggiando per la vostra città, ho visto tutti i vostri altari, e ne ho trovato perfino uno con questa iscrizione: “Al Dio sconosciuto”. Voi lo adorate, senza sapere chi sia, ebbene, io vengo a parlarvi di lui.</para>
  <para style="p">
    <verse number="24" style="v"/>È stato lui a creare il mondo e tutto quello che contiene e, siccome egli è il Signore del cielo e della terra, non abita in templi fatti dalla mano dellʼuomo, <verse number="25" style="v"/>né è servito dalle mani degli uomini, come se avesse bisogno di qualcosa. È questo Dio che dà vita e respiro a qualsiasi cosa. <verse number="26" style="v"/>È lui che da un solo uomo, Adamo, ha creato tutto il genere umano ed ha distribuito le nazioni per tutta la superficie della terra. Un Dio che ha stabilito per ogni popolo la durata della sua esistenza e i limiti del suo dominio.</para>
  <para style="p">
    <verse number="27" style="v"/>Dio ha fatto tutto questo, perché gli uomini lo cerchino e si sforzino di trovarlo, anche a tentoni, perché in realtà egli non è lontano da ciascuno di noi. <verse number="28" style="v"/>È in lui infatti che noi viviamo, che ci muoviamo, che esistiamo! Come disse uno dei vostri poeti: “Noi siamo stirpe di Dio”. <verse number="29" style="v"/>È vero, e per questo non dobbiamo immaginare Dio come un idolo fatto dallʼuomo con oro, argento, o pietra; o simile a qualche bella scultura artistica. <verse number="30" style="v"/>Nei tempi passati Dio ha sopportato lʼignoranza dellʼuomo su queste cose, ma ora ordina a tutti e dappertutto di fare un bel falò di tutti glʼidoli e di adorare soltanto lui. <verse number="31" style="v"/>Perché ha fissato un giorno in cui giudicherà il mondo con giustizia. E lo farà per mezzo di un uomo, che egli ha eletto per questo scopo, ed ha approvato davanti a tutti, facendolo risorgere dalla morte!»</para>
  <para style="p">
    <verse number="32" style="v"/>Appena sentirono Paolo parlare della resurrezione di un morto, alcuni si misero a ridere, ma altri dissero: «Vogliamo ascoltarti unʼaltra volta su questo argomento». <verse number="33" style="v"/>E così terminò il colloquio, <verse number="34" style="v"/>ma alcuni seguirono Paolo e credettero. Fra loro vi era anche un certo Dionisio, membro dellʼAreopago, una donna di nome Damaris ed altri.</para>
  <chapter number="18" style="c"/>
  <para style="p">
    <verse number="1" style="v"/>Dopo questi fatti, Paolo partì da Atene e andò a Corinto. In quella città conobbe un certo Giudeo, Aquila, oriundo del Ponto, venuto da poco dallʼItalia con sua moglie, Priscilla. <verse number="2" style="v"/>Erano stati cacciati dallʼItalia, perché lʼimperatore Claudio aveva ordinato che tutti i Giudei se ne andassero da Roma. <verse number="3" style="v"/>Paolo viveva e lavorava con loro, dato che facevano lo stesso mestiere: fabbricavano tende.</para>
  <para style="s1">«Dʼora in poi… i pagani!»</para>
  <para style="p">
    <verse number="4" style="v"/>Ogni sabato, Paolo parlava nella sinagoga e convinceva sia i Greci che i Giudei. <verse number="5" style="v"/>Però, dopo lʼarrivo di Sila e Timòteo dalla Macedonia, Paolo si dedicò soltanto alla predicazione. Davanti ai Giudei egli sosteneva che Gesù era il Cristo, <verse number="6" style="v"/>ma i Giudei lo contestavano e lo insultavano in tutti i modi. Allora Paolo si scosse la polvere di dosso in segno di sdegno e disse: «Il vostro sangue ricada su di voi, io non ne ho colpa, da ora in poi predicherò ai pagani!»</para>
  <para style="p">
    <verse number="7" style="v"/>Poi se ne andò di là e rimase in casa di un certo Tizio Giusto, un Greco che seguiva la religione ebraica e aveva la casa contigua alla sinagoga. <verse number="8" style="v"/>Crispo, il capo della sinagoga, credette nel Signore con tutta la sua famiglia, e anche molti altri cittadini di Corinto, dopo aver ascoltato Paolo, credettero e si fecero battezzare.</para>
  <para style="p">
    <verse number="9" style="v"/>Una notte, il Signore parlò in sogno a Paolo: «Non aver paura!» gli disse, «Parla, non tacere! <verse number="10" style="v"/>Perché io sono con te e nessuno ti farà del male! Anzi, sappi che ce ne sono molti in questa città, che già appartengono a me». <verse number="11" style="v"/>Così Paolo si fermò a Corinto per un anno e mezzo, dove insegnò la verità di Dio.</para>
  <para style="p">
    <verse number="12" style="v"/>Ma quando Gallione fu fatto proconsole dʼAcaia, i Giudei, di comune accordo, insorsero contro Paolo, lo trascinarono in tribunale e lo accusarono, dicendo: <verse number="13" style="v"/>«Questʼuomo convince la gente ad adorare Dio in modo del tutto contrario alla legge ebraica!» <verse number="14" style="v"/>Ma, mentre Paolo stava già per difendersi, Gallione disse ai suoi accusatori: «Ascoltate, Giudei. Se si trattasse di qualche colpa grave o di un delitto, sarebbe mio dovere ascoltarvi. <verse number="15" style="v"/>Ma, trattandosi di sottigliezze dottrinali della vostra legge, arrangiatevi da soli! Non mʼinteressa e non voglio essere giudice in queste cose!» <verse number="16" style="v"/>E li mandò via dal tribunale.</para>
  <para style="p">
    <verse number="17" style="v"/>Allora la folla prese Sòstene, il nuovo capo della sinagoga, e cominciò a picchiarlo proprio davanti al tribunale. Ma Gallione non voleva immischiarsi in queste faccende.</para>
  <para style="p">
    <verse number="18" style="v"/>Paolo rimase a Corinto ancora molti giorni. Poi, dopo aver salutato i credenti di quella città, salpò per la Siria insieme con Priscilla ed Aquila. Siccome aveva fatto un voto, a Cencrea si era fatto tagliare tutti i capelli. <verse number="19" style="v"/>Giunti ad Efeso, Paolo lasciò i compagni a bordo della nave, poi entrò nella sinagoga per parlare con i Giudei. <verse number="20" style="v"/>Quelli lo pregarono di rimanere per alcuni giorni, ma Paolo non accettò.</para>
  <para style="p">
    <verse number="21" style="v"/>«Se Dio vorrà, tornerò da voi unʼaltra volta», disse, poi partì da Efeso.</para>
  <para style="p">
    <verse number="22" style="v"/>La prima fermata fu al porto di Cesarèa, da dove raggiunse Gerusalemme. Dopo aver salutato la chiesa locale, proseguì per Antiochia. <verse number="23" style="v"/>Qui si fermò per qualche giorno, poi ripartì per la Turchia, attraversando la Galazia e la Frigia. Durante il viaggio incoraggiava e rafforzava spiritualmente i discepoli nella fede.</para>
  <para style="p">
    <verse number="24" style="v"/>In quel periodo era capitato ad Efeso un Giudeo, un certo Apollo, ottimo parlatore e studioso delle Scritture, oriundo dʼAlessandria dʼEgitto. <verse number="25-26" style="v"/>Questi era stato istruito nella via del Signore e pieno di fervore parlava e insegnava esattamente ciò che si riferiva a Gesù, sebbene conoscesse soltanto il battesimo di Giovanni. Cominciò a parlare coraggiosamente nella Sinagoga. Priscilla ed Aquila erano presenti. Allora, dopo averlo ascoltato, lo presero in disparte e gli spiegarono meglio le cose che riguardavano Gesù.</para>
  <para style="p">
    <verse number="27" style="v"/>Apollo aveva intenzione di andare in Grecia, i credenti allora lo incoraggiarono e scrissero ai cristiani greci di accoglierlo bene. Al suo arrivo in Grecia, Apollo, sostenuto dalla grazia di Dio, fu di grande aiuto a quelli che avevano già creduto. <verse number="28" style="v"/>Egli infatti sapeva tener testa pubblicamente alle obiezioni dei Giudei, dimostrando, con le Scritture alla mano, che Gesù era il Cristo promesso da Dio.</para>
  <chapter number="19" style="c"/>
  <para style="s1">I convertiti ricevono lo Spirito Santo</para>
  <para style="p">
    <verse number="1" style="v"/>Mentre Apollo era a Corinto, Paolo, attraverso le regioni dellʼaltopiano, giunse ad Efeso, dove trovò diversi discepoli.</para>
  <para style="p">
    <verse number="2" style="v"/>«Avete ricevuto lo Spirito Santo, quando avete creduto?» chiese loro.</para>
  <para style="p">«No», risposero, «non sappiamo neppure che ci sia uno Spirito Santo…»</para>
  <para style="p">
    <verse number="3" style="v"/>«Allora che battesimo avete ricevuto?» chiese di nuovo Paolo. Ed essi: «Il battesimo di Giovanni».</para>
  <para style="p">
    <verse number="4" style="v"/>Allora Paolo spiegò loro: «Quello di Giovanni era un battesimo per dimostrare il desiderio di voler rinunciare al peccato e di volgersi a Dio, ma quelli che lʼhanno ricevuto devono poi credere a Gesù, in colui che, secondo Giovanni, sarebbe venuto dopo di lui».</para>
  <para style="p">
    <verse number="5" style="v"/>Dopo questa spiegazione, i discepoli di Efeso si fecero battezzare nel nome del Signore Gesù. <verse number="6" style="v"/>Poi Paolo posò le mani sul loro capo, ed essi ricevettero lo Spirito Santo. Allora cominciarono a parlare in altre lingue ed a profetizzare. <verse number="7" style="v"/>Erano circa dodici uomini in tutto. <verse number="8" style="v"/>Poi Paolo entrò nella sinagoga, dove predicò senza paura, ogni sabato, per tre mesi. Parlava delle cose del Regno di Dio e convinceva molti di quelli che lo ascoltavano a credere in Gesù. <verse number="9" style="v"/>Alcuni però si ostinavano a non credere, non solo, parlavano male della Via davanti alla folla. Allora Paolo non ne volle più sapere di loro. Prese con sé i credenti e cominciò a tenere ogni giorno delle riunioni di studio nella scuola di un certo Tiranno. <verse number="10" style="v"/>Paolo continuò così per due anni, e tutti quelli che abitavano nella provincia dʼAsia, sia Greci che Giudei, ebbero occasione di ascoltare il messaggio del Signore. <verse number="11" style="v"/>E Dio diede a Paolo il potere di fare miracoli straordinari, <verse number="12" style="v"/>al punto che bastava mettere sopra i malati i suoi asciugamani o parte dei suoi vestiti, ed essi guarivano o erano liberati dai demòni.</para>
  <para style="p">
    <verse number="13" style="v"/>Alcuni Giudei girovaghi di città in città per cacciare i demòni, pensarono di servirsi anche essi del nome del Signore Gesù per liberare gli indemoniati. E ai demòni dicevano: «Vi scongiuro, nel nome di quel Gesù, che Paolo predica, di uscire!» <verse number="14" style="v"/>Quelli che facevano questi esorcismi erano i sette figli di un certo Sceva, capo sacerdote giudeo. <verse number="15" style="v"/>Ma una volta il demonio rispose loro: «Conosco Gesù e so chi è Paolo! Ma voi, chi siete?» <verse number="16" style="v"/>E lʼindemoniato si scagliò contro due di loro e tanto li malmenò, che dovettero fuggirsene da quella casa nudi e gravemente feriti.</para>
  <para style="p">
    <verse number="17" style="v"/>Dellʼaccaduto vennero a conoscenza tutti i Giudei e i Greci che abitavano ad Efeso. Una grande paura scese sulla città, e il nome del Signore Gesù era tenuto in grande onore. <verse number="18-19" style="v"/>Molti di quelli che erano diventati credenti venivano a confessare le cose cattive che avevano fatto. Altri che avevano praticato la magia portavano i loro libri dʼincantesimi, che poi bruciavano davanti a tutti. Si calcolò che il valore dei libri bruciati ammontasse a circa 50.000 pezzi dʼargento. <verse number="20" style="v"/>Ciò dimostrava che il messaggio di Dio si diffondeva e si rafforzava sempre più in quella zona.</para>
  <para style="s1">Tumulti ad Efeso</para>
  <para style="p">
    <verse number="21" style="v"/>Dopo di ciò, Paolo decise di partire per Gerusalemme, passando per le province della Macedonia e della Grecia. «Quando sarò stato a Gerusalemme», diceva, «dovrò andare anche a Roma!» <verse number="22" style="v"/>E, dopo aver mandato in Macedonia due dei suoi aiutanti, Timòteo ed Erasto, rimase ancora per un bel poʼ di tempo nella provincia dʼAsia.</para>
  <para style="p">
    <verse number="23" style="v"/>In quel periodo, causa i cristiani, scoppiò un grande tumulto nella città di Efeso. <verse number="24" style="v"/>Tutto cominciò con Demetrio, un orefice che fabbricava dei piccoli tempietti della dea Diana in argento: unʼattività che rendeva molto agli artigiani. <verse number="25" style="v"/>Demetrio aveva riunito tutti gli altri orafi ed artigiani della sua stessa condizione.</para>
  <para style="p">«Amici», aveva detto, «voi sapete che tutto il nostro guadagno dipende da questʼattività.</para>
  <para style="p">
    <verse number="26" style="v"/>Ma voi stessi avete visto e sentito che questo Paolo ha convinto moltissima gente che gli dèi fatti a mano non sono vere divinità! Di conseguenza, ecco che le nostre vendite sono in ribasso! E questo non solo qui ad Efeso, ma quasi in tutta la provincia dʼAsia! <verse number="27" style="v"/>A parte la questione dellʼinteresse e della perdita di guadagno, cʼè anche pericolo che il tempio della grande dea Diana non conti più niente e che Diana stessa, questa magnifica dea che tutta la provincia dʼAsia e tutto il mondo adorano, sia completamente dimenticata!»</para>
  <para style="p">
    <verse number="28" style="v"/>A queste parole, spinti dalla rabbia, tutti cominciarono a gridare: «Grande è Diana, la dea degli Efesini!»</para>
  <para style="p">
    <verse number="29" style="v"/>La folla cominciò a riunirsi, e ben presto la città fu in fermento. Tutti correvano verso lʼanfiteatro, trascinando a forza Gaio ed Aristarco, nativi della Macedonia e compagni di viaggio di Paolo, per processarli.</para>
  <para style="p">
    <verse number="30" style="v"/>Paolo voleva presentarsi al popolo, ma i discepoli non lo lasciarono andare. <verse number="31" style="v"/>Perfino alcuni funzionari della provincia dellʼAsia, amici di Paolo, gli mandarono un messaggio per pregarlo di non mettere a repentaglio la vita, facendosi vedere nellʼanfiteatro.</para>
  <para style="p">
    <verse number="32" style="v"/>Intanto, là dentro, chi gridava una cosa, chi unʼaltra. Nellʼassemblea regnava il caos completo. I più, addirittura, non sapevano neppure perché si fossero riuniti là.</para>
  <para style="p">
    <verse number="33" style="v"/>Dalla folla, dei Giudei spingevano avanti per farlo parlare un certo Alessandro. Alessandro fece cenno con la mano per chiedere silenzio e poter parlare al popolo. <verse number="34" style="v"/>Ma, quando si accorsero che era Giudeo, tutti, a una sola voce, si misero a gridare: «Grande è Diana, la dea degli Efesini! Grande è Diana la dea degli Efesini!» E continuarono così per quasi due ore.</para>
  <para style="p">
    <verse number="35" style="v"/>Finalmente, il segretario pubblico riuscì a calmare la folla e disse: «Efesini, tutti sanno che Efeso è il centro religioso della grande Diana, la cui immagine ci è caduta dal cielo. <verse number="36" style="v"/>Visto che queste cose sono fuori discussione, bisogna che vi calmiate e non facciate nulla di precipitoso. <verse number="37" style="v"/>Voi avete portato qui questi uomini, che non sono né sacrileghi, né bestemmiatori della nostra dea. <verse number="38" style="v"/>Se Demetrio e i suoi colleghi hanno qualcosa contro di loro, ci sono i tribunali e i giudici per regolare subito la questione. Che procedano per le vie legali! <verse number="39" style="v"/>Se invece ci sono altre cose da discutere, si potranno risolvere in unʼassemblea legalmente costituita <verse number="40" style="v"/>Per quello che è successo oggi corriamo il rischio di, essere accusati di rivolta dal governo romano, perché non cʼè alcun motivo che giustifichi tutto questo pandemonio. E se Roma chiedesse spiegazioni, non saprei proprio che cosa rispondere!»</para>
  <para style="p">
    <verse number="41" style="v"/>Detto questo, sciolse lʼassemblea, ed ognuno se ne andò per conto proprio.</para>
  <chapter number="20" style="c"/>
  <para style="p">
    <verse number="1" style="v"/>Tornata la calma, Paolo andò a chiamare i discepoli, li incoraggiò a continuare, poi li salutò e partì per la Grecia. <verse number="2" style="v"/>Strada facendo, Paolo predicava ai credenti delle città per le quali passava, incoraggiandoli nella fede.</para>
  <para style="p">
    <verse number="3" style="v"/>Finalmente arrivò in Grecia dove rimase per tre mesi. Stava preparandosi per salpare per la Siria, quando venne a sapere che i Giudei stavano congiurando per ucciderlo, perciò decise di continuare il viaggio, attraversando di nuovo la Macedonia.</para>
  <para style="p">
    <verse number="4" style="v"/>Lo accompagnavano diversi uomini: Sòpatro figlio di Pirro, oriundo di Berèa; Aristarco e Secondo di Tessalonica; Gaio di Derbe, Timòteo, e poi Tichico e Tròfimo, nativi della provincia dʼAsia. <verse number="5" style="v"/>Questi ultimi ci precedettero e ci aspettarono a Troade. <verse number="6" style="v"/>Dopo le feste di Pasqua, cʼimbarcammo a Filippi, e dopo cinque giorni, arrivammo a Troade, dove ci fermammo una settimana.</para>
  <para style="s1">Morte di un ragazzo</para>
  <para style="p">
    <verse number="7" style="v"/>Un sabato, ci riunimmo per spezzare il pane; e Paolo, siccome il giorno dopo doveva partire, si dilungò a parlare fino a mezzanotte. <verse number="8" style="v"/>La sala della riunione, al piano superiore della casa, era molto illuminata. <verse number="9" style="v"/>Mentre Paolo continuava a parlare, un ragazzo di nome Eutico, che sedeva sul davanzale della finestra, pian piano fu preso dalla sonnolenza. Vinto dal sonno, cadde giù dal terzo piano e morì sul colpo. <verse number="10-12" style="v"/>Paolo scese di corsa, si gettò sopra di lui e lo prese fra le braccia. «Non fate tanto baccano!» disse. «È vivo!» E lo era per davvero! Poi risalì di sopra, spezzò il pane, mangiò e, dopo aver ancora parlato a lungo fino allʼalba, partì. Il ragazzo, intanto, era stato riportato di sopra vivo e vegeto. Immaginate che gioia e sollievo fu per tutti!</para>
  <para style="p">
    <verse number="13" style="v"/>Noi eravamo partiti per primi via mare verso la città di Asso, con lʼintenzione di prendere a bordo Paolo. Era stato lui a decidere così, perché voleva fare il viaggio a piedi. <verse number="14" style="v"/>Quando ci ebbe raggiunti ad Asso, cʼimbarcammo tutti insieme per Mitilene. <verse number="15" style="v"/>Il giorno dopo, partimmo da Mitilene e avvistammo Chio, il seguente toccammo Samo, il quarto giorno arrivammo a Milèto.</para>
  <para style="s1">Partenza da Efeso</para>
  <para style="p">
    <verse number="16" style="v"/>Questa volta Paolo aveva deciso di non fermarsi ad Efeso, perché gli premeva di trovarsi a Gerusalemme, se era possibile, per il giorno della Pentecoste. <verse number="17" style="v"/>Quando sbarcammo a Milèto, Paolo mandò a chiamare gli anziani della chiesa di Efeso.</para>
  <para style="p">
    <verse number="18" style="v"/>Quando arrivarono, Paolo disse loro: «Voi ben sapete che dal giorno in cui ho messo piede nella provincia dʼAsia fino ad ora, <verse number="19" style="v"/>ho lavorato per il Signore con umiltà. Ho sofferto e ho perfino pianto, ed ho dovuto affrontare gravi pericoli e le congiure dei Giudei, che mi volevano morto. <verse number="20" style="v"/>Comunque, non sono mai venuto meno nel dirvi tutto ciò che poteva essere utile, sia in pubblico che in privato. <verse number="21" style="v"/>Sia ai Giudei che ai Greci ho sempre raccomandato di pentirsi davanti a Dio e di credere nel nostro Signore Gesù Cristo.</para>
  <para style="p">
    <verse number="22" style="v"/>Ora, lo Spirito Santo mi spinge a partire per Gerusalemme, senza sapere che ne sarà di me, <verse number="23" style="v"/>salvo ciò che lo Spirito Santo mi rivela di città in città. Egli stesso mi avverte che mʼaspettano la prigione e molte tribolazioni. <verse number="24" style="v"/>Ma non mʼimporta, la mia vita non vale niente, se non me ne servo per completare il lavoro che mi ha assegnato il Signore Gesù, che è quello di parlare agli altri del Vangelo, della grazia e dellʼamore di Dio.</para>
  <para style="p">
    <verse number="25" style="v"/>Ed ora, so che nessuno di voi, fra i quali sono passato a predicare il Regno di Dio, mi vedrà mai più. <verse number="26" style="v"/>Perciò, oggi vi prendo per testimoni che se qualcuno di voi non accetta Cristo, io non ne ho colpa, <verse number="27" style="v"/>perché non ho mai mancato dʼannunciarvi tutto ciò che Dio aveva da dirvi.</para>
  <para style="p">
    <verse number="28" style="v"/>Badate a voi stessi e abbiate cura di tutti i credenti, la Chiesa del Signore che egli ha comprato col proprio sangue e di cui lo Spirito Santo vi ritiene vescovi responsabili. <verse number="29" style="v"/>So bene che, dopo la mia partenza, si faranno strada fra voi dei falsi maestri, veri e propri lupi rapaci che non risparmieranno il gregge. <verse number="30" style="v"/>E perfino in mezzo a voi ci saranno quelli che distorceranno la verità, per tirarsi appresso dei discepoli. <verse number="31" style="v"/>State attenti! Ricordatevi che per tre anni, notte e giorno, non ho mai smesso di esortare con le lacrime agli occhi ciascuno di voi!</para>
  <para style="p">
    <verse number="32" style="v"/>Ed ora vi raccomando a Dio, alla sua cura e alla parola della sua grazia. Vi raccomando a lui, che può formare la vostra fede e darvi lʼeredità da dividere con tutti quelli che sono stati messi da parte per lui.</para>
  <para style="p">
    <verse number="33" style="v"/>Né argento, né oro, né bei vestiti mi hanno mai fatto gola. <verse number="34" style="v"/>Voi stessi sapete che queste mie mani hanno lavorato per provvedere alle necessità mie e perfino di quelli che erano con me. <verse number="35" style="v"/>Vi sono stato continuamente dʼesempio, aiutando i bisognosi, perché ricordavo le parole del Signore Gesù: “Cʼè più felicità nel dare che nel ricevere”».</para>
  <para style="p">
    <verse number="36" style="v"/>Quandʼebbe finito di parlare, Paolo sʼinginocchiò e pregò con loro. <verse number="37" style="v"/>Tutti piangevano. Poi gli si gettarono al collo, baciandolo con grande affetto. <verse number="38" style="v"/>Erano disperati, soprattutto perché aveva detto che non lo avrebbero rivisto mai più. Poi lo accompagnarono fino alla nave.</para>
  <chapter number="21" style="c"/>
  <para style="s1">Ultimo viaggio a Gerusalemme</para>
  <para style="p">
    <verse number="1" style="v"/>Venne il momento di separarci dagli anziani di Efeso, e riprendemmo il mare. Arrivammo dritti a Cos. Il giorno dopo eravamo a Rodi, e da lì giungemmo a Pàtara, <verse number="2" style="v"/>dove ci imbarcammo su una nave, che partiva per le province siriane della Fenicia. <verse number="3" style="v"/>In vista dellʼisola di Cipro, la lasciammo a sinistra e sbarcammo nel porto di Tiro in Siria, dove la nave doveva lasciare il carico. <verse number="4" style="v"/>Trovammo i discepoli del posto e restammo con loro una settimana. Questi discepoli, mossi dallo Spirito Santo, consigliavano a Paolo di non andare a Gerusalemme. <verse number="5" style="v"/>Alla fine della settimana, quando tornammo alla nave, tutta la comunità, compresi i figli e le mogli dei credenti, ci accompagnò fino alla spiaggia. In ginocchio sulla sabbia, ci mettemmo a pregare, poi ci salutammo. <verse number="6" style="v"/>Quindi salimmo a bordo, ed essi se ne tornarono a casa. <verse number="7" style="v"/>Dopo aver lasciato Tiro, ci fermammo a Tolemàide, dove salutammo i credenti, con cui restammo, però, soltanto un giorno. <verse number="8" style="v"/>Proseguimmo poi per Cesarèa, dove fummo ospitati in casa dellʼevangelista Filippo, <verse number="9" style="v"/>uno dei primi sette diaconi. Filippo aveva quattro figlie, non sposate, che avevano il dono della profezia.</para>
  <para style="p">
    <verse number="10-11" style="v"/>Eravamo a Cesarèa da parecchi giorni, quando venne a trovarci dalla Giudea, un certo profeta di nome Àgabo. Con la cintura di Paolo, Àgabo si legò i piedi e le mani, poi disse: «Ecco che cosa dice lo Spirito Santo: “Così sarà legato dai Giudei di Gerusalemme il padrone di questa cintura, e sarà dato in mano ai pagani”». <verse number="12" style="v"/>A queste parole, tanto noi che i credenti del posto cominciammo a supplicare Paolo di non andare a Gerusalemme. <verse number="13" style="v"/>«Perché piangete tutti? Così mi spezzate il cuore!» disse Paolo. «Per quanto mi riguarda, sono pronto non solo a farmi mettere in prigione, ma anche a morire a Gerusalemme, per amore del Signore Gesù!» <verse number="14" style="v"/>Visto che non cʼera niente da fare non insistemmo più. «Sia fatta la volontà del Signore», dicemmo. <verse number="15" style="v"/>Poco tempo dopo preparammo le nostre cose e partimmo per Gerusalemme. <verse number="16" style="v"/>Con noi vennero anche alcuni discepoli di Cesarèa. Allʼarrivo fummo ospitati da un certo Masòne, oriundo di Cipro, uno dei primi discepoli; <verse number="17" style="v"/>e tutti i credenti di Gerusalemme ci accolsero con gioia.</para>
  <para style="p">
    <verse number="18" style="v"/>Il giorno dopo, Paolo ci prese con sé, per andare a fare visita a Giacomo e agli anziani della chiesa di Gerusalemme.</para>
  <para style="p">
    <verse number="19" style="v"/>Dopo averli salutati, Paolo riferì loro ad una ad una tutte le cose che Dio aveva fatto tra i pagani per mezzo del suo lavoro.</para>
  <para style="p">
    <verse number="20" style="v"/>A queste notizie tutti lodarono Dio, poi dissero a Paolo: «Fratello, tu vedi quante migliaia di Giudei sono diventati credenti. Costoro dicono che i credenti giudei devono continuare a seguire i costumi e le tradizioni ebraiche. <verse number="21" style="v"/>Ebbene, essi hanno sentito dire che tu insegni a tutti gli Ebrei che vivono tra i pagani di non seguire più le leggi di Mosè, né le tradizioni ebraiche; e che proibisci di circoncidere i bambini. <verse number="22" style="v"/>A questo punto, che dobbiamo fare? Certamente verranno a sapere che sei arrivato.</para>
  <para style="p">
    <verse number="23" style="v"/>Questo sarebbe il nostro suggerimento: ci sono qui quattro uomini che hanno fatto un voto e devono farsi tagliare i capelli. <verse number="24" style="v"/>Vaʼ al tempio con loro e fatti tagliare i capelli anche tu, poi paga per te e per loro. Così tutti sapranno che tu approvi questa abitudine degli Ebrei cristiani e che tu stesso obbedisci alle leggi ebraiche. Capiranno che nelle informazioni sul tuo conto non cʼera niente di vero.</para>
  <para style="p">
    <verse number="25" style="v"/>Per quanto riguarda i pagani che si sono convertiti, noi non pretendiamo affatto che essi seguano queste cerimonie ebraiche. Ci limitiamo a pretendere quello che abbiamo già scritto loro: cioè di non mangiare cibi offerti aglʼidoli, né carni dʼanimali strangolati, e che si astengano dal sangue e dai rapporti sessuali illeciti».</para>
  <para style="p">
    <verse number="26" style="v"/>Paolo fu dʼaccordo e, il giorno seguente, dopo essersi purificato come gli altri quattro, entrò nel tempio per annunciare in anticipo che dopo sette giorni avrebbe sciolto il voto e offerto un sacrificio per ciascuno di loro.</para>
  <para style="p">
    <verse number="27" style="v"/>Sette giorni erano quasi passati, quando alcuni Giudei della provincia dʼAsia videro Paolo nel tempio e istigarono la folla contro di lui. Ben presto gli furono addosso, <verse number="28" style="v"/>gridando: «Aiuto, Israeliti, aiuto! Questo è lʼuomo che predica contro il nostro popolo e insegna a tutti a disobbedire alle leggi ebraiche. Ce lʼha perfino contro il tempio di Dio che ha profanato, portandovi dei pagani!» <verse number="29" style="v"/>Infatti poco prima, quel giorno stesso, essi avevano visto Paolo in giro per la città con Tròfimo, oriundo di Efeso, e avevano pensato che Paolo lʼavesse portato nel tempio.</para>
  <para style="p">
    <verse number="30" style="v"/>A queste accuse tutta la popolazione era in fermento e scoppiò un vero e proprio disordine. Presero Paolo, lo trascinarono fuori dal tempio, poi sbarrarono le porte dietro di lui. <verse number="31" style="v"/>Stavano per ucciderlo, quando il tribuno della guarnigione romana fu informato che Gerusalemme era in pieno caos. <verse number="32" style="v"/>Prese con sé soldati e centurioni e si precipitò immediatamente verso la folla. Quando videro il tribuno e i soldati avvicinarsi, i Giudei smisero di picchiare Paolo. <verse number="33" style="v"/>Allora il tribuno fece arrestare Paolo e ordinò che fosse legato con doppia catena. Poi chiese chi fosse e che cosa avesse fatto. <verse number="34" style="v"/>Tra la folla, chi gridava una cosa e chi unʼaltra. Il tribuno, rendendosi conto, che in tutta quella confusione, non riusciva a sapere niente di certo, ordinò di condurre Paolo alla fortezza.</para>
  <para style="p">
    <verse number="35" style="v"/>Giunti alla scalinata della fortezza, per proteggerlo dalla violenza della folla, i soldati dovettero portarlo sulle spalle. <verse number="36" style="v"/>La teppaglia intanto, li seguiva gridando: «A morte, a morte!»</para>
  <para style="p">
    <verse number="37-38" style="v"/>Mentre stava entrando, Paolo disse al tribuno: «Posso parlarti un momento?» «Parli il greco?» chiese lʼaltro sorpreso. «Non sei, per caso, quellʼEgiziano che tempo fa ha guidato una rivolta e portò quei quattromila briganti nel deserto?»</para>
  <para style="p">
    <verse number="39" style="v"/>«No», rispose Paolo, «io sono giudeo di Tarso, una città abbastanza importante della Cilicia. Permettimi, ti prego, di parlare a questa gente».</para>
  <para style="s1">Paolo specifica la sua posizione</para>
  <para style="p">
    <verse number="40" style="v"/>Il tribuno acconsentì. Allora Paolo, in piedi sulla scalinata, fece cenno alla gente di calmarsi. Subito si fece silenzio, e Paolo in lingua ebraica, parlò così:</para>
  <chapter number="22" style="c"/>
  <para style="p">
    <verse number="1" style="v"/>«Fratelli e padri, ascoltate quello che sto per dirvi in mia difesa». <verse number="2" style="v"/>Quando sentirono che parlava in ebraico, il silenzio si fece ancora più profondo. <verse number="3" style="v"/>«Io sono ebreo», continuò Paolo, «sono nato a Tarso una città della Cilicia, ma fui allevato qui, a Gerusalemme. Ho fatto i miei studi sotto Gamaliele, da cui ho imparato a seguire con attenzione le leggi e le tradizioni ebraiche. Ho cercato di fare tutto ciò che mi era possibile per la causa di Dio, proprio come fate voi oggi. <verse number="4" style="v"/>Per questo ho perseguitato i cristiani, li ho messi a morte, li ho fatti gettare in prigione, sia uomini che donne! <verse number="5" style="v"/>Il sommo sacerdote e tutti gli altri capi del popolo possono testimoniare. A loro infatti chiesi delle lettere per i capi giudei di Damasco, lettere che mi autorizzavano a portare a Gerusalemme tutti i cristiani che trovavo, perché fossero puniti.</para>
  <para style="p">
    <verse number="6" style="v"/>Ma durante il viaggio, verso mezzogiorno, prima di entrare a Damasco, ecco che improvvisamente una gran luce venne dal cielo. <verse number="7" style="v"/>Caddi a terra, e sentii una voce che mi diceva: “Saulo, Saulo, perché mi perseguiti?”</para>
  <para style="p">
    <verse number="8" style="v"/>Io chiesi: “Chi sei, Signore?” “Sono Gesù di Nazaret, quello che stai perseguitando”, rispose la voce. <verse number="9" style="v"/>Gli uomini che erano con me avevano visto la luce, ma non sentirono la voce che mi parlava.</para>
  <para style="p">
    <verse number="10" style="v"/>“Che devo fare, Signore?” domandai allora. E il Signore mi disse “Àlzati e vaʼ a Damasco, là ti sarà detto tutto quello che voglio da te”.</para>
  <para style="p">
    <verse number="11" style="v"/>Mi alzai, e siccome non vedevo più niente per la luce fortissima che mi aveva colpito, dovetti essere guidato per mano dai miei compagni fino a Damasco. <verse number="12" style="v"/>Allora venne da me un certo Ananìa, un uomo timorato di Dio, rispettoso della legge di Mosè e ben visto da tutti i Giudei di Damasco. <verse number="13" style="v"/>Ananìa, standomi vicino, mi disse: “Fratello Paolo, recupera la vista!” E proprio in quel momento riacquistai la vista e lo vidi.</para>
  <para style="p">
    <verse number="14" style="v"/>Poi mi disse: “Il Dio dei nostri antenati ti ha scelto perché tu conosca la sua volontà, perché tu veda il Giusto e ascolti la sua voce. <verse number="15" style="v"/>Tu porterai ovunque il suo messaggio e racconterai a tutti ciò che hai visto e udito. <verse number="16" style="v"/>Che cosa aspetti adesso? Vaʼ a farti battezzare e invoca il nome del Signore, così sarai purificato dai tuoi peccati!” <verse number="17-18" style="v"/>Allora ritornai a Gerusalemme. Il giorno dopo il mio ritorno, mentre pregavo nel tempio, fui rapito in spirito ed ebbi una visione del Signore che mi diceva: “Svelto, parti da Gerusalemme, perché la gente non ti crederà, quando porterai il mio messaggio”.</para>
  <para style="p">
    <verse number="19" style="v"/>“Ma, Signore”, replicai io, “tutti sanno che facevo gettare in prigione e frustare nelle sinagoghe quelli che credono in te. <verse number="20" style="v"/>E quando Stefano, tuo testimone, fu ucciso, dʼaccordo con gli altri, cʼero anchʼio, che tenevo i mantelli di quelli che lo uccidevano”.</para>
  <para style="p">
    <verse number="21" style="v"/>Ma il Signore mi disse: “Parti da Gerusalemme, perché ti manderò lontano, dagli stranieri”.»</para>
  <para style="p">
    <verse number="22" style="v"/>La folla ascoltò Paolo fino a questo punto, ma poi, ad una voce, tutti cominciarono a gridare: «A morte questʼuomo! Uccidetelo, non merita di vivere!» <verse number="23" style="v"/>Gridando, lanciavano i mantelli per aria, e gettavano manciate di polvere.</para>
  <para style="p">
    <verse number="24" style="v"/>Allora il tribuno ordinò di portare Paolo nella fortezza e di frustarlo a sangue per fargli confessare la ragione per cui gli Ebrei lʼavevano tanto con lui.</para>
  <para style="p">
    <verse number="25" style="v"/>Ma mentre veniva legato per essere frustato, Paolo si rivolse al centurione lì presente e gli domandò: «Siete autorizzati a frustare un cittadino romano, senza neppure un processo?»</para>
  <para style="p">
    <verse number="26" style="v"/>Il centurione corse subito dal tribuno, per avvertirlo: «Ma lo sai che cosa stai facendo? Quellʼuomo è cittadino romano!» esclamò.</para>
  <para style="p">
    <verse number="27" style="v"/>Allora il tribuno si avvicinò a Paolo e gli chiese: «Dimmi, sei davvero cittadino romano?»</para>
  <para style="p">«Certo che lo sono!» rispose Paolo. <verse number="28" style="v"/>«Lo sono anchʼio», replicò il tribuno, «a me questa cittadinanza è costata una fortuna!»</para>
  <para style="p">«Io, invece, sono cittadino romano dalla nascita!» precisò Paolo.</para>
  <para style="p">
    <verse number="29" style="v"/>A queste parole, i soldati, che poco prima erano pronti a frustarlo, scomparvero alla chetichella. Anche il tribuno, sentendo che era un cittadino romano, ebbe paura, perché lo aveva fatto legare.</para>
  <para style="s1">Paolo davanti al tribunale ebraico</para>
  <para style="p">
    <verse number="30" style="v"/>Il giorno dopo, volendo sapere esattamente di cosa lʼaccusassero i Giudei, il tribuno lo fece liberare dalle catene, e ordinò ai capi sacerdoti e a tutti i membri del tribunale ebraico di riunirsi. Poi fece portare Paolo davanti a loro.</para>
  <chapter number="23" style="c"/>
  <para style="p">
    <verse number="1" style="v"/>Con gli occhi fissi su di loro, Paolo disse: «Fratelli, fino ad oggi ho vissuto la mia vita in buona coscienza davanti a Dio». <verse number="2" style="v"/>A queste parole, il sommo sacerdote Ananìa ordinò a quelli che gli stavano vicino di colpirlo sulla bocca. <verse number="3" style="v"/>Allora Paolo reagì:</para>
  <para style="p">«Sarà Dio a colpire te, specie di muro imbiancato, che non sei altro! Che razza di giudice sei, se tu stesso infrangi la legge, ordinando di picchiarmi così?»</para>
  <para style="p">
    <verse number="4" style="v"/>I presenti dissero a Paolo: «È questo il modo di parlare al sommo sacerdote di Dio?»</para>
  <para style="p">
    <verse number="5" style="v"/>Allora Paolo disse: «Non sapevo che fosse il sommo sacerdote, fratelli. So bene che le Scritture dicono: <char style="qt">“Non offendere il capo del tuo popolo”</char>.»</para>
  <para style="p">
    <verse number="6" style="v"/>Poi a Paolo venne unʼidea. Sapendo che il tribunale era composto in parte da Sadducei e in parte da Farisei, gridò: «Fratelli, io sono Fariseo, come tutti i miei antenati! E oggi devo subire questo processo, perché credo nella resurrezione dei morti!»</para>
  <para style="p">
    <verse number="7" style="v"/>Non aveva ancora finito di parlare che subito nacque una lite fra Farisei e Sadducei. <verse number="8" style="v"/>I Sadducei infatti dicono che non cʼè resurrezione, e neppure angeli o spiriti, mentre i Farisei credono in tutte queste cose.</para>
  <para style="p">
    <verse number="9" style="v"/>Immaginate la confusione! Alcuni scribi del partito dei Farisei saltarono su a protestare che Paolo aveva ragione. «Secondo noi questʼuomo non ha fatto niente di male!» gridavano. «E se uno spirito o un angelo gli avesse davvero parlato?»</para>
  <para style="p">
    <verse number="10" style="v"/>Tanta era la confusione che il tribuno, temendo che facessero a pezzi Paolo, comandò ai soldati di scendere nellʼassemblea per portarlo via con la forza, e di rinchiuderlo di nuovo in fortezza.</para>
  <para style="p">
    <verse number="11" style="v"/>Quella notte, il Signore apparve a Paolo e gli disse: «Non avere paura, Paolo! Come hai parlato di me davanti a questa gente di Gerusalemme, bisogna che tu lo faccia anche a Roma».</para>
  <para style="p">
    <verse number="12-13" style="v"/>Il mattino seguente, una quarantina di Giudei si riunirono e fecero giuramento di non mangiare né bere, finché non avessero ucciso Paolo. <verse number="14" style="v"/>Poi andarono dai capi sacerdoti e lʼinformarono del voto. <verse number="15" style="v"/>«Voi, dunque, dʼaccordo col tribunale ebraico, andate a chiedere al tribuno di riportare qui Paolo», dissero. «Il pretesto potrebbe essere che volete esaminare meglio il suo caso; e noi, prima che arrivi, lo uccideremo».</para>
  <para style="p">
    <verse number="16" style="v"/>Ma la congiura giunse allʼorecchio di un nipote di Paolo che si precipitò alla fortezza e gli riferì tutto.</para>
  <para style="p">
    <verse number="17" style="v"/>Allora Paolo chiamò uno dei centurioni e gli disse: «Porta questo ragazzo dal comandante. Ha qualcosa di importante da dirgli!»</para>
  <para style="p">
    <verse number="18" style="v"/>Lʼaltro prese con sé il ragazzo e lo portò dal tribuno. «Quel prigioniero, Paolo», spiegò il centurione, «mi ha fatto chiamare e mi ha pregato di condurre da te questo giovane, che ha qualcosa da dirti».</para>
  <para style="p">
    <verse number="19" style="v"/>Il tribuno, allora, prese il giovane per mano e, in disparte, gli chiese: «Che cosʼhai da dirmi?»</para>
  <para style="p">
    <verse number="20" style="v"/>«Domani», spiegò il ragazzo, «i Giudei ti chiederanno di portare Paolo davanti al loro tribunale, col pretesto di volerlo interrogare di nuovo. <verse number="21" style="v"/>Ma tu non crederci, perché più di quaranta di loro vogliono tendergli un agguato e hanno giurato di non mangiare né bere, finché non lʼavranno ucciso. Ora se ne stanno qui fuori e non aspettano altro che il tuo consenso!»</para>
  <para style="p">
    <verse number="22" style="v"/>«Non parlare con anima viva di ciò che mi hai detto», si raccomandò il tribuno, mentre il ragazzo usciva. <verse number="23-24" style="v"/>Poi chiamò due suoi centurioni. «Tenete pronti duecento soldati», ordinò, «partirete per Cesarèa stasera alle nove! Prendete duecento lancieri e settanta cavalieri. Poi fate preparare un cavallo per Paolo e portatelo in salvo dal governatore Felice».</para>
  <para style="p">
    <verse number="25" style="v"/>Scrisse poi questa lettera per il governatore:</para>
  <para style="p">
    <verse number="26" style="v"/>«Claudio Lisia saluta Sua Eccellenza il Governatore Felice.</para>
  <para style="p">
    <verse number="27" style="v"/>Questʼuomo che ti mando era stato preso dai Giudei e stavano per ucciderlo, quando ho mandato i miei soldati a difenderlo, perché avevo saputo che era cittadino romano. <verse number="28" style="v"/>Siccome volevo sapere di cosa lʼaccusavano, lʼho portato davanti al loro tribunale.</para>
  <para style="p">
    <verse number="29" style="v"/>Ben presto ho scoperto che lʼaccusa riguardava certe questioni della loro legge: di certo, niente che meritasse la morte o la prigione. <verse number="30" style="v"/>Ma, quando mi è stato riferito che gli Ebrei volevano tendergli un agguato per ucciderlo, ho deciso di mandarlo da te. Dirò ai suoi accusatori di rivolgersi a te per presentare le loro accuse».</para>
  <para style="p">
    <verse number="31" style="v"/>Così quella notte, secondo gli ordini ricevuti, i soldati portarono Paolo fino ad Antipàtride. <verse number="32" style="v"/>Il mattino dopo, lasciato Paolo con i cavalieri, che lo avrebbero scortato fino a Cesarèa, i soldati se ne tornarono alla fortezza.</para>
  <para style="p">
    <verse number="33" style="v"/>Quando giunsero a Cesarèa, i cavalieri consegnarono la lettera al governatore e gli presentarono Paolo. <verse number="34" style="v"/>Egli la lesse, poi chiese a Paolo da dove venisse.</para>
  <para style="p">«Dalla Cilicia», rispose lui.</para>
  <para style="p">
    <verse number="35" style="v"/>«Seguirò il tuo caso fino in fondo, quando arriveranno i tuoi accusatori», disse il governatore. Poi ordinò che fosse rinchiuso nella prigione del palazzo di Erode.</para>
  <chapter number="24" style="c"/>
  <para style="s1">Paolo davanti ai Romani</para>
  <para style="p">
    <verse number="1" style="v"/>Cinque giorni dopo, il sommo sacerdote Ananìa arrivò accompagnato da alcuni Giudei e da un avvocato, Tertullo dal Ponto. Si presentarono tutti davanti al governatore per accusare Paolo. <verse number="2" style="v"/>Dopo che ebbero mandato a chiamare Paolo, Tertullo cominciò così la sua accusa:</para>
  <para style="p">«Eccellentissimo Felice, <verse number="3" style="v"/>riconosciamo con profonda gratitudine che tu hai dato a noi Giudei pace e tranquillità, per non parlare delle riforme che hai fatto per il bene di questa nazione. <verse number="4" style="v"/>Ma non voglio annoiarti, e ti chiedo soltanto un momento di attenzione per presentarti i nostri capi dʼaccusa contro questʼuomo. <verse number="5" style="v"/>Secondo il nostro parere, costui è un individuo pericoloso. Provoca rivolte fra tutti i Giudei sparsi nel mondo. <verse number="6" style="v"/>È capo della setta dei Nazareni, ed ha perfino tentato di profanare il tempio, perciò noi lo abbiamo arrestato.</para>
  <para style="p">Gli avremmo dato ciò che si merita, <verse number="7" style="v"/>ma è intervenuto Lisia, tribuno della guarnigione, e ce lʼha tolto di mano, <verse number="8" style="v"/>dicendo che deve essere giudicato secondo la legge romana. Interrogalo tu stesso e saprai direttamente da lui che le nostre accuse rispondono a verità!»</para>
  <para style="p">
    <verse number="9" style="v"/>Tutti gli altri Giudei si unirono a Tertullo, dicendo che le cose stavano proprio così.</para>
  <para style="p">
    <verse number="10" style="v"/>Poi fu la volta di Paolo. Il governatore gli fece cenno di alzarsi e parlare.</para>
  <para style="p">Paolo cominciò: «So bene, signore, che già da molti anni tu governi questo paese, perciò parlo in mia difesa con maggior fiducia. <verse number="11" style="v"/>Non ti ci vuole molto per sapere che sono arrivato a Gerusalemme soltanto dodici giorni fa per adorare Dio nel tempio. <verse number="12" style="v"/>Nessuno mi ha mai visto provocare rivolte, né alla sinagoga, né per le strade della città. <verse number="13" style="v"/>Perciò questi uomini non possono provarti le cose di cui ora mi accusano.</para>
  <para style="p">
    <verse number="14" style="v"/>Una cosa, però, devo confessare, e cioè che credendo nella via della salvezza, in quella dottrina che essi chiamano setta, io servo il Dio dei nostri antenati. Io credo a tutte le cose che sono scritte nei libri di Mosè e dei profeti. <verse number="15" style="v"/>Proprio come i miei accusatori, credo anchʼio che ci sarà una resurrezione, sia dei giusti che deglʼingiusti. <verse number="16" style="v"/>Per questo faccio sempre del mio meglio per mantenere la mia coscienza pulita, sia davanti a Dio che davanti agli uomini.</para>
  <para style="p">
    <verse number="17" style="v"/>Dopo parecchi anni dʼassenza, sono tornato a Gerusalemme per portare un poʼ di denaro per aiutare i Giudei e per offrire dei sacrifici a Dio. <verse number="18" style="v"/>Mentre stavo appunto offrendo questi sacrifici, <verse number="19" style="v"/>cʼerano nel tempio alcuni Giudei della provincia dʼAsia; ma non si era riunita gente, né cʼerano disordini di sorta. Eventualmente, sarebbe toccato a loro presentarsi da te per accusarmi, se avevano qualcosa contro di me. <verse number="20" style="v"/>Oppure, lo dicano questi che sono qui ora, se il loro tribunale mi ha trovato colpevole di qualche reato. <verse number="21" style="v"/>A meno che non mi attribuiscano come colpa lʼunica cosa che ho detto fra loro, e cioè: “Oggi io vengo processato, perché credo alla resurrezione dei morti!”»</para>
  <para style="p">
    <verse number="22" style="v"/>Felice, che era molto bene informato sulla fede cristiana, rimandò il processo allʼarrivo del tribuno Lisia. «Quando arriverà Lisia, esaminerò a fondo questo caso», disse. <verse number="23" style="v"/>Poi ordinò al centurione di portare Paolo in prigione, dando disposizioni, però, di lasciargli qualche libertà e di non impedire ai suoi amici di fargli visita e di portargli dei doni, per rendergli meno dura la prigione.</para>
  <para style="p">
    <verse number="24" style="v"/>Alcuni giorni dopo, Felice venne con Drusilla, sua moglie, che era giudea. Mandarono a chiamare Paolo e stettero ad ascoltarlo, mentre parlava della fede in Gesù Cristo. <verse number="25" style="v"/>Ma, quando Paolo cominciò a parlare del giusto modo di vivere, della necessità di dominarsi e del giudizio futuro di Dio, Felice, tutto spaventato, gli disse:</para>
  <para style="p">«Per ora vai, alla prima occasione ti manderò a chiamare di nuovo». <verse number="26" style="v"/>Felice sperava che Paolo gli avrebbe dato del denaro, perciò lo mandava spesso a chiamare per parlare con lui. <verse number="27" style="v"/>Passarono due anni. Felice ebbe come successore Porcio Festo, ma Felice, per guadagnare il favore dei Giudei, lasciò Paolo in prigione.</para>
  <chapter number="25" style="c"/>
  <para style="p">
    <verse number="1" style="v"/>Tre giorni dopo aver assunto lʼincarico nella sua provincia, Festo lasciò Cesarèa e si recò a Gerusalemme. <verse number="2" style="v"/>Allora vennero da lui i capi sacerdoti e i Giudei più importanti per presentargli le loro accuse contro Paolo; <verse number="3" style="v"/>e pregarono Festo di mandarlo a Gerusalemme. La loro intenzione era di tendergli un agguato e ucciderlo durante il viaggio. <verse number="4" style="v"/>Ma Festo rispose che Paolo era tenuto in custodia a Cesarèa, dove egli stesso doveva tornare quanto prima. <verse number="5" style="v"/>«Quelli che si occupano di questo affare», aggiunse Festo, «devono venire con me a Cesarèa per il processo».</para>
  <para style="s1">Inizia il processo</para>
  <para style="p">
    <verse number="6" style="v"/>Dopo una decina di giorni, Festo tornò a Cesarèa e, il giorno successivo, aprì il processo contro Paolo.</para>
  <para style="p">
    <verse number="7" style="v"/>Quando Paolo arrivò in tribunale, i Giudei venuti da Gerusalemme lo circondarono, lanciandogli contro accuse molto pesanti, che però non potevano provare. <verse number="8" style="v"/>Paolo diceva in sua difesa: «Io non ho fatto niente di male né contro la legge dei Giudei, né contro il tempio, e neppure contro Cesare».</para>
  <para style="p">
    <verse number="9" style="v"/>Allora Festo, per entrare nelle grazie dei Giudei, chiese a Paolo: «Accetti di andare a Gerusalemme? Per queste accuse potresti essere processato là in mia presenza…»</para>
  <para style="p">
    <verse number="10-11" style="v"/>Ma Paolo rispose: «No, anzi, chiedo il privilegio di essere ascoltato dallʼimperatore stesso! Voi sapete molto bene che non sono colpevole. Se ho fatto qualche cosa che merita la morte, non sarò io a tirarmi indietro! Ma se sono innocente, né tu, né nessun altro avete il diritto di consegnarmi a costoro che mi vogliono morto. Mʼappello a Cesare!»</para>
  <para style="p">
    <verse number="12" style="v"/>Allora Festo, dopo aver conferito con i suoi consiglieri, rispose: «Benissimo, ti sei appellato a Cesare e da Cesare andrai!»</para>
  <para style="p">
    <verse number="13" style="v"/>Dopo alcuni giorni, il re Agrippa, insieme con sua sorella Berenice, venne a far visita a Festo. <verse number="14" style="v"/>Siccome si trattennero per diversi giorni, Festo parlò al re del caso di Paolo. «Abbiamo qui un prigioniero», gli disse, «il cui caso mi è stato lasciato da Felice. <verse number="15" style="v"/>Quandʼero a Gerusalemme, i capi sacerdoti e gli anziani mi hanno dato la loro versione dei fatti ed hanno chiesto di condannarlo. <verse number="16" style="v"/>Naturalmente ho subito detto loro che non rientra nella legge romana condannare un uomo prima del processo. Gli si deve dare la possibilità di difendersi faccia a faccia con i suoi accusatori.</para>
  <para style="p">
    <verse number="17" style="v"/>Quando i capi sacerdoti e gli anziani Giudei sono venuti per il processo, io, senza perdere tempo, ho fissato lʼudienza per il giorno dopo e ho ordinato che fosse portato Paolo. <verse number="18" style="v"/>Ma le accuse fatte contro di lui non erano proprio quelle che mi aspettavo. <verse number="19" style="v"/>Si tratta di una questione che riguarda la loro religione… un certo Gesù che morì, ma che, secondo Paolo, è tuttora vivo. <verse number="20" style="v"/>Io ero molto perplesso. Come portare avanti un caso di questo genere? Allora ho chiesto a Paolo se voleva andare a Gerusalemme per essere processato in quella città. <verse number="21" style="v"/>Invece lui si è appellato a Cesare. Così ho ordinato che fosse di nuovo rinchiuso in prigione, dove resterà finché non lo manderò dallʼimperatore».</para>
  <para style="p">
    <verse number="22" style="v"/>«Mi piacerebbe proprio sentire questʼuomo!» esclamò Agrippa.</para>
  <para style="p">«Domani ne avrai lʼoccasione», rispose Festo. <verse number="23" style="v"/>Il giorno seguente, il re Agrippa e Berenice arrivarono in pompa magna nella sala dʼudienza, accompagnati dagli ufficiali e dagli uomini importanti della città. Festo allora ordinò che fosse portato Paolo.</para>
  <para style="p">
    <verse number="24" style="v"/>Poi si rivolse ai presenti: «Re Agrippa e voi tutti qui presenti», disse, «questo è lʼuomo, per cui i Giudei di questa città e quelli di Gerusalemme chiedono la pena di morte! <verse number="25" style="v"/>Secondo me, però, costui non ha fatto niente che meriti tale condanna. Siccome lo stesso imputato sʼè appellato a Cesare, non ho altra alternativa: glielo manderò. <verse number="26" style="v"/>Ma che cosa devo scrivere allʼimperatore? In effetti, non ci sono contro di lui accuse che reggano. Perciò lʼho portato qui, davanti a tutti voi, e specialmente davanti a te, re Agrippa, perché dopo questʼesame, tu mi dica cosa devo scrivere. <verse number="27" style="v"/>Mi pare assurdo mandare un prigioniero allʼimperatore, senza precisare di che cosa sia accusato!»</para>
  <chapter number="26" style="c"/>
  <para style="s1">Paolo si difende</para>
  <para style="p">
    <verse number="1" style="v"/>Allora Agrippa disse a Paolo: «Avanti, ora puoi difenderti!» Paolo fece un cenno con la mano, e si difese così: <verse number="2" style="v"/>«Sono davvero contento, re Agrippa», cominciò, «dʼavere lʼoccasione di difendermi davanti a te da tutte le accuse che mi muovono i Giudei, <verse number="3" style="v"/>soprattutto perché conosci bene le usanze e le questioni religiose degli Ebrei. Perciò ti prego dʼascoltarmi con un poʼ di pazienza. <verse number="4" style="v"/>Tutti i Giudei conoscono bene la mia vita, che fin dai primi anni ho trascorso nel mio paese, prima a Tarso, poi a Gerusalemme. <verse number="5" style="v"/>Se vogliono ammetterlo, sanno che per molto tempo ho vissuto secondo i princìpi del partito più rigido della nostra religione: parlo dei Farisei. <verse number="6" style="v"/>Ma, dietro le loro accuse, si nasconde ben altro. La ragione per cui sʼaccaniscono contro di me è perché io spero nella promessa che Dio ha fatto ai nostri antenati. <verse number="7" style="v"/>Anche le dodici tribù dʼIsraele servono Dio senza stancarsi, notte e giorno, perché aspettano che si realizzi questa promessa. Per questa speranza, o re, sono accusato come un criminale dai Giudei! <verse number="8" style="v"/>Ma è davvero un crimine credere nella resurrezione dalla morte? Vi sembra davvero assurdo che Dio possa risuscitare i morti? <verse number="9" style="v"/>Io stesso, è vero, una volta credevo fosse mio dovere perseguitare ferocemente i seguaci di Gesù di Nazaret. <verse number="10" style="v"/>Ed è quello che ho fatto a Gerusalemme. Autorizzato dai sommi sacerdoti, ho gettato in prigione molti cristiani e, quando venivano condannati a morte, davo il mio voto favorevole. <verse number="11" style="v"/>Da una sinagoga allʼaltra, con le torture, li costringevo a bestemmiare Cristo. Ce lʼavevo talmente con loro che li ho perseguitati perfino nelle città straniere! <verse number="12" style="v"/>Proprio per questo scopo ero in viaggio verso Damasco, incaricato e autorizzato dai sommi sacerdoti, <verse number="13" style="v"/>quando, sarà stato circa mezzogiorno, o re, una luce dal cielo più splendente del sole sfolgorò davanti a me e ai miei compagni. <verse number="14" style="v"/>Cademmo a terra, ed io udii una voce che mi parlava in ebraico: “Saulo, Saulo, perché mi perseguiti? Stai soltanto facendo del male a te stesso, è duro per te scalciare contro il pungolo!” <verse number="15" style="v"/>“Chi sei, Signore?” chiesi allora. E il Signore rispose: “Sono Gesù, quello che tu perseguiti. <verse number="16" style="v"/>Ma ora alzati, perché ti sono apparso per fare di te un mio servo e testimone.</para>
  <para style="p">Parlerai al mondo di questʼesperienza e di tutte le altre volte in cui ti apparirò. <verse number="17" style="v"/>Ti proteggerò da tutti i pericoli, quando ti manderò dagli Ebrei e dai pagani, <verse number="18" style="v"/>per aprire loro gli occhi, perché si convertano e vivano nella luce di Dio, invece che nelle tenebre di Satana. Quelli che avranno fede in me potranno ottenere il perdono dei peccati e la parte di eredità promessa, insieme a quelli che sono santificati dal Signore”. <verse number="19" style="v"/>Perciò, o re Agrippa, io non ho voluto disubbidire alla visione che ho avuto dal cielo! <verse number="20" style="v"/>Dapprima ho predicato agli abitanti di Damasco, poi a quelli di Gerusalemme, della Giudea ed anche ai pagani. A tutti dicevo di pentirsi e convertirsi a Dio, e di dimostrare con le buone azioni la sincerità della loro conversione. <verse number="21" style="v"/>E fu per questo motivo che i Giudei mi hanno arrestato nel tempio ed hanno cercato di uccidermi, <verse number="22" style="v"/>ma Dio mi ha protetto così bene che a tuttʼoggi sono ancora vivo per raccontare queste cose a tutti, piccoli e grandi, senza aggiungere una sola parola a ciò che i profeti e Mosè avevano predetto: <verse number="23" style="v"/>e cioè che il Messia avrebbe sofferto e sarebbe stato il primo a resuscitare dai morti per portare la luce della speranza e della vita sia ai Giudei che ai pagani».</para>
  <para style="p">
    <verse number="24" style="v"/>Mentre Paolo diceva queste cose in sua difesa, improvvisamente Festo esclamò: «Tu sei pazzo, Paolo! Tutti gli studi che hai fatto ti hanno dato al cervello!» <verse number="25" style="v"/>Ma Paolo rispose: «So benissimo quello che dico, eccellentissimo Festo. Queste cose che dico sono vere e ragionevoli. <verse number="26" style="v"/>Il re Agrippa conosce molto bene queste cose e gliene posso parlare francamente, perché sono sicuro che non è allʼoscuro di questi fatti, che non sono avvenuti di nascosto! <verse number="27" style="v"/>Re Agrippa, tu credi ai profeti? Io so che ci credi!»</para>
  <para style="p">
    <verse number="28" style="v"/>Agrippa lo interruppe: «Poco ci manca che mi convinci a diventare cristiano!»</para>
  <para style="p">
    <verse number="29" style="v"/>Allora Paolo rispose: «Che manchi poco o molto, voglia Dio che non soltanto tu, ma anche tutti quelli che oggi mʼascoltano diventino tali e quali a me, eccetto ovviamente che per queste catene!»</para>
  <para style="p">
    <verse number="30" style="v"/>Allora il re, il governatore, Berenìce e tutto il loro seguito si alzarono e si ritirarono. <verse number="31" style="v"/>Mentre si allontanavano, dicevano fra loro: «Questʼuomo non ha fatto niente che meriti la morte o la prigione!»</para>
  <para style="p">
    <verse number="32" style="v"/>E Agrippa disse a Festo: «Se non si fosse appellato a Cesare, poteva essere rimesso in libertà!»</para>
  <chapter number="27" style="c"/>
  <para style="s1">Verso Roma</para>
  <para style="p">
    <verse number="1" style="v"/>Quando finalmente fu decisa la partenza per lʼItalia, via mare, Paolo ed altri detenuti furono consegnati a Giulio, un centurione della guardia imperiale. <verse number="2" style="v"/>Salimmo a bordo di una nave di Abramiti, che doveva fare diversi scali nei porti della provincia dʼAsia, e prendemmo il mare. Devo aggiungere che cʼera con noi anche Aristarco, un Greco di Tessalonica. <verse number="3" style="v"/>Il giorno dopo, arrivammo a Sidone. Qui Giulio, che era molto gentile con Paolo, gli permise di andare a trovare i suoi amici e di accettare la loro ospitalità. <verse number="4" style="v"/>Partiti da Sidone, siccome era difficile seguire la rotta, causa i venti contrari, navigammo al riparo dellʼisola di Cipro, <verse number="5" style="v"/>e costeggiammo le province della Cilicia e della Panfilia. Così arrivammo a Mira di Licia. <verse number="6" style="v"/>Fu là che il centurione trovò una nave egiziana di Alessandria in partenza per lʼItalia, e su quella ci fece imbarcare.</para>
  <para style="p">
    <verse number="7-8" style="v"/>Dopo aver navigato lentamente per molti giorni, arrivammo, con una certa difficoltà, in vista della città di Cnido. I venti, però, non ci erano favorevoli, e non fu possibile approdare, perciò continuammo a costeggiare lʼisola di Creta in direzione di Capo Salmòne. Dopo aver doppiato con grande difficoltà questo promontorio, giungemmo in una certa località detta «Beiporti», vicino alla città di Lasèa. <verse number="9" style="v"/>Qui rimanemmo per parecchi giorni. Il tempo non era favorevole ai lunghi viaggi, in quel periodo, poiché era già passata la data del «gran digiuno». Allora Paolo avvertì lʼequipaggio:</para>
  <para style="p">
    <verse number="10" style="v"/>«Amici», disse, «secondo me, proseguire il viaggio in questa stagione può essere molto pericoloso, non solo per il carico e la nave, ma anche per tutti noi!» <verse number="11" style="v"/>Ma il centurione Giulio, aveva più fiducia nel parere del timoniere e del proprietario della nave, che nelle parole di Paolo. <verse number="12" style="v"/>Siccome Beiporti non era certo il posto più adatto per passarvi lʼinverno, la maggioranza fu del parere di continuare la rotta, per raggiungere possibilmente Fenice, porto di Creta, dove poi svernare. Fenice era un posto adatto, esposto soltanto a nord-ovest e a sud-ovest.</para>
  <para style="p">
    <verse number="13" style="v"/>Proprio allora si era levata una leggera brezza da sud. Sembrava davvero il giorno perfetto per la partenza. Così, salpate le ancore, ripresero a navigare, tenendosi sempre il più possibile vicino allʼisola di Creta.</para>
  <para style="p">
    <verse number="14" style="v"/>Era iniziata da poco la navigazione, quando improvvisamente, il tempo cambiò e si scatenò sullʼisola un vento impetuoso da nord-est, detto Euroaquilone. <verse number="15" style="v"/>La nave fu travolta dalla bufera. Dapprincipio cercammo di tornare verso la costa, ma siccome non cʼera niente da fare, ci lasciammo andare alla deriva.</para>
  <para style="p">
    <verse number="16" style="v"/>Passammo rapidamente dietro la isoletta di Clauda, e, a stento, riuscimmo a issare a bordo la scialuppa, che rimorchiavamo dietro la nave. <verse number="17" style="v"/>Poi i marinai, per precauzione, legarono con delle gómene lo scafo della nave. Per paura di finire sulle coste africane, furono ammainate le vele e così ci trovammo completamente in balìa del vento.</para>
  <para style="p">
    <verse number="18" style="v"/>Il giorno dopo, siccome la situazione peggiorava, lʼequipaggio cominciò a gettare il carico a mare. <verse number="19" style="v"/>Il terzo giorno, gettarono via con le proprie mani anche le attrezzature. <verse number="20" style="v"/>Per molti giorni non riuscimmo a vedere né sole né stelle e la terribile tempesta continuava a infuriare su di noi sempre più forte. Avevamo perduto ormai ogni speranza di salvarci.</para>
  <para style="p">
    <verse number="21" style="v"/>Nessuno mangiava da molto tempo. Finalmente Paolo si alzò fra i compagni di viaggio e disse: «Amici, dovevate darmi ascolto e non partire da Creta; avreste evitato tutto questo pericolo e questo danno! <verse number="22" style="v"/>Ma, coraggio! Nessuno di voi ci lascerà la pelle, soltanto la nave andrà perduta!</para>
  <para style="p">
    <verse number="23" style="v"/>Questa notte, un angelo di Dio, che io servo e al quale appartengo, mi è apparso e mi ha detto: <verse number="24" style="v"/>“Non avere paura Paolo! Tu dovrai essere processato davanti a Cesare! Cʼè di più, Dio ha ascoltato la tua richiesta e salverà tutti quelli che navigano con te.” <verse number="25" style="v"/>Perciò, fatevi coraggio! Io credo in Dio: sono sicuro che accadrà come lui mi ha detto! <verse number="26" style="v"/>Andremo a finire su qualche isola».</para>
  <para style="p">
    <verse number="27" style="v"/>Verso la mezzanotte della quattordicesima notte di tempesta, sbattuti qua e là in mezzo al mare, i marinai ebbero lʼimpressione che la terra fosse vicina. <verse number="28" style="v"/>Gettarono lo scandaglio e rilevarono circa quaranta metri di profondità. Un poʼ più avanti, scandagliando di nuovo, misurarono circa trenta metri. <verse number="29" style="v"/>Temendo di finire sugli scogli, gettarono da poppa quattro ancore, aspettando ansiosi che facesse giorno.</para>
  <para style="p">
    <verse number="30" style="v"/>Ma alcuni marinai pensavano di abbandonare la nave e calarono in mare la scialuppa di salvataggio, col pretesto di gettare le ancore da prua. <verse number="31" style="v"/>Allora Paolo disse ai soldati e al centurione: «Se i marinai abbandonano la nave, morirete tutti!» <verse number="32" style="v"/>Perciò i soldati tagliarono le corde che sostenevano le scialuppe e le lasciarono cadere in acqua.</para>
  <para style="p">
    <verse number="33" style="v"/>Mentre si aspettava che facesse giorno, Paolo insisteva perché tutti mangiassero: «Sono due settimane che non toccate cibo», diceva, <verse number="34" style="v"/>«mangiate qualcosa adesso. Dovete farlo se volete salvarvi! Perché nessuno di voi ci rimetterà neppure un capello!»</para>
  <para style="p">
    <verse number="35" style="v"/>Poi prese del pane, ringraziò Dio alla presenza di tutti, lo spezzò e cominciò a mangiare. <verse number="36" style="v"/>Allora tutti si fecero coraggio e cominciarono a mangiare. <verse number="37-38" style="v"/>A bordo eravamo in tutto duecentosettantasei. Dopo aver mangiato, lʼequipaggio alleggerì ancora la nave, gettando il frumento a mare.</para>
  <para style="s1">Naufragio</para>
  <para style="p">
    <verse number="39" style="v"/>Quando si fece giorno, i marinai non riconobbero la costa, ma videro una baia che aveva una spiaggia e decisero di entrarvi con la nave, se fosse stato possibile. <verse number="40" style="v"/>Tagliarono le gómene delle ancore, abbandonandole in mare, poi sciolsero i legami dei timoni e, alzata al vento la vela maestra, puntarono verso la riva. <verse number="41" style="v"/>Ma finirono su una lingua di terra, che aveva il mare da entrambi i lati, e la nave sʼincagliò. La prua della nave, che si era incastrata sul fondo, restava immobile, mentre la poppa si sfasciava sotto la violenza del mare.</para>
  <para style="p">
    <verse number="42" style="v"/>I soldati erano del parere dʼuccidere i prigionieri, perché nessuno scappasse a nuoto. <verse number="43" style="v"/>Ma il centurione Giulio, che voleva salvare Paolo, non fu dʼaccordo. Anzi, ordinò che tutti quelli che sapevano nuotare si gettassero in acqua e raggiungessero la terra ferma, <verse number="44" style="v"/>mentre gli altri si salvassero, aggrappandosi alle tavole e ai relitti della nave. E fu così che tutti giunsero a terra sani e salvi.</para>
  <chapter number="28" style="c"/>
  <para style="p">
    <verse number="1" style="v"/>Ben presto venimmo a sapere che eravamo finiti sullʼisola di Malta. Gli abitanti dellʼisola furono molto gentili con noi. <verse number="2" style="v"/>Siccome pioveva e faceva freddo, accesero un gran fuoco sulla spiaggia e ci raccolsero tutti lì attorno. <verse number="3" style="v"/>Paolo aveva appena raccolto una fascina di legna secca, per gettarla sul fuoco, quando una vipera, risvegliata dal calore, balzò fuori e gli si attaccò ad una mano. <verse number="4" style="v"/>Quando gli abitanti dellʼisola videro la serpe pendergli dalla mano, dissero fra loro: «Questʼuomo è senzʼaltro un assassino; anche se è scampato dal mare, la giustizia divina non vuole che viva!»</para>
  <para style="p">
    <verse number="5" style="v"/>Ma Paolo scosse la vipera nel fuoco e rimase illeso. <verse number="6" style="v"/>La gente si aspettava di vederlo gonfiarsi o cadere a terra morto stecchito; ma, dopo aver aspettato un bel poʼ, visto che non gli succedeva niente, cambiarono idea e cominciarono a dire che Paolo doveva essere un dio.</para>
  <para style="p">
    <verse number="7" style="v"/>Vicino alla spiaggia aveva le sue proprietà il governatore dellʼisola, un certo Publio. Egli ci accolse con cortesia e ci ospitò per tre giorni. <verse number="8" style="v"/>In quel periodo il padre di Publio era a letto ammalato, con la febbre e la dissenteria. Paolo andò a trovarlo e, dopo aver pregato, pose le mani su di lui e lo guarì. <verse number="9" style="v"/>Allora si presentarono altri ammalati dellʼisola, ed anche loro furono guariti. <verse number="10" style="v"/>Per questo tutti ci trattavano con grandi onori, e quando fu tempo di ripartire, ci diedero tutto quello di cui avevamo bisogno per il viaggio.</para>
  <para style="p">
    <verse number="11" style="v"/>Tre mesi dopo, cʼimbarcammo di nuovo, questa fu la volta di una nave di Alessandria, la «Castore e Polluce», che aveva passato lʼinverno nellʼisola. <verse number="12" style="v"/>Il primo scalo fu a Siracusa, dove restammo tre giorni. <verse number="13" style="v"/>Da lì, navigando lungo la costa, arrivammo a Reggio. Il giorno dopo, si levò il vento del sud e così, in due giorni, giungemmo a Pozzuoli, <verse number="14" style="v"/>dove trovammo dei credenti. Questi fratelli ci invitarono a restare una settimana con loro. Infine partimmo per Roma.</para>
  <para style="p">
    <verse number="15" style="v"/>I fratelli di Roma sapevano del nostro arrivo e ci vennero incontro, alcuni fino al foro Appio, altri alle tre Taverne. Quando Paolo li vide, ringraziò Dio e si sentì molto incoraggiato.</para>
  <para style="s1">Paolo a Roma</para>
  <para style="p">
    <verse number="16" style="v"/>Arrivati a Roma, Paolo ebbe il permesso di abitare dove voleva, con la sola sorveglianza di un soldato. <verse number="17" style="v"/>Tre giorni dopo il suo arrivo, Paolo fece convocare i capi giudei locali, e, quando si furono riuniti, disse loro:</para>
  <para style="p">«Fratelli, sono stato arrestato dai Giudei di Gerusalemme e consegnato alle autorità di Roma, senza che avessi fatto niente, né contro il popolo, né contro le tradizioni dei nostri antenati. <verse number="18" style="v"/>I Romani, dopo avermi interrogato, volevano liberarmi, perché non avevano trovato nessun motivo per condannarmi a morte. <verse number="19" style="v"/>Ma, poiché i Giudei sʼopponevano a questa sentenza, sono stato costretto ad appellarmi a Cesare, senza avere con ciò lʼintenzione dʼaccusare il mio popolo. <verse number="20" style="v"/>Vi ho chiesto di venire qui oggi, per conoscervi e per spiegarvi la ragione per cui porto questa catena: perché credo che il Messia sia già venuto».</para>
  <para style="p">
    <verse number="21" style="v"/>Gli altri risposero: «Noi non abbiamo saputo niente di male sul tuo conto. Non abbiamo ricevuto lettere dalla Giudea e nemmeno è venuto qualcuno da Gerusalemme a parlarci male di te. <verse number="22" style="v"/>Vogliamo, però, sentire come la pensi, perché lʼunica cosa che sappiamo di questi cristiani, è che trovano opposizione un poʼ dappertutto!»</para>
  <para style="p">
    <verse number="23" style="v"/>Così, dopo aver fissato il giorno, molte persone si riunirono in casa di Paolo. Dalla mattina alla sera, Paolo parlava del Regno di Dio e cercava di convincerli per quel che riguardava Gesù, con le Scritture alla mano, i cinque libri di Mosè e i libri dei profeti.</para>
  <para style="p">
    <verse number="24" style="v"/>Alcuni credettero, altri no. <verse number="25" style="v"/>Ma, dopo aver discusso a lungo fra loro, mentre stavano per andarsene, Paolo aggiunse solo queste parole: «Lo Spirito Santo aveva ben ragione quando, per mezzo del profeta Isaia, disse ai vostri antenati:</para>
  <para style="p">
    <verse number="26" style="v"/>
    <char style="qt">“Vaʼ a dire a questo popolo: udrete e vedrete, ma non capirete, guarderete più volte, ma non vedrete;</char> <verse number="27" style="v"/><char style="qt">perché il vostro cuore è diventato insensibile, e siete diventati tutti duri dʼorecchi; avete chiuso gli occhi, perché non volevate vedere, né sentire, e neppure capire e tanto meno rivolgervi a me, il vostro Dio, perché io vi guarisca”</char>». <verse number="28-29" style="v"/>Poi Paolo aggiunse: «Sappiate, dunque, che questa salvezza Dio ora la offre anche ai pagani, ed essi lʼaccetteranno».</para>
  <para style="p">
    <verse number="30" style="v"/>Paolo visse per due anni in una casa presa in affitto, dove riceveva tutti quelli che venivano a trovarlo. <verse number="31" style="v"/>Egli predicava il Regno di Dio e insegnava tutto ciò che riguardava il Signore Gesù Cristo in piena libertà e senza essere ostacolato.</para>
</usx>
