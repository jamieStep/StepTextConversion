<?xml version="1.0" encoding="UTF-8"?>
<usx version="2.6">
  <book code="GAL" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">GALATI</para>
  <para style="toc1">Lettera ai Galati</para>
  <para style="toc2">Galati</para>
  <para style="toc3">Ga</para>
  <para style="mt1">Lettera ai Galati</para>
  <chapter number="1" style="c"/>
  <para style="p">
    <verse number="1" style="v"/>Questa lettera è scritta dallʼapostolo Paolo e da tutti gli altri cristiani che sono con lui, ed è indirizzata alle chiese della Galazia.</para>
  <para style="p">
    <verse number="2" style="v"/>Non sono apostolo, perché mi abbia incaricato qualcuno di questa terra, e nemmeno per autorità umana. Ma questo incarico mi è stato dato da Gesù Cristo stesso e da Dio Padre, che lo ha resuscitato dai morti. <verse number="3" style="v"/>Dio Padre e il Signore nostro, Gesù Cristo, vi diano pace e grazia. <verse number="4" style="v"/>Gesù Cristo è morto per i nostri peccati, proprio come aveva programmato Dio, nostro Padre, e ci ha strappati da questo mondo corrotto in cui viviamo. <verse number="5" style="v"/>Sia gloria a Dio per sempre. Amen.</para>
  <para style="p">
    <verse number="6" style="v"/>Mi meraviglio di voi! Dio vi ha chiamato a ricevere la grazia, la vita eterna che vi dà per mezzo di Cristo, e voi così presto vi allontanate da lui per seguire unʼaltra «via per il cielo», che però non porta affatto in cielo! <verse number="7" style="v"/>Infatti, non cʼè altra via allʼinfuori di quella che vi ho indicato; esistono invece certi individui che vi confondono le idee e cercano di cambiare la verità del messaggio di salvezza di Cristo.</para>
  <para style="p">
    <verse number="8" style="v"/>Che Dio maledica chiunque, me compreso, predichi un modo per essere salvati diverso da quello di cui vi ho parlato; anche se fosse un angelo sceso dal cielo a predicarvi un Vangelo diverso, sia maledetto per sempre! <verse number="9" style="v"/>Sì, lʼho detto e Io ripeto: chiunque predica un vangelo diverso da quello che avete accettato sia maledetto da Dio!</para>
  <para style="p">
    <verse number="10" style="v"/>Vedete bene che in questo momento non cerco di entrare nelle vostre grazie, usando la gentilezza e la adulazione; il mio scopo, invece, è soltanto quello di piacere a Dio. Se ancora cercassi di piacere agli uomini, non sarei servo di Cristo.</para>
  <para style="p">
    <verse number="11" style="v"/>Cari fratelli, in tutta serietà, vi dichiaro che la via per il cielo che io annuncio non si basa su qualche semplice convinzione o utopia umana, <verse number="12" style="v"/>perché il mio messaggio non lʼho ricevuto, né imparato da altri uomini: è Gesù Cristo stesso che me lʼha rivelato!</para>
  <para style="p">
    <verse number="13" style="v"/>Voi ben sapete come agivo tempo fa, quando seguivo la religione ebraica: perseguitavo senza pietà i cristiani, decimandoli e facendo del mio meglio per eliminarli tutti. <verse number="14" style="v"/>In tutto il paese, fra i connazionali della mia età, ero uno dei più religiosi, addirittura un fanatico, quando si trattava di seguire le antiche tradizioni della mia religione. <verse number="15" style="v"/>Ma fu allora che accadde qualcosa! Ancor prima che io nascessi, Dio mi aveva destinato a questo incarico, perciò mi chiamò, per mezzo della sua grazia, <verse number="16" style="v"/>per farmi conoscere suo Figlio, perché potessi parlare di lui fra i pagani.</para>
  <para style="p">Quando mi capitò tutto questo, non lo dissi a nessuno; <verse number="17" style="v"/>non andai neppure a Gerusalemme a parlare con quelli che erano stati apostoli prima di me. No, me ne andai subito nei deserti dellʼArabia e poi tornai di nuovo a Damasco. <verse number="18" style="v"/>Fu soltanto tre anni dopo che andai a Gerusalemme per conoscere Pietro, con cui rimasi quindici giorni. <verse number="19" style="v"/>Oltre a Pietro, lʼunico altro apostolo che incontrai a quel tempo fu Giacomo, il fratello del Signore. <verse number="20" style="v"/>Ascoltate bene ciò che vi dico, perché vi parlo davanti a Dio: questo è esattamente ciò che è accaduto, non sto dicendo bugie. <verse number="21" style="v"/>Dopo questa visita, mi recai in Siria e in Cilicia, <verse number="22" style="v"/>ma i cristiani della Giudea non sapevano ancora chi fossi realmente. <verse number="23" style="v"/>Tutto ciò che sapevano era quello che si diceva in giro, e cioè: «Il nostro peggior nemico adesso predica proprio quella fede che allora cercava di distruggere». <verse number="24" style="v"/>Così, per causa mia, glorificavano il Signore.</para>
  <chapter number="2" style="c"/>
  <para style="p">
    <verse number="1" style="v"/>Poi, dopo quattordici anni, tornai di nuovo a Gerusalemme, questa volta con Barnaba, e presi con me anche Tito. <verse number="2" style="v"/>Andai là con lʼordine preciso da parte del Signore di comunicare ai fratelli del posto lo stesso messaggio che predicavo ai pagani. In privato ne parlai con le autorità della chiesa, perché capissero tutti ciò che stavo insegnando, con la speranza che sarebbero stati dʼaccordo, infatti non volevo che risultasse inutile il lavoro che avevo fatto e che stavo facendo. <verse number="3" style="v"/>Ebbene, dopo questo colloquio, neppure Tito, il mio compagno che non era ebreo, fu costretto a farsi circoncidere.</para>
  <para style="s1">È con lʼubbidienza alla legge che si ottiene la salvezza?</para>
  <para style="p">
    <verse number="4" style="v"/>Il problema della circoncisione non si sarebbe presentato mai più, se non fosse stato per alcuni falsi «cristiani», veri e propri impostori, che si erano infiltrati fra noi per spiarci e sapere di quali libertà godiamo noi cristiani, per esempio se ubbidiamo o meno alle leggi ebraiche. Lo scopo di questi individui era di riportarci alla schiavitù delle loro leggi, <verse number="5" style="v"/>ma noi non li abbiamo ascoltati nemmeno per un momento, perché non volevamo confondervi, né farvi pensare che la salvezza poteva essere guadagnata facendosi circoncidere o obbedendo alle leggi ebraiche. Volevamo che la verità del Vangelo di Cristo rimanesse ben salda fra voi.</para>
  <para style="p">
    <verse number="6" style="v"/>Del resto, le persone considerate più importanti nella Chiesa non ebbero niente da aggiungere a ciò che predicavo. (Il fatto poi che fossero persone importanti non faceva alcuna differenza per me, perché davanti a Dio siamo tutti uguali). <verse number="7-9" style="v"/>Anzi, Pietro, Giacomo e Giovanni, riconosciuti come i pilastri della Chiesa, riconobbero che Dio si era servito di me per annunciare il Vangelo ai pagani, così come Pietro era stato mandato a predicare agli Ebrei, perché lo stesso Dio aveva dato ad ognuno di noi capacità differenti. Ebbene, dicevo, quando si resero conto di tutto questo, strinsero calorosamente la mano a me e a Barnaba e cʼincoraggiarono a continuare la nostra predicazione fra i pagani, mentre essi continuavano il loro lavoro fra gli Ebrei. <verse number="10" style="v"/>Di una sola cosa si raccomandarono: che ci ricordassimo di aiutare i poveri, cosa che stava molto a cuore anche a me.</para>
  <para style="p">
    <verse number="11" style="v"/>Ma quando Pietro venne ad Antiochia, mi opposi a lui pubblicamente senza risparmiargli i rimproveri, perché aveva torto. <verse number="12" style="v"/>Prima infatti mangiava con i credenti di origine pagana (a cui non importava di essere circoncisi, né di seguire le altre leggi ebraiche), ma dopo lʼarrivo di certi amici giudei di Giacomo, non volle più mangiare con loro, perché temeva le critiche di questi Giudei osservanti delle leggi, i quali continuavano a sostenere che la circoncisione era necessaria per la salvezza. <verse number="13" style="v"/>Allora anche gli altri cristiani di origine ebraica, e perfino Barnaba, cominciarono a seguire lʼesempio di Pietro, comportandosi da perfetti ipocriti. <verse number="14" style="v"/>Quando mʼaccorsi di ciò che stava succedendo e vidi che non erano onesti e non seguivano più la verità del Vangelo, in presenza di tutti dissi a Pietro: «Anche se sei giudeo di nascita, hai lasciato da tempo le leggi ebraiche. Perché, allora, tutto ad un tratto, cerchi di obbligare gli altri a vivere come gli Ebrei? <verse number="15" style="v"/>Noi siamo giudei di nascita; non proveniamo da altri popoli pagani, <verse number="16" style="v"/>ma poiché siamo credenti, sappiamo benissimo che non possiamo diventare giusti agli occhi di Dio, obbedendo alle nostre leggi ebraiche, ma soltanto se abbiamo fede in Gesù Cristo che toglie i nostri peccati. Anche noi abbiamo creduto in Gesù Cristo per essere salvati da Dio. E questa salvezza la dobbiamo soltanto alla fede, e non perché abbiamo obbedito alle leggi ebraiche. Perché nessuno sarà mai salvato osservandole».</para>
  <para style="p">
    <verse number="17" style="v"/>Dato che noi abbiamo cercato di essere resi giusti in Cristo, è così allora che siamo diventati anche noi come i pagani che non osservano la legge. Questo significa forse che Cristo ci provoca al peccato? Assolutamente no! <verse number="18" style="v"/>Piuttosto, è proprio dando valore ai vecchi sistemi che avevamo eliminato, che diamo la prova di essere peccatori; parlo del sistema di cercare la salvezza ubbidendo alle leggi ebraiche. <verse number="19" style="v"/>Per quanto mi riguarda, fu proprio leggendo le Scritture che arrivai a capire che non avrei mai potuto trovare il favore di Dio con lʼubbidienza alle leggi (che non poteva mai essere perfetta), e mi accorsi che Dio mi avrebbe dato la vita soltanto se avevo fede in Cristo. <verse number="20" style="v"/>Sono stato crocifisso con Cristo e non sono più io che vivo, ma è Cristo che vive in me. La vita che vivo ora in questo corpo è il risultato della mia fede nel Figlio di Dio, che mi ha amato e volle morire per me. <verse number="21" style="v"/>Non sono uno di quelli che considerano la morte di Cristo senza significato. Infatti, se potessimo essere salvati osservando le leggi ebraiche, allora Cristo sarebbe morto per niente.</para>
  <chapter number="3" style="c"/>
  <para style="p">
    <verse number="1" style="v"/>Sciocchi Galati! Chi vi ha incantato in questo modo? Proprio voi, che avevate così chiaro il significato della morte di Gesù Cristo, come se aveste visto con i vostri occhi Cristo in croce! <verse number="2" style="v"/>Vorrei soltanto chiedervi questo: avete ricevuto lo Spirito Santo perché avete ubbidito alle leggi ebraiche? Naturalmente no, perché lo Spirito Santo è sceso su di voi solo quando avete conosciuto Cristo e avete avuto fede in lui per essere salvati. <verse number="3" style="v"/>Allora, siete diventati completamente matti? Se lʼubbidienza alle leggi ebraiche non vi ha dato la vita spirituale prima, che cosa vi fa pensare che vi possa migliorare adesso? <verse number="4" style="v"/>Avete sofferto tanto per il Vangelo, possibile che ora buttiate tutto a mare? Non posso crederlo!</para>
  <para style="p">
    <verse number="5" style="v"/>Ve lo chiedo di nuovo, è perché cercate di ubbidire alle leggi ebraiche che Dio vi dà lo Spirito Santo e compie miracoli fra voi? O piuttosto perché, dopo avere ascoltato il Vangelo, avete confidato completamente in Cristo?</para>
  <para style="p">
    <verse number="6" style="v"/>Abramo ebbe fiducia in Dio e per questo Dio lo considerò giusto. <verse number="7" style="v"/>Da ciò potete rendervi conto che i veri discendenti di Abramo sono tutti quelli che hanno fede e confidano in Dio.</para>
  <para style="p">
    <verse number="8-9" style="v"/>Cʼè di più, era previsto nelle Scritture che Dio avrebbe salvato anche i popoli pagani grazie alla loro fede. Dio parlò di questo ad Abramo, molto tempo fa, quando gli disse: <char style="qt">«In te saranno benedette tutte le genti»</char>. E così avviene: tutti quelli che hanno fede in Cristo ricevono le stesse benedizioni di Abramo.</para>
  <para style="p">
    <verse number="10" style="v"/>Quelli invece che sperano nella pratica delle leggi ebraiche per salvarsi, sono sotto la maledizione di Dio, perché le Scritture dicono chiaramente: <char style="qt">«Sia maledetto chiunque non osserva fedelmente tutte le cose scritte nel libro della legge e non le mette in pratica»</char>. <verse number="11" style="v"/>Di conseguenza, è chiaro che nessuno potrà mai guadagnarsi il favore di Dio, cercando di osservare le leggi ebraiche, perché Dio ha detto che lʼunico modo per essere salvati è per mezzo della fede. Come dice il profeta Abacuc: <char style="qt">«Lʼuomo giusto agli occhi di Dio vivrà per mezzo della fede»</char>. <verse number="12" style="v"/>Che differenza tra la via della fede e quella della legge! Infatti le Scritture dicono: <char style="qt">«Chi mette in pratica le cose scritte nel libro della legge, senza la minima eccezione, sarà salvato»</char>. <verse number="13" style="v"/>Quindi, noi, non potendo ubbidire al cento per cento, eravamo sotto la maledizione della legge. Ma Cristo ci ha liberati, prendendo su di sé questa maledizione. Infatti, nelle Scritture leggiamo: <char style="qt">«Sia maledetto chiunque è appeso al legno»</char> (Gesù fu appeso ad una croce di legno).</para>
  <para style="p">
    <verse number="14" style="v"/>Così, per mezzo di Gesù Cristo, Dio può benedire anche i pagani con la stessa benedizione promessa ad Abramo; e sempre grazie a questa fede in Cristo, tutti noi cristiani possiamo ricevere lo Spirito Santo che ci è stato promesso. <verse number="15" style="v"/>Cari fratelli, perfino nella vita di tutti i giorni una promessa fatta da uomo a uomo, se è scritta e firmata, non può essere cambiata. Nessuno può più annullare o cambiare qualcosa dopo.</para>
  <para style="p">
    <verse number="16" style="v"/>Ora, Dio fece delle promesse ad Abramo e alla sua discendenza; notate bene: le Scritture non dicono «alle sue discendenze», bensì «alla sua discendenza». Non si parla quindi di molti, ma di uno solo, cioè Cristo. <verse number="17" style="v"/>Ecco che cosa cerco di dire: la promessa di Dio di salvare per mezzo della fede, promessa fatta nella forma dovuta, non poteva essere annullata, né cambiata quattrocentotrentʼanni dopo, quando Dio diede la legge. <verse number="18" style="v"/>Se infatti la salvezza fosse destinata soltanto a quelli che osservano la legge, ne sarebbero privati quelli che credono nella promessa di Dio; e invece Dio donò la salvezza ad Abramo soltanto perché egli credette nella sua promessa.</para>
  <para style="p">
    <verse number="19" style="v"/>Perché, allora, furono date le leggi di Dio (i dieci comandamenti)? Furono aggiunte alla promessa per mettere in evidenza quanto sono colpevoli gli uomini che le infrangono. Ma questo sistema basato sulla legge doveva durare soltanto fino allʼarrivo di Cristo, il Figlio a cui era stata fatta la promessa di Dio. Cʼè anche unʼaltra differenza: Dio diede agli angeli le sue leggi da consegnare a Mosè, il quale, a sua volta, le diede al popolo. <verse number="20" style="v"/>Invece, quando Dio fece la sua promessa ad Abramo, la fece di persona, senza angeli, né altri intermediari.</para>
  <para style="p">
    <verse number="21-22" style="v"/>Dobbiamo dire allora che la legge è contraria alle promesse di Dio? Certamente no! Infatti, se potessimo essere salvati per mezzo delle sue leggi, Dio non avrebbe dovuto darci un modo diverso per liberarci dalla morsa del peccato, del quale, secondo le Scritture, siamo tutti prigionieri. Il solo modo per uscirne è per mezzo della fede in Gesù Cristo; il bene promesso, la salvezza, è offerto a tutti quelli che credono in lui.</para>
  <para style="p">
    <verse number="23" style="v"/>Prima della venuta di Cristo eravamo tutelati dalla legge, tenuti come in una custodia di protezione, in attesa di quella fede nel Salvatore che doveva essere rivelata.</para>
  <para style="p">
    <verse number="24" style="v"/>Possiamo metterla anche in un altro modo: le leggi che Dio dette a Mosè ci hanno fatto da maestro e guida, finché non è venuto Cristo che ci ha riconciliati con Dio per mezzo della nostra fede. <verse number="25" style="v"/>Ma ora che Cristo è venuto, non abbiamo più bisogno di quelle leggi che ci guidino e ci portino da lui, <verse number="26" style="v"/>perché ora siamo tutti figli di Dio, grazie alla fede in Gesù Cristo. <verse number="27" style="v"/>Difatti, voi tutti che siete stati battezzati in Cristo, vi siete rivestiti di Cristo. <verse number="28" style="v"/>Non ha più importanza allora essere Ebreo o pagano, schiavo o libero e neppure uomo o donna, perché, uniti a Cristo, siete tutti un solo essere. <verse number="29" style="v"/>E, se appartenete a Cristo, siete veri discendenti di Abramo e riceverete lʼeredità che Dio ha promesso.</para>
  <chapter number="4" style="c"/>
  <para style="p">
    <verse number="1" style="v"/>Mi spiego meglio. Se un minorenne riceve una grande eredità, in teoria è padrone di tutto, ma in pratica, finché non è cresciuto, la sua condizione è tale e quale a quella di uno schiavo. <verse number="2" style="v"/>Egli deve dipendere da tutori e amministratori, finché non avrà raggiunto lʼetà stabilita da suo padre.</para>
  <para style="s1">Dio ha comprato la nostra libertà</para>
  <para style="p">
    <verse number="3" style="v"/>Così eravamo anche noi prima che venisse Cristo. Eravamo come minorenni alle dipendenze degli elementi di questo mondo. <verse number="4" style="v"/>Ma, al momento stabilito, Dio mandò suo Figlio. Egli nacque da una donna, e fu sottoposto allʼintransigenza della legge <verse number="5" style="v"/>per riscattare noi che dipendevamo dalla legge e farci godere dei privilegi di veri figli di Dio. <verse number="6" style="v"/>E siccome ora siete suoi figli, Dio ha mandato nel vostro cuore lo Spirito di suo Figlio, che grida: Abbà! Padre! <verse number="7" style="v"/>Ora non siete più schiavi, ma veri figli di Dio, e dato che siete suoi figli, siete anche suoi eredi, perché così ha deciso il Signore.</para>
  <para style="p">
    <verse number="8" style="v"/>Nel passato, prima di conoscere Dio, eravate schiavi di dèi, che in realtà sono soltanto idoli. <verse number="9" style="v"/>Ma ora che avete conosciuto Dio, o meglio ancora, che Dio ha conosciuto voi, come potete tornare di nuovo sui vostri passi e ridiventare schiavi di una altra religione povera, debole e inutile, basata sul tentativo di guadagnarsi il cielo ubbidendo alle leggi di Mosè? <verse number="10" style="v"/>Voi cercate di guadagnarvi il favore di Dio, osservando scrupolosamente le ricorrenze che cadono in certi giorni, mesi, stagioni o anni. <verse number="11" style="v"/>Ho paura per voi. Temo che tutto il lavoro che ho fatto per voi non sia servito a niente!</para>
  <para style="p">
    <verse number="12" style="v"/>Cari fratelli, davanti a queste cose, fate come me, vi prego, perché io sono libero da queste imposizioni come lo eravate voi. <verse number="13" style="v"/>Voi non mi avete mai fatto alcun torto, anzi, vi ricordate la prima volta che vi parlai del Vangelo? Fu in occasione di quella mia malattia. <verse number="14" style="v"/>E anche se si trattava di una cosa ripugnante, non mi avete disprezzato, né avete provato disgusto per me, anzi, mi avete accolto e curato come se fossi stato un angelo di Dio, o Gesù Cristo stesso!</para>
  <para style="p">
    <verse number="15" style="v"/>Dovʼè finito, dunque, quello spirito gioioso di allora? Posso dire che in quei giorni, se vi fosse stato possibile, vi sareste cavati gli occhi per darmeli!</para>
  <para style="p">
    <verse number="16" style="v"/>Sono dunque diventato vostro nemico, perché vi ho detto la verità?</para>
  <para style="p">
    <verse number="17" style="v"/>Quei falsi maestri che ci tengono tanto a guadagnarsi le vostre simpatie, non lo fanno per il vostro bene. Vogliono staccarvi da me, perché prestiate più attenzione a loro. <verse number="18" style="v"/>È bello che le persone siano gentili nei confronti del prossimo per scopi buoni e col cuore sincero, ma sempre, non solo quando io sono fra voi. <verse number="19" style="v"/>Figli miei, quanto mi fate soffrire! Ancora una volta provo per voi le doglie di una madre in travaglio; spasimo in attesa del momento in cui finalmente sarete ripieni di Cristo. <verse number="20" style="v"/>Come vorrei essere con voi adesso e non parlarvi con questo tono, perché a questa distanza francamente non so più che cosa fare per voi!</para>
  <para style="p">
    <verse number="21" style="v"/>Ora ditemi, voi che pensate di dover obbedire alle leggi ebraiche per essere salvati, perché non volete capire il vero significato di quelle leggi? <verse number="22" style="v"/>Infatti le Scritture ci dicono che Abramo ebbe due figli: uno dalla moglie schiava ed uno da quella libera. <verse number="23" style="v"/>Non ci fu niente di straordinario nella nascita del bambino della schiava. Ma il bambino della moglie libera nacque soltanto in seguito ad una promessa di Dio.</para>
  <para style="p">
    <verse number="24-25" style="v"/>Ora, questa storia vera è una dimostrazione dei due diversi modi dʼagire di Dio. Un modo fu quello di dare le sue leggi da osservare. E questo avvenne sul monte Sinai (che è un monte dellʼArabia), quando il Signore diede i dieci comandamenti a Mosè. Nella mia allegoria la moglie schiava di Abramo, Agar, rappresenta lʼattuale Gerusalemme, città madre dei Giudei, centro del sistema che concepisce un modo sbagliato per piacere a Dio lo sforzarsi di obbedire ai comandamenti. Infatti i Giudei, che cercano di seguire questo sistema, ne sono schiavi, figli della schiava. <verse number="26" style="v"/>Sara, invece, rappresenta la nostra città madre, la Gerusalemme celeste, che non è schiava delle leggi ebraiche.</para>
  <para style="p">
    <verse number="27" style="v"/>A lei si riferiva Isaia, quando fece questa profezia: <char style="qt">«Rallegrati, sterile che non partorisci, prorompi e grida, tu che non hai doglie: perché molti sono i figli della derelitta, più che di colei che ha marito!»</char></para>
  <para style="p">
    <verse number="28" style="v"/>Voi ed io, cari fratelli, siamo i figli che Dio ha promesso, tali e quali ad Isacco. <verse number="29" style="v"/>E noi, che siamo nati per lo Spirito Santo, siamo perseguitati ora da quelli che vogliono farci osservare le leggi ebraiche, proprio come allora Isacco, il figlio nato per intervento di Dio, fu perseguitato da Ismaele, figlio nato per una decisione umana.</para>
  <para style="p">
    <verse number="30" style="v"/>Ma che dice la Scrittura? <char style="qt">«Caccia via la schiava e suo figlio, perché il figlio della schiava non potrà essere tuo erede insieme col figlio della donna libera»</char>. <verse number="31" style="v"/>Cari fratelli, noi non siamo figli schiavi, dipendenti dalle leggi ebraiche, ma figli della donna libera, accettati da Dio grazie alla nostra fede.</para>
  <chapter number="5" style="c"/>
  <para style="p">
    <verse number="1" style="v"/>Cristo ci ha liberati, assicuratevi quindi di rimanere liberi, e non vi lasciate incatenare di nuovo alle leggi e alle cerimonie ebraiche! <verse number="2" style="v"/>Ascoltatemi bene, perché è importante: se sperate nella circoncisione e nellʼosservanza delle leggi ebraiche per essere giusti agli occhi di Dio, allora Cristo non può salvarvi. <verse number="3" style="v"/>Lo ripeto: chiunque cerca di ottenere il favore di Dio con la circoncisione è impegnato ad obbedire per sempre a tutte le altre leggi ebraiche, pena la morte. <verse number="4" style="v"/>Cristo non vi serve a niente, se pensate di esaurire il vostro debito con Dio osservando quelle leggi. In questo caso non avete più la grazia di Dio.</para>
  <para style="p">
    <verse number="5" style="v"/>Invece noi, con lʼaiuto dello Spirito Santo, facciamo affidamento sulla morte di Cristo perché i nostri peccati siano cancellati e per essere giustificati agli occhi del Signore. <verse number="6" style="v"/>A noi, che abbiamo avuto da Cristo la vita eterna, non importa proprio niente di essere circoncisi, né di osservare o meno le cerimonie ebraiche, ciò che veramente conta è soltanto la fede che agisce per mezzo dellʼamore.</para>
  <para style="p">
    <verse number="7" style="v"/>Stavate andando così bene! Chi vi ha sbarrato la strada per impedirvi di seguire la verità? <verse number="8" style="v"/>Certamente non è stato Dio, perché è stato proprio lui a chiamarvi alla libertà in Cristo. <verse number="9" style="v"/>Ma badate bene: un poʼ di lievito fa fermentare tutta la pasta.</para>
  <para style="p">
    <verse number="10" style="v"/>Ho fede che il Signore vi riporterà a pensarla come me riguardo a queste cose. Ma chi vi ha turbato e confuso, chiunque sia, avrà ciò che si merita!</para>
  <para style="p">
    <verse number="11" style="v"/>Certa gente ha il coraggio di dire che sono proprio io a predicare che la circoncisione e le leggi ebraiche sono necessarie per essere salvati. Ebbene, se predicassi così, gli Ebrei non mi perseguiterebbero di certo! Il fatto che sia ancora perseguitato, dimostra che sto ancora predicando che la salvezza si ottiene solo mediante la fede nella croce di Cristo.</para>
  <para style="p">
    <verse number="12" style="v"/>Ma perché questi maestri che portano fra voi tanto scompiglio non si fanno addirittura castrare e vi lasciano finalmente in pace?! <verse number="13" style="v"/>Cari fratelli, voi avete ricevuto la libertà: non la libertà di fare il male, ma la libertà dʼamarvi e servirvi a vicenda. <verse number="14" style="v"/>Infatti tutta la legge si riassume in questʼunico comandamento: <char style="qt">«Ama il prossimo tuo come te stesso»</char>. <verse number="15" style="v"/>Se invece di amarvi, vi comportate come belve, mordendovi e sbranandovi fra voi, badate di non distruggervi a vicenda!</para>
  <para style="s1">Ubbidite allo Spirito Santo</para>
  <para style="p">
    <verse number="16" style="v"/>Vi dico dunque: obbedite soltanto allo Spirito Santo; egli vi dirà dove andare e cosa fare. In questo modo non correrete più il rischio di fare cose sbagliate per soddisfare il vostro egoismo naturale. <verse number="17" style="v"/>Perché, per istinto, a noi piace fare certe cose che sono proprio il contrario di ciò che lo Spirito Santo cʼinsegna; e le buone cose che desideriamo fare quando lo Spirito ci guida sono esattamente il contrario dei nostri desideri naturali. Queste due forze dentro di noi sono sempre in lotta fra loro; e così non possiamo fare ciò che vorremmo. <verse number="18" style="v"/>Invece, quando vi lasciate guidare dallo Spirito Santo, non avete più bisogno di sforzarvi per obbedire alle leggi ebraiche.</para>
  <para style="p">
    <verse number="19" style="v"/>Tutti sanno quali sono i risultati, se si seguono gli istinti carnali: relazioni sessuali illecite, immoralità, vita viziosa, <verse number="20" style="v"/>idolatria, spiritismo (e cioè lʼincoraggiare lʼattività dei diavoli), odio e discordie, gelosie, ira, liti, convinzione che nessuno è nel giusto allʼinfuori di quelli che appartengono al proprio gruppo. <verse number="21" style="v"/>Ed ancora: invidia, ubriachezza, orge ed altre cose del genere. Vi ripeto di nuovo ciò che ho detto prima: quelli che fanno queste cose non faranno parte del regno di Dio.</para>
  <para style="p">
    <verse number="22" style="v"/>Ma quando è lo Spirito Santo che guida la nostra vita, ecco che cosa produrrà in noi: amore, gioia, pace, pazienza, benevolenza, bontà, fedeltà, dolcezza, autocontrollo. <verse number="23" style="v"/>Ecco, allora, che non ci troveremo più in conflitto con la legge ebraica.</para>
  <para style="p">
    <verse number="24" style="v"/>Quelli che appartengono a Cristo hanno crocifisso alla sua croce il proprio egoismo con le sue voglie e le sue passioni.</para>
  <para style="p">
    <verse number="25" style="v"/>Perciò, se ora viviamo per la potenza dello Spirito Santo, anche la nostra vita deve essere guidata dallo Spirito Santo! <verse number="26" style="v"/>Allora non avremo più bisogno di cercare onori e popolarità, che portano a gelosie e provocazioni.</para>
  <chapter number="6" style="c"/>
  <para style="p">
    <verse number="1" style="v"/>Fratelli, se scoprite che qualcuno di voi sta commettendo un errore, voi che siete guidati dallo Spirito dovete aiutarlo con dolcezza e umiltà a ritornare sulla strada giusta, tenendo presente che la prossima volta potrebbe capitare anche a voi. <verse number="2" style="v"/>Aiutatevi nelle difficoltà e nei problemi, ubbidirete così alla legge di Cristo. <verse number="3" style="v"/>Se qualcuno crede di essere troppo importante per sottomettersi a questo insegnamento, sʼinganna, anzi non vale proprio niente.</para>
  <para style="p">
    <verse number="4" style="v"/>Ciascuno si assicuri piuttosto di fare del suo meglio, perché allora avrà la soddisfazione personale di un lavoro ben fatto e non avrà bisogno di paragonarsi a nessun altro. <verse number="5" style="v"/>Ognuno di noi deve sopportare i propri errori, i propri pesi, perché nessuno di noi è perfetto!</para>
  <para style="p">
    <verse number="6" style="v"/>Quelli che imparano la Parola di Dio devono retribuire i propri insegnanti.</para>
  <para style="s1">Non scoraggiatevi…</para>
  <para style="p">
    <verse number="7" style="v"/>Non fatevi illusioni, non ci si può beffare di Dio: quello che si semina si raccoglie. <verse number="8" style="v"/>Chi vive per soddisfare i propri desideri corrotti, seminerà del male e senza dubbio mieterà la corruzione e la morte spirituale. Chi, invece, semina le buone cose dello Spirito, mieterà dallo Spirito Santo la vita eterna. <verse number="9" style="v"/>Non stanchiamoci allora di fare il bene, perché, a suo tempo, se non ci scoraggiamo e rinunciamo, avremo un raccolto di benedizioni. <verse number="10" style="v"/>Questa è la ragione per cui, man mano che si presenta lʼoccasione, dobbiamo fare sempre del bene a tutti e, in primo luogo, ai nostri fratelli nella fede.</para>
  <para style="p">
    <verse number="11" style="v"/>Queste parole di chiusura le ho scritte di mia mano, guardate con che carattere grande! <verse number="12" style="v"/>Quei vostri maestri, che cercano di convincervi a farvi circoncidere, lo fanno soltanto per una ragione: per essere ben voluti e per evitare la persecuzione che subirebbero se ammettessero che soltanto la croce di Cristo può dare la salvezza. <verse number="13" style="v"/>Infatti, neppure loro che sono circoncisi ubbidiscono alle leggi ebraiche, ma vogliono farvi circoncidere per vantarsi che siete loro discepoli.</para>
  <para style="p">
    <verse number="14" style="v"/>Per quanto mi riguarda, Dio voglia ché non mi vanti di niente allʼinfuori della croce del nostro Signore Gesù Cristo, per la quale è morto il mio interesse per le cose attraenti di questo mondo, ed io sono morto per il mondo. <verse number="15" style="v"/>Perciò non conta niente essere o non essere circoncisi; ciò che conta è se siamo diventati davvero persone nuove e diverse.</para>
  <para style="p">
    <verse number="16" style="v"/>Dio doni pace e misericordia a tutti quelli che vivono secondo questo principio e a quelli che costituiscono il vero popolo di Dio. <verse number="17" style="v"/>Dʼora in poi, nessuno mi dia più delle noie, perché porto nel mio corpo le cicatrici delle frustate e delle ferite che ho ricevuto dai nemici di Cristo: il segno che indica che appartengo a lui.</para>
  <para style="p">
    <verse number="18" style="v"/>Cari fratelli, la grazia del Signor nostro Gesù sia con tutti voi. Paolo.</para>
</usx>
