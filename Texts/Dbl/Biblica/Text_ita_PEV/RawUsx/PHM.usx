<?xml version="1.0" encoding="UTF-8"?>
<usx version="2.6">
  <book code="PHM" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">FILEMONE</para>
  <para style="toc1">Lettera a Filemone</para>
  <para style="toc2">Filemone</para>
  <para style="toc3">Flm</para>
  <para style="mt1">Lettera a Filemone</para>
  <chapter number="1" style="c"/>
  <para style="p">
    <verse number="1" style="v"/>Questa lettera è scritta da Paolo, tenuto prigioniero per avere predicato il Vangelo di Gesù Cristo, e dal fratello Timòteo: <verse number="2" style="v"/>al caro Filemone, nostro collaboratore, alla comunità cristiana che si riunisce in casa sua, alla sorella Appia e ad Archippo, nostro compagno nella lotta.</para>
  <para style="p">
    <verse number="3" style="v"/>Che Dio, nostro Padre, e il Signore Gesù Cristo vi diano grazia e pace.</para>
  <para style="s1">Paolo chiede un favore</para>
  <para style="p">
    <verse number="4" style="v"/>Quando prego per te, caro Filemone ringrazio continuamente il mio Dio, <verse number="5" style="v"/>perché sento sempre parlare del tuo amore verso tutti i cristiani e della tua fede nel Signore Gesù.</para>
  <para style="p">
    <verse number="6" style="v"/>Prego che questa fede che ci lega operi in te sempre di più e ti faccia conoscere tutto il bene che è in nostro potere di fare vivendo per Cristo. <verse number="7" style="v"/>Non puoi immaginare quanta gioia e consolazione mi ha dato sapere che il tuo amore, fratello mio, ha risollevato il cuore di coloro che appartengono a Dio. <verse number="8-9" style="v"/>Ora voglio chiederti un favore. Con lʼautorità che Cristo mi ha dato, potrei facilmente ordinarti di fare ciò che è tuo dovere, ma ti voglio bene e preferisco soltanto pregarti. Io, Paolo, vecchio e ora anche in prigione per amore di Gesù Cristo, <verse number="10" style="v"/>ti chiedo un favore per Onèsimo, che ora è come un figlio per me, dopo che lʼho portato al Signore durante la mia prigionia. <verse number="11" style="v"/>È quellʼOnèsimo (il cui nome significa «utile») che in passato non ti è stato davvero utile, ma ora può esserlo, sia a te che a me. <verse number="12" style="v"/>Te lo rimando, e con lui ti mando una parte di me.</para>
  <para style="p">
    <verse number="13" style="v"/>Avrei voluto tenerlo con me, perché mi fosse dʼaiuto al posto tuo, ora che sono qui in prigione per aver predicato il Vangelo, <verse number="14" style="v"/>ma non voglio che tu ti senta obbligato ad essere generoso, ma che tu agisca spontaneamente. <verse number="15" style="v"/>Forse Onèsimo è stato lontano da te per un poʼ di tempo, perché ora tu possa riaverlo con te per sempre; <verse number="16" style="v"/>non più soltanto come schiavo, ma molto di più, come un fratello. Onèsimo è molto caro a me, è vero, ma ancor di più deve esserlo a te, perché ora non è soltanto un tuo schiavo, ma anche un tuo fratello in Cristo.</para>
  <para style="p">
    <verse number="17" style="v"/>Se mi consideri davvero tuo amico, riservagli la stessa accoglienza che faresti a me, se venissi a trovarti. <verse number="18" style="v"/>Se ti ha fatto qualche torto o ti deve qualcosa, metti tutto sul mio conto. <verse number="19" style="v"/>Io, Paolo, lo garantisco personalmente, scrivendolo qui di mio pugno: «Pagherò tutto io». Vorrei però ricordarti che anche tu mi sei debitore: mi devi te stesso! <verse number="20" style="v"/>Sì, caro fratello, conto su di te come cristiano: dona al mio cuore questa gioia in Cristo!</para>
  <para style="p">
    <verse number="21" style="v"/>Ti scrivo fiducioso che farai ciò che ti chiedo ed anche di più.</para>
  <para style="p">
    <verse number="22" style="v"/>Ancora una cosa: ti prego di preparare un alloggio anche per me, perché spero che Dio risponderà alle vostre preghiere e mi lascerà tornare da voi.</para>
  <para style="p">
    <verse number="23" style="v"/>Ti saluta Èpafra, anche lui mio compagno di prigione per aver predicato Gesù Cristo. <verse number="24" style="v"/>E ti salutano gli altri miei collaboratori: Marco, Aristarco, Dema e Luca.</para>
  <para style="p">
    <verse number="25" style="v"/>La grazia del nostro Signore Gesù Cristo sia con voi. Paolo.</para>
</usx>
