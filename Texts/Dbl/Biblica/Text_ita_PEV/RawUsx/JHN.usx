<?xml version="1.0" encoding="UTF-8"?>
<usx version="2.6">
  <book code="JHN" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">GIOVANNI</para>
  <para style="toc1">Vangelo di Giovanni</para>
  <para style="toc2">Giovanni</para>
  <para style="toc3">Gv</para>
  <para style="mt1">Vangelo di Giovanni</para>
  <chapter number="1" style="c"/>
  <para style="s1">La luce del mondo</para>
  <para style="p">
    <verse number="1" style="v"/>Prima che esistesse qualsiasi altra cosa, cʼera Cristo. <verse number="2" style="v"/>Egli era con Dio. Vive da sempre, ed egli stesso è Dio. <verse number="3" style="v"/>Egli ha creato tutte le cose; non cʼè nulla che non sia stato fatto da lui. <verse number="4" style="v"/>In lui cʼè la vita eterna, e questa vita dà luce a tutta lʼumanità. <verse number="5" style="v"/>La sua vita è la luce che splende nelle tenebre, ma le tenebre non lʼhanno ricevuta.</para>
  <para style="p">
    <verse number="6-7" style="v"/>Dio mandò Giovanni Battista per testimoniare che Gesù Cristo era la vera luce. <verse number="8" style="v"/>Lo stesso Giovanni non era la luce; era soltanto un testimone, che poteva riconoscerla e parlarne, perché tutti credessero. <verse number="9" style="v"/>Veniva nel mondo colui che è la vera luce per illuminare ogni essere umano.</para>
  <para style="p">
    <verse number="10" style="v"/>Benché fosse stato lui a creare il mondo, il mondo non lo riconobbe, quando venne.</para>
  <para style="p">
    <verse number="11-12" style="v"/>Non fu accettato neppure nel proprio paese, fra la sua gente, i Giudei. Soltanto pochi lʼavrebbero accolto e ricevuto. Ma a tutti quelli che lo hanno accolto egli ha dato il diritto di diventare figli di Dio. Tutto ciò che devono fare è credere che Cristo è la loro salvezza. <verse number="13" style="v"/>Chi crede in questo, nasce di nuovo. Non si tratta di una rinascita fisica, risultante da un progetto dellʼuomo, o dalla sua passione, ma di una nascita spirituale per volontà di Dio.</para>
  <para style="p">
    <verse number="14" style="v"/>E Cristo divenne uomo e visse qui sulla terra, fra noi, pieno di grazia e di verità. E alcuni di noi hanno visto la sua gloria, la gloria del Figlio unico del Padre Celeste.</para>
  <para style="s1">LʼAgnello di Dio</para>
  <para style="p">
    <verse number="15" style="v"/>Giovanni lo indicò alla gente, dicendo: «Ecco colui al quale mi riferivo, quando dissi: “Sta arrivando qualcuno, che è molto più grande di me, perché esisteva già molto tempo prima che io nascessi!”» <verse number="16" style="v"/>Noi tutti abbiamo avuto benefici dalle ricche benedizioni che Cristo ci ha portato; una benedizione dopo lʼaltra. <verse number="17" style="v"/>Infatti Mosè ci diede la legge, mentre Gesù Cristo ci ha portato la verità e un perdono pieno dʼamore. <verse number="18" style="v"/>Nessuno ha mai realmente visto Dio, eccetto il suo unico Figlio, perché egli è intimamente unito al Padre, ed è lui che ce lʼha fatto conoscere.</para>
  <para style="p">
    <verse number="19" style="v"/>I capi giudei mandarono da Gerusalemme dei sacerdoti con i loro aiutanti, per chiedere a Giovanni: «Sei tu il Messia?»</para>
  <para style="p">
    <verse number="20" style="v"/>Giovanni disse la verità: «Non sono io il Cristo!»</para>
  <para style="p">
    <verse number="21" style="v"/>«Ebbene, chi sei tu allora?» gli chiesero. «Sei Elia?»</para>
  <para style="p">«No», rispose Giovanni.</para>
  <para style="p">«Sei un profeta, allora?»</para>
  <para style="p">«No».</para>
  <para style="p">
    <verse number="22" style="v"/>«Chi sei, dunque? Diccelo, così possiamo rispondere a quelli che ci hanno mandato. Che dici sul tuo conto?»</para>
  <para style="p">
    <verse number="23" style="v"/>Giovanni rispose: «Come disse il profeta Isaia, io sono <char style="qt">“una voce che grida nel deserto: tenetevi pronti per lʼarrivo del Signore!”</char>»</para>
  <para style="p">
    <verse number="24-25" style="v"/>Allora quelli che erano stati mandati dai Farisei gli chiesero: «Se non sei il Messia, né Elia e neppure il profeta, che diritto hai di battezzare?»</para>
  <para style="p">
    <verse number="26-27" style="v"/>Giovanni rispose: «Io battezzo semplicemente con lʼacqua; ma proprio qui fra la folla, cʼè qualcuno che ancora non conoscete, che presto comincerà il suo ministero fra di voi; qualcuno del quale non son degno neppure di essere servo!»</para>
  <para style="p">
    <verse number="28" style="v"/>Questo episodio avvenne a Betania, un villaggio sullʼaltra riva del fiume Giordano, dove Giovanni stava battezzando.</para>
  <para style="p">
    <verse number="29" style="v"/>Il giorno dopo, Giovanni vide Gesù venirgli incontro e disse: «Ecco lʼAgnello di Dio, che toglie il peccato del mondo! <verse number="30" style="v"/>A lui mi riferivo, quando dissi: “Presto verrà un uomo molto più grande di me, che esisteva molto prima che io nascessi!”</para>
  <para style="p">
    <verse number="31" style="v"/>Non sapevo chi fosse, ma sono qui per battezzare con acqua e per indicarlo al popolo dʼIsraele».</para>
  <para style="p">
    <verse number="32" style="v"/>Poi Giovanni affermò dʼaver visto lo Spirito Santo, sotto forma di colomba, discendere dal cielo e fermarsi sopra Gesù.</para>
  <para style="p">
    <verse number="33" style="v"/>«Io non lo conoscevo», ripeté Giovanni, «ma quando Dio mi mandò a battezzare, mi disse: “Quando vedrai lo Spirito Santo scendere e fermarsi sopra qualcuno: Costui è quello che cerchi. È colui che battezza con lo Spirito Santo”. <verse number="34" style="v"/>Ebbene, io ho visto tutto ciò accadere a questʼuomo, quindi ho potuto testimoniare che è lui il Figlio di Dio!»</para>
  <para style="s1">I primi discepoli</para>
  <para style="p">
    <verse number="35-36" style="v"/>Il giorno seguente, mentre Giovanni stava con due suoi discepoli, Gesù passò di lì. Giovanni lo guardò attentamente, poi esclamò: «Ecco lʼAgnello di Dio!»</para>
  <para style="p">
    <verse number="37" style="v"/>A queste parole i due discepoli di Giovanni si misero a seguire Gesù.</para>
  <para style="p">
    <verse number="38" style="v"/>Gesù, voltandosi, sʼaccorse che lo seguivano. «Che cosa volete?» domandò loro.</para>
  <para style="p">«Maestro», chiesero quelli, «dove abiti?»</para>
  <para style="p">
    <verse number="39" style="v"/>«Venite a vedere» rispose il Signore. Così lo seguirono fin dove abitava e rimasero con lui dalle quattro del pomeriggio fino a sera. <verse number="40" style="v"/>Uno di questi uomini era Andrea, fratello di Simon Pietro.</para>
  <para style="p">
    <verse number="41" style="v"/>Questi sʼimbatté in suo fratello Simone e gli disse: «Abbiamo trovato il Messia!» (Messia o Cristo vuol dire Salvatore inviato da Dio). <verse number="42" style="v"/>E accompagnò Simone da Gesù.</para>
  <para style="p">Gesù lo fissò per un momento, poi disse: «Tu sei Simone, figlio di Giovanni, ma sarai chiamato Cefa, Pietro» (in ebraico Cefa significa pietra).</para>
  <para style="p">
    <verse number="43" style="v"/>Il giorno dopo, Gesù decise di andare in Galilea. Trovò Filippo e gli disse: «Vieni con me». <verse number="44" style="v"/>Filippo era di Betsaida, come Andrea e Pietro.</para>
  <para style="p">
    <verse number="45" style="v"/>Filippo incontrò Natanaele. «Abbiamo trovato il Messia!» gli disse esultante, «proprio quello di cui parlano Mosè e i profeti nelle Scritture! Si chiama Gesù, figlio di Giuseppe di Nazaret!»</para>
  <para style="p">
    <verse number="46" style="v"/>«Nazaret!» esclamò Natanaele, «può venire qualcosa di buono da là?»</para>
  <para style="p">«Vieni a vedere di persona», rispose Filippo.</para>
  <para style="p">
    <verse number="47" style="v"/>Mentre si avvicinavano, Gesù disse: «Ecco un uomo onesto, un vero figlio dʼIsraele!»</para>
  <para style="p">
    <verse number="48" style="v"/>«Come fai a conoscermi?» domandò Natanaele. E Gesù rispose: «Ti ho visto sotto lʼalbero di fico, prima che Filippo ti chiamasse».</para>
  <para style="p">
    <verse number="49" style="v"/>Natanaele rispose: «Signore, tu sei il Figlio di Dio, re dʼIsraele!»</para>
  <para style="p">
    <verse number="50" style="v"/>Gesù gli chiese: «Credi a questo, solo perché ho detto di averti visto sotto il fico? Vedrai cose ben più grandi di questa. <verse number="51" style="v"/>Vedrai perfino il cielo aperto e gli angeli di Dio salire e scendere verso di me, il Messia!»</para>
  <chapter number="2" style="c"/>
  <para style="s1">Le nozze di Cana: primo miracolo di Gesù</para>
  <para style="p">
    <verse number="1" style="v"/>Due giorni dopo, la madre di Gesù fu invitata ad un matrimonio nel villaggio di Cana, in Galilea. <verse number="2" style="v"/>Cʼerano anche Gesù e i suoi discepoli. <verse number="3" style="v"/>Durante il pranzo la scorta di vino si esaurì e la madre di Gesù gli disse: «Non hanno più vino».</para>
  <para style="p">
    <verse number="4" style="v"/>«Amata donna», rispose Gesù, «Perché mi coinvolgi? Non è ancora giunta la mia ora».</para>
  <para style="p">
    <verse number="5" style="v"/>Ma sua madre disse ai servi: «Fate tutto ciò che vi dirà».</para>
  <para style="p">
    <verse number="6" style="v"/>Cʼerano lì sei recipienti di pietra, che venivano usati durante le cerimonie ebraiche; ognuno conteneva dagli ottanta ai cento litri circa. <verse number="7-8" style="v"/>Gesù ordinò ai servi di riempirli dʼacqua fino allʼorlo, poi aggiunse: «Prendetene un poʼ e portatelo al maestro di tavola».</para>
  <para style="p">
    <verse number="9" style="v"/>Quando il maestro di tavola assaggiò lʼacqua trasformata in vino, non sapendo da dove venisse (naturalmente solo i servi sapevano ciò che era accaduto), disse allo sposo: <verse number="10" style="v"/>«Che bontà! Tu sei diverso dagli altri. Di solito tutti offrono prima il vino migliore e dopo, quando gli invitati hanno già bevuto, e non ci fanno più caso, fanno servire le qualità più scadenti. Invece, tu hai tenuto per ultimo il vino migliore!»</para>
  <para style="p">
    <verse number="11" style="v"/>Questo miracolo a Cana in Galilea, fu la prima dimostrazione pubblica della potenza divina di Gesù. E i discepoli credettero che era davvero lui il Messia.</para>
  <para style="p">
    <verse number="12" style="v"/>Dopo le nozze, Gesù partì per Cafarnao insieme con sua madre, i suoi fratelli e i discepoli, e si fermò là alcuni giorni.</para>
  <para style="s1">Un tempio, non un mercato!</para>
  <para style="p">
    <verse number="13" style="v"/>Sʼavvicinava il periodo della Pasqua ebraica e Gesù andò a Gerusalemme.</para>
  <para style="p">
    <verse number="14" style="v"/>Nel tempio vide i mercanti che vendevano buoi, pecore e colombe per i sacrifici, e i cambiavalute seduti dietro i loro banchi. <verse number="15" style="v"/>Con delle corde Gesù fece una frusta e cacciò tutti dal tempio. Spinse fuori le pecore e i buoi, e scaraventò a terra le monete dei cambiavalute, rovesciando i loro tavoli. <verse number="16" style="v"/>Poi, rivolgendosi ai venditori di colombi, gridò: «Portate fuori questa roba! Non trasformate in un mercato la casa di mio Padre!»</para>
  <para style="p">
    <verse number="17" style="v"/>Allora i discepoli si ricordarono di questa profezia delle Scritture: <char style="qt">«Lo zelo per la casa di Dio è come un fuoco che mi consuma»</char>.</para>
  <para style="p">
    <verse number="18" style="v"/>«Che diritto hai di fare queste cose?» gli chiesero allora alcuni capi giudei. «Se hai questa autorità da Dio, dimostralo con un miracolo!»</para>
  <para style="p">
    <verse number="19" style="v"/>«Va bene», rispose Gesù, «questo è il miracolo che farò per voi: distruggete questo tempio ed in tre giorni io lo costruirò di nuovo!»</para>
  <para style="p">
    <verse number="20" style="v"/>«Che cosa?» replicarono i Giudei. «Ci sono voluti quarantasei anni per costruire questo tempio, e tu saresti capace di ricostruirlo in tre giorni?» <verse number="21" style="v"/>Ma, dicendo «questo tempio», Gesù si riferiva al suo corpo. <verse number="22" style="v"/>Dopo la risurrezione, i discepoli si ricordarono di queste parole e capirono che le parole delle Scritture si riferivano davvero a lui e che tutto si era avverato!</para>
  <para style="p">
    <verse number="23" style="v"/>Per i miracoli che Gesù fece a Gerusalemme, durante le feste di Pasqua, molte persone si convinsero che era davvero lui il Messia. <verse number="24-25" style="v"/>Ma Gesù non si fidava di loro, perché conosceva lʼuomo nel suo intimo; non occorreva che qualcuno gli dicesse quantʼè volubile la natura umana!</para>
  <chapter number="3" style="c"/>
  <para style="s1">Una visita in segreto</para>
  <para style="p">
    <verse number="1" style="v"/>Una sera, calato il buio, un Fariseo, capo religioso dei Giudei, di nome Nicodemo, andò a trovare Gesù e gli disse: <verse number="2" style="v"/>«Maestro, noi tutti sappiamo che Dio ti ha mandato per farci da maestro, e i tuoi miracoli ne sono una prova». <verse number="3" style="v"/>Gesù rispose: «In tutta sincerità, ti dico questo: se tu non nasci di nuovo, non puoi vedere il regno di Dio».</para>
  <para style="p">
    <verse number="4" style="v"/>«Nascere di nuovo!» esclamò Nicodemo. «Che significa? Come può un uomo, quando è vecchio, rientrare nel grembo di sua madre e rinascere?»</para>
  <para style="p">
    <verse number="5" style="v"/>Gesù replicò: «Voglio dire questo: se una persona non è nata dallʼacqua e dallo Spirito Santo, non può entrare nel Regno di Dio. <verse number="6" style="v"/>Gli uomini possono soltanto riprodurre la vita umana, ma lo Spirito Santo dà la nuova vita del cielo. <verse number="7" style="v"/>Perciò non essere sorpreso, quando ti dico che devi nascere di nuovo! <verse number="8" style="v"/>Proprio come puoi udire il sibilare del vento, senza sapere dove va o da dove viene, così accade a chi è rinato dallo Spirito.»</para>
  <para style="p">
    <verse number="9" style="v"/>«Che intendi dire?» chiese Nicodemo.</para>
  <para style="p">
    <verse number="10-11" style="v"/>Gesù rispose: «Tu sei un maestro tenuto in gran considerazione in Israele e non capisci queste cose? Io dico ciò che so e che ho visto, eppure non volete credermi. <verse number="12" style="v"/>Se non mi credete neppure quando vi parlo di queste cose che accadono qui, fra gli uomini, come potrete credermi se vi dicessi ciò che accade in cielo? <verse number="13" style="v"/>Perché fino ad ora soltanto io, il Messia, sono venuto qui sulla terra e ritornerò in cielo. <verse number="14" style="v"/>E come Mosè nel deserto innalzò sopra un palo un serpente di bronzo, allo stesso modo io dovrò essere appeso ad un legno, <verse number="15" style="v"/>affinché chiunque crede in me abbia vita eterna. <verse number="16" style="v"/>Perché Dio ha amato tanto il mondo da dare il suo unico Figlio, perché chiunque crede in lui non perisca, ma abbia vita eterna. <verse number="17" style="v"/>Dio non ha mandato suo Figlio sulla terra per condannare il mondo, ma per salvarlo.</para>
  <para style="p">
    <verse number="18" style="v"/>Chi crede nel Figlio di Dio per la propria salvezza non è condannato. Ma chi non crede in lui, è già giudicato e condannato, proprio per non avergli creduto. <verse number="19" style="v"/>La condanna si basa su questo fatto: che la luce è venuta dal cielo nel mondo, ma gli uomini hanno preferito il buio alla luce, per fare i loro sporchi comodi. <verse number="20" style="v"/>Infatti, chi fa il male odia la luce, perché vuole peccare di nascosto, al buio. Se ne resta lontano da quella luce, per paura che i propri peccati siano scoperti e condannati. <verse number="21" style="v"/>Ma chi agisce nel modo giusto viene volentieri verso la luce, per dimostrare che sta facendo la volontà di Dio».</para>
  <para style="p">
    <verse number="22" style="v"/>Dopo questo, Gesù e i discepoli partirono da Gerusalemme per la Giudea, dove rimasero per un poʼ di tempo a battezzare.</para>
  <para style="s1">Gesù e Giovanni</para>
  <para style="p">
    <verse number="23-24" style="v"/>In quel periodo Giovanni Battista non era ancora stato messo in prigione. Anche lui battezzava ad Ennon, vicino a Salim, perché lì cʼera abbondanza dʼacqua e molti andavano da lui. <verse number="25" style="v"/>Un giorno, un tale cominciò a discutere sulla purificazione con i discepoli di Giovanni. <verse number="26" style="v"/>Essi, allora, andarono da Giovanni e gli dissero: «Maestro, lʼuomo che incontrasti sullʼaltra riva del Giordano, quello stesso che tu hai riconosciuto pubblicamente come il Messia, sta ora battezzando come noi e tutti vanno da lui, anziché venire qui da noi».</para>
  <para style="p">
    <verse number="27" style="v"/>Giovanni rispose: «È Dio, in cielo, che assegna a ciascuno il proprio compito. <verse number="28" style="v"/>Voi stessi sapete che ho detto chiaramente che non sono io il Cristo, ma sono stato mandato soltanto per preparargli la strada. <verse number="29" style="v"/>La folla va sempre verso il centro di attrazione; la sposa seguirà lo sposo, mentre allʼamico dello sposo basterà condividere la sua felicità. Io sono lʼamico dello sposo e sono felice del suo successo. <verse number="30" style="v"/>È lui che deve diventare sempre più grande, mentre io devo mettermi da parte.</para>
  <para style="p">
    <verse number="31" style="v"/>Egli è venuto dal cielo ed è superiore a tutti. Io invece sono della terra, e la mia intelligenza è limitata alle cose di questa terra. <verse number="32" style="v"/>Egli parla di ciò che ha visto e sentito, anche se sono davvero pochi quelli che credono alle sue parole! <verse number="33-34" style="v"/>Ma chi crede in lui, scopre che Dio è verità. Perché lui, che è stato mandato da Dio, parla da parte del Signore, che gli ha dato tutto il suo Spirito. <verse number="35" style="v"/>Il Padre ama il Figlio e nelle sue mani ha affidato ogni cosa. <verse number="36" style="v"/>Chi crede nel Figlio ha la vita eterna. Chi rifiuta il Figlio non vedrà la vita, ma lʼira di Dio resta sopra di lui».</para>
  <chapter number="4" style="c"/>
  <para style="s1">Una donna con cinque mariti</para>
  <para style="p">
    <verse number="1" style="v"/>Molte persone preferivano andare da Gesù, piuttosto che da Giovanni per farsi battezzare, e diventavano poi suoi seguaci, <verse number="2" style="v"/>benché non fosse Gesù a battezzare, ma i discepoli. <verse number="3" style="v"/>Quando Gesù venne a sapere che i Farisei erano al corrente della cosa, partì dalla Giudea per ritornare in Galilea.</para>
  <para style="p">
    <verse number="4" style="v"/>Durante il viaggio, doveva attraversare la Samaria. <verse number="5-6" style="v"/>Verso mezzogiorno, giunto al villaggio di Sicar, si fermò al pozzo di Giacobbe, situato sul pezzo di terra che Giacobbe diede a suo figlio Giuseppe. Gesù era stanco per il lungo cammino e si sedette sullʼorlo del pozzo.</para>
  <para style="p">
    <verse number="7" style="v"/>Poco dopo, venne a prendere lʼacqua una donna samaritana. Gesù le disse: «Dammi da bere». <verse number="8" style="v"/>In quel momento era solo, perché i discepoli erano andati al villaggio a comprare qualcosa da mangiare. <verse number="9" style="v"/>La samaritana rispose sorpresa: «Come mai tu, Giudeo, chiedi da bere a me, che sono samaritana?» Di solito, infatti, i Giudei non rivolgevano nemmeno la parola ai Samaritani.</para>
  <para style="p">
    <verse number="10" style="v"/>Gesù rispose: «Se tu sapessi che dono meraviglioso ha Dio per te e chi sono io, saresti tu a chiedermi dellʼacqua, ed io ti darei dellʼacqua viva!»</para>
  <para style="p">
    <verse number="11" style="v"/>«Ma tu non hai né corda, né secchio», osservò la donna, «e il pozzo è profondo. Da dove prenderesti, dunque, questʼacqua viva? <verse number="12" style="v"/>E poi, sei forse più potente di Giacobbe, il nostro antenato? Come puoi darci dellʼacqua migliore di questa, che ci ha dato lui, da cui lui stesso ha bevuto con i suoi figli e il suo bestiame?»</para>
  <para style="p">
    <verse number="13" style="v"/>Gesù rispose: «Chi beve questʼacqua, avrà sete di nuovo; chi invece berrà lʼacqua che gli darò io, non avrà mai più sete, per sempre. <verse number="14" style="v"/>Anzi, lʼacqua che gli darò, diventerà in lui una sorgente, da cui sgorga vita eterna».</para>
  <para style="p">
    <verse number="15" style="v"/>«Ti prego, Signore», disse la donna, «dammi questʼacqua! Così non avrò più sete e non dovrò più tornare qui a prenderne ogni giorno!»</para>
  <para style="p">
    <verse number="16" style="v"/>«Vai a chiamare tuo marito», le disse Gesù.</para>
  <para style="p">
    <verse number="17-18" style="v"/>«Ma io non sono sposata», rispose la donna. «È vero», confermò Gesù. «Hai avuto cinque mariti e non sei sposata neppure con lʼuomo con cui vivi ora».</para>
  <para style="p">
    <verse number="19-20" style="v"/>«Signore», esclamò la donna, «tu devi essere un profeta! Allora, spiegami: perché voi Giudei insistete nel dire che lʼunico posto per adorare Dio è Gerusalemme; mentre noi Samaritani sosteniamo invece che sia qui (sul monte Garizim), dove adoravano Dio i nostri antenati?».</para>
  <para style="p">
    <verse number="21-24" style="v"/>«È venuto il tempo, donna, in cui non ci preoccuperemo più se adorare Dio qui o a Gerusalemme. Perché lʼimportante non è dove noi adoriamo, ma come adoriamo. È spirituale e reale la nostra adorazione? Abbiamo lʼaiuto dello Spirito Santo? Perché Dio è spirito, e chi lo adora deve lasciarsi guidare dallo Spirito di Dio per adorarlo nel modo giusto. È questo che Dio vuole da noi. Ma voi Samaritani sapete ben poco di lui, adorate ciò che non conoscete, mentre noi Giudei lo conosciamo, perché la salvezza viene al mondo per mezzo dei Giudei».</para>
  <para style="p">
    <verse number="25" style="v"/>La donna osservò: «Beh, almeno so che verrà il Messia, quello che chiamano Cristo e, quando verrà, ci insegnerà tutto!»</para>
  <para style="p">
    <verse number="26" style="v"/>Allora Gesù le disse: «Sono io il Messia!»</para>
  <para style="p">
    <verse number="27" style="v"/>In quel momento arrivarono i discepoli e rimasero sorpresi di trovarlo a parlare con una donna, ma nessuno di loro gli chiese perché, o di che cosa stessero parlando.</para>
  <para style="p">
    <verse number="28-29" style="v"/>La donna, intanto, lasciata la brocca, si era precipitata al villaggio, dove diceva a tutti: «Venite a vedere, cʼè un uomo, che mi ha detto tutto quello che ho fatto! Che sia lui il Messia?» <verse number="30" style="v"/>La gente allora venne dal villaggio per vederlo.</para>
  <para style="p">
    <verse number="31" style="v"/>Nel frattempo, i discepoli insistevano perché Gesù mangiasse. <verse number="32" style="v"/>«No», rispose Gesù, «io ho dei cibo, che voi non conoscete». <verse number="33" style="v"/>«Chi glielo avrà mai portato?» si chiedevano i discepoli.</para>
  <para style="p">
    <verse number="34" style="v"/>Allora Gesù spiegò loro: «Il mio cibo è fare la volontà di Dio che mi ha mandato; e completare la sua opera. <verse number="35" style="v"/>Voi pensate che la mietitura non comincerà prima dellʼestate, fra quattro mesi, non è vero? Ebbene, guardatevi intorno! Veri e propri campi di anime sono già pronti per la mietitura. <verse number="36" style="v"/>I mietitori ricevono la giusta paga per raccogliere le anime immortali per il cielo! Che soddisfazione per chi semina e per chi miete! <verse number="37" style="v"/>In questo caso è proprio vero che uno semina e qualcun altro raccoglie! <verse number="38" style="v"/>Vi ho mandato a mietere dove altri avevano faticato a seminare; avete raccolto i frutti della fatica di altri, che hanno lavorato prima di voi».</para>
  <para style="p">
    <verse number="39" style="v"/>Molti abitanti di quel villaggio della Samaria credettero che Gesù era il Messia, grazie alle parole della donna samaritana che raccontava: «Quellʼuomo ha saputo dirmi tutto ciò che ho fatto!» <verse number="40" style="v"/>I Samaritani dunque andarono da Gesù e lo pregarono di rimanere nel loro villaggio. Ed egli accettò di restare per due giorni. <verse number="41" style="v"/>Bastò quel breve periodo, perché molti altri credessero in lui, dopo averlo ascoltato. <verse number="42" style="v"/>E dicevano alla donna: «Ora crediamo, non solo per il tuo racconto, ma perché lo abbiamo sentito con le nostre orecchie! Sappiamo che egli è davvero il Salvatore del mondo!»</para>
  <para style="p">
    <verse number="43-44" style="v"/>Dopo essersi fermato quei due giorni, Gesù ripartì per la Galilea. Egli era solito dire: «Un profeta è onorato ovunque, eccetto nel proprio paese!» <verse number="45" style="v"/>Ma i Galilei lo accolsero a braccia aperte, perché erano stati a Gerusalemme per la festa della Pasqua ed avevano visto alcuni dei suoi miracoli.</para>
  <para style="s1">Guarigione del figlio dellʼufficiale</para>
  <para style="p">
    <verse number="46-47" style="v"/>Durante il viaggio attraverso la Galilea, Gesù giunse di nuovo nella città di Cana, la stessa in cui aveva trasformato lʼacqua in vino. Mentre si trovava là, un ufficiale governativo di Cafarnao, che aveva un figlio molto ammalato, venne a sapere che Gesù era tornato dalla Giudea. Lo andò a cercare, e lo pregò di seguirlo a Cafarnao, per guarire suo figlio moribondo.</para>
  <para style="p">
    <verse number="48" style="v"/>Gesù gli disse: «Possibile che se non faccio miracoli nessuno mi crede?»</para>
  <para style="p">
    <verse number="49" style="v"/>Lʼufficiale supplicò: «Signore, vieni subito, prima che il bambino muoia!»</para>
  <para style="p">
    <verse number="50" style="v"/>Allora Gesù gli disse: «Torna a casa. Tuo figlio è guarito!» Lʼuomo gli credette e si avviò verso casa. <verse number="51" style="v"/>Mentre era per strada, alcuni suoi servi gli andarono incontro per comunicargli che tutto andava per il meglio: suo figlio era guarito. <verse number="52" style="v"/>Allora il padre chiese a che ora il ragazzo avesse cominciato a sentirsi meglio; gli risposero: «Ieri pomeriggio, verso lʼuna, la febbre è scomparsa improvvisamente!» <verse number="53" style="v"/>Così il padre constatò che tutto era accaduto nello stesso momento in cui Gesù aveva detto: «Tuo figlio è guarito». E lʼufficiale, con tutta la sua famiglia, credette che Gesù era il Messia.</para>
  <para style="p">
    <verse number="54" style="v"/>Questo fu il secondo miracolo di Gesù in Galilea, dopo il suo arrivo dalla Giudea.</para>
  <chapter number="5" style="c"/>
  <para style="s1">I Farisei protestano</para>
  <para style="p">
    <verse number="1" style="v"/>In seguito, Gesù tornò a Gerusalemme in occasione di una festa religiosa ebraica. <verse number="2" style="v"/>Nella città, vicino alla «Porta delle Pecore», cʼera la piscina di Betzaetà, circondata da cinque portici. <verse number="3" style="v"/>Molti malati, zoppi, ciechi e paralitici sostavano sotto questi portici, <verse number="4" style="v"/>aspettando che lʼacqua della vasca si muovesse. (Di tanto in tanto, infatti, un angelo del Signore veniva a smuovere lʼacqua; e la prima persona che vi si tuffava guariva). <verse number="5" style="v"/>Fra quelli in attesa, cʼera un uomo paralizzato da trentotto anni. <verse number="6" style="v"/>Quando Gesù lo vide, lì sdraiato, e seppe da quanto tempo era malato, gli chiese: «Non vorresti guarire?»</para>
  <para style="p">
    <verse number="7" style="v"/>«Non posso», rispose lʼuomo, «perché non ho nessuno che mi aiuti a tuffarmi nella vasca, quando lʼacqua è mossa. Ogni volta che cerco di buttarmi cʼè sempre qualcun altro che arriva prima di me».</para>
  <para style="p">
    <verse number="8" style="v"/>Allora Gesù gli disse: «Àlzati, prendi la tua coperta e cammina!»</para>
  <para style="p">
    <verse number="9-10" style="v"/>Immediatamente lʼuomo guarì, prese la coperta e cominciò a camminare. Era sabato quando Gesù fece questo miracolo, perciò i capi giudei protestarono. Rivolgendosi allʼuomo che era stato guarito, gridarono: «Non puoi lavorare di sabato! È contro la legge portare quella coperta!»</para>
  <para style="p">
    <verse number="11" style="v"/>«È stato quello che mi ha guarito a dirmi di portarla!» rispose lʼuomo.</para>
  <para style="p">
    <verse number="12" style="v"/>«E chi sarebbe quello che ti ha detto una cosa del genere?» gli chiesero.</para>
  <para style="p">
    <verse number="13" style="v"/>Lʼuomo non lo sapeva, perché Gesù si era allontanato tra la folla.</para>
  <para style="p">
    <verse number="14" style="v"/>Ma, dopo un poʼ, Gesù lo ritrovò nel tempio e gli disse: «Ora che stai bene, non continuare a peccare come prima, che non ti accada anche di peggio!»</para>
  <para style="p">
    <verse number="15" style="v"/>Allora lʼuomo andò dai capi giudei ad informarli che era stato Gesù a guarirlo.</para>
  <para style="p">
    <verse number="16" style="v"/>Così essi cominciarono ad accusare Gesù (con lo scopo di farlo condannare a morte), perché guariva i malati di sabato. <verse number="17" style="v"/>Ma Gesù disse: «Mio Padre opera senza interruzione, ed io sto seguendo il suo esempio».</para>
  <para style="p">
    <verse number="18" style="v"/>A queste parole i capi giudei si dettero ancora più da fare per ucciderlo, perché, oltre ad aver disubbidito alla legge sul sabato, aveva parlato di Dio come di suo Padre, considerandosi perciò uguale a lui.</para>
  <para style="p">
    <verse number="19" style="v"/>Così replicò Gesù ai suoi accusatori: «Il Figlio non può fare niente da solo. Fa soltanto ciò che vede fare dal Padre, e allo stesso modo. <verse number="20-21" style="v"/>Perché il Padre ama il Figlio e gli fa vedere tutto ciò che fa. Con lʼaiuto del Padre, il Figlio farà miracoli ben più grandi della guarigione di questʼuomo, tali da farvi restare senza parole! Avrà perfino il potere di risuscitare chi vuole, proprio come il Padre.</para>
  <para style="p">
    <verse number="22" style="v"/>Inoltre il Padre non giudica nessuno, perché ha dato al Figlio tutto il potere di giudicare il peccato. <verse number="23" style="v"/>Così tutti onoreranno il Figlio, proprio come onorano il Padre. Ma chi non onora il Figlio, che Dio stesso ha mandato, non onora nemmeno il Padre.</para>
  <para style="p">
    <verse number="24" style="v"/>In tutta sincerità, vi dico che chi ascolta il mio messaggio e crede in Dio, che mi ha mandato, ha la vita eterna. Non sarà più condannato per i propri peccati, ma è già passato dalla morte alla vita. <verse number="25" style="v"/>Aggiungo questo: arriverà il momento, anzi è già arrivato, in cui i morti udranno la mia voce, la voce del Figlio di Dio, e chi lʼascolta, vivrà. <verse number="26-27" style="v"/>Il Padre è fonte di vita ed ha concesso anche al Figlio di essere fonte di vita; gli ha dato il potere di giudicare i peccati di tutta lʼumanità, perché è il Figlio dellʼUomo. <verse number="28-29" style="v"/>Non vi meravigliate! Si avvicina il momento in cui tutti i morti nelle loro tombe udranno la voce del Figlio di Dio; e risusciteranno: quelli che hanno agito bene, risorgeranno per avere la vita eterna, gli altri che hanno agito male, per essere condannati.</para>
  <para style="p">
    <verse number="30" style="v"/>Io non posso fare nulla da solo. Non giudico senza aver prima ascoltato il consiglio di mio Padre. E il mio giudizio è onesto e imparziale, perché non cerco di fare ciò che voglio io, ma la volontà di Dio, che mi ha mandato.</para>
  <para style="p">
    <verse number="31" style="v"/>Quando parlo di me stesso, non sono creduto, <verse number="32-33" style="v"/>ma cʼè qualcun altro, Giovanni Battista, che dice le stesse cose sul mio conto. Voi avete mandato la vostra gente ad interrogarlo e vi assicuro che tutto ciò che ha detto è la pura verità! <verse number="34" style="v"/>Ma la testimonianza più vera su di me non viene da un essere umano, anche se ho ricordato le parole di Giovanni, perché possiate credere in me ed essere salvati. <verse number="35" style="v"/>Giovanni era come una lampada splendente di verità, ma voi avete voluto approfittare della sua luce solo per poco tempo! <verse number="36" style="v"/>A mio favore, però, cʼè una testimonianza ben più grande di quella di Giovanni. Parlo dei miei miracoli, che il Padre mi ha concesso di fare. Sono proprio quei miracoli che vi danno la prova che il Padre mi ha mandato. <verse number="37" style="v"/>Oltre a ciò, il Padre stesso ha testimoniato per me. Certo, non vi è apparso di persona, né vi ha parlato direttamente, <verse number="38" style="v"/>ma siete voi a non volerlo ascoltare, perché vi rifiutate di credere in me, che sono mandato per portarvi il messaggio di Dio.</para>
  <para style="p">
    <verse number="39" style="v"/>Voi esaminate attentamente le Scritture, perché è tramite le Scritture che credete di avere la vita eterna. E dire che sono proprio loro che parlano di me! <verse number="40" style="v"/>Eppure, non volete venire da me per avere la vita eterna!</para>
  <para style="p">
    <verse number="41-42" style="v"/>A me non importa affatto avere o non avere la vostra approvazione, perché so bene che voi non amate Dio. <verse number="43" style="v"/>Lo so, perché sono venuto per farvi conoscere mio Padre e voi mi respingete, mentre sareste pronti a ricevere il primo che capita, che non fosse mandato da Dio! <verse number="44" style="v"/>Non cʼè da meravigliarsi, se non credete, perché vi compiacete della reciproca considerazione, mentre ve ne infischiate della gloria che viene dallʼunico Dio!</para>
  <para style="p">
    <verse number="45" style="v"/>Tuttavia, non sarò io ad accusarvi di questo davanti al Padre. Lo farà Mosè, lo stesso Mosè, nelle cui leggi sperate tanto per entrare in cielo! <verse number="46" style="v"/>Però, se aveste creduto a Mosè, dovreste credere anche a me; infatti è stato proprio lui a scrivere sul mio conto. Invece non avete voluto credergli, di conseguenza, non credete neppure a me. <verse number="47" style="v"/>Quindi, se non credete a ciò che ha scritto lui, come potete credere alle mie parole?»</para>
  <chapter number="6" style="c"/>
  <para style="s1">Gesù sfama cinquemila uomini</para>
  <para style="p">
    <verse number="1" style="v"/>Dopo aver detto queste cose, Gesù attraversò il mare di Galilea, detto anche lago di Tiberiade. <verse number="2-5" style="v"/>Era prossima la Pasqua, festività ebraica. Una immensa folla lo seguiva ovunque per vederlo guarire i malati. Gesù salì sulla montagna e si sedette, attorniato dai discepoli. Ben presto sʼaccorse che moltissime persone stavano salendo da lui.</para>
  <para style="p">Rivolgendosi a Filippo, gli chiese: «Filippo, dove possiamo comprare del pane per sfamare tutta questa gente?» <verse number="6" style="v"/>(Gesù intendeva soltanto mettere alla prova Filippo, perché sapeva già che cosa avrebbe fatto).</para>
  <para style="p">
    <verse number="7" style="v"/>Filippo rispose: «Ci vorrebbe un capitale soltanto per cominciare!»</para>
  <para style="p">
    <verse number="8-9" style="v"/>Allora Andrea, fratello di Simon Pietro intervenne: «Cʼè qui un ragazzo con cinque pani dʼorzo e due pesci. Ma a che servono con tutta questa gente?»</para>
  <para style="p">
    <verse number="10" style="v"/>«Dite a tutti di sedersi», ordinò Gesù. E tutta la gente si sedette sullʼerba. (Cʼerano circa cinquemila persone). <verse number="11" style="v"/>Allora Gesù prese i pani, ringraziò Dio, poi cominciò a distribuirli alla folla. Lo stesso fece con i pesci. E tutti mangiarono a sazietà!</para>
  <para style="p">
    <verse number="12" style="v"/>«Ora raccogliete gli avanzi», ordinò Gesù ai discepoli, «che niente vada sprecato!» <verse number="13" style="v"/>Così con gli avanzi riempirono dodici cesti.</para>
  <para style="p">
    <verse number="14" style="v"/>La gente, rendendosi conto del grande miracolo, cominciò ad esclamare: «È proprio lui il profeta che stavamo aspettando!»</para>
  <para style="p">
    <verse number="15" style="v"/>Ma quando Gesù sʼaccorse che erano pronti a prenderlo con la forza per farlo loro re, si allontanò da solo e salì più in alto, sui monti.</para>
  <para style="p">
    <verse number="16" style="v"/>Quella sera, i discepoli scesero sulla spiaggia ad aspettarlo. <verse number="17" style="v"/>Ma, poiché la notte era già calata e Gesù non si vedeva ancora, salirono sulla barca e si diressero, attraverso il lago, in direzione di Cafarnao. <verse number="18-19" style="v"/>Ben presto si levò un gran vento e il lago era molto agitato. Avevano già remato per quattro o cinque chilometri quando, improvvisamente, videro Gesù che camminava sullʼacqua e si dirigeva verso la barca. I discepoli rimasero agghiacciati dal terrore, <verse number="20" style="v"/>ma Gesù li rassicurò: «Sono io, non abbiate paura!» <verse number="21" style="v"/>Allora lo fecero salire, e subito la barca si trovò a destinazione.</para>
  <para style="p">
    <verse number="22-23" style="v"/>Il mattino seguente, la gente rimasta sullʼaltra riva del lago, cominciò a riunirsi sulla spiaggia (in attesa di vedere Gesù). Sapevano infatti che Gesù era giunto là insieme con i discepoli, ma poi i discepoli se nʼerano andati via da soli, lasciandolo a terra. Giunsero anche diversi battelli da Tiberiade, vicino al posto dove Gesù aveva moltiplicato il pane con un miracolo. <verse number="24" style="v"/>Così, quando tutte quelle persone videro che Gesù non cʼera, e neppure i suoi discepoli, salirono sulle barche e si diressero verso Cafarnao alla sua ricerca. <verse number="25" style="v"/>Giunti sullʼaltra sponda, lo trovarono e gli dissero: «Signore, quandʼè che sei venuto qui?» <verse number="26" style="v"/>Gesù rispose: «La verità è che voi mi cercate, perché vi ho sfamato, non perché credete in me. <verse number="27" style="v"/>Ma non dovete darvi tanto da fare per le cose che si guastano, come il cibo. Datevi da fare invece per cercare la vita eterna, che vi darò io, il Messia. Perché Dio Padre mi ha mandato proprio per questo scopo».</para>
  <para style="p">
    <verse number="28" style="v"/>Allora gli chiesero: «Che cosa dobbiamo fare per piacere a Dio?»</para>
  <para style="p">
    <verse number="29" style="v"/>Gesù disse loro: «Una sola cosa vuole Dio da voi: che crediate in colui che ha mandato».</para>
  <para style="p">
    <verse number="30-31" style="v"/>Dissero ancora: «Se vuoi che crediamo che tu sei il Messia, devi mostrarci altri miracoli. Che cosa puoi fare tu? I nostri antenati, per esempio, hanno mangiato la manna, mentre erano nel deserto! Quello sì che fu un grande miracolo! Infatti le Scritture dicono: <char style="qt">“Mosè diede loro il pane mandato dal cielo”</char>».</para>
  <para style="p">
    <verse number="32" style="v"/>Gesù precisò: «Non fu Mosè a dare il pane venuto dal cielo, ma mio Padre, lo stesso che ora vi offre il vero pane del cielo. <verse number="33" style="v"/>Il vero pane è una persona, colui che Dio ha mandato dal cielo per dare la vita al mondo».</para>
  <para style="p">
    <verse number="34" style="v"/>«Signore», gli dissero allora, «dacci di questo pane!»</para>
  <para style="p">
    <verse number="35" style="v"/>Gesù replicò: «Io sono il pane della vita. Chi viene a me, non avrà più fame. Chi crede in me, non avrà più sete. <verse number="36" style="v"/>Ma, come vi ho detto prima, il guaio vostro è che, pur avendomi conosciuto, non avete creduto! <verse number="37" style="v"/>Ma alcuni verranno da me, quelli che il Padre mi ha dato, ed io non li respingerò mai. <verse number="38" style="v"/>Infatti, sono venuto qui dal cielo per fare la volontà di Dio che mi ha mandato, non per seguire la mia strada. <verse number="39" style="v"/>E questa è la volontà di Dio Padre: che di tutti quelli che egli mi ha dato non ne perda neppure uno, ma che li risusciti nellʼultimo giorno. <verse number="40" style="v"/>Questa è la volontà di mio Padre: che chi conosce il Figlio e crede in lui abbia vita eterna. Ed io lo risusciterò nellʼultimo giorno».</para>
  <para style="p">
    <verse number="41" style="v"/>Allora i Giudei cominciarono a borbottare: ce lʼavevano con Gesù, perché diceva di essere il pane mandato dal cielo. <verse number="42" style="v"/>E osservavano: «Ma costui non è quel Gesù, figlio di Giuseppe? Conosciamo bene suo padre e sua madre…»</para>
  <para style="p">
    <verse number="43" style="v"/>Ma Gesù replicò: «Non brontolate fra voi per ciò che ho detto. <verse number="44" style="v"/>Nessuno può venire da me, se non lo attira il Padre che mi ha mandato. Ed io lo risusciterò nellʼultimo giorno. <verse number="45" style="v"/>Proprio come si legge nelle Scritture: <char style="qt">“Saranno tutti istruiti da Dio”</char>. Perciò, chi ascolta il Padre e da lui ha imparato la verità, viene a me con fede. <verse number="46" style="v"/>Questo però non significa che qualcuno abbia visto il Padre, perché soltanto io, il Figlio che viene da Dio, lʼho visto!</para>
  <para style="p">
    <verse number="47" style="v"/>Questo vi assicuro: chi crede in me ha già vita eterna! <verse number="48-51" style="v"/>Proprio così, io sono il pane della vita. Quando i vostri antenati mangiarono la manna del deserto, morirono lo stesso tutti. Invece questo pane, mandato dal cielo, dà la vita eterna a chi lo mangia. Io sono questo pane vivo, venuto dal cielo. Chi mangia questo pane vivrà per sempre. Questo pane è il mio corpo, dato perché il mondo abbia la vita».</para>
  <para style="p">
    <verse number="52" style="v"/>Allora i Giudei cominciarono a discutere tra loro sul significato di quelle parole. «Come può questʼuomo darci da mangiare il suo corpo?» si chiedevano.</para>
  <para style="p">
    <verse number="53" style="v"/>Allora Gesù ripeté: «In tutta sincerità vi dico questo: se non mangerete il corpo del Cristo e non berrete il suo sangue, non avrete la vita eterna. <verse number="54" style="v"/>Chi invece mangia la mia carne e beve il mio sangue, ha vita eterna; ed io lo risusciterò nellʼultimo giorno. <verse number="55" style="v"/>Perché la mia carne è il vero cibo e il mio sangue la vera bevanda. <verse number="56" style="v"/>Chi mangia la mia carne e beve il mio sangue resta unito a me, ed io a lui. <verse number="57" style="v"/>Io vivo per la potenza del Padre vivente, che mi ha mandato; allo stesso modo chi mangia me, vivrà grazie a me. <verse number="58" style="v"/>Io sono il vero pane venuto dal cielo, chi mangia questo pane, vivrà per sempre, non come i vostri antenati che mangiarono la manna, il pane del cielo, e poi morirono». <verse number="59" style="v"/>Gesù disse queste cose nella sinagoga di Cafarnao.</para>
  <para style="p">
    <verse number="60" style="v"/>Perfino i discepoli commentarono: «Come parla difficile questa volta! Chi può mai capire il significato di queste cose?»</para>
  <para style="p">
    <verse number="61" style="v"/>Gesù, naturalmente, sapeva che i discepoli si lamentavano, perciò disse loro: «Che cʼè di strano in quello che dico? <verse number="62" style="v"/>Che direte, allora, quando vedrete me, il Messia, ritornare in cielo? <verse number="63" style="v"/>Soltanto lo Spirito Santo dà la vita. Lʼuomo da solo non può far niente. Fate invece attenzione alle mie parole, perché vengono dallo Spirito di Dio e danno la vita. <verse number="64" style="v"/>Ma alcuni di voi non mi credono». (Infatti Gesù sapeva fin da principio chi erano quelli che non credevano e chi lʼavrebbe tradito).</para>
  <para style="p">
    <verse number="65" style="v"/>Poi aggiunse: «Questo intendevo, quando dissi che nessuno può venire da me, se il Padre non glielo permette».</para>
  <para style="p">
    <verse number="66" style="v"/>A questo punto molti dei discepoli non ne vollero più sapere di lui.</para>
  <para style="p">
    <verse number="67" style="v"/>Gesù si rivolse ai dodici e chiese: «Ve ne andate anche voi?»</para>
  <para style="p">
    <verse number="68" style="v"/>Allora Simon Pietro rispose: «Maestro, da chi ce ne andremo? Solo tu cʼinsegni come avere la vita eterna. <verse number="69" style="v"/>Noi ti abbiamo creduto e sappiamo che tu sei il Santo Figlio di Dio».</para>
  <para style="p">
    <verse number="70" style="v"/>Gesù rispose: «Non sono, forse, stato io ad eleggere voi dodici? Eppure uno di voi è un diavolo!» <verse number="71" style="v"/>Parlava di Giuda, figlio di Simone Iscariota, uno dei dodici, quello che poi lo avrebbe tradito.</para>
  <chapter number="7" style="c"/>
  <para style="s1">Chi è Gesù</para>
  <para style="p">
    <verse number="1" style="v"/>Dopo queste cose, Gesù andò in Galilea. Voleva tenersi lontano dalla Giudea, dove i capi giudei stavano complottando per ucciderlo. <verse number="2" style="v"/>Era vicina la festa ebraica dei tabernacoli. <verse number="3" style="v"/>I fratelli di Gesù insistevano che andasse in Giudea in occasione della festa.</para>
  <para style="p">«Così i tuoi discepoli vedranno i tuoi miracoli!» gli dicevano, scherzando. <verse number="4" style="v"/>«Non puoi diventare famoso, se continui a nasconderti così! Se sei davvero tanto grande, dimostralo al mondo!» <verse number="5" style="v"/>Evidentemente nemmeno i suoi fratelli credevano in lui.</para>
  <para style="p">
    <verse number="6" style="v"/>Gesù allora rispose: «Per me non è ancora il momento giusto. Ma voi potete andare quando volete. <verse number="7" style="v"/>Infatti il mondo non può odiarvi; odia me, invece, perché lo accuso di peccato e di malvagità. <verse number="8" style="v"/>Andate pure alla festa, io verrò più tardi, quando sarà il momento». <verse number="9" style="v"/>Così Gesù rimase in Galilea.</para>
  <para style="p">
    <verse number="10" style="v"/>Ma, partiti i fratelli, anche Gesù si recò alla festa, discretamente però, quasi di nascosto. <verse number="11" style="v"/>Intanto, i capi giudei lo cercavano e chiedevano in giro se qualcuno lo avesse visto. <verse number="12" style="v"/>Fra la folla, poi, era nata unʼaccesa discussione sul conto di Gesù. Alcuni dicevano: «È un uomo sincero». Altri invece: «Macché sincero! Non vedete che prende in giro la gente?» <verse number="13" style="v"/>Nessuno però aveva il coraggio di parlar bene di lui apertamente, per paura di rappresaglia da parte dei capi giudei.</para>
  <para style="p">
    <verse number="14" style="v"/>A metà festa, Gesù salì al tempio e cominciò ad insegnare. <verse number="15" style="v"/>Nel sentirlo, i capi giudei restarono sorpresi. «Come fa a conoscere così bene le Scritture, senza avere mai frequentato le nostre scuole?» si chiedevano.</para>
  <para style="p">
    <verse number="16" style="v"/>Allora Gesù disse loro: «Io non insegno basandomi sui miei pensieri, ma la mia sapienza viene da Dio, che mi ha mandato. <verse number="17" style="v"/>Se qualcuno di voi è pronto a fare la volontà di Dio, sʼaccorgerà senza dubbio se ciò che vʼinsegno viene da Dio o semplicemente da un mio punto di vista. <verse number="18" style="v"/>Chi espone le proprie idee, cerca la stima degli altri, ma chi cerca di onorare colui che lo ha mandato dice la verità. <verse number="19" style="v"/>Non è stato forse Mosè a darvi le leggi? Eppure nessuno di voi le mette in pratica! Perché cercate di uccidermi?»</para>
  <para style="p">
    <verse number="20" style="v"/>La folla replicò: «Sei fuori di te! Chi è che cerca di ucciderti?»</para>
  <para style="p">
    <verse number="21-23" style="v"/>Gesù rispose: «Ho fatto un solo miracolo, ho guarito un uomo di sabato, e per questo avete gridato allo scandalo! Anche voi, però, violate il riposo del sabato, quando rispettate la legge di Mosè sulla circoncisione. (Per la verità, questa tradizione della circoncisione è più antica della stessa legge di Mosè). Se il momento giusto per circoncidere i vostri bambini cade di sabato, voi non esitate a farlo; allora perché ce lʼavete con me per aver guarito completamente un uomo di sabato? <verse number="24" style="v"/>Non giudicate secondo le apparenze, ma giudicate con giusto giudizio!»</para>
  <para style="p">
    <verse number="25" style="v"/>Alcuni abitanti di Gerusalemme osservarono: «Non è questo lʼuomo che cercano di uccidere? <verse number="26" style="v"/>Eppure qui predica in pubblico e nessuno gli dice niente! Che i nostri capi abbiano capito, dopo tutto, che è davvero lui il Cristo? <verse number="27" style="v"/>Ma come può essere? Sappiamo da dove viene questʼuomo. Invece, quando il Cristo verrà, nessuno saprà da dove».</para>
  <para style="p">
    <verse number="28" style="v"/>Allora Gesù, mentre insegnava nel tempio, disse ad alta voce: «Dunque voi mi conoscete e sapete bene dove sono nato e cresciuto. In realtà non sono stato io a decidere di venire, ma sono stato mandato da Dio, che è pura verità, ma voi non lo conoscete. <verse number="29" style="v"/>Io, invece lo conosco, perché ero con lui, ed è stato lui a mandarmi da voi».</para>
  <para style="p">
    <verse number="30" style="v"/>A queste parole i capi giudei cercarono di arrestarlo, ma nessuno gli mise le mani addosso, perché non era ancora venuto il suo momento. <verse number="31" style="v"/>Nel tempio, però, molte persone credettero in lui. «Dopo tutto», dicevano, «pensate, forse, che il Messia possa fare più miracoli di quanti ne abbia fatti lui?»</para>
  <para style="p">
    <verse number="32" style="v"/>Quando i Farisei seppero quello che la gente diceva di Gesù, dʼaccordo con i capi sacerdoti, mandarono delle guardie ad arrestarlo. <verse number="33" style="v"/>Ma Gesù disse loro: «Devo restare qui ancora un poʼ. Poi tornerò da Dio che mi ha mandato. <verse number="34" style="v"/>Mi cercherete, ma non mi troverete, né potrete venire dove io sarò!»</para>
  <para style="p">
    <verse number="35" style="v"/>I capi giudei rimasero sconcertati. «Dove vorrà mai andare?» si chiedevano. «Forse pensa di lasciare Israele e di andare a predicare ai Giudei dispersi in altri paesi, oppure agli stranieri? <verse number="36" style="v"/>Che cosa mai avrà voluto intendere, dicendo: “Mi cercherete e non mi troverete e non potrete venire dove sono io?”»</para>
  <para style="p">
    <verse number="37" style="v"/>Lʼultimo giorno, al culmine della festa, Gesù gridò alle folle: «Chi ha sete, venga da me e beva. <verse number="38" style="v"/>Da chi crede in me, come dice la Scrittura, <char style="qt">sgorgheranno fiumi dʼacqua viva»</char>. <verse number="39" style="v"/>Gesù si riferiva allo Spirito Santo, tutti quelli che avrebbero creduto in lui lo avrebbero ricevuto. Ma a quel tempo lo Spirito non era stato ancora dato, perché Gesù non era ancora ritornato nella sua gloria in cielo.</para>
  <para style="p">
    <verse number="40" style="v"/>A queste parole alcune persone fra la folla dissero: «Questʼuomo è sicuramente il Profeta!» <verse number="41-42" style="v"/>Altri dicevano: «È lui il Messia!» Altri ancora: «Ma non può essere! Il Messia non può venire dalla Galilea, perché le Scritture dicono chiaramente che nascerà dalla stirpe reale di Davide, a Betlemme, il villaggio dove Davide stesso nacque». <verse number="43" style="v"/>Le opinioni della folla erano dunque contrastanti. <verse number="44" style="v"/>Anzi, alcuni volevano addirittura arrestarlo, ma nessuno lo toccò.</para>
  <para style="p">
    <verse number="45" style="v"/>Le guardie del tempio, che erano state mandate per arrestarlo, ritornarono dai capi sacerdoti e dai Farisei. «Perché non lo avete portato qui?» chiesero quelli.</para>
  <para style="p">
    <verse number="46" style="v"/>Le guardie si strinsero nelle spalle: «Dice cose talmente straordinarie! Non avevamo mai sentito nessuno parlare come lui…»</para>
  <para style="p">
    <verse number="47" style="v"/>«Così, anche voi vi siete lasciati abbindolare eh?!» commentarono i Farisei con ironia. <verse number="48" style="v"/>«Ce nʼè, forse, soltanto uno, fra noi Giudei o Farisei, che abbia creduto che quello sia il Messia? <verse number="49" style="v"/>Lo crede questa stupida gente, che non conosce le Scritture. Sia maledetta!»</para>
  <para style="p">
    <verse number="50" style="v"/>Allora Nicodemo si fece avanti. Ve lo ricordate? Era uno dei capi giudei, quello che si era recato segretamente di notte a parlare con Gesù. <verse number="51" style="v"/>«Ma… è legale condannare un uomo, prima ancora che sia stato processato?» chiese.</para>
  <para style="p">
    <verse number="52" style="v"/>Gli altri risposero: «Sei forse anche tu un miserabile Galileo? Controlla nelle Scritture e vedrai per conto tuo: non può venire nessun profeta dalla Galilea!» <verse number="53" style="v"/>Poi ciascuno se ne tornò a casa propria.</para>
  <chapter number="8" style="c"/>
  <para style="s1">Chi non ha peccato…</para>
  <para style="p">
    <verse number="1" style="v"/>Gesù andò sul Monte degli Ulivi. <verse number="2" style="v"/>Il giorno dopo, di buonʼora, tornò di nuovo nel tempio. Tutto il popolo si stringeva intorno a lui, che, dopo essersi seduto, cominciò ad insegnare. <verse number="3" style="v"/>Mentre stava parlando, i capi giudei e i Farisei portarono una donna, sorpresa in flagrante adulterio, e la misero bene in vista davanti alla folla.</para>
  <para style="p">
    <verse number="4" style="v"/>«Maestro», dissero a Gesù, «questa donna è stata sorpresa mentre tradiva suo marito. <verse number="5" style="v"/>Secondo la legge di Mosè, dovremmo ucciderla a sassate. Tu che ne pensi?»</para>
  <para style="p">
    <verse number="6" style="v"/>Così dicendo, cercavano di tendergli una trappola per fargli dire qualcosa di compromettente. Ma Gesù si chinò e cominciò a scrivere col dito per terra.</para>
  <para style="p">
    <verse number="7" style="v"/>Finalmente, poiché quelli insistevano per avere una risposta, si alzò e disse: «Va bene, uccidetela. Ma solo chi di voi è senza peccato, scagli per primo la pietra!»</para>
  <para style="p">
    <verse number="8" style="v"/>Poi si chinò di nuovo e continuò a scrivere in terra. <verse number="9" style="v"/>Ad uno ad uno, cominciando dai più anziani, i capi giudei se ne andarono tutti via in silenzio, finché là in mezzo non rimase che Gesù con la donna.</para>
  <para style="p">
    <verse number="10" style="v"/>Allora Gesù si rialzò e le chiese: «Dove sono tutti quelli che ti accusavano? Neppure uno di loro ti ha condannato?»</para>
  <para style="p">
    <verse number="11" style="v"/>«No, Signore», mormorò la donna. E Gesù disse: «Neppure io ti condanno. Vaʼ e non peccare più».</para>
  <para style="p">
    <verse number="12" style="v"/>Più tardi, parlando alla gente, Gesù disse: «Io sono la luce del mondo. Chi mi segue, non camminerà nelle tenebre, ma avrà la luce della vita».</para>
  <para style="p">
    <verse number="13" style="v"/>I Farisei intervennero: «Tu parli per darti importanza e dici un sacco di bugie!»</para>
  <para style="p">
    <verse number="14" style="v"/>Gesù replicò: «Ciò che dico è vero, anche se parlo di me stesso, perché so bene da dove vengo e dove vado, mentre voi non lo sapete. <verse number="15" style="v"/>Voi giudicate con i vostri limiti umani; io non giudico nessuno, <verse number="16" style="v"/>ma anche se giudico, il mio è un giudizio valido sotto tutti gli aspetti, perché non giudico da solo, ma insieme col Padre, che mi ha mandato. <verse number="17" style="v"/>Proprio la vostra legge dice che se la testimonianza di due persone concorda, la loro parola è ritenuta valida. <verse number="18" style="v"/>Ebbene, io sono uno dei due testimoni e mio Padre, che mi ha mandato, è il secondo». <verse number="19" style="v"/>Allora gli chiesero: «Dovʼè tuo Padre?» Gesù rispose: «Voi non sapete chi sono io, perciò non sapete neppure chi è mio Padre. Se mi conosceste, conoscereste anche lui».</para>
  <para style="s1">Molti credono a Gesù</para>
  <para style="p">
    <verse number="20" style="v"/>Gesù diceva queste cose, mentre si trovava nel tempio, nella sala del tesoro, ma non fu arrestato, perché non era ancora giunto il suo momento.</para>
  <para style="p">
    <verse number="21" style="v"/>Più tardi disse ancora: «Sto per andarmene, voi mi cercherete, ma morrete nei vostri peccati. Non potete venire dove vado io». <verse number="22" style="v"/>I Giudei commentarono perplessi: «Starà forse pensando di suicidarsi! Ecco perché dice: “Non potete venire dove vado io”».</para>
  <para style="p">
    <verse number="23" style="v"/>Allora Gesù disse loro: «Voi siete di questa terra, io, invece, vengo dal cielo. Voi siete del mondo, io no. Ecco perché ho detto che morrete nei vostri peccati. <verse number="24" style="v"/>Se non credete che Io Sono (colui che dico di essere) certamente voi morrete nei vostri peccati!» <verse number="25" style="v"/>Allora gli chiesero: «Insomma, chi sei tu?»</para>
  <para style="p">Gesù rispose: «Che cosa vi ho detto fin da principio? <verse number="26" style="v"/>Ho molto da dire e da giudicare sul vostro conto, perché chi mi ha mandato è pura verità e io annuncio al mondo ciò che ho udito da lui». <verse number="27" style="v"/>Gli altri, però, non capivano che Gesù stava parlando di suo Padre.</para>
  <para style="p">
    <verse number="28" style="v"/>Allora egli aggiunse: «Quando avrete innalzato il Figlio dellʼuomo, allora saprete che Io Sono e che non vi ho parlato secondo le mie idee, ma dico ciò che il Padre mi ha insegnato. <verse number="29" style="v"/>E chi mi ha mandato è con me, non mi ha lasciato solo, perché faccio sempre le cose che piacciono a lui».</para>
  <para style="p">
    <verse number="30-31" style="v"/>Mentre Gesù parlava così, molti Giudei credettero che fosse davvero lui il Messia. Gesù disse a quelli che avevano creduto in lui: «Siete davvero miei discepoli, se vivete secondo i miei insegnamenti. <verse number="32" style="v"/>Così conoscerete la verità e la verità vi libererà».</para>
  <para style="p">
    <verse number="33" style="v"/>«Ma noi discendiamo da Abramo», ribatterono quelli, «e non siamo mai stati schiavi di nessuno. Perché dici: “La verità vi libererà”?»</para>
  <para style="p">
    <verse number="34" style="v"/>«Voi siete schiavi del peccato», rispose Gesù, «perché peccate. <verse number="35" style="v"/>Uno schiavo non resta per sempre nella famiglia, ma un figlio vi appartiene per sempre. <verse number="36" style="v"/>Perciò, se è il Figlio che vi libera, voi sarete veramente uomini liberi. <verse number="37" style="v"/>Lo so che discendete da Abramo, ma intanto cercate di uccidermi, perché il mio messaggio non trova posto nel vostro cuore. <verse number="38" style="v"/>Io vi parlo di ciò che ho visto quando ero con mio Padre, ma voi fate ciò che avete imparato dal vostro!»</para>
  <para style="p">
    <verse number="39" style="v"/>«Nostro padre è Abramo!» ripeterono convinti. «No!» rispose Gesù, «Se foste figli di Abramo, seguireste il suo buon esempio. <verse number="40" style="v"/>Invece cercate di uccidermi, perché vi ho detto la verità, che ho conosciuto Dio. Abramo non avrebbe mai fatto nulla di simile! <verse number="41" style="v"/>No, voi non vi comportate come lui, ma come il vostro vero padre».</para>
  <para style="p">«Non siamo mica figli bastardi!» replicarono, «il nostro unico padre è Dio!» <verse number="42" style="v"/>Ma Gesù osservò: «Se le cose stanno così, allora, perché non mi amate, visto che sono venuto da voi mandato da Dio? Infatti, non sono qui di mia volontà, ma perché Dio mi ha mandato.</para>
  <para style="p">
    <verse number="43" style="v"/>Perché non riuscite a capire ciò che vi dico? Non potete, ecco la ragione! <verse number="44" style="v"/>Siete degni figli di vostro padre, il diavolo, e vi piace comportarvi come lui! Fin da principio egli fu assassino e odiò la verità, perché in lui non cʼè un briciolo di verità! Quando mente, si trova perfettamente a suo agio, perché è proprio lui il padre delle menzogne! <verse number="45" style="v"/>Io invece dico la verità, ecco perché non mi credete!</para>
  <para style="p">
    <verse number="46" style="v"/>Chi di voi, onestamente, può accusarmi di un solo peccato? Allora, dato che dico la verità, perché non mi credete? <verse number="47" style="v"/>Chi ha per padre Dio, ascolta volentieri le sue parole. Voi non lo fate, e ciò prova che non siete suoi figli».</para>
  <para style="p">
    <verse number="48" style="v"/>«Samaritano! Straniero! Demonio!» urlarono i capi giudei. «Non lʼabbiamo sempre detto tutti che sei indemoniato?!»</para>
  <para style="p">
    <verse number="49" style="v"/>«No», disse Gesù, «in me non cʼè nessun demonio.</para>
  <para style="p">Onoro il Padre e voi mi disprezzate. <verse number="50" style="v"/>Non sono io che cerco la mia gloria, ma è Dio che la vuole e giudica (quelli che mi respingono). <verse number="51" style="v"/>In tutta onestà vi dico questo: chi mi ubbidisce non morirà mai!»</para>
  <para style="p">
    <verse number="52" style="v"/>Allora i Giudei dissero: «Ora non abbiamo più dubbi che tu sei posseduto da un demonio! Perfino Abramo e i più potenti profeti morirono, tu, invece, dici che chi ti ubbidisce non morirà. <verse number="53" style="v"/>Saresti, forse, più importante di nostro padre Abramo, che morì? O dei profeti, che morirono? Ma chi ti credi di essere?» <verse number="54" style="v"/>Allora Gesù rispose: «Se cercassi semplicemente il mio successo personale, a che servirebbe? Ma è mio Padre, lo stesso che voi chiamate vostro Dio, che mi glorifica. <verse number="55" style="v"/>Voi, però, non lo conoscete nemmeno! Io invece sì, e se dicessi il contrario, sarei un bugiardo come voi! Ma è vero, io lo conosco e gli ubbidisco in tutto e per tutto. <verse number="56" style="v"/>Vostro padre Abramo esultò di gioia al pensiero di vedere il giorno del mio trionfo. Lo vide e la sua gioia non conobbe limiti!»</para>
  <para style="p">
    <verse number="57" style="v"/>E i capi giudei di rimando: «Non hai ancora cinquantʼanni e hai visto Abramo?! A chi vuoi darla a bere?» Allora Gesù disse: <verse number="58" style="v"/>«Per la verità prima che Abramo nascesse, IO SONO».<note caller="+" style="f"><char style="fr" closed="false">8,58 </char><char style="ft" closed="false">cfr. Esodo 3,14</char></note></para>
  <para style="p">
    <verse number="59" style="v"/>A questo punto i capi giudei raccolsero delle pietre per ucciderlo. Ma Gesù si nascose e uscì dal tempio.</para>
  <chapter number="9" style="c"/>
  <para style="s1">Gesù guarisce un cieco</para>
  <para style="p">
    <verse number="1" style="v"/>Passando, Gesù vide un uomo che era cieco fin dalla nascita.</para>
  <para style="p">
    <verse number="2" style="v"/>«Maestro», gli chiesero i discepoli, «perché questʼuomo è nato cieco? È stato per colpa dei suoi peccati o per quelli dei suoi genitori?» <verse number="3" style="v"/>Gesù rispose: «Né per un motivo, né per lʼaltro, ma è così perché in lui si possa dimostrare la potenza di Dio. <verse number="4" style="v"/>Finché è giorno, devo portare a termine il compito assegnatomi da Dio, che mi ha mandato. Poi viene la notte, e allora nessuno può più lavorare. <verse number="5" style="v"/>Ma finché sono ancora qui sulla terra, sono io la luce del mondo».</para>
  <para style="p">
    <verse number="6" style="v"/>Poi sputò per terra, fece del fango con la saliva, lo spalmò sugli occhi del cieco, <verse number="7" style="v"/>e gli disse: «Vaʼ a lavarti nella vasca di Siloe». (Siloe significa «mandato»). Lʼuomo andò, si lavò e tornò che ci vedeva perfettamente.</para>
  <para style="p">
    <verse number="8" style="v"/>I vicini e gli altri che prima lo vedevano chiedere lʼelemosina, meravigliati, domandavano: «Ma è proprio lui, quello che chiedeva la carità?»</para>
  <para style="p">
    <verse number="9" style="v"/>Alcuni rispondevano di sì, altri dicevano: «Non può essere lo stesso, ma certo gli assomiglia come una goccia dʼacqua!»</para>
  <para style="p">E il mendicante diceva: «Sono proprio io!»</para>
  <para style="p">
    <verse number="10" style="v"/>Allora gli chiesero come avesse recuperato la vista. Che cosa era accaduto?</para>
  <para style="p">
    <verse number="11" style="v"/>Lʼuomo spiegò: «Un tale, che chiamano Gesù, ha fatto del fango e me lo ha spalmato sugli occhi; poi mi ha detto di andare alla vasca di Siloe a lavarmeli per bene. Lʼho fatto ed ora ci vedo!»</para>
  <para style="p">
    <verse number="12" style="v"/>«Adesso lui dovʼè?» gli chiesero. «Non lo so» rispose lʼuomo.</para>
  <para style="p">
    <verse number="13" style="v"/>Lo portarono quindi dai Farisei. <verse number="14" style="v"/>Il fatto era avvenuto di sabato. <verse number="15" style="v"/>Allora i Farisei gli fecero un sacco di domande sullʼargomento. Lʼuomo raccontò: «Mi ha spalmato del fango sugli occhi, mi sono risciacquato e adesso ci vedo!»</para>
  <para style="p">
    <verse number="16" style="v"/>Alcuni dei Farisei dissero: «Dunque, se questo Gesù lavora di sabato, significa che non è mandato da Dio!»</para>
  <para style="p">Altri obiettarono: «Ma come potrebbe un peccatore qualsiasi fare dei miracoli di questo genere?» Cʼera così fra di loro un forte contrasto di opinioni.</para>
  <para style="p">
    <verse number="17" style="v"/>Allora i Farisei si rivolsero al cieco guarito e gli chiesero: «E tu, chi dici che sia quel tale che ti ha guarito?»</para>
  <para style="p">«Penso che sia un profeta mandato da Dio», rispose lʼuomo.</para>
  <para style="p">
    <verse number="18" style="v"/>I capi giudei, però, non volevano credere che prima fosse stato cieco, finché non chiamarono i suoi genitori <verse number="19" style="v"/>e li interrogarono: «È vostro figlio questo? È nato proprio cieco? Se è così, come mai ora ci vede?»</para>
  <para style="p">
    <verse number="20" style="v"/>I genitori risposero: «Questo è senzʼaltro nostro figlio nato cieco, <verse number="21" style="v"/>ma non chiedeteci come abbia fatto a riacquistare la vista, o chi lʼabbia guarito. È grande abbastanza per spiegarsi da solo. Chiedetelo a lui!»</para>
  <para style="p">
    <verse number="22-23" style="v"/>Parlavano così, perché avevano paura dei capi giudei. Costoro, infatti, avevano proibito alla gente di dire che Gesù era il Messia, pena la scomunica.</para>
  <para style="p">
    <verse number="24" style="v"/>Così, per la seconda volta, i capi giudei mandarono a chiamare lʼex cieco e gli dissero: «Sii riconoscente a Dio, non a Gesù, perché sappiamo che Gesù è una persona poco raccomandabile!»</para>
  <para style="p">
    <verse number="25" style="v"/>«Io non so se sia buono o cattivo», rispose lʼuomo, «ma di una cosa sono sicuro: prima ero cieco, e ora ci vedo!»</para>
  <para style="p">
    <verse number="26" style="v"/>«Ma che cosa ti ha fatto?» insistettero gli altri. «Comʼè che ti ha guarito?»</para>
  <para style="p">
    <verse number="27" style="v"/>«Insomma!» si spazientì lʼuomo. «Ve lʼho già detto una volta e non mi avete ascoltato. Perché volete che ve lo ripeta? Per caso volete diventare anche voi suoi discepoli?!»</para>
  <para style="p">
    <verse number="28" style="v"/>Allora lo insultarono e gli gridarono: «Sarai tu un discepolo di quello là, noi siamo discepoli di Mosè! <verse number="29" style="v"/>Sappiamo che Dio ha parlato a Mosè, invece di quel tale non sappiamo un bel niente!»</para>
  <para style="p">
    <verse number="30" style="v"/>«Strano!» osservò lʼaltro. «Molto strano! Quellʼuomo riesce a guarire i ciechi e ancora non sapete nulla di lui! <verse number="31" style="v"/>Ma noi sappiamo che Dio non ascolta i malvagi; esaudisce invece, quelli che lʼadorano e fanno la sua volontà. <verse number="32" style="v"/>Da che mondo è mondo nessuno ha mai ridato la vista ad un uomo cieco fin dalla nascita! <verse number="33" style="v"/>Se quel tale non venisse da Dio, non potrebbe farlo!»</para>
  <para style="p">
    <verse number="34" style="v"/>«Sporco bastardo!», gridarono quelli. «Vuoi farci da maestro?» E lo cacciarono fuori.</para>
  <para style="p">
    <verse number="35" style="v"/>Quando Gesù seppe ciò che era accaduto, trovò lʼuomo e gli disse: «Credi tu nel Messia?»</para>
  <para style="p">
    <verse number="36" style="v"/>Lʼuomo rispose: «Dimmi chi è, Signore, perché voglio credere in lui!»</para>
  <para style="p">
    <verse number="37" style="v"/>«Tu lʼhai visto», disse Gesù. «È proprio quello che ti sta parlando adesso!»</para>
  <para style="p">
    <verse number="38" style="v"/>«Signore», esclamò lʼuomo, «io credo!» E adorò Gesù.</para>
  <para style="p">
    <verse number="39" style="v"/>Allora Gesù gli disse: «Sono venuto in questo mondo, perché le persone siano giudicate in due gruppi. Sono venuto per dare la vista ai ciechi, e per toglierla completamente a quelli che credono di vedere!»</para>
  <para style="p">
    <verse number="40" style="v"/>I Farisei lì presenti, chiesero: «Stai forse dicendo che anche noi siamo ciechi?»</para>
  <para style="p">
    <verse number="41" style="v"/>«Se voi foste ciechi, non avreste colpa», rispose Gesù. «Ma la vostra colpa resta, perché dite di vedere e siete responsabili di ciò che state facendo».</para>
  <chapter number="10" style="c"/>
  <para style="s1">«Io sono il buon pastore»</para>
  <para style="p">
    <verse number="1" style="v"/>«Chi non entra attraverso la porta dellʼovile, ma cerca dʼintrufolarsi ad ogni costo, scavalcando il recinto, è un ladro. <verse number="2" style="v"/>Il pastore, invece, entra per la porta. <verse number="3" style="v"/>Il custode gli apre, le pecore sentono la sua voce e gli si avvicinano; egli le chiama per nome e le porta fuori. <verse number="4" style="v"/>Le fa uscire tutte dallʼovile e cammina davanti a loro. Le pecore lo seguono, perché riconoscono la sua voce. <verse number="5" style="v"/>Certamente non seguiranno un estraneo, anzi scapperanno, perché non ne riconoscono la voce».</para>
  <para style="p">
    <verse number="6" style="v"/>Quelli che ascoltavano questa parabola di Gesù, non riuscivano a capirne il significato. <verse number="7" style="v"/>Gesù, allora, spiegò: «Per la verità, io sono la porta per le pecore. <verse number="8-9" style="v"/>Tutti quelli che sono venuti prima di me, sono ladri e assassini, ma le pecore non li hanno ascoltati. Proprio così, io sono la porta. Chi passerà da questa porta, sarà salvato. Potrà entrare e uscire e trovare verdi pascoli. <verse number="10" style="v"/>Il ladro viene per rubare, ammazzare, distruggere. Io, invece, sono venuto per dar loro la vita in grande abbondanza.</para>
  <para style="p">
    <verse number="11" style="v"/>Io sono il buon pastore. Il buon pastore dà la vita per le sue pecore. <verse number="12" style="v"/>Un dipendente, quando vede avvicinarsi un lupo, scappa a gambe levate e lascia le pecore indifese. Che gliene importa di loro? Non sono mica sue! Così il lupo assale il gregge, prende alcune pecore, mentre altre scappano. <verse number="13" style="v"/>È naturale che il dipendente se la dia a gambe, perché lavora per soldi e quindi le pecore non gli stanno a cuore.</para>
  <para style="p">
    <verse number="14" style="v"/>Io, invece, sono il buon pastore, conosco le mie pecore e loro mi conoscono, <verse number="15" style="v"/>proprio come mio Padre conosce me ed io conosco lui; e per le pecore do la vita. <verse number="16" style="v"/>In un altro ovile ho altre pecore da guidare. Anchʼesse daranno ascolto alla mia voce, e allora ci sarà un solo gregge con un solo pastore.</para>
  <para style="p">
    <verse number="17" style="v"/>Il Padre mi ama, perché sacrifico la mia vita, per riprenderla poi di nuovo. <verse number="18" style="v"/>Nessuno può togliermela; sono io che la offro di mia iniziativa, perché ho il diritto e il potere di offrirla e riprenderla, quando mi pare. Il Padre stesso mi ha dato questo ordine».</para>
  <para style="p">
    <verse number="19" style="v"/>A queste parole, le opinioni dei Giudei sul conto di Gesù furono di nuovo contrastanti. <verse number="20" style="v"/>Molti di loro dicevano: «È indemoniato e pazzo, perché lo ascoltate?» <verse number="21" style="v"/>Altri invece dicevano: «Non ci sembra proprio indemoniato! Può, forse un demonio aprire gli occhi ai ciechi?»</para>
  <para style="s1">«Sei davvero tu il Figlio di Dio?»</para>
  <para style="p">
    <verse number="22-23" style="v"/>Era inverno. In quel periodo si celebrava a Gerusalemme la festa della Dedicazione. Gesù si trovava nel tempio e passeggiava sotto il portico di Salomone. <verse number="24" style="v"/>Alcuni capi giudei si strinsero intorno a lui e gli chiesero: «Per quanto ancora vuoi tenerci in sospeso? Se tu sei il Messia, diccelo chiaramente!»</para>
  <para style="p">
    <verse number="25" style="v"/>«Ve lʼho già detto, ma voi non mi credete», rispose Gesù. «La prova lampante sta nei miracoli che faccio nel nome di mio Padre. <verse number="26" style="v"/>Voi, però, non mi credete, perché non fate parte del mio gregge. <verse number="27" style="v"/>Le mie pecore riconoscono la mia voce, io le conosco, ed esse mi seguono. <verse number="28" style="v"/>Anzi, io do loro la vita eterna ed esse non periranno mai. Nessuno le strapperà da me. <verse number="29" style="v"/>Perché mio Padre me le ha date, egli è il più potente di tutti e nessuno può rapirle dalla sua mano. <verse number="30" style="v"/>Io e il Padre siamo Uno Solo».</para>
  <para style="p">
    <verse number="31" style="v"/>Allora di nuovo i capi giudei raccolsero delle pietre per ucciderlo. <verse number="32" style="v"/>Ma Gesù disse: «Per conto di mio Padre, vi ho mostrato molti miracoli. Per quale di questi mi volete lapidare ora?»</para>
  <para style="p">
    <verse number="33" style="v"/>Risposero gli altri risentiti: «Non vogliamo ucciderti per ciò che hai fatto di buono, ma per bestemmia! Infatti tu, un semplice uomo, hai detto di essere Dio».</para>
  <para style="p">
    <verse number="34-36" style="v"/>«La vostra legge stessa dice che gli uomini sono dèi!» rispose Gesù. «Perciò, se la Scrittura, che non può essere falsa, chiama dèi quelli che ascoltano il messaggio di Dio, come potete considerare bestemmia se colui che è santificato e mandato dal Padre nel mondo dice: “Sono il Figlio di Dio?” <verse number="37" style="v"/>Se non faccio miracoli di Dio, non credetemi! <verse number="38" style="v"/>Ma se li faccio, e non volete credere in me, credete almeno in quei miracoli! Allora vi convincerete che il Padre è in me ed io sono in lui».</para>
  <para style="p">
    <verse number="39-40" style="v"/>Ancora una volta cercarono di arrestarlo, ma Gesù si allontanò e si diresse oltre il Giordano, vicino al posto dove Giovanni battezzava nei primi tempi. Là si fermò, e <verse number="41" style="v"/>molti andavano da lui.</para>
  <para style="p">«Giovanni non ha mai fatto miracoli», dicevano, «ma tutte le cose che ha detto di Gesù si sono dimostrate vere!» E molti si convinsero che Gesù fosse il Messia.</para>
  <chapter number="11" style="c"/>
  <para style="p">
    <verse number="1" style="v"/>Un uomo di nome Lazzaro era ammalato. Viveva a Betania con le sue sorelle Marta e Maria. <verse number="2" style="v"/>Maria era la donna che poi cosparse di profumo i piedi del Signore e li asciugò con i suoi capelli. <verse number="3" style="v"/>Le due sorelle, mandarono a chiamare Gesù con questo messaggio: «Signore, il tuo caro amico è grave!»</para>
  <para style="p">
    <verse number="4" style="v"/>Quando Gesù seppe della cosa, rispose: «Lazzaro non morirà di questa malattia, che servirà, invece, a dare gloria a Dio, perché sia lodato suo Figlio!»</para>
  <para style="p">
    <verse number="5-6" style="v"/>Nonostante volesse molto bene a Marta, Maria e Lazzaro, Gesù si trattenne dovʼera per altri due giorni, anziché andare subito da loro. <verse number="7" style="v"/>Finalmente disse ai discepoli: «Torniamo in Giudea».</para>
  <para style="p">
    <verse number="8" style="v"/>«Maestro», osservarono i discepoli, «soltanto pochi giorni fa i capi religiosi giudei volevano ucciderti. E tu ci vuoi tornare?»</para>
  <para style="p">
    <verse number="9" style="v"/>Gesù rispose: «Ci sono dodici ore di luce al giorno, durante le quali si può camminare con sicurezza, senza inciampare. <verse number="10" style="v"/>Di notte, invece, cʼè pericolo di fare un passo falso, perché è buio». <verse number="11" style="v"/>Poi aggiunse: «Il nostro amico Lazzaro dorme, ma ora vado a svegliarlo!»</para>
  <para style="p">
    <verse number="12-13" style="v"/>Allora i discepoli, pensando che Gesù dicesse che Lazzaro stava riposando, commentarono: «Meglio così, vuol dire che sta migliorando!» Il Signore, invece, intendeva dire che Lazzaro era morto.</para>
  <para style="p">
    <verse number="14" style="v"/>Allora disse chiaramente: «Lazzaro è morto! <verse number="15" style="v"/>Ma sono contento per voi che non ero là, perché ora avrete unʼaltra occasione per credere in me. Venite, andiamo da lui!»</para>
  <para style="p">
    <verse number="16" style="v"/>Tommaso, detto «il gemello», disse ai compagni: «Andiamo anche noi a morire con lui!»</para>
  <para style="p">
    <verse number="17" style="v"/>Quando arrivarono a Betania, seppero che Lazzaro era già stato sepolto da quattro giorni. <verse number="18" style="v"/>Betania dista circa tre chilometri da Gerusalemme e <verse number="19" style="v"/>molti Giudei erano venuti a fare le condoglianze e a consolare Marta e Maria. <verse number="20" style="v"/>Quando Marta sentì che stava arrivando Gesù, gli corse incontro; Maria, invece, rimase a casa.</para>
  <para style="p">
    <verse number="21-22" style="v"/>Marta disse a Gesù: «Signore, se tu fossi stato qui, mio fratello non sarebbe morto! Ma anche adesso non è troppo tardi, so che basta che tu glielo chieda, e Dio lo resusciterà!»</para>
  <para style="p">
    <verse number="23" style="v"/>Gesù le disse: «Tuo fratello vivrà!»</para>
  <para style="p">
    <verse number="24" style="v"/>«Certo», replicò Marta, «il giorno della resurrezione, come tutti!»</para>
  <para style="p">
    <verse number="25-26" style="v"/>Gesù le disse: «Io sono quello che resuscita i morti e li riporta alla vita. Chi crede in me, anche se muore, come qualsiasi altro, vivrà; avrà vita eterna per aver creduto in me e non perirà mai. Lo credi tu, Marta?»</para>
  <para style="p">
    <verse number="27" style="v"/>«Sì, Maestro», rispose la donna. «Io credo che tu sei il Messia, il Figlio di Dio, quello che abbiamo aspettato per tanto tempo».</para>
  <para style="p">
    <verse number="28" style="v"/>Detto ciò, Marta tornò da Maria e, prendendola in disparte, le disse: «Il Maestro è qui e vuole vederti». <verse number="29" style="v"/>Maria sʼaffrettò a correre da Gesù.</para>
  <para style="p">
    <verse number="30" style="v"/>Gesù non era ancora entrato nel villaggio, ma era rimasto là, dove Marta lo aveva incontrato. <verse number="31" style="v"/>Quando i Giudei, che erano venuti per consolare Maria, la videro allontanarsi di fretta, pensarono che stesse andando a piangere sulla tomba di Lazzaro, così la seguirono.</para>
  <para style="p">
    <verse number="32" style="v"/>Maria raggiunse Gesù, gli si buttò ai piedi e disse: «Signore, se tu fossi stato qui, mio fratello sarebbe ancora vivo!»</para>
  <para style="p">
    <verse number="33" style="v"/>Quando Gesù vide Maria e i Giudei che piangevano, si sentì profondamente turbato: <verse number="34" style="v"/>«Dovʼè sepolto?» domandò.</para>
  <para style="p">«Vieni a vedere», risposero. <verse number="35" style="v"/>Allora Gesù pianse.</para>
  <para style="p">
    <verse number="36" style="v"/>«Erano grandi amici», commentava la gente. «Guardate come gli voleva bene!»</para>
  <para style="p">
    <verse number="37-38" style="v"/>Ma alcuni di loro aggiunsero: «Se ha guarito un cieco, perché non ha fatto in modo che Lazzaro non morisse?!» Gesù si sentì di nuovo turbato. Arrivarono alla tomba, una grotta chiusa da una grossa pietra rotonda.</para>
  <para style="p">
    <verse number="39" style="v"/>«Spostate la pietra!» ordinò Gesù.</para>
  <para style="p">A queste parole Marta, la sorella del morto, obiettò: «Signore, è morto già da quattro giorni, ormai puzza!» <verse number="40" style="v"/>Ma Gesù replicò: «Marta, non ti ho detto che se crederai, vedrai la gloria di Dio?»</para>
  <para style="p">
    <verse number="41" style="v"/>Levarono, quindi, la pietra. Allora Gesù alzò gli occhi al cielo e disse: «Padre, grazie di avermi ascoltato! <verse number="42" style="v"/>Tu mi ascolti sempre, lo so, ma lʼho detto per tutte le persone qui presenti, perché credano che sei stato tu a mandarmi». <verse number="43" style="v"/>Poi gridò: «Lazzaro, vieni fuori!»</para>
  <para style="p">
    <verse number="44" style="v"/>E Lazzaro uscì: tutto fasciato, con la faccia coperta da un sudario. Gesù disse loro: «Toglietegli le bende e lasciatelo andare!»</para>
  <para style="p">
    <verse number="45" style="v"/>A questo miracolo, molti Giudei che avevano seguito Maria, credettero in lui. <verse number="46" style="v"/>Altri, invece, andarono dai Farisei a riferire lʼaccaduto.</para>
  <para style="s1">Condanna a morte</para>
  <para style="p">
    <verse number="47" style="v"/>Allora i capi sacerdoti e i Farisei si riunirono a consiglio per discutere la situazione. «Che facciamo?» si chiedevano. «Questʼuomo fa molti miracoli! <verse number="48" style="v"/>Se lo lasciamo fare, tutta la popolazione lo seguirà, allora lʼesercito romano verrà a sterminarci e a occupare il nostro paese!»</para>
  <para style="p">
    <verse number="49" style="v"/>Uno di loro, Caifa, quellʼanno in carica di sommo sacerdote, disse: «Stupidi idioti! <verse number="50" style="v"/>Che sia lui solo a morire per tutti! Perché mai dovrebbe finire in rovina tutta la nazione?»</para>
  <para style="p">
    <verse number="51" style="v"/>La profezia che Gesù doveva morire per tutti venne pronunciata da Caifa in veste di sommo sacerdote. Ciò che disse fu per ispirazione, non frutto di una sua personale riflessione. <verse number="52" style="v"/>Così fu predetto che la morte di Gesù non sarebbe stata soltanto a favore dʼIsraele, ma di tutti i figli di Dio sparsi nel mondo. <verse number="53" style="v"/>Da quel momento in poi i capi giudei si dettero da fare per ucciderlo.</para>
  <para style="p">
    <verse number="54" style="v"/>A questo punto Gesù non si fece più vedere in pubblico, e si allontanò da Gerusalemme. Raggiunti i confini del deserto, si recò nel villaggio di Efraim, dove rimase con i discepoli.</para>
  <para style="p">
    <verse number="55" style="v"/>La Pasqua, giorno sacro ai Giudei, era vicina, e molta gente di campagna arrivava a Gerusalemme con qualche giorno di anticipo, per procedere alla cerimonia di purificazione, prima della festa. <verse number="56" style="v"/>Volevano vedere Gesù nel tempio e il quesito del momento era: «Verrà o non verrà per la Pasqua?» <verse number="57" style="v"/>Nel frattempo, i capi sacerdoti e i Farisei avevano dato ordine che, se qualcuno avesse visto Gesù, lo segnalasse immediatamente, perché volevano arrestarlo.</para>
  <chapter number="12" style="c"/>
  <para style="s1">«Non resterò con voi ancora per molto…»</para>
  <para style="p">
    <verse number="1" style="v"/>Sei giorni prima di Pasqua, Gesù arrivò a Betania, dove abitava Lazzaro, lʼuomo che aveva resuscitato. <verse number="2" style="v"/>In onore di Gesù era stato preparato un banchetto. Marta serviva e Lazzaro sedeva a tavola vicino a Gesù. <verse number="3" style="v"/>Allora Maria prese un vaso di costoso profumo allʼessenza di nardo e lo versò sui piedi di Gesù, asciugandoli poi coi suoi capelli. Il profumo si sparse per tutta la casa.</para>
  <para style="p">
    <verse number="4" style="v"/>Ma Giuda Iscariota, uno dei discepoli, quello che poi lo avrebbe tradito, disse: <verse number="5" style="v"/>«Quel profumo valeva un patrimonio. Si sarebbe dovuto vendere per dare il denaro ai poveri!» <verse number="6" style="v"/>Non che glʼimportasse dei poveri, ma, siccome era lui che teneva la cassa dei discepoli, spesso ne approfittava per uso personale!</para>
  <para style="p">
    <verse number="7" style="v"/>Gesù rispose: «Lasciala stare. Maria lʼha fatto come preparativo per la mia sepoltura. <verse number="8" style="v"/>I poveri li potete sempre aiutare, mentre io non resterò con voi ancora per molto».</para>
  <para style="p">
    <verse number="9" style="v"/>Quando la gente seppe che Gesù era a Betania, accorse a frotte, non solo per lui, ma anche per vedere Lazzaro che Gesù aveva resuscitato. <verse number="10" style="v"/>Allora i capi sacerdoti decisero di uccidere anche Lazzaro, <verse number="11" style="v"/>perché, vedendolo, molti li abbandonavano e credevano a Gesù.</para>
  <para style="s1">La folla acclama Gesù</para>
  <para style="p">
    <verse number="12" style="v"/>Il giorno dopo, corse voce per tutta la città che Gesù stava per arrivare a Gerusalemme. Unʼimmensa folla di pellegrini, venuti per la Pasqua, <verse number="13" style="v"/>prese dei rami di palma e gli andò incontro, gridando: «Evviva il Salvatore! Benedetto colui che viene nel nome del Signore, il re dʼIsraele!»</para>
  <para style="p">
    <verse number="14" style="v"/>Gesù giunse cavalcando un asinello. Si avverava così la profezia che diceva: <verse number="15" style="v"/><char style="qt">«Non aver paura, popolo di Gerusalemme! Ecco il tuo re che viene, cavalcando un puledro dʼasina»</char>.</para>
  <para style="p">
    <verse number="16" style="v"/>In quel momento i discepoli non capirono che così sʼavverava quella profezia, ma quando Gesù ritornò in cielo, sʼaccorsero che molte profezie delle Scritture si erano avverate proprio sotto i loro occhi!</para>
  <para style="p">
    <verse number="17" style="v"/>Intanto, tra la folla, quelli che avevano assistito alla resurrezione di Lazzaro, lo raccontavano in giro. <verse number="18" style="v"/>Per questo tante persone andarono incontro a Gesù, perché avevano saputo di quel potente miracolo.</para>
  <para style="p">
    <verse number="19" style="v"/>Allora i Farisei dissero fra loro: «Non cʼè niente da fare. Guardate: tutto il mondo gli corre dietro!»</para>
  <para style="p">
    <verse number="20" style="v"/>Alcuni Greci, giunti a Gerusalemme per la Pasqua, <verse number="21" style="v"/>andarono da Filippo, che era di Betsaida, e gli dissero: «Signore, vorremmo conoscere Gesù…» <verse number="22" style="v"/>Filippo riferì la cosa ad Andrea, ed insieme andarono da Gesù.</para>
  <para style="p">
    <verse number="23-24" style="v"/>Gesù rispose: «È giunta lʼora in cui devo essere glorificato». Poi aggiunse: «Debbo cadere e morire, come un seme di grano, gettato nei solchi di un campo. Se non muoio, resterò solo, un singolo seme. La mia morte, invece, produrrà tanti nuovi semi e darà un ricco raccolto di vite nuove. <verse number="25" style="v"/>Chi ama la propria vita, la perderà. Invece, chi è pronto a perdere la propria vita qui in terra, la salverà per lʼeternità.</para>
  <para style="p">
    <verse number="26" style="v"/>Se qualcuno vuole servirmi, mi segua, perché dove sono io ci saranno anche quelli che mi servono. E se mi seguono, il Padre li ricompenserà. <verse number="27" style="v"/>Adesso la mia anima è turbata. Che dovrei dire: “Padre, salvami da ciò che mi aspetta!”? Ma se è proprio per questo che sono venuto! <verse number="28" style="v"/>Padre, glorifica ed onora il tuo nome!»</para>
  <para style="p">Una voce dal cielo disse: «Lʼho glorificato e lo glorificherò ancora». <verse number="29" style="v"/>Molte persone fra la folla udirono la voce ed alcuni di loro pensarono che fosse un tuono. Altri, invece, dicevano: «No, è stato un angelo che gli ha parlato!»</para>
  <para style="p">
    <verse number="30" style="v"/>Allora Gesù spiegò: «Quella voce non era per me, ma per voi. <verse number="31" style="v"/>Per il mondo è giunto il tempo del giudizio, il tempo in cui Satana, principe di questo mondo, sta per essere cacciato. <verse number="32" style="v"/>E quando sarò innalzato dalla terra, attirerò tutti a me». <verse number="33" style="v"/>Parlava così per indicare di che morte doveva morire.</para>
  <para style="p">
    <verse number="34" style="v"/>«Morire?» replicò la folla. «Dalle Scritture avevamo capito che il Messia non sarebbe mai morto! Perché allora dici che morirà? Di quale Messia stai parlando?»</para>
  <para style="p">
    <verse number="35" style="v"/>E Gesù rispose: «La mia luce resterà con voi ancora per poco. Finché potete, camminate in questa luce, prima che vi sorprenda il buio. Allora sì che sarà troppo tardi per trovare la strada! <verse number="36" style="v"/>Finché avete la luce (cioè me stesso), prestatele fede e diventerete così figli della verità!» Detto questo, Gesù si allontanò e si nascose alla loro vista.</para>
  <para style="p">
    <verse number="37" style="v"/>Nonostante tutti i miracoli che aveva fatto, la maggior parte della gente non voleva credere che Gesù fosse il Messia. <verse number="38" style="v"/>Si avverava così la profezia del profeta Isaia: <char style="qt">«Signore, chi crederà alle nostre parole? Chi accetterà come prova i potenti miracoli di Dio?»</char> <verse number="39" style="v"/>Non potevano credere perché, come aveva detto lo stesso profeta: <verse number="40" style="v"/><char style="qt">«Dio ha accecato i loro occhi e indurito i loro cuori, perché non possano vedere, né capire, né rivolgersi a me, perché io li guarisca»</char>. <verse number="41" style="v"/>Quando fece questa profezia, Isaia si riferiva a Gesù, perché aveva avuto una visione della sua gloria.</para>
  <para style="p">
    <verse number="42" style="v"/>Tuttavia, molti, anche fra i capi giudei, credettero che Gesù fosse il Messia, ma non lo dicevano a nessuno, per paura che i Farisei li cacciassero dalla Sinagoga. <verse number="43" style="v"/>Infatti, tenevano più allʼapprovazione degli uomini, che a quella di Dio.</para>
  <para style="p">
    <verse number="44-45" style="v"/>Gesù gridò alla folla: «Chi vede me, vede Dio che mi ha mandato.</para>
  <para style="p">
    <verse number="46" style="v"/>Io sono la luce. Sono venuto in questo mondo perché chi crede in me non resti nelle tenebre. <verse number="47" style="v"/>Chi mi ascolta e non mi ubbidisce, io non lo giudico, perché sono venuto per salvare il mondo, non per giudicarlo. <verse number="48" style="v"/>Ma chi mi respinge e non accetta le mie parole, ha un giudice che lo aspetta: nel giorno del giudizio sarà giudicato secondo la verità che ho predicato. <verse number="49" style="v"/>Non vi ho esposto le mie idee, ma vi ho riferito ciò che il Padre mi ha ordinato dʼinsegnare. <verse number="50" style="v"/>Io so che i suoi insegnamenti portano alla vita eterna; perciò le cose che Dio mi ha ordinato di dire, io le dico tali e quali».</para>
  <chapter number="13" style="c"/>
  <para style="s1">Gesù lava i piedi ai discepoli</para>
  <para style="p">
    <verse number="1" style="v"/>Quella sera, vigilia di Pasqua, Gesù sapeva che ormai per lui era giunto il momento di lasciare questo mondo e di tornare al Padre. Dopo aver tanto amato i suoi discepoli, ancora una volta volle dare una prova del suo grande amore. <verse number="2" style="v"/>Il diavolo aveva già suggerito a Giuda Iscariota, figlio di Simone, di tradire Gesù. Quella era la notte giusta! <verse number="3" style="v"/>Gesù ben sapeva che il Padre gli aveva dato tutto, che era venuto da Dio e che a lui sarebbe ritornato. <verse number="4" style="v"/>Ad un certo punto, durante la cena, si alzò da tavola, si tolse il mantello, si aggiustò un asciugamano attorno ai fianchi, <verse number="5" style="v"/>versò dellʼacqua in una bacinella e cominciò a lavare i piedi ai discepoli e ad asciugarli con lʼasciugamano che aveva davanti.</para>
  <para style="p">
    <verse number="6" style="v"/>Quando arrivò a Simon Pietro, questi gli disse: «Maestro, non credo ai miei occhi, tu vuoi lavare i piedi a me?!»</para>
  <para style="p">
    <verse number="7" style="v"/>Gesù rispose: «Tu non sai ancora perché lo faccio, ma un giorno lo capirai!»</para>
  <para style="p">
    <verse number="8" style="v"/>«No», protestò Pietro, «tu non devi lavarmi i piedi mai!»</para>
  <para style="p">«Se non lo faccio, non sarai dei miei», replicò Gesù.</para>
  <para style="p">
    <verse number="9" style="v"/>«Se le cose stanno così, allora lavami anche le mani e la testa, non soltanto i piedi!» esclamò Simon Pietro.</para>
  <para style="p">
    <verse number="10" style="v"/>Gesù rispose: «Chi è già lavato, deve lavarsi soltanto i piedi per essere completamente pulito. Ora anche voi siete puliti, ma non tutti!» <verse number="11" style="v"/>Gesù, infatti, sapeva già chi lo avrebbe tradito. Per questo aveva detto: «Non siete tutti puliti».</para>
  <para style="p">
    <verse number="12" style="v"/>Dopo aver lavato i piedi ai discepoli, Gesù si rimise il mantello, si sedette di nuovo a tavola, poi chiese: «Capite ciò che ho fatto? <verse number="13" style="v"/>Voi mi chiamate Maestro e Signore, e fate bene, perché è vero. <verse number="14" style="v"/>Dunque se io, Signore e Maestro, ho lavato i piedi a voi, anche voi dovete lavarveli a vicenda. <verse number="15" style="v"/>Vi ho dato un esempio da seguire: fate altrettanto. <verse number="16" style="v"/>Un servo non è più importante del suo padrone, né un fattorino di chi lo ha mandato. <verse number="17" style="v"/>Voi sapete dunque queste cose, ora mettetele in pratica! È questa la strada per ricevere benedizioni!</para>
  <para style="p">
    <verse number="18" style="v"/>Io non parlo per tutti voi, infatti, conosco bene quelli che ho scelto. Ma deve avvenire ciò che dicono le Scritture: <char style="qt">“Perfino il mio migliore amico, quello con cui condividevo il mio cibo, mi si è rivoltato contro”</char>. <verse number="19" style="v"/>Ve lo dico in anticipo così, quando questo accadrà, crederete che io sono (il Cristo).</para>
  <para style="p">
    <verse number="20" style="v"/>Vi assicuro che chi accoglie il mio messaggio, accoglie me. E accogliere me significa accogliere il Padre, che mi ha mandato».</para>
  <para style="s1">«Uno di voi mi tradirà»</para>
  <para style="p">
    <verse number="21" style="v"/>A questo punto Gesù, profondamente angosciato, ripeté: «Proprio così: uno di voi mi tradirà». <verse number="22" style="v"/>I discepoli si guardarono lʼun lʼaltro: di chi stava parlando? <verse number="23" style="v"/>Uno di loro, il discepolo che Gesù amava, era vicino a Lui a tavola. <verse number="24" style="v"/>Simon Pietro gli fece cenno di chiedere di chi stesse parlando.</para>
  <para style="p">
    <verse number="25" style="v"/>Ed egli girandosi verso Gesù gli chiese: «Signore, chi è?»</para>
  <para style="p">
    <verse number="26" style="v"/>«È quello a cui darò un pezzetto di pane inzuppato», rispose Gesù. Poi prese un pezzetto di pane, lo intinse nel piatto e lo diede a Giuda, figlio di Simone Iscariota.</para>
  <para style="p">
    <verse number="27" style="v"/>Non appena Giuda lʼebbe mangiato, Satana entrò in lui. Allora Gesù gli disse: «Svelto, fai quello che devi fare!»</para>
  <para style="p">
    <verse number="28" style="v"/>Nessuno dei commensali capì il significato di quelle parole. <verse number="29" style="v"/>Alcuni pensarono che, siccome Giuda teneva la cassa, Gesù gli dicesse di andare a pagare qualche conto o di dare del denaro ai poveri. <verse number="30" style="v"/>Giuda sʼallontanò immediatamente e scomparve nella notte.</para>
  <para style="p">
    <verse number="31" style="v"/>Uscito il traditore, Gesù disse: «È così che è stato glorificato il Cristo, e per mezzo suo Dio stesso è stato glorificato. <verse number="32" style="v"/>Ben presto il Signore mi darà la sua stessa gloria. <verse number="33" style="v"/>Figli miei, mi rimane ben poco tempo per stare con voi, prima di andarmene e lasciarvi! Allora, anche se mi cercherete, non potrete venire con me, proprio come dissi ai capi giudei.</para>
  <para style="p">
    <verse number="34" style="v"/>Ora vi do un nuovo comandamento: amatevi a vicenda, amatevi come io vi amo. <verse number="35" style="v"/>Il profondo amore che vi legherà, proverà al mondo che siete miei discepoli».</para>
  <para style="p">
    <verse number="36" style="v"/>Simon Pietro gli chiese: «Signore, dove vai?»</para>
  <para style="p">E Gesù rispose: «Non puoi venire con me per ora; ma più tardi mi seguirai».</para>
  <para style="p">
    <verse number="37" style="v"/>«Ma perché non posso seguirti adesso?» insistette Pietro. «Sono pronto a morire per te!»</para>
  <para style="p">
    <verse number="38" style="v"/>«Davvero?!» osservò Gesù. «No, Pietro, prima che il gallo canti, mi avrai già rinnegato tre volte!»</para>
  <chapter number="14" style="c"/>
  <para style="p">
    <verse number="1" style="v"/>Poi Gesù disse ancora: «Non siate tristi. Abbiate fede in Dio e abbiate fede anche in me. <verse number="2-3" style="v"/>Lassù, nella casa di mio Padre ci sono molti posti: vado a prepararne uno per il vostro arrivo. Quando tutto sarà pronto, tornerò a prendervi, così potrete stare sempre con me. Se non fosse così, ve lo direi chiaramente. <verse number="4" style="v"/>Ora sapete dove vado e conoscete anche la strada». <verse number="5" style="v"/>Tommaso ribatté: «Signore, noi non abbiamo la più pallida idea di dove stai andando, come facciamo a conoscere la strada?»</para>
  <para style="p">
    <verse number="6" style="v"/>Gesù gli disse: «Io sono la via, la verità e la vita. Nessuno può venire al Padre, se non per mezzo mio. <verse number="7" style="v"/>Se mi aveste conosciuto, avreste anche saputo chi è il Padre, anzi, fin da ora lo conoscete e lo avete già visto!»</para>
  <para style="p">
    <verse number="8" style="v"/>Filippo disse: «Signore, facci vedere il Padre e saremo soddisfatti!»</para>
  <para style="p">
    <verse number="9" style="v"/>Gesù rispose: «Dopo tutto il tempo che ho passato con voi, non sai ancora chi sono io, Filippo? Chi ha visto me, ha visto il Padre. Perché, allora, mi chiedete di vederlo? <verse number="10" style="v"/>Non credi, forse, che io vivo nel Padre ed il Padre vive in me? Le parole che dico non sono mie, ma di mio Padre, che vive ed agisce attraverso di me. <verse number="11" style="v"/>Credetemi, quando vi dico che io sono nel Padre e che il Padre è in me, se no, credete in me per i grandi miracoli che mi avete visto compiere!</para>
  <para style="p">
    <verse number="12-13" style="v"/>In tutta sincerità, vi dico che chi crede in me farà gli stessi miracoli che faccio io, anzi più grandi ancora, infatti io ritorno dal Padre e qualsiasi cosa chiederete nel mio nome, io la farò. Questo glorificherà il Padre, proprio perché io, il Figlio, la farò per voi. <verse number="14" style="v"/>Quindi, chiedete qualunque cosa nel mio nome, ed io la farò!</para>
  <para style="s1">Gesù promette lo Spirito Santo</para>
  <para style="p">
    <verse number="15-16" style="v"/>Se mi amate, mi ubbidirete ed io pregherò il Padre che vi dia un Consolatore, che non vi abbandoni mai più. <verse number="17" style="v"/>Parlo dello Spirito Santo, lo Spirito della verità. Il mondo non può riceverlo, perché non lo vede e non lo conosce. Voi sì, perché vive con voi, e un giorno sarà in voi. <verse number="18" style="v"/>No, non vi abbandonerò, né vi lascerò orfani. Tornerò da voi. <verse number="19" style="v"/>Fra poco me ne andrò dal mondo, ma rimarrò presso di voi. Perché io vivo ed anche voi vivrete. <verse number="20" style="v"/>Quando resusciterò, saprete senza ombra di dubbio che io vivo unito al Padre, come voi siete uniti a me, ed io a voi. <verse number="21" style="v"/>Chi mi ubbidisce, mi ama; e chi ama me sarà amato da mio Padre, ed anchʼio lo amerò e mi farò conoscere da lui».</para>
  <para style="p">
    <verse number="22" style="v"/>Giuda, non Giuda Iscariota, ma lʼaltro con lo stesso nome, gli domandò: «Signore, come mai vuoi farti conoscere soltanto da noi, tuoi discepoli, e non dal mondo?»</para>
  <para style="p">
    <verse number="23" style="v"/>Gesù rispose: «Perché mi rivelerò a quelli che mi amano e mi ubbidiscono. Anche il Padre li amerà e insieme, il Padre ed io, staremo con loro. <verse number="24" style="v"/>Chi non mi ama, non mi ubbidisce. E badate, non sono io che rispondo alla vostra domanda. Questa è la risposta del Padre, che mi ha mandato! <verse number="25" style="v"/>Vi dico queste cose adesso, mentre sono ancora con voi. <verse number="26" style="v"/>Ma quando il Padre manderà al mio posto il Consolatore e, dicendo Consolatore, intendo lo Spirito Santo, egli vʼinsegnerà ogni cosa e vi ricorderà tutto ciò che vi ho detto.</para>
  <para style="p">
    <verse number="27" style="v"/>Vi lascio un dono: la pace della mente e del cuore! E la pace che do io non è fragile come la pace che dà il mondo. Quindi, non siate tristi, non abbiate paura! <verse number="28" style="v"/>Ricordate le mie parole: ora me ne vado, ma tornerò da voi. Se davvero mi amate, dovreste essere contenti per me, perché ora posso andare dal Padre, che è più grande di me. <verse number="29" style="v"/>Vi ho detto queste cose prima che sʼavverino, così quando accadranno, crederete in me.</para>
  <para style="p">
    <verse number="30" style="v"/>Non mi resta molto tempo per parlare con voi, perché Satana, il malvagio principe di questo mondo, sʼavvicina. Per la verità, non ha alcun potere su di me. <verse number="31" style="v"/>Sarò io a fare di mia volontà ciò che il Padre vuole da me, così il mondo saprà che amo il Padre. Venite, andiamo!»</para>
  <chapter number="15" style="c"/>
  <para style="s1">La vera vite</para>
  <para style="p">
    <verse number="1" style="v"/>Poi Gesù disse: «Io sono la vera vite, e mio Padre è il contadino. <verse number="2" style="v"/>È lui che recide ogni ramo che è in me e non dà frutti, mentre pota i rami fertili, perché producano ancora di più. <verse number="3" style="v"/>Voi siete già puri grazie al Vangelo che vi ho annunciato. <verse number="4" style="v"/>Restate uniti a me, ed io resterò unito a voi, perché, se un tralcio non può dar frutti quando è staccato dalla vite, neppure voi potete darne se non siete uniti a me.</para>
  <para style="p">
    <verse number="5" style="v"/>Proprio così: io sono la vite, voi i tralci. Chi rimane unito a me ed io a lui, produce molti frutti. Senza di me, invece, non potete far nulla. <verse number="6" style="v"/>Se uno si separa da me, viene gettato via come un tralcio reciso, che si secca, poi viene raccolto e gettato nel fuoco a bruciare. <verse number="7" style="v"/>Ma se restate uniti a me e ubbidite ai miei comandamenti, potete chiedere tutto ciò che volete e vi sarà dato. <verse number="8" style="v"/>Ecco che cosa glorifica mio Padre: che voi produciate frutti in abbondanza e siate così miei discepoli.</para>
  <para style="p">
    <verse number="9" style="v"/>Vi ho amato, proprio come mio Padre ha amato me. Rimanete nel mio amore! <verse number="10" style="v"/>Se metterete in pratica i miei comandamenti, vivrete nel mio amore, come io ho messo in pratica i comandamenti di mio Padre e vivo nel suo amore. <verse number="11" style="v"/>Vi ho detto questo, perché siate pieni della mia gioia e la vostra felicità sia completa! <verse number="12" style="v"/>Questo è il mio comandamento: amatevi a vicenda, come vi ho amati io. <verse number="13" style="v"/>Ecco la misura dellʼamore: nessuno dimostra amore più grande di chi dà la propria vita per gli amici. <verse number="14" style="v"/>Se mi ubbidite, voi siete miei amici. <verse number="15" style="v"/>Non vi chiamo più servi, perché i servi non sanno che cosa fa il loro padrone. Ora siete miei amici, perché vi ho detto tutto ciò che ho udito dal Padre.</para>
  <para style="p">
    <verse number="16" style="v"/>Non siete stati voi che avete scelto me, ma io che ho scelto voi, perché andiate e produciate frutto, un frutto duraturo, perché qualsiasi cosa chiediate al Padre nel mio nome, egli ve la conceda. <verse number="17" style="v"/>Questo vi ordino: di amarvi a vicenda. <verse number="18" style="v"/>Se il mondo vi odia, sappiate che, prima di voi, ha odiato me. <verse number="19" style="v"/>Il mondo vi amerebbe se foste suoi; ma non lo siete, perché scegliendovi, io vi ho fatto uscire dal mondo. Per questo il mondo vi odia. <verse number="20" style="v"/>Vi ricordate ciò che vi dissi? Un servo non è più importante del suo padrone. Perciò, se hanno perseguitato me, perseguiteranno anche voi. Se hanno ascoltato me, ascolteranno anche voi. <verse number="21" style="v"/>La gente del mondo vi perseguiterà, perché siete miei e perché non conosce Dio che mi ha mandato.</para>
  <para style="p">
    <verse number="22" style="v"/>Certo, se non fossi venuto e non li avessi informati non avrebbero colpa; ma ora non hanno più scuse per i loro peccati. <verse number="23" style="v"/>Chi odia me, odia anche mio Padre. <verse number="24" style="v"/>Se non avessi compiuto davanti ai loro occhi quei miracoli che nessun altro ha mai fatto non avrebbero colpa. Invece, anche dopo aver visto questi miracoli, hanno odiato me e mio Padre. <verse number="25" style="v"/>Si è così avverato ciò che è scritto nella loro Legge: <char style="qt">“Mi hanno odiato senza ragione”</char>.</para>
  <para style="p">
    <verse number="26" style="v"/>Ma quando sarò col Padre, vi manderò il Consolatore, lo Spirito Santo, Spirito di verità che proviene dal Padre stesso. Egli verrà da voi e testimonierà sul mio conto.</para>
  <para style="p">
    <verse number="27" style="v"/>Anche voi parlerete di me con tutti, perché siete stati con me sin dal principio.</para>
  <chapter number="16" style="c"/>
  <para style="p">
    <verse number="1" style="v"/>Vi ho detto queste cose, perché non siate presi alla sprovvista. <verse number="2" style="v"/>Infatti, sarete cacciati dalle sinagoghe, anzi, sʼavvicina il momento in cui quelli che vi uccideranno, crederanno di fare un favore a Dio. <verse number="3" style="v"/>Vi tratteranno così, perché non hanno conosciuto il Padre, e neppure me. <verse number="4" style="v"/>Ve lo dico ora, perché quando queste cose si avvereranno, vi ricordiate del mio avvertimento. Non ve ne ho parlato prima, perché mi era rimasto ancora un poʼ di tempo da passare con voi.</para>
  <para style="p">
    <verse number="5" style="v"/>Ma ora sto per andarmene da chi mi ha mandato. Nessuno di voi mi chiede dove vado. <verse number="6" style="v"/>Ve ne state lì, invece, tristi ed abbattuti per ciò che vi ho detto. <verse number="7" style="v"/>Vi dico la verità: per voi è molto meglio che io me ne vada, altrimenti non verrà il Consolatore. Invece, se me ne vado, ve lo manderò.</para>
  <para style="p">
    <verse number="8" style="v"/>Quando sarà qui, egli convincerà il mondo riguardo al peccato, alla giustizia di Dio e al giudizio. <verse number="9" style="v"/>Per quanto riguarda il peccato, perché non credono in me. <verse number="10" style="v"/>Per la giustizia, perché torno dal Padre e non mi vedrete più. <verse number="11" style="v"/>E, infine, per quanto riguarda la liberazione dalla condanna, questa è possibile, perché Satana, il dominatore di questo mondo, è già stato giudicato.</para>
  <para style="p">
    <verse number="12" style="v"/>Vorrei dirvi ancora tante altre cose, ma ora non potreste capire. <verse number="13" style="v"/>Quando verrà lo Spirito Santo, Spirito di verità, vi guiderà nella verità senza compromessi, perché non sosterrà le proprie idee, ma vi dirà tutto ciò che ha udito. Non solo, ma vi rivelerà anche le cose future. <verse number="14" style="v"/>Egli mi glorificherà e mi renderà onore, facendovi conoscere la mia gloria. <verse number="15" style="v"/>Tutte le cose che ha il Padre sono mie; per questo vi ho detto che egli stesso vi farà conoscere la mia gloria.</para>
  <para style="s1">Dolore e gioia</para>
  <para style="p">
    <verse number="16" style="v"/>Fra poco me ne andrò, e non mi vedrete più, ma passerà un altro poʼ di tempo, e poi mi rivedrete».</para>
  <para style="p">
    <verse number="17-18" style="v"/>«Ma che cosa sta dicendo?» chiesero fra loro alcuni discepoli. «Che cosa significa: “Fra poco me ne andrò e non mi vedrete più, ma passerà un altro poʼ di tempo e mi rivedrete, perché me ne vado dal Padre”? Non capiamo che cosa voglia dire».</para>
  <para style="p">
    <verse number="19" style="v"/>Gesù sʼaccorse che volevano domandarglielo, così disse: «State chiedendovi perché ho parlato così? <verse number="20" style="v"/>Per la verità, vi dico che il mondo farà festa per ciò che sta accadendomi, mentre voi piangerete. Ma il vostro pianto si trasformerà in una gioia immensa (quando mi vedrete di nuovo). <verse number="21" style="v"/>La stessa gioia che prova la partoriente dopo aver dato alla luce un bambino. La sua sofferenza lascia posto alla gioia indescrivibile di aver dato al mondo una nuova creatura, e il dolore è dimenticato. <verse number="22" style="v"/>Anche voi ora siete tristi, ma vi rivedrò, e allora sarete felici, e nessuno vi potrà più togliere quella gioia. <verse number="23" style="v"/>Quando verrà quel giorno, non occorrerà più che vi rivolgiate a me, per chiedere qualcosa. Potrete domandarla nel mio nome direttamente al Padre; ed egli ve la darà.</para>
  <para style="p">
    <verse number="24" style="v"/>Finora non avete mai chiesto nulla nel mio nome, cominciate da adesso! Chiedete e otterrete. Così la vostra gioia sarà perfetta.</para>
  <para style="p">
    <verse number="25" style="v"/>Vi ho detto queste cose, servendomi delle parabole, ma verrà il giorno in cui non sarà più necessario, e vi parlerò del Padre chiaramente.</para>
  <para style="p">
    <verse number="26-27" style="v"/>Allora potrete pregare nel mio nome, e non ci sarà bisogno che sia io a chiedere al Padre di esaudirvi, perché lui stesso vi ama teneramente, proprio perché voi mi avete amato e avete creduto che provengo dal Padre.</para>
  <para style="p">
    <verse number="28" style="v"/>Proprio così, ero col Padre e da lui sono venuto nel mondo. Ora partirò dal mondo, per ritornare al Padre».</para>
  <para style="p">
    <verse number="29" style="v"/>«Adesso sì che parli chiaro!» dissero i discepoli, «e senza tanti indovinelli. <verse number="30" style="v"/>Ora sappiamo che tu sai tutto e non hai bisogno dei suggerimenti da nessuno. Per questo crediamo che sei venuto da Dio».</para>
  <para style="p">
    <verse number="31" style="v"/>«Ci credete, finalmente?» chiese Gesù. <verse number="32" style="v"/>«Verrà il tempo, anzi, è già venuto, in cui sarete dispersi. Ognuno se ne andrà per conto suo, e mi lascerete solo. Eppure non resterò solo, perché il Padre è con me. <verse number="33" style="v"/>Vi ho detto queste cose, perché in me abbiate la pace del cuore e della mente. Qui nel mondo vi aspettano molti dolori, ma fatevi coraggio: io ho vinto il mondo!»</para>
  <chapter number="17" style="c"/>
  <para style="s1">Gesù prega per i suoi</para>
  <para style="p">
    <verse number="1" style="v"/>Quando Gesù ebbe finito di parlare, alzò gli occhi al cielo e disse: «Padre, è giunta lʼora. Rivela la gloria di tuo Figlio, perché possa a sua volta glorificarti. <verse number="2" style="v"/>Tu, infatti, gli hai dato potere su tutte le creature della terra, perché dia vita eterna a quelli che tu gli hai affidato. <verse number="3" style="v"/>E questa è la vita eterna: conoscere te, il solo vero Dio, e Gesù Cristo, colui che tu hai mandato nel mondo. <verse number="4" style="v"/>Io ti ho glorificato qui, sulla terra, facendo tutto ciò che tu mi hai detto di fare. <verse number="5" style="v"/>Ed ora, Padre, rivela la mia gloria, quella gloria che avevo con te, prima ancora che il mondo esistesse.</para>
  <para style="p">
    <verse number="6" style="v"/>Ho fatto conoscere il tuo nome a questi uomini, che mi hai affidato scegliendoli dal mondo. In effetti sono sempre stati tuoi; tu li hai dati a me, e loro mi hanno ubbidito. <verse number="7" style="v"/>Ora sanno che tutto ciò che mi hai dato viene da te, <verse number="8" style="v"/>perché ho dato loro i comandamenti che ho ricevuto da te. Essi li hanno accettati, hanno riconosciuto che io provengo da te, ed hanno creduto che sei stato tu a mandarmi.</para>
  <para style="p">
    <verse number="9" style="v"/>Non prego per il mondo, ma per quelli che tu mi hai dato, perché ti appartengono. <verse number="10" style="v"/>Ogni cosa mia è anche tua ed ogni cosa tua è mia, perciò sono loro la mia gloria! <verse number="11" style="v"/>Ormai sto per lasciare il mondo, e lascio anche loro per venire da te. Padre Santo, abbi cura di loro, di tutti quelli che mi hai affidato, perché rimangano strettamente uniti come lo siamo noi; e che nessuno si perda. <verse number="12" style="v"/>Finché ero con loro, li proteggevo in seno alla tua famiglia. Ho custodito quelli che tu mi hai dato, e nessuno di loro è perito; nessuno, tranne il figlio dellʼinferno, perché così si realizzava ciò che la Scrittura aveva predetto.</para>
  <para style="p">
    <verse number="13" style="v"/>Ed ora vengo da te. Lo dico ai discepoli, perché condividano la mia gioia perfetta. <verse number="14" style="v"/>Ho dato loro i tuoi comandamenti, ma il mondo li odia, perché loro non sono del mondo, proprio come non lo sono io. <verse number="15" style="v"/>Non ti chiedo di toglierli dal mondo, ma di proteggerli dal potere di Satana. <verse number="16" style="v"/>Essi non fanno parte di questo mondo più di quanto non ne faccia parte io. <verse number="17" style="v"/>Rendili puri e santi, insegnando loro le tue parole di verità.</para>
  <para style="p">
    <verse number="18" style="v"/>Io li mando nel mondo, proprio come tu mandasti me, <verse number="19" style="v"/>e per loro mi santifico, così come anche loro saranno santificati nella verità.</para>
  <para style="p">
    <verse number="20" style="v"/>Non prego soltanto per questi miei discepoli, ma anche per quelli che in futuro crederanno in me, dopo aver ascoltato la testimonianza di questi primi fedeli. <verse number="21" style="v"/>Prego che siano uniti nel cuore e nella mente, proprio come lo siamo tu ed io. Padre, come tu sei in me ed io sono in te, così essi siano in noi, ed il mondo crederà che tu mi hai mandato.</para>
  <para style="p">
    <verse number="22" style="v"/>A loro ho dato la stessa gloria che ho ricevuto da te, la meravigliosa possibilità di essere uno solo, come siamo noi. <verse number="23" style="v"/>Io in loro e tu in me, tutti perfettamente uniti in un solo essere, affinché il mondo possa capire che tu mi hai mandato e li hai amati come hai amato me. <verse number="24" style="v"/>Padre, voglio con me quelli che mi hai dato, perché possano vedere la mia gloria. Tu me lʼhai data, perché mi hai amato prima ancora che esistesse il mondo!</para>
  <para style="p">
    <verse number="25" style="v"/>Padre giusto, il mondo non ti conosce, ma io sì, e questi discepoli sanno che tu mi hai mandato. <verse number="26" style="v"/>Io ti ho fatto conoscere a loro e continuerò a farlo, perché il grande amore che hai avuto per me sia in loro; ed io stesso sia in loro».</para>
  <chapter number="18" style="c"/>
  <para style="p">
    <verse number="1" style="v"/>Dopo aver detto queste cose, Gesù attraversò il torrente Cèdron e, insieme con i discepoli, entrò in un orto dʼulivi. <verse number="2" style="v"/>Giuda, il traditore, conosceva bene quel posto, perché Gesù vi era andato spesso con i discepoli.</para>
  <para style="p">
    <verse number="3" style="v"/>I capi sacerdoti e i Farisei avevano dato a Giuda un drappello di soldati di scorta. Tutti insieme entrarono nellʼorto degli ulivi con armi, torce e lanterne.</para>
  <para style="p">
    <verse number="4-5" style="v"/>Allora, Gesù, che sapeva perfettamente tutto ciò che doveva accadere, si fece avanti e domandò: «Chi cercate?»</para>
  <para style="p">«Gesù di Nazaret», risposero. «Sono io», disse Gesù. <verse number="6" style="v"/>A queste parole tutti indietreggiarono e caddero a terra.</para>
  <para style="p">
    <verse number="7" style="v"/>Di nuovo Gesù domandò: «Chi cercate?»</para>
  <para style="p">E quelli: «Gesù di Nazaret».</para>
  <para style="p">
    <verse number="8" style="v"/>«Ve lʼho già detto che sono io!» disse Gesù. «Se cercate me, lasciate andare questi altri». <verse number="9" style="v"/>Sʼadempiva così la profezia fatta da Gesù: <char style="qt">«Di quelli che mi hai dato, non ne ho perduto nessuno»</char>.</para>
  <para style="p">
    <verse number="10" style="v"/>Allora Simon Pietro sfoderò una spada e mozzò di netto lʼorecchio destro di Malco, servo del sommo sacerdote.</para>
  <para style="p">
    <verse number="11" style="v"/>Ma Gesù disse a Pietro: «Metti via quella spada! Bisogna che beva il calice che mio Padre mi ha dato».</para>
  <para style="p">
    <verse number="12" style="v"/>Allora i soldati, il capitano e le guardie, presero Gesù e lo legarono. <verse number="13" style="v"/>Prima lo portarono da Anna, suocero di Caifa, che era in carica di sommo sacerdote quellʼanno. <verse number="14" style="v"/>Caifa era quello che aveva detto agli altri capi giudei: «È meglio che sia un uomo solo a morire per il popolo». <verse number="15" style="v"/>Intanto Simon Pietro seguiva Gesù da lontano, insieme con un altro discepolo, che conosceva il sommo sacerdote. Questʼaltro discepolo riuscì ad entrare con Gesù nel cortile del palazzo del sommo sacerdote; <verse number="16" style="v"/>Pietro, invece, rimase fuori dal cancello. Allora lʼaltro discepolo parlò alla portinaia, e così anche Pietro poté entrare. <verse number="17" style="v"/>La donna però chiese a Pietro: «Non sei anche tu un discepolo di Gesù?»</para>
  <para style="p">«No», rispose lui.</para>
  <para style="p">
    <verse number="18" style="v"/>Intanto i servi e le guardie avevano acceso un fuoco e se ne stavano lì attorno a scaldarsi, perché faceva freddo. Anche Pietro si mise lì in piedi con loro, vicino al fuoco.</para>
  <para style="p">
    <verse number="19" style="v"/>Intanto, il sommo sacerdote incominciò ad interrogare Gesù; gli faceva domande sui suoi discepoli e su ciò che insegnava.</para>
  <para style="p">
    <verse number="20" style="v"/>Gesù rispose: «Dappertutto sanno di che cosa ho parlato, perché ho sempre insegnato nelle sinagoghe e nel tempio, dove si riuniscono tutti i Giudei. Non ho mai detto nulla in privato, che non avessi già detto in pubblico. <verse number="21" style="v"/>Perché interroghi me? Chiedi, invece, a quelli che mi hanno ascoltato. Ce ne sono alcuni anche qui, e sanno bene che cosa ho detto!»</para>
  <para style="p">
    <verse number="22" style="v"/>Non aveva finito di parlare che uno dei soldati presenti lo colpì con uno schiaffo: «È questo il modo di rispondere al sommo sacerdote?» urlò.</para>
  <para style="p">
    <verse number="23" style="v"/>«Se ho detto qualcosa di male, dimostralo!» rispose Gesù. «Se invece ho detto la verità, perché mi colpisci?»</para>
  <para style="p">
    <verse number="24" style="v"/>Allora Anna mandò Gesù, sempre legato, dal sommo sacerdote Caifa. <verse number="25" style="v"/>Simon Pietro, intanto, era ancora vicino al fuoco. Ad un certo punto gli chiesero di nuovo: «Ma non sei anche tu uno dei suoi discepoli?»</para>
  <para style="p">«Neanche per sogno!» rispose Pietro.</para>
  <para style="p">
    <verse number="26" style="v"/>Ma uno dei servi del sommo sacerdote, parente di quellʼuomo a cui Pietro aveva tagliato lʼorecchio, gli disse: «Mi pare dʼaverti visto con Gesù nellʼorto degli Ulivi…»</para>
  <para style="p">
    <verse number="27" style="v"/>Di nuovo Pietro negò. In quel momento un gallo cantò.</para>
  <para style="p">
    <verse number="28" style="v"/>Lʼinterrogatorio di Gesù alla presenza di Caifa terminò alle prime ore del mattino. Dopo, lo portarono al Pretorio, il palazzo del governatore romano. I suoi accusatori non vollero entrare; per non contaminarsi, dicevano, altrimenti non avrebbero potuto mangiare lʼagnello di Pasqua. <verse number="29" style="v"/>Così, il governatore Pilato uscì e chiese loro: «Qual è lʼaccusa contro questʼuomo? Di che cosa lʼincolpate?»</para>
  <para style="p">
    <verse number="30" style="v"/>«Non lʼavremmo arrestato, se non era un criminale!» risposero gli altri risentiti.</para>
  <para style="p">
    <verse number="31" style="v"/>«Allora portatevelo via e giudicatelo voi, secondo le vostre leggi!» rispose Pilato.</para>
  <para style="p">«Ma… vogliamo che sia condannato a morte», replicarono, «e per farlo ci vuole il tuo consenso».</para>
  <para style="p">
    <verse number="32" style="v"/>Così si avveravano le parole di Gesù, che aveva predetto in che modo sarebbe stato ucciso.</para>
  <para style="p">
    <verse number="33" style="v"/>Allora Pilato rientrò nel palazzo e chiamò Gesù: «Sei tu il re dei Giudei?» gli chiese.</para>
  <para style="p">
    <verse number="34" style="v"/>«Me lo chiedi tu, di tua iniziativa, o te lo hanno detto gli altri di me?» chiese a sua volta Gesù.</para>
  <para style="p">
    <verse number="35" style="v"/>«Sono, forse, un Giudeo?» ribatté Pilato. «È stata la tua gente e i capi sacerdoti a portarti qui. Perché? Che cosa hai fatto?»</para>
  <para style="p">
    <verse number="36" style="v"/>Allora Gesù rispose: «Io non sono un re di questo mondo. Se lo fossi, le mie guardie avrebbero già combattuto, per non farmi arrestare dai capi giudei. Ma il mio regno non è di questa terra!»</para>
  <para style="p">
    <verse number="37" style="v"/>«Allora, tu sei un re?» disse Pilato.</para>
  <para style="p">«Sì», rispose Gesù. «Sono nato per questo. Sono venuto per portare la verità al mondo, e tutti quelli che amano la verità sono miei seguaci».</para>
  <para style="p">
    <verse number="38" style="v"/>«Ma che cosʼè la verità?!» esclamò Pilato. Poi uscì di nuovo e disse al popolo: «Questʼuomo non ha fatto nulla di male. <verse number="39" style="v"/>Siccome, ogni anno, in occasione della Pasqua, è vostra abitudine chiedermi il rilascio di un condannato, che ne direste se vi liberassi il re dei Giudei?»</para>
  <para style="p">
    <verse number="40" style="v"/>Ma tutti gridarono: «No! Non liberare lui, vogliamo Barabba!» Barabba era un brigante.</para>
  <chapter number="19" style="c"/>
  <para style="s1">Sentenza di morte</para>
  <para style="p">
    <verse number="1" style="v"/>Allora Pilato ordinò che Gesù fosse frustato.</para>
  <para style="p">
    <verse number="2-3" style="v"/>Intanto, i soldati fecero una corona di spine e gliela misero in testa, poi gli gettarono sulle spalle un mantello rosso. «Salve, re dei Giudei!» lo salutavano con scherno, passandogli accanto, e lo prendevano a schiaffi.</para>
  <para style="p">
    <verse number="4" style="v"/>Nel frattempo, Pilato uscì di nuovo dal Palazzo e disse ai Giudei: «Ora ve lo porto fuori, ma sia ben chiaro, per me non è affatto colpevole!»</para>
  <para style="p">
    <verse number="5" style="v"/>Gesù uscì: portava la corona di spine e il mantello rosso porpora. «Ecco lʼuomo!» disse Pilato.</para>
  <para style="p">
    <verse number="6" style="v"/>Nel vederlo, i capi sacerdoti e gli ufficiali giudei cominciarono a gridare: «Crocifiggilo! Crocifiggilo!» «Crocifiggetelo voi», disse Pilato. «Per me non è colpevole!»</para>
  <para style="p">
    <verse number="7" style="v"/>«Secondo le nostre leggi deve morire, perché ha detto di essere il Figlio di Dio», replicarono i Giudei.</para>
  <para style="p">
    <verse number="8" style="v"/>A queste parole Pilato si spaventò più che mai.</para>
  <para style="p">
    <verse number="9" style="v"/>Rientrò nel palazzo e chiese a Gesù: «Da dove vieni?» Ma Gesù non rispose.</para>
  <para style="p">
    <verse number="10" style="v"/>«Non vuoi parlare con me?» chiese Pilato. «Ma non capisci che io ho il potere di liberarti o di crocifiggerti?»</para>
  <para style="p">
    <verse number="11" style="v"/>Allora Gesù disse: «Tu non avresti alcun potere su di me, se non ti fosse stato dato da Dio. Perciò quelli che mi hanno portato da te sono più colpevoli».</para>
  <para style="p">
    <verse number="12" style="v"/>Da quel momento Pilato cercò in tutti i modi di liberarlo, ma i capi giudei gli gridarono: «Se liberi questo uomo, non sei amico dellʼimperatore! Infatti, chi si dichiara re si ribella allʼimperatore!»</para>
  <para style="p">
    <verse number="13" style="v"/>A queste parole, Pilato di nuovo fece portar fuori Gesù. Poi si mise a sedere sul banco delle sentenze, nel luogo detto Litòstroto (in ebraico Gabbatà).</para>
  <para style="p">
    <verse number="14" style="v"/>Era circa mezzogiorno della vigilia di Pasqua.</para>
  <para style="p">Pilato disse alla folla: «Ecco il vostro re!»</para>
  <para style="p">
    <verse number="15" style="v"/>«Toglilo di mezzo!» gridarono quelli. «A morte! Crocifiggilo!»</para>
  <para style="p">«Come? Devo crocifiggere il vostro re?» chiese Pilato.</para>
  <para style="p">«Non abbiamo altro re allʼinfuori dellʼimperatore!» gridarono di rimando i capi sacerdoti. <verse number="16" style="v"/>Allora Pilato consegnò loro Gesù, perché fosse crocifisso.</para>
  <para style="s1">La crocifissione</para>
  <para style="p">
    <verse number="17" style="v"/>Finalmente erano riusciti nel loro intento! Presero Gesù e lo portarono subito fuori città, ed egli salì fino al luogo detto «il Teschio», in ebraico «Gòlgota», portando sulle spalle la sua croce. <verse number="18" style="v"/>Là fu crocifisso insieme con altri due, uno alla sua destra ed uno alla sua sinistra. <verse number="19" style="v"/>Pilato fece mettere sulla croce una scritta che diceva: «Gesù di Nazaret, re dei Giudei». <verse number="20" style="v"/>Molti Giudei lessero questa scritta poiché il posto dove Gesù fu crocifisso era vicino alla città, e la iscrizione fu fatta in ebraico, in latino e in greco.</para>
  <para style="p">
    <verse number="21" style="v"/>Allora i capi sacerdoti dissero a Pilato: «Cambia la scritta. Anziché “Il re dei Giudei”, fai scrivere “Ha detto di essere il re dei Giudei”!» <verse number="22" style="v"/>Ma Pilato rispose: «Quello che ho scritto, ho scritto. Resta così comʼè».</para>
  <para style="p">
    <verse number="23-24" style="v"/>Quando i soldati ebbero crocifisso Gesù, divisero i suoi abiti in quattro parti, una per ciascuno. Poi presero anche la tunica, ma siccome era senza cuciture, tessuta tutta dʼun pezzo dissero: «Non dividiamola, giochiamocela a dadi!» Così si avverava la Scrittura che diceva: <char style="qt">«Divisero fra loro i miei vestiti e tirarono a sorte la mia tunica»</char>. E così fecero.</para>
  <para style="p">
    <verse number="25" style="v"/>Ai piedi della croce cʼerano la madre di Gesù, Maria moglie di Cleofa e Maria Maddalena.</para>
  <para style="p">
    <verse number="26" style="v"/>Quando Gesù vide sua madre vicino al discepolo che egli amava, le disse: «Donna, ecco tuo figlio!»</para>
  <para style="p">
    <verse number="27" style="v"/>Ed al discepolo: «Questa è tua madre!» E da quel momento il discepolo lʼaccolse in casa sua.</para>
  <para style="p">
    <verse number="28" style="v"/>Ormai Gesù sapeva che tutto era concluso e, per adempiere la Scrittura, disse: <char style="qt">«Ho sete»</char>. <verse number="29" style="v"/>Cʼera lì vicino una brocca piena dʼaceto, vʼintinsero una spugna, la misero in cima ad un ramo dʼissopo e glielʼaccostarono alle labbra.</para>
  <para style="p">
    <verse number="30" style="v"/>Dopo che Gesù nʼebbe bevuto, disse: «Tutto è compiuto», chinò il capo e morì.</para>
  <para style="p">
    <verse number="31" style="v"/>I capi giudei non volevano che i condannati restassero appesi alla croce fino al giorno dopo, che era sabato, e in quel caso un sabato speciale, perché era Pasqua. Perciò chiesero a Pilato che fossero spezzate le gambe ai condannati per affrettarne la morte, e si portassero via i cadaveri. <verse number="32" style="v"/>Allora i soldati vennero a spezzare le gambe ai due uomini che erano stati crocifissi con Gesù. <verse number="33" style="v"/>Quando però fu la volta di Gesù, sʼaccorsero che era già morto, perciò vi rinunciarono. <verse number="34" style="v"/>Ma uno dei soldati gli trafisse il fianco con una lancia; dalla ferita uscì un fiotto di sangue con acqua. <verse number="35" style="v"/>Ho visto tutto questo di persona e ve lo riferisco con precisione, perché anche voi crediate. <verse number="36-37" style="v"/>Così sʼavveravano queste parole della Scrittura: <char style="qt">«Nessun osso gli sarà rotto»</char> e <char style="qt">«Volgeranno lo sguardo verso quello che hanno trafitto»</char>.</para>
  <para style="p">
    <verse number="38" style="v"/>Dopo di ciò, Giuseppe dʼArimatea, che era stato discepolo di Cristo in segreto, per paura dei capi giudei, si fece coraggio e chiese a Pilato il permesso di portare via il corpo di Gesù. Pilato glielo concesse, così egli andò a togliere dalla croce il corpo di Gesù. <verse number="39" style="v"/>Venne anche Nicodemo, lʼuomo che si era incontrato con Gesù di notte, e portò con sé quasi cento libbre di unguento di mirra e di aloe. <verse number="40" style="v"/>Insieme avvolsero il corpo di Gesù con bende di lino impregnate di profumi, secondo lʼusanza della sepoltura ebraica. <verse number="41" style="v"/>Il posto dove Gesù era stato crocifisso era vicino ad un orto, dove cʼera una tomba nuova, in cui non era ancora stato messo nessuno. <verse number="42" style="v"/>Così, causa la fretta per il sabato imminente, e dato che la tomba era a portata di mano, lì seppellirono Gesù.</para>
  <chapter number="20" style="c"/>
  <para style="s1">Gesù è risorto!</para>
  <para style="p">
    <verse number="1" style="v"/>Domenica mattina presto, quando era ancora buio, Maria Maddalena si recò alla tomba e vide che la pietra era stata spostata dallʼentrata.</para>
  <para style="p">
    <verse number="2" style="v"/>Allora, di corsa, andò da Simon Pietro e dal discepolo, quello che Gesù amava, e disse: «Hanno portato via il corpo del Signore dalla tomba e non so dove lʼabbiano messo!»</para>
  <para style="p">
    <verse number="3-4" style="v"/>Insieme ci precipitammo alla tomba. Io fui più svelto di Pietro e arrivai per primo. <verse number="5" style="v"/>Mi chinai a guardare dentro e vidi le bende per terra, però non entrai. <verse number="6" style="v"/>Poi arrivò anche Simon Pietro, ed entrò nella tomba. Anche lui vide le bende per terra <verse number="7" style="v"/>e sʼaccorse che il sudario, che era sulla testa di Gesù, era stato ripiegato e messo lì da una parte. <verse number="8" style="v"/>Allora anche lʼaltro discepolo entrò nella tomba: vide e credette che Gesù era risorto! <verse number="9" style="v"/>Fino a quel momento infatti non avevano ancora capito ciò che diceva la Scrittura, e cioè che sarebbe risorto.</para>
  <para style="p">
    <verse number="10" style="v"/>Se ne tornarono di nuovo verso casa. <verse number="11" style="v"/>Nel frattempo, Maria Maddalena era tornata alla tomba e se ne stava fuori a piangere. <verse number="12" style="v"/>Mentre piangeva, si chinò e guardò dentro il sepolcro, ed ecco che vide due angeli. Erano vestiti di bianco e sedevano uno a capo e lʼaltro ai piedi del posto dovʼera stato messo il corpo di Gesù.</para>
  <para style="p">
    <verse number="13" style="v"/>«Perché piangi?» le chiesero gli angeli.</para>
  <para style="p">«Perché hanno portato via il mio Signore», rispose Maria, «e non so dove lʼabbiano messo».</para>
  <para style="p">
    <verse number="14" style="v"/>Poi si voltò e scorse qualcuno alle sue spalle. Era Gesù, ma Maria non lo riconobbe.</para>
  <para style="p">
    <verse number="15" style="v"/>«Perché piangi?» le chiese. «Chi stai cercando?»</para>
  <para style="p">Maria Maddalena pensò che fosse il giardiniere. «Signore», disse fra le lacrime, «se lʼhai portato via tu, dimmi dove lʼhai messo e andrò a prenderlo!»</para>
  <para style="p">
    <verse number="16" style="v"/>Allora Gesù la chiamò: «Maria!» Lei si voltò verso di lui. «Maestro!» esclamò.</para>
  <para style="p">
    <verse number="17" style="v"/>«Non fermarti a me», lʼavvertì Gesù, «perché non sono ancora salito al Padre. Ma vaʼ a cercare i miei fratelli e diʼ loro che io salgo al Padre mio, Padre vostro, al Dio mio, Dio vostro».</para>
  <para style="p">
    <verse number="18" style="v"/>Maria Maddalena corse dai discepoli. «Ho visto il Signore!» annunciò, e riferì tutte le parole di Gesù.</para>
  <para style="p">
    <verse number="19-20" style="v"/>Quella sera stessa i discepoli si riunirono, dopo aver sbarrato ben bene le porte, per paura dei capi giudei. Ed ecco che Gesù apparve in mezzo a loro. «Pace a voi!» li salutò, poi mostrò loro le mani e il fianco. Che gioia per i discepoli rivedere il loro Signore!</para>
  <para style="p">
    <verse number="21" style="v"/>Gesù ripeté: «Pace a voi! Come il Padre ha mandato me, anchʼio mando voi». <verse number="22" style="v"/>Poi soffiò su di loro, dicendo: «Ricevete lo Spirito Santo. <verse number="23" style="v"/>A chi perdonerete i peccati, saranno perdonati. A chi non li perdonerete, non saranno perdonati».</para>
  <para style="s1">Tommaso</para>
  <para style="p">
    <verse number="24" style="v"/>Il giorno in cui venne Gesù, non era presente un discepolo, Tommaso, detto «il Gemello». <verse number="25" style="v"/>Quando gli altri gli dissero: «Abbiamo visto il Signore», egli rispose: «Se non vedo nelle sue mani le ferite dei chiodi e non ci metto dentro il mio dito; e se non tocco con la mano il suo fianco, non ci crederò!»</para>
  <para style="p">
    <verse number="26" style="v"/>Otto giorni dopo, i discepoli si trovarono di nuovo insieme e, questa volta, cʼera anche Tommaso. Le porte erano sbarrate, ma, proprio comʼera già successo, ecco che Gesù apparve in piedi in mezzo a loro. «Pace a voi!» li salutò. <verse number="27" style="v"/>Poi si rivolse a Tommaso e gli disse: «Allora, Tommaso, metti pure il dito nelle mie mani e la tua mano nel mio fianco. Non essere più incredulo, ma credi!»</para>
  <para style="p">
    <verse number="28" style="v"/>«Mio Signore e mio Dio!» balbettò Tommaso.</para>
  <para style="p">
    <verse number="29" style="v"/>Allora Gesù gli disse: «Tu credi, perché mi hai visto. Beati quelli che pur non avendo visto crederanno!»</para>
  <para style="p">
    <verse number="30-31" style="v"/>Gesù fece alla presenza dei discepoli molti altri miracoli, che non sono stati descritti in questo libro; ma questi fatti sono stati descritti, perché crediate che Gesù è il Messia, Figlio di Dio e, credendo in lui, abbiate la vita nel suo nome.</para>
  <chapter number="21" style="c"/>
  <para style="p">
    <verse number="1" style="v"/>Più tardi, Gesù apparve di nuovo ai discepoli nei pressi del lago di Galilea. Ecco come accadde.</para>
  <para style="p">
    <verse number="2" style="v"/>Un gruppo di noi era là: Simon Pietro, Tommaso, «il Gemello», Natanaele (di Cana in Galilea), mio fratello Giacomo ed io, oltre ad altri due discepoli.</para>
  <para style="p">
    <verse number="3" style="v"/>Simon Pietro disse: «Vado a pescare».</para>
  <para style="p">«Veniamo anche noi», rispondemmo tutti. Così andammo, ma non prendemmo niente per tutta la notte. <verse number="4" style="v"/>Allʼalba scorgemmo un uomo sulla spiaggia, ma non riuscivamo a capire chi fosse.</para>
  <para style="p">
    <verse number="5" style="v"/>«Ragazzi, non avete niente da mangiare?» chiese. «No», rispondemmo.</para>
  <para style="p">
    <verse number="6" style="v"/>Allora Gesù disse: «Gettate la rete alla destra della barca e troverete del pesce!» Calammo la rete e, un attimo dopo, non riuscivamo a tirarla su, tanto era carica di pesce!</para>
  <para style="p">
    <verse number="7" style="v"/>Il discepolo che Gesù amava disse a Pietro: «Ma è il Signore!» A queste parole, Simon Pietro indossò la tunica, perché era nudo, e si tuffò in acqua. <verse number="8" style="v"/>Noi altri, invece, rimanemmo sulla barca a tirare la rete piena di pesce; eravamo circa a 100 metri dalla riva. <verse number="9" style="v"/>Quando giungemmo alla spiaggia, trovammo un fuoco acceso su cui arrostiva del pesce, e cʼera anche del pane.</para>
  <para style="p">
    <verse number="10" style="v"/>«Portate qui un poʼ di quel pesce, che avete appena preso!» disse Gesù. <verse number="11" style="v"/>Allora Simon Pietro salì sulla barca e tirò in secca la rete. Cʼerano centocinquantatré grossi pesci e, benché fossero tanti, la rete non si era strappata.</para>
  <para style="p">
    <verse number="12" style="v"/>«Ora venite a mangiare!» ci invitò Gesù; e nessuno di noi ebbe il coraggio di chiedergli se era proprio lui, perché, ormai, ne eravamo certi. <verse number="13" style="v"/>Allora Gesù ci diede il pane e i pesci.</para>
  <para style="p">
    <verse number="14" style="v"/>Era la terza volta, dalla sua risurrezione, che Gesù cʼera apparso.</para>
  <para style="p">
    <verse number="15" style="v"/>Dopo aver mangiato, Gesù disse a Simon Pietro: «Simone, figlio di Giovanni, mi ami più di questi altri?»</para>
  <para style="p">«Sì», rispose Pietro, «Tu sai che ti amo».</para>
  <para style="p">«Allora, pascola i miei agnelli!» disse Gesù.</para>
  <para style="p">
    <verse number="16" style="v"/>Poi ripeté la domanda: «Simone, figlio di Giovanni, mi ami veramente?» «Sì, Signore», disse Pietro, «lo sai che ti amo».</para>
  <para style="p">«Allora pascola le mie pecore!»</para>
  <para style="p">
    <verse number="17" style="v"/>Di nuovo Gesù gli chiese: «Simone, figlio di Giovanni, mi ami tu?»</para>
  <para style="p">A Pietro dispiacque che Gesù gli avesse fatto questa domanda per ben tre volte, e sbottò: «Signore, tu conosci ogni cosa. Tu sai che ti amo!»</para>
  <para style="p">Gesù disse: «Allora pascola le mie pecorelle. <verse number="18" style="v"/>Quando eri giovane, potevi fare quello che volevi e andare dove volevi. Quando sarai vecchio, invece, tenderai le mani ed altri ti guideranno per portarti dove non vorresti». <verse number="19" style="v"/>Gesù gli disse questo per far capire con quale morte Pietro avrebbe glorificato Dio. Poi gli disse: «Seguimi!»</para>
  <para style="p">
    <verse number="20" style="v"/>Pietro, voltandosi, sʼaccorse che li seguiva il discepolo che Gesù amava, lo stesso che la sera dellʼultima cena, appoggiato sul suo petto, gli aveva chiesto: «Maestro, chi di noi ti tradirà?» <verse number="21" style="v"/>Allora Pietro chiese a Gesù: «Che ne sarà di lui, Signore?».</para>
  <para style="p">
    <verse number="22" style="v"/>Gesù rispose: «Se voglio che viva fino al mio ritorno, che te ne importa? Intanto, tu seguimi!»</para>
  <para style="p">
    <verse number="23" style="v"/>Per queste parole si sparse la voce fra i credenti che quel discepolo non sarebbe morto. Ma questo non era affatto ciò che Gesù aveva detto! Infatti, egli disse soltanto: «Se voglio che lui viva fino al mio ritorno, che te ne importa?»</para>
  <para style="p">
    <verse number="24" style="v"/>Sono io quel discepolo! Ho visto queste cose e le ho raccontate qui. Tutti noi sappiamo che questo racconto risponde a verità. <verse number="25" style="v"/>Gesù fece molte altre cose: se si scrivessero tutte, una per una, il mondo intero non basterebbe a contenere i libri che si dovrebbero scrivere.</para>
</usx>
