<?xml version="1.0" encoding="UTF-8"?>
<usx version="2.6">
  <book code="1CO" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">1 CORINZI</para>
  <para style="toc1">Prima Lettera ai Corinzi</para>
  <para style="toc2">1 Corinzi</para>
  <para style="toc3">1 Co</para>
  <para style="mt1">Prima Lettera ai Corinzi</para>
  <chapter number="1" style="c"/>
  <para style="p">
    <verse number="1" style="v"/>Questa lettera è scritta da Paolo, scelto da Dio per essere apostolo di Gesù Cristo, e dal fratello Sòstene, <verse number="2" style="v"/>ed è indirizzata ai cristiani di Corinto, invitati da Dio ad essere suo popolo e resi accettabili a lui per mezzo del Signore Gesù Cristo, insieme con tutti quelli che, in qualsiasi luogo, invocano il nome di Gesù Cristo, Signore nostro e loro.</para>
  <para style="p">
    <verse number="3" style="v"/>Dio, nostro Padre, e il Signore Gesù Cristo vi diano grazia e pace.</para>
  <para style="s1">Dio vi ha benedetto, perché litigate?…</para>
  <para style="p">
    <verse number="4" style="v"/>Continuamente ringrazio il Signore per tutti i doni meravigliosi che vi ha dato, ora che appartenete a Cristo. <verse number="5" style="v"/>Egli ha arricchito tutta la vostra vita; vi ha aiutato a parlare di lui e vi ha dato la piena conoscenza della verità. <verse number="6" style="v"/>Siccome Gesù Cristo, che vi è stato annunciato, è diventato la base solida della vostra vita, <verse number="7" style="v"/>non vi manca più nessun dono spirituale, mentre state aspettando il ritorno del nostro Signore, Gesù Cristo. <verse number="8" style="v"/>Sarà lui che vi terrà saldi fino alla fine, perché nessuno vi possa accusare nel giorno in cui tornerà. <verse number="9" style="v"/>Certamente il Signore farà questo per voi, perché mantiene sempre ciò che promette, ed è stato lui che vi ha invitati a vivere strettamente uniti a Gesù Cristo, suo figlio e nostro Signore.</para>
  <para style="p">
    <verse number="10" style="v"/>Cari fratelli, vi prego nel nome di Gesù Cristo, nostro Signore, di mettervi dʼaccordo. Basta con le discussioni e i litigi tra voi; siate uniti invece in un unico modo di pensare e di sentire. <verse number="11" style="v"/>Perché, fratelli miei, alcuni della famiglia di Cloe mi hanno riferito dei vostri litigi, e cioè che <verse number="12" style="v"/>alcuni di voi dicono: «Io sono un seguace di Paolo», altri invece: «Io sono di Apollo o di Pietro», mentre altri ancora dicono di essere soltanto seguaci di Cristo. <verse number="13" style="v"/>Facendo così, avete diviso Cristo in tante parti!</para>
  <para style="p">Ma, pensate un poʼ, sono stato forse io, Paolo, a morire per i vostri peccati? O cʼè qualcuno fra di voi che è stato battezzato nel mio nome? <verse number="14" style="v"/>Ringrazio Dio di non aver battezzato nessuno di voi, salvo Crispo e Gaio. <verse number="15" style="v"/>Così nessuno può pensare o dire che ho cercato di fondare qualcosa di nuovo, una specie di «chiesa di Paolo». <verse number="16" style="v"/>È vero, ho battezzato anche la famiglia di Stefana, ma, a parte questi, non mi ricordo dʼaver battezzato nessun altro. <verse number="17" style="v"/>Infatti, Cristo non mi ha mandato a battezzare, ma a predicare il Vangelo; e non lo predico in modo altisonante, con paroloni difficili, perché mi sembrerebbe di sminuire lʼimmensa potenza del semplice messaggio della morte di Cristo in croce.</para>
  <para style="p">
    <verse number="18" style="v"/>So bene quanto sembri sciocco per quelli che sono sulla via della perdizione sentir predicare che Gesù è morto per salvarli. Ma per noi, che siamo salvati, questo messaggio è la potenza di Dio. <verse number="19" style="v"/>Perché nelle Scritture Dio dice: <char style="qt">«Distruggerò la sapienza dei saggi e annienterò lʼintelligenza deglʼintelligenti»</char>.</para>
  <para style="p">
    <verse number="20" style="v"/>Dovʼè il saggio? Dovʼè lʼintellettuale? Dovʼè lʼesperto in dibattiti sugli argomenti di grande attualità? Dio li ha fatti apparire tutti stupidi e ha dimostrato che la loro sapienza non serve a niente. <verse number="21" style="v"/>Siccome Dio, nella sua saggezza, aveva visto che il mondo non lo avrebbe mai conosciuto, servendosi dellʼintelligenza umana, decise di salvare quelli che credono, per mezzo del suo messaggio, che il mondo considera pazzia. <verse number="22" style="v"/>Il messaggio di Dio sembra una pazzia agli Ebrei, che pretendono dei miracoli come riprova che quanto viene predicato è vero; ed è pazzesco per i non Ebrei, che si fidano soltanto della ragione e di ciò che corrisponde alle loro filosofie. <verse number="23" style="v"/>Perciò, quando predichiamo che Cristo è morto per salvarli, i Giudei restano offesi e per i non Ebrei sono parole senza senso. <verse number="24" style="v"/>Ma per quelli che sono stati chiamati alla salvezza, siano essi Ebrei o no, Cristo è la potenza e la sapienza di Dio che li salva. Cristo stesso è al centro del grande piano di Dio per la loro salvezza. <verse number="25" style="v"/>Questo progetto di Dio, considerato una pazzia, è di gran lunga più saggio di qualsiasi altro piano architettato dal più intelligente degli uomini. Perché ciò che sembra di essere la stoltezza di Dio è più sapiente della sapienza umana, e ciò che sembra di essere la debolezza di Dio è più forte della forza umana.</para>
  <para style="p">
    <verse number="26" style="v"/>Ricordate la vostra chiamata: fra voi, fratelli, quasi nessuno era importante, ricco o potente, <verse number="27" style="v"/>ma Dio ha scelto apposta le cose che il mondo considera pazze o da scartare, proprio per confondere quelli che il mondo considera sapienti. <verse number="28" style="v"/>Il Signore ha scelto un piano che il mondo disprezza e che non tiene in nessun conto, e se nʼè servito per ridurre a niente quelli che il mondo considera importanti. <verse number="29" style="v"/>Così nessuno potrà vantarsi davanti a Dio.</para>
  <para style="p">
    <verse number="30" style="v"/>Ma voi, grazie a Dio, siete uniti a Gesù Cristo che per noi è la sapienza che viene da Dio. È lui che ci rende accettabili a Dio, ci dà la possibilità di vivere per lui e ci libera dal peccato, <verse number="31" style="v"/>perché comʼè detto nelle Scritture: <char style="qt">«Se qualcuno vuole vantarsi, si vanti soltanto per ciò che ha fatto il Signore»</char>.</para>
  <chapter number="2" style="c"/>
  <para style="s1">Il piano «pazzesco» di Dio</para>
  <para style="p">
    <verse number="1" style="v"/>Cari fratelli, quando sono venuto da voi la prima volta, non mi sono servito di parole difficili per annunciarvi il Vangelo di Dio, <verse number="2" style="v"/>perché avevo deciso che avrei parlato soltanto di Gesù Cristo e della sua morte sulla croce. <verse number="3" style="v"/>Mi sono presentato a voi in tutta la mia debolezza, timido e tremante. <verse number="4" style="v"/>Vi ho parlato e predicato con semplicità, senza servirmi di bei discorsi a livello intellettuale, ma la potenza dello Spirito Santo nelle mie parole vi provava che il mio messaggio veniva da Dio. <verse number="5" style="v"/>Ho parlato così, perché volevo che la vostra fede si basasse sulla potenza di Dio, non sulla sapienza umana.</para>
  <para style="p">
    <verse number="6" style="v"/>Comunque, quando mi trovo fra cristiani maturi, mi capita di parlare con una certa sapienza, ma non è la sapienza di questa terra, e neppure quella dei grandi uomini di questo mondo, che sono destinati alla rovina. <verse number="7" style="v"/>La nostra sapienza è quella di Dio, e con essa annunciamo il suo grande progetto che ci conduce alle glorie del cielo. Questo piano è rimasto nascosto fin dai tempi dei tempi, benché fosse stato fatto a nostro beneficio ancora prima della creazione del mondo. <verse number="8" style="v"/>Ma i grandi uomini del mondo non lʼhanno capito. Se lo avessero capito, non avrebbero crocifisso il Signore della gloria.</para>
  <para style="p">
    <verse number="9" style="v"/>A questo si riferiscono le Scritture, quando dicono: <char style="qt">«Le cose che Dio ha preparato per quelli che lʼamano, sono cose straordinarie, che nessun occhio ha visto, che nessun orecchio ha udito e che nessun uomo ha mai potuto immaginare»</char>.</para>
  <para style="p">
    <verse number="10" style="v"/>Ma noi conosciamo queste cose, perché Dio ce le ha rivelate per mezzo dello Spirito Santo, che conosce a fondo tutto, anche le cose più nascoste di Dio. <verse number="11" style="v"/>Nessuno può conoscere i pensieri di un altro, tranne lui stesso. E nessuno può conoscere i pensieri di Dio, eccetto lo Spirito che viene da Dio.</para>
  <para style="p">
    <verse number="12" style="v"/>Ora, il Signore ci ha dato il suo Spirito, che non è lo spirito del mondo, per farci conoscere i doni meravigliosi e gratuiti che egli ci ha dato. <verse number="13" style="v"/>Parlandovi di questi doni, non ci serviamo di discorsi che nascono dalla sapienza umana, ma di quelli che ci ha suggerito lo Spirito Santo. Così ci serviamo delle parole dello Spirito Santo per spiegare le cose che riguardano lo Spirito Santo. <verse number="14" style="v"/>Ma lʼuomo che non è cristiano non può capire, né accettare le verità che lo Spirito Santo rivela; gli sembrano una pazzia e non le può capire, perché soltanto chi ha lo Spirito Santo dentro di sé può comprendere ciò che lo Spirito intende. <verse number="15" style="v"/>Ma lʼuomo spirituale giudica tutto in modo spirituale, e questo disturba e confonde lʼuomo del mondo, che non riesce a comprendere il cristiano. <verse number="16" style="v"/>Come potrebbe, dʼaltra parte? Perché, certamente, lʼuomo del mondo non ha mai conosciuto i pensieri del Signore, né si è mai sognato di dargli dei consigli. Noi cristiani, invece, abbiamo la mente di Cristo.</para>
  <chapter number="3" style="c"/>
  <para style="s1">I risultati dellʼimmaturità spirituale</para>
  <para style="p">
    <verse number="1" style="v"/>Cari fratelli, non vi ho parlato come a cristiani maturi, ma come a dei bambini, nati da poco alla vita cristiana e ancora legati ai valori di questo mondo. <verse number="2" style="v"/>Ho dovuto nutrirvi con del latte e non con cibi solidi, perché non avreste potuto digerirli. E ancora adesso dovete essere nutriti col latte. <verse number="3" style="v"/>Infatti, per quanto riguarda la vita cristiana, siete ancora bambini, perché siete guidati dai vostri desideri, non da quelli di Dio. Il fatto che tra di voi ci siano liti e gelosie non è, forse, la prova che siete ancora bambini e fate quello che vi pare? Proprio così, vi comportate come quelli che non appartengono affatto al Signore. <verse number="4" style="v"/>Quando discutete chi sia più importante, se io o Apollo, e così facendo dividete la Chiesa, non dimostrate, forse, quanto siete cresciuti poco nel Signore? <verse number="5" style="v"/>Chi siamo io e Apollo per causare un litigio? Siamo soltanto semplici servi di Dio, ognuno con certe particolari capacità, servi per mezzo dei quali voi avete creduto. <verse number="6" style="v"/>Il mio lavoro è stato quello di seminare il seme della verità nel vostro cuore, e Apollo lo ha annaffiato, ma è stato Dio, non noi, che lo ha fatto crescere. <verse number="7" style="v"/>Perciò chi pianta e chi annaffia non contano niente, chi conta invece è Dio, perché è lui che fa crescere le cose. <verse number="8" style="v"/>Chi semina e chi annaffia ha la stessa importanza. Ciascuno però riceverà la sua ricompensa, secondo il lavoro svolto. <verse number="9" style="v"/>Noi, infatti, siamo collaboratori di Dio e voi siete il campo di Dio, oppure lʼedificio di Dio. <verse number="10" style="v"/>Dio mi ha dato il privilegio di gettare le fondamenta proprio come fa un saggio architetto, fondamenta sopra cui altri hanno costruito. Ma chi costruisce sulle fondamenta deve stare molto attento, <verse number="11" style="v"/>perché nessuno può mettere altre fondamenta oltre a quelle già poste, e cioè Gesù Cristo. <verse number="12" style="v"/>Ma si possono usare diversi materiali per costruire su quelle fondamenta. Alcuni usano oro, argento, o pietre preziose; altri usano legno, fieno o perfino della paglia! <verse number="13" style="v"/>Nel giorno del giudizio di Cristo ci sarà la grande prova, in cui si saprà che materiale ha usato ogni costruttore. Questo giorno sta per avvicinarsi, e lʼopera di ciascuno sarà sottoposta alla prova del fuoco per vedere quanto vale. <verse number="14" style="v"/>Allora, chi avrà costruito su fondamenta col materiale giusto, che supera la prova, riceverà una ricompensa. <verse number="15" style="v"/>Ma se ciò che ha costruito brucerà, egli subirà una grave perdita: per quanto lo riguarda sarà salvato, ma come uno che scappa attraverso le fiamme.</para>
  <para style="p">
    <verse number="16" style="v"/>Non sapete che siete un tempio di Dio e che lo Spirito Santo abita in voi?</para>
  <para style="p">
    <verse number="17" style="v"/>Ebbene, se qualcuno distrugge il tempio di Dio, Dio distruggerà lui, perché il tempio di Dio è santo, perciò anche voi lo siete. <verse number="18" style="v"/>Smettetela di farvi illusioni! Se qualcuno di voi pensa di avere unʼintelligenza superiore alla media, perché giudica secondo i criteri di questo mondo, è meglio che faccia un bel falò di tutte queste idee e sia pazzo, piuttosto che sviarsi dalla vera intelligenza, che è quella che viene dallʼalto. <verse number="19" style="v"/>Perché la saggezza di questo mondo è pazzia agli occhi di Dio. Come si legge nel libro di Giobbe: <char style="qt">«Dio fa cadere i saggi nella trappola della loro sapienza»</char>. <verse number="20" style="v"/>E ancora nel libro dei Salmi è scritto: <char style="qt">«Il Signore conosce i progetti dellʼuomo, e sa che sono solo vanità»</char>.</para>
  <para style="p">
    <verse number="21" style="v"/>Perciò, non vantatevi di seguire i sapienti di questo mondo, perché Dio vi ha già dato tutto ciò di cui avete bisogno. <verse number="22" style="v"/>Vi ha dato Paolo, Apollo e Pietro per aiutarvi, vi ha dato tutto il mondo, la vita, la morte, le cose presenti e quelle future. Ecco, sono tutte vostre, <verse number="23" style="v"/>e voi siete di Cristo, e Cristo è di Dio.</para>
  <chapter number="4" style="c"/>
  <para style="p">
    <verse number="1" style="v"/>Perciò dovete considerarci come servi di Cristo, che distribuiscono le benedizioni di Dio e rivelano i suoi segreti. <verse number="2" style="v"/>Ora, a un servo si richiede di essere fedele al suo padrone. <verse number="3" style="v"/>Che devo dire di me stesso? Sono stato un buon servo? Ebbene, non mi preoccupo affatto del vostro giudizio in proposito, né di quello degli altri. Anzi, a questo punto, non mi fido neppure del mio giudizio, <verse number="4" style="v"/>perché, anche se non mi sento la coscienza sporca, ciò non significa che davanti a Dio io sia a posto al cento per cento. È il Signore stesso che mi deve esaminare e giudicare.</para>
  <para style="p">
    <verse number="5" style="v"/>Perciò, fate attenzione a non tirare le somme e a non dare giudizi prima del tempo; aspettate che venga il Signore, che farà conoscere le cose più segrete degli uomini; e tutti potranno vedere esattamente ciò che ciascuno di noi è nel più profondo del cuore. Allora ognuno avrà la sua lode da Dio.</para>
  <para style="s1">Non fate preferenze</para>
  <para style="p">
    <verse number="6" style="v"/>Fratelli, ho fatto lʼesempio mio e di Apollo, perché impariate a non andare oltre ciò che è scritto. Non esaltate nessuno ai danni di un altro. <verse number="7" style="v"/>Infatti, chi ti fa pensare di essere superiore a un altro? E che cosa possiedi tu, che non te lʼabbia dato Dio? Quindi se tutte le cose che hai vengono da Dio, perché ti dai un sacco dʼarie, come se avessi qualcosa per merito tuo?</para>
  <para style="p">
    <verse number="8" style="v"/>Già pensate di avere tutto il cibo spirituale di cui avete bisogno! Vi sentite già pieni e ricchi spiritualmente! Senza di noi, siete già saliti come tanti re sui vostri troni! Magari fosse vero, e così anche noi potessimo regnare con voi! <verse number="9" style="v"/>A volte penso che Dio abbia messo noi apostoli allʼultimo posto, come condannati a morte, messi in mostra alla fine di una sfilata vittoriosa sotto gli occhi del mondo intero, degli uomini e degli angeli.</para>
  <para style="p">
    <verse number="10" style="v"/>Per amore di Cristo, voi dite, noi siamo dei pazzi, invece voi, naturalmente, siete cristiani con la testa sulle spalle! Noi siamo i deboli, voi, invece, i forti! Voi siete tenuti in grande considerazione, noi invece siamo disprezzati! <verse number="11" style="v"/>Noi, fino a questo momento, abbiamo sofferto la fame, la sete, il freddo, i maltrattamenti e non abbiamo una casa.</para>
  <para style="p">
    <verse number="12" style="v"/>E ci affanniamo per guadagnarci da vivere col sudore della fronte! Non solo, quando cʼinsultano, noi benediciamo; quando ci perseguitano, noi sopportiamo; quando ci calunniano, noi esortiamo. <verse number="13" style="v"/>Siamo stati e siamo tuttʼora considerati come la spazzatura del mondo, come il rifiuto di tutti.</para>
  <para style="p">
    <verse number="14" style="v"/>Non vi scrivo queste cose per farvi vergognare, ma per mettervi in guardia e consigliarvi come figli che amo. <verse number="15" style="v"/>Perché, anche se aveste diecimila maestri che vi parlano di Cristo, ricordate che soltanto io sono vostro padre, perché sono stato proprio io a portarvi Cristo, per mezzo del Vangelo. <verse number="16" style="v"/>Vi prego, dunque, di seguire il mio esempio: fate come me.</para>
  <para style="p">
    <verse number="17" style="v"/>Questa è la ragione per cui vi ho mandato Timòteo, perché vi aiuti. Egli è come un figlio per me, fedele nel Signore. Vi ricorderà quali sono i princìpi della vita che io vivo con Cristo, e che insegno ovunque in tutte le chiese.</para>
  <para style="p">
    <verse number="18" style="v"/>So che alcuni di voi si sono montati la testa, pensando che io non tornerò più da voi. <verse number="19" style="v"/>Verrò, invece, e ben presto, se il Signore me lo permetterà! E allora scoprirò se questi uomini così pieni di sé possiedono davvero la potenza di Dio, o sono soltanto bravi a parole. <verse number="20" style="v"/>Il Regno di Dio non è fatto di parole, ma della potenza di Dio. <verse number="21" style="v"/>Che cosa preferite? Che venga da voi con la punizione e il bastone, o con amore e dolcezza?</para>
  <chapter number="5" style="c"/>
  <para style="s1">Lo scandalo di Corinto</para>
  <para style="p">
    <verse number="1" style="v"/>Tutti parlano delle cose immorali che sono capitate fra voi, cose talmente indecenti, che non le fanno neanche i pagani! Cʼè un uomo della vostra chiesa che convive con la sua matrigna.</para>
  <para style="p">
    <verse number="2" style="v"/>E avete il coraggio di darvi delle arie! Perché, invece, non piangete di dolore e vergogna per quello che è successo e non fate in modo che quellʼuomo venga allontanato dalla chiesa?</para>
  <para style="p">
    <verse number="3-4" style="v"/>Anche se non sono con voi, ho riflettuto molto su questa faccenda e, in nome del Signore Gesù Cristo, ho già deciso sul da farsi, proprio come se fossi lì presente. Dovete riunire la chiesa: la potenza del Signore Gesù sarà con voi, quando vi riunirete, ed io sarò presente col mio spirito. <verse number="5" style="v"/>Scacciate quellʼuomo dalla chiesa e lasciatelo in balìa di Satana; che soffra in questa vita terrena, affinché la sua anima sia salva quando ritornerà il nostro Signore Gesù.</para>
  <para style="p">
    <verse number="6" style="v"/>Non è bello che siate tanto orgogliosi di voi e, intanto, chiudiate gli occhi su certe cose! Non vi rendete conto che il peccato è contagioso? Se si permette di peccare anche soltanto ad uno, ben presto tutti lo faranno. <verse number="7" style="v"/>Allontanate, allora, quella specie di cancro, parlo di quellʼuomo corrotto, dalla vostra assemblea; così sarete puri, come in realtà siete, perché Cristo, lʼAgnello di Dio, è stato sacrificato per noi. <verse number="8" style="v"/>Festeggiamo, allora, e cresciamo forti nella vita cristiana, abbandonando completamente la vecchia vita con tutte le sue malvagità e immoralità. Festeggiamo, invece, il pane puro dellʼonore, della sincerità e della verità.</para>
  <para style="p">
    <verse number="9" style="v"/>Vi ho già scritto nella mia lettera di non mischiarvi ai peccatori. <verse number="10" style="v"/>Ma non parlavo degli immorali, degli avari, degli imbroglioni o degli idolatri non credenti! Infatti, non potete vivere in questo mondo, senza essere a contatto giorno per giorno con gente del genere. <verse number="11" style="v"/>Ciò che intendevo era di non avere rapporti con chi dice di essere un fratello cristiano, ma poi, di fatto, commette peccati sessuali, oppure è avaro, o idolatra, o diffamatore, o ubriacone oppure imbroglione. Con tipi del genere non dovete nemmeno sedervi a tavola!</para>
  <para style="p">
    <verse number="12" style="v"/>Infatti, non è mio compito giudicare quelli di fuori: dobbiamo invece giudicare e trattare severamente quelli che appartengono alla nostra chiesa e peccano. <verse number="13" style="v"/>Soltanto Dio è giudice di quelli che non sono credenti. Voi, invece, dovete prendere posizione con quellʼuomo e cacciarlo dalla vostra chiesa.</para>
  <chapter number="6" style="c"/>
  <para style="p">
    <verse number="1" style="v"/>Come mai, quando tra voi cʼè qualche questione, ricorrete alla legge e chiedete ad un tribunale di pagani di decidere sul da farsi, invece di presentare la questione ad altri cristiani, perché decidano chi di voi ha ragione?</para>
  <para style="p">
    <verse number="2" style="v"/>Non sapete che un giorno noi credenti giudicheremo e governeremo il mondo? E se dovete giudicare il mondo, come mai non riuscite nemmeno a risolvere queste piccole questioni fra di voi? <verse number="3" style="v"/>Non sapete che noi, veri credenti, giudicheremo perfino gli angeli del cielo? Con una simile prospettiva dovreste essere capaci di risolvere almeno i vostri problemi qui sulla terra! <verse number="4" style="v"/>Perché, allora, vi rivolgete ai giudici del mondo, che non sono nemmeno credenti? <verse number="5" style="v"/>Lo dico per farvi vergognare. Possibile che fra voi non ce ne sia neppure uno abbastanza saggio da poter esprimere un giudizio su questioni del genere? <verse number="6" style="v"/>Capita, invece, che un credente citi in tribunale un altro fratello cristiano e lo accusi proprio davanti ai non credenti!</para>
  <para style="p">
    <verse number="7" style="v"/>In tutti i modi, è già cattivo segno che ci siano dei processi fra di voi. Perché non sopportate piuttosto qualche torto e lasciate correre? Perché non siete disposti piuttosto a rimetterci qualcosa? Si onorerebbe di più il Signore! <verse number="8" style="v"/>Invece, siete proprio voi che fate torti e ingiustizie e che imbrogliate perfino i vostri fratelli!</para>
  <para style="s1">Né gli adulteri, né gli immorali…</para>
  <para style="p">
    <verse number="9-10" style="v"/>Non sapete, forse, che non cʼè posto nel Regno di Dio per chi fa cose del genere? Non vʼilludete: non saranno certo gli immorali a far parte del Regno di Dio, e nemmeno gli idolatri, né gli adulteri, né i maniaci sessuali, né i ladri, né gli avari, né gli ubriaconi, né quelli che oltraggiano il prossimo e neppure glʼimbroglioni! <verse number="11" style="v"/>Ci fu un tempo in cui alcuni di voi erano così. Ma ora i vostri peccati sono stati lavati, e voi siete stati scelti per il Signore; ed egli vi ha accettato, grazie a ciò che il Signore Gesù e lo Spirito di Dio hanno fatto per voi. <verse number="12" style="v"/>«Tutto mi è lecito!» Ma non tutto mi è utile. «Tutto mi è lecito!» Ma io non mi lascio dominare da nulla! <verse number="13" style="v"/>Facciamo lʼesempio del mangiare. Dio ci ha dato lʼappetito per il cibo e lo stomaco per digerirlo, ma un giorno Dio distruggerà sia lo stomaco che il cibo.</para>
  <para style="p">Per non parlare del peccato sessuale!</para>
  <para style="p">I nostri corpi non sono stati fatti per quello scopo, ma per il Signore, che vuole abitare nel nostro corpo. <verse number="14" style="v"/>E Dio, come ha resuscitato il Signore Gesù Cristo, con la sua potenza, un giorno resusciterà anche noi. <verse number="15" style="v"/>Non vi rendete conto che i vostri corpi sono parte di Cristo? Allora, mi servirò, forse, di una parte di Cristo per unirmi ad una prostituta? Mai più! <verse number="16" style="v"/>Non sapete che se un uomo si unisce ad una prostituta, diventa un tuttʼuno con lei? Infatti, Dio dice nelle Scritture: <char style="qt">«I due diventeranno una sola carne»</char>. <verse number="17" style="v"/>Ma chi si unisce al Signore diventa spiritualmente un solo essere con lui. <verse number="18" style="v"/>State alla larga dal peccato sessuale! Nessun altro peccato contamina il corpo come questo! Chi commette questo peccato, pecca contro il proprio corpo. <verse number="19" style="v"/>Non avete ancora imparato che il vostro corpo è il tempio dello Spirito Santo che vive in voi, lo stesso Spirito che Dio vi ha dato?</para>
  <para style="p">Il vostro corpo non appartiene più a voi, <verse number="20" style="v"/>perché Dio lʼha comprato a caro prezzo. Perciò usate ogni parte del vostro corpo per rendere gloria a Dio.</para>
  <chapter number="7" style="c"/>
  <para style="s1">Il matrimonio: sì o no?</para>
  <para style="p">
    <verse number="1" style="v"/>Per quanto riguarda le domande che mi avete posto nella vostra ultima lettera, la mia risposta è questa: in linea di massima, se non vi sposate, fate bene. <verse number="2" style="v"/>Tuttavia, per non cadere nellʼimmoralità, è meglio che ogni uomo abbia la propria moglie ed ogni donna il proprio marito, cosi evitano di peccare.</para>
  <para style="p">
    <verse number="3" style="v"/>Lʼuomo dia alla moglie tutto ciò che è nel suo diritto come donna sposata, lo stesso vale per la donna nei confronti del marito. <verse number="4" style="v"/>Perché una ragazza, quando si sposa, non ha più alcun diritto sul proprio corpo, ma ne è padrone il marito; così pure il marito non ha più diritti sul proprio corpo, che appartiene alla moglie. <verse number="5" style="v"/>Non vi private lʼuno dellʼaltro, se non di comune accordo; e per un periodo di tempo limitato, per dedicarvi completamente alla preghiera. Ma subito dopo tornate insieme, per evitare che Satana vi tenti, facendo leva sui vostri istinti.</para>
  <para style="p">
    <verse number="6" style="v"/>Non vi ordino di astenervi ma vi sto dicendo semplicemente che potete farlo se lo desiderate. <verse number="7" style="v"/>Io vorrei che tutti fossero come sono io, ma non siamo mica tutti uguali! Ad alcuni Dio dà il dono di essere un marito o una moglie, ad altri il dono di riuscire a vivere serenamente da soli. <verse number="8" style="v"/>Per quanto riguarda quelli che non sono sposati e le vedove dico che fanno bene a restare come sono, nella mia stessa condizione. <verse number="9" style="v"/>Se però non riescono a dominare i loro istinti, è meglio che si sposino. Meglio sposarsi, che bruciare di desiderio.</para>
  <para style="p">
    <verse number="10" style="v"/>Ora, agli sposati do questo ordine, che non viene da me, ma dal Signore stesso, che ha detto: <char style="qt">«la moglie non deve lasciare il marito»</char>. <verse number="11" style="v"/>Se, invece, vive separata da lui, non deve avere relazioni con altri uomini, oppure rifaccia pace col marito! Il marito, dal canto suo, non deve divorziare da sua moglie.</para>
  <para style="p">
    <verse number="12" style="v"/>A questo punto, voglio aggiungere alcuni miei suggerimenti personali. Non sono ordini del Signore, ma consigli che a me sembrano giusti. Se un cristiano ha la moglie che non è credente, e questa desidera restare con lui, non deve lasciarla, né divorziare da lei. <verse number="13" style="v"/>Così pure, se una donna cristiana ha il marito non credente, che vuole restare con lei, non deve lasciarlo, né divorziare da lui. <verse number="14" style="v"/>Perché il marito non credente appartiene già al Signore per mezzo della moglie e la moglie non credente appartiene già al Signore per mezzo del marito. Perciò anche i vostri figli appartengono al Signore. <verse number="15" style="v"/>Però, se il coniuge non credente si vuole separare, si separi pure. In questo caso il credente, marito o moglie che sia, non deve costringere lʼaltro a rimanere, perché Dio vuole che i suoi figli vivano in pace e armonia. <verse number="16" style="v"/>Perché, dopo tutto, niente assicura alla moglie credente che il proprio marito sarà convertito, se rimarrà; lo stesso vale per il marito riguardo alla propria moglie.</para>
  <para style="p">
    <verse number="17" style="v"/>In generale, ognuno continui a vivere nella condizione che il Signore gli ha dato e nella quale si trovava, quando Dio lo ha chiamato alla fede. Questa è la regola che stabilisco per tutte le chiese. <verse number="18" style="v"/>Per esempio, se un uomo è stato circonciso secondo il rito ebraico, prima di diventare cristiano, non si deve preoccupare di essere circonciso. Chi, invece, non era circonciso, quando Dio lʼha chiamato, non si faccia circoncidere dopo! <verse number="19" style="v"/>Perché non conta niente che un cristiano sia circonciso o meno. La cosa essenziale è che osservi i comandamenti di Dio.</para>
  <para style="p">
    <verse number="20-21" style="v"/>Ognuno rimanga nella condizione in cui si trovava, quando è stato chiamato da Dio. Sei stato chiamato quando eri schiavo? Non ti preoccupare. Se, però, hai la possibilità di diventare libero, non lasciartela scappare! <verse number="22" style="v"/>Ma se il Signore ti chiama quando sei schiavo, ricordati che Cristo ti ha liberato dalla schiavitù del peccato. Se, invece, ha chiamato te, che sei un uomo libero, ricordati che sei diventato schiavo di Cristo. <verse number="23" style="v"/>Siete stati comprati e pagati a caro prezzo da Cristo, quindi appartenete a lui. Non siate schiavi delle cose del mondo! <verse number="24" style="v"/>Perciò, cari fratelli, ognuno rimanga nella condizione in cui si trovava, quando divenne cristiano.</para>
  <para style="p">
    <verse number="25" style="v"/>Voglio rispondere ora ad unʼaltra vostra domanda riguardo le ragazze nubili. Mi chiedete se possono sposarsi. Non ho particolari ordini da darvi da parte del Signore, ma Dio, nella sua grazia, mi ha dato una saggezza di cui potete fidarvi, e sono ben contento di dirvi che cosa ne penso.</para>
  <para style="p">
    <verse number="26" style="v"/>Il problema è questo: noi cristiani stiamo andando incontro ad una situazione difficile. In tempi come questi, penso che sia meglio che ciascuno rimanga così comʼè. <verse number="27" style="v"/>Naturalmente se siete già sposati, non separatevi per questo. Ma se ancora non lo siete, non è il caso che cerchiate un marito o una moglie. <verse number="28" style="v"/>Comunque, se un uomo decide di prender moglie, non fa niente di male, lo stesso vale per una ragazza che si sposa. Però quelli che si sposano avranno diversi problemi da risolvere, problemi che io vorrei risparmiarvi.</para>
  <para style="p">
    <verse number="29" style="v"/>La cosa importante da ricordare è che ci resta poco tempo. Per questa ragione, quelli che sono sposati dovrebbero essere liberi il più possibile per servire il Signore. <verse number="30" style="v"/>Né la felicità, né la tristezza, né le ricchezze devono distogliervi dal lavoro di Dio. <verse number="31" style="v"/>E i credenti che vivono in mezzo alle cose allettanti di questo mondo devono farne buon uso, senza approfittarne, perché il mondo, così come lo vediamo, sta per passare.</para>
  <para style="p">
    <verse number="32" style="v"/>In tutto ciò che fate, vorrei che non foste ansiosi. Chi è celibe può impegnare il suo tempo nel lavoro per il Signore e darsi da fare per piacere a lui. <verse number="33" style="v"/>Un uomo sposato, invece, non può fare altrettanto, perché deve pensare di piacere alla moglie ed affrontare le responsabilità di questo mondo. <verse number="34" style="v"/>I suoi interessi sono divisi. Lo stesso vale per la donna. Una ragazza che non è sposata cerca di piacere al Signore in tutto ciò che fa, una donna sposata, invece, si preoccupa di altre cose: come tenere la casa, come piacere al marito, ecc…</para>
  <para style="p">
    <verse number="35" style="v"/>Dico questo nel vostro interesse, non per ingannarvi. Io desidero soltanto che facciate tutto ciò che può esservi di aiuto per servire il Signore nel migliore dei modi; e meno cose vi distolgono da lui, meglio è.</para>
  <para style="p">
    <verse number="36" style="v"/>Ma se qualcuno pensa: «Non è giusto che mia figlia invecchi senza sposarsi», e si sente in dovere di darle marito, faccia quel che vuole, le dia pure un marito; non è peccato. <verse number="37" style="v"/>Chi invece rimane nella decisione che ha preso e non è costretto da circostanze dʼalcun genere, ma è padrone delle sue decisioni, fa bene a conservare la propria figlia nubile. <verse number="38" style="v"/>Perciò, chi permette alla propria figlia di sposarsi fa bene; e chi la conserva nubile fa meglio.</para>
  <para style="p">
    <verse number="39" style="v"/>La moglie è legata al marito per tutto il tempo che lui vive, ma se il marito muore, la donna è libera di sposare chi vuole, purché sposi un credente. <verse number="40" style="v"/>Secondo il mio punto di vista, però, ella sarà più felice se non si risposa; e parlando così penso di darvi un consiglio da parte dello Spirito di Dio.</para>
  <chapter number="8" style="c"/>
  <para style="s1">Cibi sacrificati aglʼidoli</para>
  <para style="p">
    <verse number="1" style="v"/>Mi avete anche chiesto se è permesso mangiare cibi sacrificati aglʼidoli. Su questa questione tutti pensano di saperne abbastanza. <verse number="2" style="v"/>Però questa sicurezza di sapere ci fa sentire importanti, mentre ciò di cui abbiamo davvero bisogno, per edificare la Chiesa, è lʼamore. Se qualcuno pensa di conoscere tutte le risposte, in realtà dimostra soltanto la sua ignoranza. <verse number="3" style="v"/>Ma chi ama davvero Dio è da lui conosciuto.</para>
  <para style="p">
    <verse number="4" style="v"/>A questo punto, che devo dirvi? Si può mangiare la carne sacrificata aglʼidoli? Ebbene, noi tutti sappiamo che un idolo non è un dio; che cʼè soltanto un Dio e nessun altro. <verse number="5" style="v"/>Anche supponendo che ci siano i cosiddetti «dèi» sia in cielo che sulla terra, <verse number="6" style="v"/>noi sappiamo benissimo che per noi cʼè un solo Dio, il Padre, che ha creato tutte le cose, ed è per lui che noi viviamo. E vi è un solo Signore, Gesù Cristo, per mezzo del quale esiste ogni cosa, noi compresi.</para>
  <para style="p">
    <verse number="7" style="v"/>Capita, però, che alcuni cristiani non si rendano conto di questo. Per tutta la loro vita sono stati abituati a credere aglʼidoli e mangiano questa carne come se fosse sacrificata ad un dio vero e proprio; così, quando la mangiano, si sentono turbati, perché la loro coscienza è debole. <verse number="8" style="v"/>Ma non sarà certo un cibo a renderci graditi a Dio. Non perdiamo niente se non ne mangiamo, e non ne guadagniamo niente se ne mangiamo. <verse number="9" style="v"/>Ma bada che questa tua libertà di mangiare cibo offerto aglʼidoli non turbi i credenti più deboli nella fede!</para>
  <para style="p">
    <verse number="10" style="v"/>Ecco che cosa potrebbe accadere qualcuno, vedendoti mangiare questo cibo alla mensa di un tempio dʼidoli, potrebbe sentirsi spinto ad imitarti, anche se è convinto di sbagliare. Per te, che sei sicuro di far bene, tutto è a posto, ma per lui è peccato! <verse number="11" style="v"/>Così, per causa tua, perché tu sai che non cʼè niente di male in ciò che fai, ci rimetterà un fratello più debole, un fratello per cui Cristo è morto! <verse number="12" style="v"/>In questo modo, se pecchi contro i fratelli, invogliandoli a fare qualcosa di cui non sono convinti, pecchi contro Cristo stesso. <verse number="13" style="v"/>Perciò, se mangiare la carne offerta aglʼidoli spingerà mio fratello a peccare, non mangerò mai più carne, perché non voglio causargli un danno.</para>
  <chapter number="9" style="c"/>
  <para style="s1">Paolo parla del suo apostolato</para>
  <para style="p">
    <verse number="1" style="v"/>Non sono forse libero? Non sono apostolo? Non sono io quello che ha visto coi propri occhi Gesù, nostro Signore? E voi? Non siete voi il risultato del mio lavoro per il Signore? <verse number="2" style="v"/>Se per altri non sono apostolo, lo sarò certamente per voi, perché voi siete stati convertiti a Cristo per mezzo del mio lavoro. <verse number="3" style="v"/>Ecco come rispondo a chi mi critica.</para>
  <para style="p">
    <verse number="4" style="v"/>Non ho anchʼio il diritto di mangiare e bere? O di essere ospitato in casa vostra? <verse number="5" style="v"/>E se avessi una moglie credente, non potrei, forse, portarla con me in questi viaggi, come fanno gli altri apostoli, i fratelli del Signore, e lo stesso Pietro? <verse number="6" style="v"/>O forse soltanto io e Barnaba dobbiamo lavorare per mantenerci, mentre voi pensate agli altri? <verse number="7" style="v"/>Da quando in qua un soldato presta servizio nellʼesercito a proprie spese? E chi è che pianta una vigna e non ne mangia lʼuva? E qual è quel pastore, che bada al gregge senza bere il latte di quelle pecore?</para>
  <para style="p">
    <verse number="8" style="v"/>Non sto soltanto portandovi esempi di vita quotidiana. <verse number="9" style="v"/>Anche nella legge di Mosè è scritto: <char style="qt">«Non mettere la museruola al bue che trebbia il grano»</char> (così può mangiare quando lavora). Credete che Dio si preoccupi soltanto dei buoi, quando parla così? <verse number="10" style="v"/>O non lo dice, piuttosto, proprio per noi? Certo! Questa regola fu senzʼaltro scritta per noi, per dimostrare che i cristiani che lavorano devono essere ripagati da quelli che vengono aiutati. Infatti, quelli che arano e trebbiano si aspettano una parte del raccolto.</para>
  <para style="p">
    <verse number="11" style="v"/>Allora, se noi abbiamo piantato nelle vostre anime buoni semi spirituali, pensate che sia troppo chiedervi in cambio cibo e vestiti? <verse number="12" style="v"/>Voi date queste cose ad altri, e fate bene, ma non siamo forse noi quelli che ne hanno più diritto? Però non ne abbiamo mai approfittato, anzi facciamo fronte alle nostre necessità senza il vostro aiuto. Non vi abbiamo mai chiesto niente di alcun genere, per non mettere ostacoli allʼannuncio di Cristo. <verse number="13" style="v"/>Non sapete che quelli che lavorano nel tempio di Dio si servono delle offerte per le loro necessità? Non sapete anche che quelli che si occupano dellʼaltare di Dio ricevono una parte di ciò che viene offerto al Signore? <verse number="14" style="v"/>Allo stesso modo, il Signore ha ordinato che quelli che annunciano il Vangelo hanno il diritto di vivere di questo lavoro. <verse number="15" style="v"/>Per quanto mi riguarda, io non vi ho mai chiesto un soldo; e non vi scrivo per far valere i miei diritti. Preferirei piuttosto morire di fame, che perdere la soddisfazione di predicare a voi senza la minima ricompensa! <verse number="16" style="v"/>Anche se annuncio il Vangelo, non è che mi dia tante arie, perché è un dovere che sento fino in fondo, e guai a me se non evangelizzo!</para>
  <para style="p">
    <verse number="17" style="v"/>Se predicassi il Vangelo di mia spontanea volontà, meriterei una ricompensa, ma poiché il Signore me lʼha ordinato, faccio semplicemente il mio dovere. <verse number="18" style="v"/>Qual è dunque la mia ricompensa? La soddisfazione di annunciare il Vangelo gratuitamente, senza far valere quei diritti che mi darebbe questa predicazione.</para>
  <para style="p">
    <verse number="19" style="v"/>Anche se sono libero e non appartengo a nessuno, sono diventato di mia spontanea volontà, e con gioia, il servo di tutti, per portare a Cristo il maggior numero possibile di persone. <verse number="20" style="v"/>Quando sono tra gli Ebrei, vivo come loro, essi ascoltano il Vangelo e così li posso portare a Cristo. Essi seguono le cerimonie e le usanze ebraiche, ed io mi comporto come uno di loro, (benché io stesso non sia sottoposto alla legge ebraica), perché il mio unico scopo è quello di condurli a Cristo. <verse number="21" style="v"/>Anche con i pagani sono accondiscendente al massimo, (facendo, però, sempre ciò che è giusto per un cristiano). E così, mostrandomi dʼaccordo, riesco a guadagnarmi la loro fiducia ed a portarli alla conversione.</para>
  <para style="p">
    <verse number="22" style="v"/>Anche quando sono con i deboli nella fede, mi adeguo a loro; proprio così, cerco di adattarmi ad ogni tipo di persona, purché possa parlargli di Cristo, e Cristo lo salvi. <verse number="23" style="v"/>Tutto questo lo faccio per amore del Vangelo e per ricevere anchʼio con gli altri le sue benedizioni.</para>
  <para style="s1">Sacrificarsi per vincere</para>
  <para style="p">
    <verse number="24" style="v"/>Quando si fa una corsa, molti corrono, ma soltanto uno vince il premio. Perciò, correte anche voi per vincere! <verse number="25" style="v"/>Sapete bene che gli atleti, durante gli allenamenti, si sottopongono ad una rigida disciplina, e soltanto per ottenere in premio una corona che non dura. Noi, invece, lo facciamo per ottenere una corona che durerà per sempre. <verse number="26" style="v"/>Perciò, io corro dritto al traguardo, mettendocela tutta; lotto come un pugile che vuol vincere e non tira colpi a vuoto; <verse number="27" style="v"/>mi sottopongo a dei sacrifici come un atleta e tengo il mio corpo a disciplina, per paura di essere squalificato e messo da parte, proprio io che ho iscritto gli altri alla gara!</para>
  <chapter number="10" style="c"/>
  <para style="p">
    <verse number="1" style="v"/>Fratelli, non dobbiamo mai dimenticare ciò che accadde ai nostri antenati nel deserto, tanto tempo fa. Dio li guidò protetti dalla nuvola che li portò tutti in salvo attraverso il Mar Rosso. <verse number="2" style="v"/>Questo potrebbe essere chiamato il loro «battesimo». Essi furono battezzati nel mare e nella nuvola, per essere seguaci di Mosè. <verse number="3-4" style="v"/>Tutti mangiarono lo stesso cibo spirituale e tutti bevvero la stessa bevanda spirituale, perché attingevano dalla roccia spirituale che li seguiva: e quella roccia era Cristo. <verse number="5" style="v"/>Tuttavia, la maggior parte di loro non fu gradita a Dio, e costoro morirono nel deserto.</para>
  <para style="p">
    <verse number="6" style="v"/>Questa lezione ci serve dʼesempio e ci insegna a non fare come loro: a non desiderare le cose malvagie. <verse number="7" style="v"/>Perciò, non adorate glʼidoli come hanno fatto loro. Le Scritture infatti ci dicono: <char style="qt">«Il popolo si sedette per mangiare e bere, poi si alzò per divertirsi»</char>.</para>
  <para style="p">
    <verse number="8" style="v"/>Un altro fatto che ci serve di lezione è ciò che accadde quando alcuni di loro fecero lʼamore liberamente senza essere sposati. Quel giorno ne morirono ventitremila. <verse number="9" style="v"/>E non mettiamo alla prova la pazienza del Signore, come hanno fatto alcuni di loro, che poi morirono morsi dai serpenti. <verse number="10" style="v"/>E non vi lamentate come hanno fatto alcuni di loro; fu per questa ragione che Dio mandò il suo angelo a distruggerli.</para>
  <para style="p">
    <verse number="11" style="v"/>Tutti questi fatti accaddero loro per servire dʼesempio a noi; e sono stati scritti per metterci in guardia, visto che ormai siamo agli ultimi giorni e il mondo è vicino alla sua fine.</para>
  <para style="p">
    <verse number="12" style="v"/>Perciò, badate bene; se pensate: «Io non mi comporterei mai in questo modo», fate ancora più attenzione, perché anche voi potete cadere in peccato! <verse number="13" style="v"/>Ma ricordate questo: i cattivi pensieri che vi passano per la mente non sono niente di nuovo; molti altri hanno affrontato le stesse identiche difficoltà prima di voi, ma nessuna tentazione è irresistibile e Dio non permetterà mai che la tentazione diventi così forte da non riuscire a resisterle. È il Signore stesso che ce lʼha promesso, ed egli mantiene sempre quello che dice. Non solo, vi insegnerà anche come uscirne, in modo che possiate sopportare la prova pazientemente. <verse number="14" style="v"/>Perciò, cari fratelli, evitate di adorare gli idoli di qualsiasi specie.</para>
  <para style="s1">Il piede in due staffe</para>
  <para style="p">
    <verse number="15" style="v"/>Voi siete persone intelligenti, vedete voi stessi se ciò che dico è giusto. <verse number="16" style="v"/>Quando chiediamo le benedizioni di Dio, mentre beviamo il vino del calice alla tavola del Signore, non significa forse che tutti quelli che bevono dividono le benedizioni del sangue di Cristo? E quando spezziamo il pane tutti insieme, non significa forse che stiamo partecipando al corpo di Cristo? <verse number="17" style="v"/>Non importa quanti siamo, tutti noi mangiamo quellʼunico pane, e con questʼatto dimostriamo che siamo tutti parte di un solo corpo, quello di Cristo. <verse number="18" style="v"/>Questo vale anche per gli Ebrei. Quando tutti insieme mangiano la carne delle vittime sacrificate, sono uniti da quellʼatto al Dio dellʼaltare. <verse number="19" style="v"/>Che cosa voglio dire? Forse che glʼidoli, a cui i pagani offrono sacrifici, sono veri e propri dèi, e che questi sacrifici hanno qualche valore? <verse number="20" style="v"/>Tuttʼaltro! Vi dico, anzi, che quelli che fanno sacrifici a questi idoli, sono uniti nel sacrificio ai demòni, non certo al Signore! Ed io non voglio che abbiate niente a che fare coi demòni, mangiando insieme con i pagani. <verse number="21" style="v"/>Voi non potete bere contemporaneamente al calice del Signore e a quello di Satana, né mangiare contemporaneamente alla tavola del Signore e a quella di Satana.</para>
  <para style="p">
    <verse number="22" style="v"/>Volete forse provocare la gelosia del Signore? Siete forse più forti di lui? <verse number="23" style="v"/>Tutte le cose sono lecite, ma non tutte sono utili; tutte le cose sono lecite, ma non tutto serve al bene della comunità. <verse number="24" style="v"/>Non pensate soltanto a voi stessi, pensate anche agli altri!</para>
  <para style="p">
    <verse number="25" style="v"/>Ecco che cosa dovrete fare: mangiate pure di tutto ciò che si vende al macello, senza chiedere se sia stato o meno offerto aglʼidoli, così la vostra coscienza non ne sarà turbata. <verse number="26" style="v"/>Perché, come dicono le Scritture: <char style="qt">«La terra e tutte le buone cose che essa contiene appartengono a Dio»</char>.</para>
  <para style="p">
    <verse number="27" style="v"/>Se qualcuno che non è credente vi invita a pranzo, e vi fa piacere accettare, andateci pure. Mangiate tutto ciò che vi verrà servito, senza sollevare questioni di coscienza. <verse number="28" style="v"/>Ma se qualcuno vi avverte che la tal carne è stata offerta aglʼidoli, allora non ne mangiate, per riguardo verso chi vi ha avvertito e verso la sua coscienza. <verse number="29" style="v"/>In questo caso, non è quello che senti tu che importa, ma ciò che prova lui.</para>
  <para style="p">«Ma», potreste dirmi, «perché devo essere condizionato da ciò che pensa qualcun altro? <verse number="30" style="v"/>Se mangio una certa cosa con riconoscenza verso Dio, perché devo permettere che un altro sciupi tutto, soltanto perché pensa che faccio male?» <verse number="31" style="v"/>Bene, ve lo dico io il perché. Perché tutto ciò che fate deve essere fatto per la gloria di Dio, sia che mangiate, beviate, o facciate qualsiasi altra cosa. <verse number="32" style="v"/>Perciò, fate in modo di non scandalizzare né Ebrei né pagani, e neppure cristiani. <verse number="33" style="v"/>Fate come faccio io, che in ogni cosa mi sforzo di piacere a tutti, senza mai cercare il mio interesse, ma quello degli altri, perché tutti siano salvati.</para>
  <chapter number="11" style="c"/>
  <para style="s1">Il comportamento della donna</para>
  <para style="p">
    <verse number="1" style="v"/>Seguite il mio esempio, come io seguo quello di Cristo. <verse number="2" style="v"/>Sono tanto contento, cari fratelli, che vi siate ricordati di me e degli insegnamenti che vi ho dato. <verse number="3" style="v"/>Tuttavia desidero che sappiate questo: Cristo è il capo dellʼuomo, lʼuomo è il capo della donna e Dio è il capo di Cristo. <verse number="4" style="v"/>Ogni uomo che prega o profetizza a capo coperto disonora il suo capo. <verse number="5" style="v"/>Ogni donna che prega o profetizza in pubblico, senza tenere il capo coperto, disonora il proprio marito, perché il capo coperto è segno della sua sottomissione. <verse number="6" style="v"/>Proprio così, se la donna non vuol mettersi il velo, allora si faccia anche tagliare i capelli! Ma se è vergognoso per una donna farsi radere la testa, allora, che si metta anche un velo! <verse number="7" style="v"/>Lʼuomo, invece, non deve coprirsi la testa, perché è immagine e gloria di Dio; mentre la donna è la gloria dellʼuomo. <verse number="8" style="v"/>Infatti, non è lʼuomo che è stato fatto dalla donna, ma la donna dallʼuomo. <verse number="9" style="v"/>E Adamo, il primo uomo, non fu creato per la donna, ma la donna fu creata per lui. <verse number="10" style="v"/>Per questa ragione e per riguardo agli angeli, la donna deve portare il capo coperto, come simbolo della sua sottomissione allʼuomo.</para>
  <para style="p">
    <verse number="11" style="v"/>Ricordatevi, però, che nel piano di Dio uomini e donne si completano a vicenda, <verse number="12" style="v"/>perché, anche se è vero che la prima donna è stata tratta dallʼuomo, è altrettanto vero che gli uomini sono nati dalla donna, e tutto viene da Dio che ha creato ogni cosa.</para>
  <para style="p">
    <verse number="13" style="v"/>Giudicate voi stessi. Secondo voi, sta bene che una donna preghi a testa scoperta? <verse number="14-15" style="v"/>È lʼistinto stesso che cʼinsegna che le donne debbono avere la testa coperta. Le donne sono orgogliose dei loro capelli lunghi, che sono per loro come un velo, mentre per un uomo portare i capelli lunghi è una vergogna. <verse number="16" style="v"/>Ma se qualcuno vuole discutere su questo argomento, tutto quello che posso dire è che sia noi che le altre comunità non seguiamo un comportamento diverso.</para>
  <para style="p">
    <verse number="17" style="v"/>Mentre vi do queste istruzioni, non posso certo complimentarmi con voi, perché le vostre adunanze fanno più male che bene. <verse number="18" style="v"/>Prima di tutto ho saputo che, quando vi riunite, nascono delle liti fra voi, e in parte ci credo. <verse number="19" style="v"/>Le divisioni infatti sono necessarie perché si possano riconoscere quelli fra voi che sono davvero credenti.</para>
  <para style="s1">La Cena del Signore</para>
  <para style="p">
    <verse number="20" style="v"/>Quando poi vi riunite per mangiare, non è la Cena del Signore quella cui partecipate, <verse number="21" style="v"/>ma soltanto la vostra. Infatti, quando vi mettete a tavola, ognuno mangia a più non posso, senza aspettare di dividere il cibo con gli altri. E così mentre uno patisce la fame, lʼaltro è ubriaco perché ha bevuto troppo. <verse number="22" style="v"/>Come mai? Non potreste mangiare e bere a casa vostra? Perché disprezzate così la Chiesa di Dio e offendete quelli che sono poveri e non possono portarsi da mangiare? Che devo dire di queste cose? Dovrei forse farvi i miei complimenti? No di certo!</para>
  <para style="p">
    <verse number="23" style="v"/>Questo è ciò che il Signore stesso ha detto della sua Cena, ed io così vi ho insegnato: la notte in cui fu tradito, il Signore Gesù prese del pane, <verse number="24" style="v"/>e dopo aver ringraziato Dio, lo spezzò e disse: «Questo è il mio corpo, che è dato per voi. Fate questo in memoria di me».</para>
  <para style="p">
    <verse number="25" style="v"/>Allo stesso modo, dopo aver cenato, prese il calice di vino e disse: «Questo calice è il nuovo patto fra Dio e voi, unʼalleanza fatta col mio sangue. Ogni volta che ne berrete, fatelo in memoria di me. <verse number="26" style="v"/>Infatti, ogni volta che mangiate questo pane e bevete il vino di questo calice, voi annunciate la morte del Signore. Fate questo finché non tornerò di nuovo».</para>
  <para style="p">
    <verse number="27" style="v"/>Perciò, chi mangia questo pane o beve da questo calice del Signore in modo indegno, è colpevole verso il corpo e il sangue del Signore. <verse number="28" style="v"/>Questa è la ragione per cui ciascuno deve esaminare se stesso attentamente, prima di mangiare il pane e di bere dal calice. <verse number="29" style="v"/>Perché chi mangia il pane e beve dal calice indegnamente, senza pensare al corpo di Cristo e a ciò che significa, mangia e beve la propria condanna, perché non dà la giusta importanza alla morte di Cristo. <verse number="30" style="v"/>Ecco la ragione per cui molti di voi sono infermi e malati, e ne muoiono parecchi!</para>
  <para style="p">
    <verse number="31" style="v"/>Se ci esaminassimo per bene per conto nostro, prima di accostarci alla Santa Cena, non avremmo bisogno di essere giudicati e puniti. <verse number="32" style="v"/>Ma il Signore ci punisce per correggerci e per non condannarci insieme col resto del mondo. <verse number="33" style="v"/>Perciò, cari fratelli, quando vi riunite per la Cena del Signore, la comunione, aspettate che arrivino anche gli altri. <verse number="34" style="v"/>Se qualcuno ha fame, mangi a casa sua, così Dio non dovrà punirvi per il modo in cui vi riunite. Per quanto riguarda le altre cose, le regolerò dopo il mio arrivo.</para>
  <chapter number="12" style="c"/>
  <para style="s1">Doni speciali dello Spirito</para>
  <para style="p">
    <verse number="1" style="v"/>Ed ora, fratelli, parliamo delle particolari capacità, che lo Spirito Santo dà ad ognuno di voi, perché non voglio che ci siano malintesi. <verse number="2" style="v"/>Certamente vi ricordate che, prima di diventare cristiani, vi lasciavate trascinare da un idolo allʼaltro, ed erano tutti idoli muti. <verse number="3" style="v"/>Ora, invece, incontrate gente che dice di predicare grazie allo Spirito di Dio. Come potete sapere se sono davvero ispirati da Dio, o se è tutta una montatura? Ecco la prova: nessuno che parla per la potenza dello Spirito di Dio può dire: «Maledizione a Gesù!» Come pure, nessuno può dire: «Gesù è il Signore!» se non per mezzo dello Spirito Santo.</para>
  <para style="p">
    <verse number="4" style="v"/>Ci sono diversi tipi di dono, ma lo stesso Spirito. <verse number="5" style="v"/>Ci sono diversi tipi di servizio, ma lo stesso Signore. <verse number="6" style="v"/>Ci sono diversi tipi di attività, ma lo stesso Dio che opera tutto in tutti. <verse number="7" style="v"/>In ciascuno di noi lo Spirito Santo si manifesta, dando la capacità più appropriata, ma sempre per il bene di tutti.</para>
  <para style="p">
    <verse number="8" style="v"/>Infatti, ad uno lo Spirito dà il linguaggio della Sapienza; ad un altro il linguaggio della conoscenza ma, è sempre un dono del medesimo Spirito Santo. <verse number="9" style="v"/>Un altro ancora può ricevere una fede speciale, e un altro il potere di guarire le malattie. <verse number="10" style="v"/>È sempre il medesimo Spirito Santo che dà ad alcune persone il potere di fare miracoli, ad altre lʼabilità di profetizzare e ad altre ancora quella di distinguere fra spiriti. È sempre il medesimo Spirito Santo che dà ad alcuni il dono di parlare in altre lingue e ad altri, che non conoscono queste lingue, la capacità di interpretare che cosa dicono. <verse number="11" style="v"/>È sempre questʼunico e medesimo Spirito Santo che distribuisce ad ognuno i suoi doni, come meglio crede.</para>
  <para style="p">
    <verse number="12" style="v"/>Il nostro corpo è composto di molte parti, e tutte queste parti, anche se sono molte, formano un unico corpo; così è per il corpo di Cristo. <verse number="13" style="v"/>E ognuno di noi fa parte dellʼunico corpo di Cristo. Tutti noi credenti, sia quelli di origine ebraica che quelli di origine pagana, sia schiavi che liberi, abbiamo ricevuto il battesimo di un unico corpo, e tutti abbiamo bevuto alla fonte di un unico Spirito.</para>
  <para style="p">
    <verse number="14" style="v"/>Proprio così, il corpo non è composto di una sola parte, ma di molte. <verse number="15" style="v"/>Se il piede dicesse: «Io non faccio parte del corpo, perché non sono una mano», non per questo cesserebbe di fare parte del corpo. <verse number="16" style="v"/>Così pure, se lʼorecchio dicesse: «Non faccio parte del corpo, perché sono soltanto un orecchio e non un occhio», non cesserebbe per questo di essere parte del corpo. <verse number="17" style="v"/>Supponiamo che tutto il corpo sia un occhio, in tal caso, come si potrebbe udire? Oppure, se tutto il corpo fosse soltanto un grande orecchio, come si potrebbe odorare?</para>
  <para style="p">
    <verse number="18" style="v"/>Ma non è in questo modo che Dio ci ha fatto. Egli ha creato molte parti del nostro corpo, collocando ciascuna parte come meglio ha creduto. <verse number="19" style="v"/>Che cosa strana sarebbe un corpo fatto di una sola parte! <verse number="20" style="v"/>Ma il Signore ha creato molte parti, mentre il corpo resta uno solo.</para>
  <para style="p">
    <verse number="21" style="v"/>Quindi lʼocchio non può dire alla mano: «Non ho bisogno di te», né la testa può dire ai piedi: «Non so che farmene di voi».</para>
  <para style="p">
    <verse number="22" style="v"/>Anzi, proprio le parti del corpo che sembrano più deboli e meno importanti sono le più necessarie. <verse number="23" style="v"/>E trattiamo con maggior premura, coprendole con gli indumenti, le parti che consideriamo meno nobili e decenti. <verse number="24" style="v"/>Le altre parti, invece, quelle considerate più nobili, non hanno bisogno di essere coperte. Dio ha composto il corpo, dando maggiore onore a quelle parti che ne avevano di meno, <verse number="25" style="v"/>in modo che non ci fossero divisioni nel corpo, ma che tutte le parti, collaborando insieme, avessero lo stesso scopo.</para>
  <para style="p">
    <verse number="26" style="v"/>E se una parte del corpo soffre, tutte le altre soffrono con essa; se una parte, invece, è onorata, tutte le altre ne sono felici.</para>
  <para style="p">
    <verse number="27" style="v"/>Ecco che cosa cerco di dirvi: tutti voi fate parte del corpo di Cristo e, individualmente, ognuno di voi è parte di questo corpo. <verse number="28" style="v"/>Ecco alcune parti che Dio ha costituito nella sua Chiesa, che è il suo corpo:</para>
  <para style="li1">prima di tutto gli apostoli,</para>
  <para style="li1">poi i profeti, cioè quelli che annunciano la parola di Dio,</para>
  <para style="li1">i maestri,</para>
  <para style="li1">quelli che compiono miracoli,</para>
  <para style="li1">quelli che hanno il dono di guarire le malattie,</para>
  <para style="li1">quelli che assistono i malati,</para>
  <para style="li1">quelli che hanno capacità organizzative</para>
  <para style="li1">e quelli che parlano in lingue sconosciute.</para>
  <para style="p">
    <verse number="29" style="v"/>Sono, forse, tutti apostoli, oppure tutti predicatori? Naturalmente no. Sono tutti maestri o, forse, hanno tutti il potere di fare miracoli? Certo che no. <verse number="30" style="v"/>Possono tutti guarire le malattie, oppure Dio dà a tutti la capacità di parlare in altre lingue? E ancora, possono tutti interpretare ciò che dicono quelli che parlano in lingue sconosciute?</para>
  <para style="p">
    <verse number="31" style="v"/>Certamente no, ma cercate di fare del vostro meglio per ottenere i doni più importanti.</para>
  <para style="s1">La cosa più importante al mondo</para>
  <para style="p">E ora voglio insegnarvi qual è la via migliore.</para>
  <chapter number="13" style="c"/>
  <para style="p">
    <verse number="1" style="v"/>Se avessi il dono di parlare tutte le lingue di questo mondo e perfino il linguaggio degli angeli, ma non avessi amore per gli altri, sarei come un bronzo che risuona o un cembalo che tintinna. <verse number="2" style="v"/>Se avessi il dono della profezia e penetrassi tutti i misteri, e conoscessi tutto di tutto, ma non amassi gli altri, a che cosa mi servirebbe? Se anche avessi il dono di una fede tale da far spostare le montagne con un ordine, non sarei nulla, senza lʼamore. <verse number="3" style="v"/>Se anche distribuissi tutto ciò che ho ai poveri o dessi il mio corpo per essere bruciato vivo, ma non amassi gli altri, non sarei nulla, senza lʼamore.</para>
  <para style="p">
    <verse number="4" style="v"/>Chi ama è paziente, pieno di bontà. Chi ama non invidia, non si vanta, non si gonfia di orgoglio. <verse number="5" style="v"/>Chi ama non è altezzoso, non fa niente dʼindecoroso, non cerca il proprio interesse, non si irrita, né si ricorda dei torti che subisce. <verse number="6" style="v"/>Chi ama soffre per le ingiustizie, ma gioisce quando la verità viene a galla.</para>
  <para style="p">
    <verse number="7" style="v"/>Chi ama è pronto a scusare ogni cosa, a credere in ogni cosa, a sperare in ogni cosa, a sopportare ogni cosa.</para>
  <para style="p">
    <verse number="8" style="v"/>Un giorno, tutti i doni particolari e i poteri speciali che vengono da Dio finiranno, ma lʼamore non finirà mai. Un giorno, non ci saranno più le profezie, finirà la scienza e la capacità di parlare in altre lingue. <verse number="9" style="v"/>Ora sappiamo ben poco e profetizziamo soltanto in parte, <verse number="10" style="v"/>ma quando saremo perfetti e completi, non avremo più bisogno di questi doni speciali, ed essi allora scompariranno.</para>
  <para style="p">
    <verse number="11" style="v"/>Vi faccio un esempio. Quandʼero bambino, parlavo da bambino, pensavo da bambino, ragionavo da bambino, ma quando sono diventato uomo, anche i miei pensieri sono cresciuti e ho smesso quelle cose tipiche dei bambini. <verse number="12" style="v"/>Questo esempio vale per noi credenti: adesso possiamo vedere e capire soltanto molto poco di Dio, come se guardassimo in uno specchio appannato. Ma un giorno lo vedremo, faccia a faccia, e lo conosceremo completamente. Ora tutto quello che conosciamo è confuso e annebbiato, ma allora vedremo tutto chiaramente, proprio come il Signore vede nel mio cuore in questo momento.</para>
  <para style="p">
    <verse number="13" style="v"/>Ci sono tre cose che rimangono fede, speranza e amore e, fra queste, la più grande è lʼamore.</para>
  <chapter number="14" style="c"/>
  <para style="p">
    <verse number="1" style="v"/>Fate in modo che lʼamore sia lo scopo della vostra vita; però chiedete anche i doni speciali dello Spirito Santo, soprattutto il dono della profezia, per poter predicare.</para>
  <para style="s1">«Parlare in altre lingue»</para>
  <para style="p">
    <verse number="2" style="v"/>Ma se il vostro dono è quello di parlare in altre lingue che non avete mai studiato, ricordatevi che, facendo così, parlerete a Dio, non agli altri che non possono capirvi. Voi parlerete per la potenza dello Spirito, ma le cose che direte saranno tutte segrete. <verse number="3" style="v"/>Chi profetizza, invece, e predica il messaggio di Dio, aiuta gli altri a crescere spiritualmente, li incoraggia e li conforta. <verse number="4" style="v"/>Perciò, chi parla in lingue sconosciute aiuta se stesso a crescere spiritualmente, mentre, chi profetizza aiuta la chiesa a crescere in santità e serenità.</para>
  <para style="p">
    <verse number="5" style="v"/>Vorrei che tutti voi parlaste in altre lingue, ma ancora di più, vorrei che foste capaci di profetizzare e di predicare il messaggio di Dio. Chi profetizza è più utile di chi parla in altre lingue, a meno che questʼultimo non interpreti ciò che dice, e così la chiesa ne riceva un beneficio.</para>
  <para style="p">
    <verse number="6" style="v"/>Infatti, cari fratelli, se io venissi da voi parlando in altre lingue che non capite, di che aiuto vi sarei? Vi aiuto invece se vi porto qualche rivelazione, o conoscenza o profezia o parole di istruzione. <verse number="7" style="v"/>Anche gli strumenti, il flauto, o lʼarpa, per esempio, se non dessero suoni diversi, come si potrebbe distinguere il suono di uno da quello dellʼaltro? <verse number="8" style="v"/>E se la tromba non suonasse le note giuste, come farebbero i soldati a capire che sono chiamati in battaglia? <verse number="9" style="v"/>Questo vale anche per voi: se pronunciate parole incomprensibili, grazie al vostro dono delle lingue, come faranno gli altri a capire ciò che dite? Sarà come se parlaste allʼaria!</para>
  <para style="p">
    <verse number="10" style="v"/>Per quante lingue esistano al mondo, tutte hanno un senso. <verse number="11" style="v"/>Se non capisco le parole di una lingua, sarò uno straniero per chi mi parla, e lʼaltro lo sarà per me. <verse number="12" style="v"/>Quindi, visto che ci tenete tanto ad avere doni speciali dallo Spirito Santo, chiedete i migliori, quelli che servono per il bene di tutta la chiesa.</para>
  <para style="p">
    <verse number="13" style="v"/>Perciò, chi parla in altre lingue deve pregare Dio di avere anche il dono di poterle interpretare. <verse number="14" style="v"/>Infatti, se io prego in una lingua che non conosco, è il mio spirito che prega, non la mia mente. <verse number="15" style="v"/>Che farò allora? Pregherò con lo spirito, ma anche con la mente (e cioè in lingue sconosciute, ma anche nella lingua corrente che tutti capiscono). Canterò inni al Signore in lingue sconosciute, ma canterò anche in lingua corrente, in modo che si possa capire la lode che innalzo a Dio. <verse number="16" style="v"/>Altrimenti, se lodate e ringraziate Dio soltanto con lo spirito, parlando in altre lingue, come faranno quelli che non vi capiscono a lodare Dio con voi? Come potranno ringraziare il Signore con voi, se non capiscono ciò che dite? <verse number="17" style="v"/>Certo, da parte vostra, ringraziate Dio come si deve, ma gli altri non ne ricevono alcun beneficio.</para>
  <para style="p">
    <verse number="18" style="v"/>Ringraziate Dio perché parlo in lingue sconosciute più di tutti voi; <verse number="19" style="v"/>ma in chiesa preferisco dire cinque parole comprensibili per aiutare anche gli altri, piuttosto che diecimila che nessuno riesce a capire.</para>
  <para style="p">
    <verse number="20" style="v"/>Cari fratelli, non ragionate come bambini. Siate come bambini innocenti per quanto riguarda il male, ma uomini fatti per capire queste cose.</para>
  <para style="p">
    <verse number="21" style="v"/>Il Signore ci dice nelle Scritture: <char style="qt">«Io parlerò a questo popolo per mezzo di stranieri, gente che parla altre lingue, ma neppure così mi daranno ascolto»</char>. <verse number="22" style="v"/>Vedete, perciò, che la capacità di parlare in altre lingue è un segno non per i figli credenti, ma per quelli che non credono. Invece, la profezia, e cioè predicare la verità di Dio, è ciò che serve ai cristiani, perché i non credenti non sono ancora pronti per ascoltare. <verse number="23" style="v"/>Quando la chiesa si riunisce al completo, se vi mettete a parlare in altre lingue ed entrano degli estranei o dei non credenti, che succederà? Probabilmente vi prenderanno tutti per matti! <verse number="24" style="v"/>Se, invece, tutti fanno discorsi profetici ed entra qualche estraneo o qualche non credente, costui si potrà convincere di essere peccatore e la sua coscienza sarà toccata da ciò che sente dire. <verse number="25" style="v"/>Mentre ascolta, saranno messi a nudo i segreti del suo cuore; e allora sʼinginocchierà per adorare Dio e dirà che il Signore è davvero lì fra voi.</para>
  <para style="p">
    <verse number="26" style="v"/>Per ricapitolare, fratelli miei: nelle vostre riunioni ci sarà chi canta, chi insegna, chi comunica speciali messaggi di Dio, chi parla in altre lingue e ci sarà anche chi interpreta queste lingue sconosciute; ma ricordate che ogni cosa devʼessere dʼaiuto spirituale per tutti. <verse number="27" style="v"/>Quelli che parlano in lingue sconosciute non devono essere più di due o tre, e devono parlare uno per volta, poi ci deve essere sempre qualcuno pronto ad interpretare ciò che dicono. <verse number="28" style="v"/>Però, se non cʼè nessuno che possa interpretare, chi vorrebbe parlare in lingue sconosciute se ne stia zitto in pubblico. Parli soltanto sottovoce fra sé e con Dio.</para>
  <para style="p">
    <verse number="29-30" style="v"/>Per quanto riguarda i profeti, due o tre possono fare profezie, uno per volta, se hanno questo dono; e gli altri restino ad ascoltare. Ma se qualcun altro che sta ascoltando riceve un messaggio o unʼidea dal Signore, il primo smetta di parlare.</para>
  <para style="p">
    <verse number="31" style="v"/>In questo modo, tutti quelli che hanno il dono della profezia possono parlare uno dopo lʼaltro per insegnare e incoraggiare quelli che ascoltano. <verse number="32" style="v"/>Ricordate che chi ha un messaggio da Dio, è anche capace di fermarsi e di aspettare il suo turno. <verse number="33" style="v"/>Dio infatti non vuole né disordine, né confusione. Dio ama lʼarmonia e la pace.</para>
  <para style="p">
    <verse number="34" style="v"/>Come è usanza in tutte le comunità di credenti, le donne devono tacere durante le riunioni, perché a loro non è permesso parlare. Stiano sottomesse agli uomini, invece, come dicono le Scritture stesse. <verse number="35" style="v"/>Se hanno una domanda da fare, la facciano al marito, a casa, perché non sta bene che una donna parli durante le riunioni della chiesa.</para>
  <para style="p">
    <verse number="36" style="v"/>Non siete dʼaccordo? Pensate, forse, che la parola di Dio cominci e finisca con voi, Corinzi? Beh, vi sbagliate di grosso! <verse number="37" style="v"/>Se qualcuno pensa di avere il dono della profezia, o qualsiasi altro dono dello Spirito Santo, deve riconoscere che ciò che dico è un ordine del Signore. <verse number="38" style="v"/>Ma se qualcuno preferisce non capire, resti pure nella sua ignoranza!</para>
  <para style="p">
    <verse number="39" style="v"/>Perciò, fratelli, ambite pure ad essere profeti per poter predicare con chiarezza il messaggio di Dio, e non proibite agli altri di parlare in lingue sconosciute, <verse number="40" style="v"/>ma che tutto sia fatto con decoro e con ordine.</para>
  <chapter number="15" style="c"/>
  <para style="s1">Il cuore del Vangelo</para>
  <para style="p">
    <verse number="1" style="v"/>Fratelli, io vi ricordo il Vangelo che vi ho annunciato, lo stesso che avete accettato e sul quale fondate la vostra fede. <verse number="2" style="v"/>È per mezzo di questo Vangelo che siete salvati, se ancora lo conservate come io ve lʼho annunciato, a meno che non vi abbiate mai creduto fin da principio.</para>
  <para style="p">
    <verse number="3" style="v"/>Prima di tutto, vi ho comunicato quello che mi è stato detto, e cioè che Cristo morì per i nostri peccati, proprio come dissero le Scritture, <verse number="4" style="v"/>che fu sepolto e che tre giorni dopo resuscitò come predissero i profeti. <verse number="5" style="v"/>Gesù apparve a Pietro e più tardi agli apostoli. <verse number="6" style="v"/>Poi, apparve a più di cinquecento fratelli cristiani in una sola volta la maggior parte dei quali vive ancora, mentre alcuni sono già morti. <verse number="7" style="v"/>In seguito apparve a Giacomo. E più tardi a tutti gli apostoli. <verse number="8" style="v"/>Ultimo fra tutti, apparve anche a me, benché tra gli apostoli io sia come un aborto. <verse number="9" style="v"/>Infatti, io sono il meno importante di tutti gli apostoli, anzi, non dovrei nemmeno essere chiamato apostolo, visto che ho perseguitato la Chiesa di Dio!</para>
  <para style="p">
    <verse number="10" style="v"/>Ma, per grazia di Dio, io sono quello che sono. E la grazia che Dio mi ha dato non è stata inutile, perché ho lavorato di più di tutti gli altri apostoli, anche se non sono stato io a lavorare, ma Dio che agiva in me con la sua grazia. <verse number="11" style="v"/>Comunque, non fa differenza chi ha lavorato di più, se io o loro; la cosa più importante è che abbiamo predicato il Vangelo a voi, e voi avete creduto.</para>
  <para style="p">
    <verse number="12" style="v"/>Ma ditemi un poʼ, visto che credete a ciò che predico, e cioè che Cristo è risorto dai morti, come mai alcuni di voi dicono che i morti non possono resuscitare? <verse number="13" style="v"/>In questo caso, neppure Cristo è resuscitato! <verse number="14" style="v"/>E se Cristo non è resuscitato, tutto ciò che predichiamo è inutile e la vostra fede in Dio non serve a niente. <verse number="15" style="v"/>Per di più, noi apostoli saremmo tutti dei bugiardi, perché abbiamo detto che Dio ha resuscitato Cristo: <verse number="16" style="v"/>il che non può essere, se è vero che i morti non resuscitano. <verse number="17" style="v"/>In tal caso, allora, Cristo è ancora morto, la vostra fede è inutile e su di voi pende ancora la condanna per i vostri peccati. <verse number="18" style="v"/>Non solo, anche tutti i cristiani che sono morti sono perduti. <verse number="19" style="v"/>Se essere cristiani ha valore per noi soltanto in questa vita, allora noi siamo i più miserabili di tutti gli uomini!</para>
  <para style="p">
    <verse number="20" style="v"/>Ma il fatto è che Cristo è davvero resuscitato dai morti, ed è diventato il primo di tutti quelli che un giorno resusciteranno.</para>
  <para style="p">
    <verse number="21" style="v"/>La morte è venuta nel mondo per mezzo di un uomo (Adamo), ed è per mezzo di un altro uomo (Cristo) che ora cʼè la resurrezione dei morti. <verse number="22" style="v"/>Come tutti gli uomini muoiono, perché discendono da Adamo, così tutti quelli che appartengono a Cristo saranno resuscitati. <verse number="23" style="v"/>Tuttavia, ciascuno al suo turno: Cristo resuscitò per primo, poi, al suo ritorno, resusciteranno tutte le persone che gli appartengono.</para>
  <para style="p">
    <verse number="24" style="v"/>Poi Cristo consegnerà il suo regno a Dio Padre, dopo aver abolito ogni dominio, autorità e potenza; allora sarà la fine. <verse number="25" style="v"/>Perciò bisogna che Cristo regni: <char style="qt">«finché non si sia messo sotto i piedi tutti i nemici»</char>. <verse number="26" style="v"/>Lʼultimo nemico ad essere distrutto sarà la morte. <verse number="27" style="v"/>Infatti, Dio ha dato a Cristo lʼautorità su tutte le cose, eccetto, naturalmente, su Dio stesso, che gli ha dato questo potere di regnare. <verse number="28" style="v"/>Quando Cristo avrà finalmente vinto tutti i suoi nemici, allora anche lui, il Figlio di Dio, si sottometterà agli ordini del proprio Padre, affinché Dio, che gli ha dato la vittoria completa, sia tutto in tutti.</para>
  <para style="p">
    <verse number="29" style="v"/>Se i morti non resuscitano, a che serve, allora, il battesimo di quelli che si fanno battezzare per i morti? Perché lo fate, se non credete che un giorno i morti resusciteranno? <verse number="30" style="v"/>E perché noi stessi dobbiamo rischiare continuamente la vita e affrontare ogni momento la morte? <verse number="31" style="v"/>Proprio così, ogni giorno io affronto la morte. Ciò che vi dico, fratelli, è vero quanto è vero che sono orgoglioso del fatto che credete nel Signore Gesù. <verse number="32" style="v"/>E a che cosa servirebbe lottare contro le bestie feroci, parlo di quegli uomini di Efeso, se tutto il guadagno fosse soltanto in questa vita terrena? Se non vivremo mai più dopo la morte, allora, prendiamocela comoda: mangiamo, beviamo e divertiamoci, tanto domani morremo, e tutto finirà!</para>
  <para style="p">
    <verse number="33" style="v"/>Non fatevi ingannare: «Le cattive compagnie corrompono i buoni costumi». <verse number="34" style="v"/>Ritornate in voi come conviene e smettete di peccare. Alcuni infatti dimostrano di non conoscere Dio; lo dico per farvi vergognare!</para>
  <para style="s1">Il nostro corpo immortale</para>
  <para style="p">
    <verse number="35" style="v"/>Qualcuno si chiederà: «Come fanno a resuscitare i morti? E che corpo avranno?» <verse number="36" style="v"/>Che domande stupide! La risposta è semplice, e la troverete osservando un campo. Quando si semina un seme nel terreno, quel seme non diventa pianta, se prima non muore. <verse number="37" style="v"/>E quando il germoglio spunta è ben diverso dal seme che avete piantato, un piccolo seme secco di grano o di qualche altra specie. <verse number="38" style="v"/>Poi Dio gli dà un nuovo aspetto, come meglio gli pare; e ad ogni tipo di seme corrisponderà una pianta diversa. <verse number="39" style="v"/>Come nel regno vegetale ci sono tanti tipi diversi, così è per il regno animale: lʼaspetto degli uomini, ben diverso da quello degli animali, è di un certo tipo; altra cosa ancora è lʼaspetto degli uccelli; ancora differente quello dei pesci. <verse number="40" style="v"/>Inoltre ci sono anche i corpi celesti e i corpi terrestri: ognuno ha il proprio splendore, diverso lʼuno dallʼaltro. <verse number="41" style="v"/>Il sole ha un suo tipico splendore, mentre lo splendore della luna e delle stelle è di un altro genere; ed ogni stella è diversa dallʼaltra per bellezza e luminosità. <verse number="42" style="v"/>Così, questo nostro corpo, che è seminato e va in decomposizione, è diverso dal corpo che avremo quando resusciteremo. Quello sarà un corpo particolare, che non morirà mai più. <verse number="43" style="v"/>Il corpo che abbiamo adesso è seminato misero e debole, ma quando resusciterà, sarà pieno di gloria e potenza. <verse number="44" style="v"/>Eʼ solo un corpo umano quando è messo nella terra, ma quando resusciterà, sarà un corpo spirituale.</para>
  <para style="p">
    <verse number="45" style="v"/>Le Scritture ci dicono che il primo uomo, Adamo, divenne un essere vivente, ma Cristo, lʼultimo Adamo, è molto di più, perché lui stesso è Spirito che dà la vita.</para>
  <para style="p">
    <verse number="46" style="v"/>Adesso noi abbiamo questo corpo umano, poi Dio ci darà un corpo spirituale. <verse number="47" style="v"/>Il primo uomo, Adamo, è stato fatto con la polvere della terra, ma Cristo è sceso dal cielo. <verse number="48" style="v"/>Poiché siamo esseri umani di questa terra, abbiamo un corpo come quello di Adamo, fatto di terra, ma tutti quelli che diventano di Cristo e appartengono al cielo, avranno un corpo come il suo, un corpo celeste. <verse number="49" style="v"/>Proprio così, come ognuno di noi ha un corpo uguale a quello di Adamo, così un giorno avrà un corpo uguale a quello di Cristo.</para>
  <para style="p">
    <verse number="50" style="v"/>Vi dico questo, fratelli miei: un corpo fatto di carne e sangue non può entrare nel Regno di Dio. Questo nostro corpo che deve morire non può diventare immortale. <verse number="51" style="v"/>Voglio rivelarvi questo meraviglioso segreto: non tutti noi moriremo, ma tutti saremo trasformati, <verse number="52" style="v"/>in un istante, in un batter dʼocchio, al suono dellʼultima tromba. Perché, quando la tromba suonerà, tutti i cristiani morti risorgeranno con corpi incorruttibili, che non moriranno mai più: ed anche noi vivi saremo trasformati. <verse number="53" style="v"/>Infatti, bisogna che questo corpo che va in decomposizione si rivesta di vita che non si corrompe; bisogna che questo corpo mortale diventi immortale.</para>
  <para style="p">
    <verse number="54" style="v"/>Quando questo accadrà, allora si avvererà ciò che dicono le Scritture: <char style="qt">«La morte è distrutta! La vittoria è completa!»</char></para>
  <para style="p">
    <verse number="55-56" style="v"/>
    <char style="qt">«O morte, dovʼè la tua vittoria? Dovʼè il tuo pugnale?»</char> Perché il pugnale della morte è il peccato e il potere del peccato è la legge. <verse number="57" style="v"/>Quanto dobbiamo ringraziare Dio per tutto questo! È lui che ci dà la vittoria per mezzo di Gesù Cristo, nostro Signore.</para>
  <para style="p">
    <verse number="58" style="v"/>Perciò, miei cari fratelli, restate ben saldi, incrollabili, e impegnati sempre più per il lavoro del Signore, perché voi sapete che niente di ciò che fate per il Signore andrà mai perduto.</para>
  <chapter number="16" style="c"/>
  <para style="s1">Ultime disposizioni</para>
  <para style="p">
    <verse number="1" style="v"/>Eccovi le mie istruzioni per quanto riguarda la colletta che state facendo per i cristiani di Gerusalemme; sono le stesse istruzioni che ho dato alle chiese della Galazia. <verse number="2" style="v"/>Ogni domenica, ciascuno di voi metta da parte qualcosa di ciò che ha guadagnato durante la settimana, e se ne serva per questa offerta. La somma dipenderà da quanto il Signore vi ha fatto guadagnare. Non aspettate il mio arrivo per raccogliere i soldi. <verse number="3" style="v"/>Quando sarò arrivato, manderò il vostro dono con delle lettere di presentazione a Gerusalemme, tramite quelle persone, degne della vostra fiducia, che voi stessi avrete scelto. <verse number="4" style="v"/>Se mi sembrerà il caso di andare, andrò io stesso, e i vostri inviati verranno con me.</para>
  <para style="p">
    <verse number="5" style="v"/>Verrò da voi dopo che sarò stato in Macedonia, ed <verse number="6" style="v"/>è probabile che mi fermi per un bel poʼ di tempo, forse anche tutto lʼinverno. Così potrete aiutarmi a proseguire il mio viaggio verso la prossima destinazione. <verse number="7" style="v"/>Questa volta non voglio farvi una visita veloce e continuare per la mia strada. Spero, invece, di fermarmi da voi per un poʼ di tempo, se lo permette il Signore. <verse number="8" style="v"/>Mi tratterrò qui ad Efeso fino alla Pentecoste, <verse number="9" style="v"/>perché qui mi si è presentata lʼopportunità di predicare e di insegnare, anche se ci sono molti nemici.</para>
  <para style="p">
    <verse number="10" style="v"/>Se viene Timòteo, fate in modo che si senta a casa sua, perché, come me, anche lui sta lavorando per il Signore. <verse number="11" style="v"/>Che nessuno lo disprezzi. Anzi, aiutatelo a continuare il suo viaggio per venire da me, soddisfatto del periodo passato fra voi; io lʼaspetto insieme con gli altri fratelli.</para>
  <para style="p">
    <verse number="12" style="v"/>Più di una volta ho insistito perché Apollo venisse da voi con i fratelli, ma assolutamente non è voluto venire adesso. Verrà a trovarvi più avanti, quando ne avrà lʼoccasione.</para>
  <para style="p">
    <verse number="13" style="v"/>Tenete gli occhi aperti, siate costanti nella fede, agite da uomini, siate forti. <verse number="14" style="v"/>E tutto ciò che fate, fatelo con amore.</para>
  <para style="p">
    <verse number="15" style="v"/>Vi ricordate di Stefana e della sua famiglia? Furono i primi in Grecia a convertirsi, e adesso passano la loro vita ad aiutare e a servire i cristiani dappertutto. <verse number="16" style="v"/>Ebbene, io vi prego di lasciarvi guidare anche voi da loro, e di fare tutto ciò che potete per aiutarli e per aiutare chiunque lavora e fatica con tanta e sincera devozione. <verse number="17" style="v"/>Sono così contento che Stefana, Fortunato e Acaico siano venuti qui a trovarmi: hanno riempito il vuoto che sentivo per la vostra assenza. <verse number="18" style="v"/>Essi mi sono stati di grande incoraggiamento e di aiuto spirituale, come lo sono stati per voi. Sappiate, quindi, apprezzare le persone di questo stampo.</para>
  <para style="p">
    <verse number="19" style="v"/>Le chiese dellʼAsia vi mandano i loro saluti. Aquila e Priscilla, insieme con tutta la chiesa che si riunisce in casa loro, vi salutano con affetto. <verse number="20" style="v"/>Tutti i fratelli mʼincaricano di salutarvi. Salutatevi fra di voi con un fraterno bacio. <verse number="21" style="v"/>Voglio scrivere di mio pugno le ultime parole di questa lettera: <verse number="22" style="v"/>se qualcuno non ama il Signore, sia maledetto. Vieni, Signore Gesù! <verse number="23" style="v"/>Che lʼamore e la grazia del Signore Gesù siano con voi. <verse number="24" style="v"/>Il mio affetto è con tutti voi, che appartenete a Gesù Cristo. Paolo.</para>
</usx>
