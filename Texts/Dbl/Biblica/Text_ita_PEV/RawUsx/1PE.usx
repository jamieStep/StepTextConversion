<?xml version="1.0" encoding="UTF-8"?>
<usx version="2.6">
  <book code="1PE" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">1 PIETRO</para>
  <para style="toc1">Prima Lettera di Pietro</para>
  <para style="toc2">1 Pietro</para>
  <para style="toc3">1 Pt</para>
  <para style="mt1">Prima Lettera di Pietro</para>
  <chapter number="1" style="c"/>
  <para style="p">
    <verse number="1" style="v"/>Questa lettera è scritta da Pietro, apostolo di Gesù Cristo, ai cristiani di origine ebraica cacciati da Gerusalemme e dispersi nel Ponto, nella Galazia, nella Cappadòcia, nelle province dellʼAsia e nella Bitinia.</para>
  <para style="p">
    <verse number="2" style="v"/>Cari fratelli, molto tempo fa, Dio Padre vi ha predestinati a diventare suoi figli, per mezzo dello Spirito Santo, che agì nel vostro cuore purificandovi col sangue di Gesù Cristo e rendendovi graditi a lui. Che il Signore vi dia ricche benedizioni, grazia e pace in abbondanza!</para>
  <para style="s1">Difficoltà e… gioia</para>
  <para style="p">
    <verse number="3" style="v"/>Sia benedetto Iddio, Padre del nostro Signore Gesù Cristo che, nella sua infinita misericordia, ci ha dato il privilegio di nascere di nuovo: ora facciamo parte della famiglia di Dio e viviamo nella speranza della vita eterna, perché Cristo è risorto dai morti. <verse number="4" style="v"/>Il Signore ha tenuto in serbo per i suoi figli il dono inestimabile della vita eterna; ha riservato in cielo per voi, unʼeredità sicura, inalterabile e che non va in rovina. <verse number="5" style="v"/>Egli, nella sua immensa potenza, vi proteggerà fino a quando non riceverete la salvezza, che sarà vostra e verrà rivelata a tutti nellʼultimo giorno. <verse number="6" style="v"/>Esultate di gioia, allora! È meraviglioso ciò che vi aspetta, anche se adesso, ancora per un poʼ di tempo almeno, vi toccherà affrontare svariate prove qui sulla terra.</para>
  <para style="p">
    <verse number="7" style="v"/>Queste prove servono a verificare se la vostra fede è forte e genuina. Essa viene messa alla prova come lʼoro è messo alla prova dal fuoco, che lo rende puro. Per il Signore la vostra fede è ben più preziosa dellʼoro, perciò, se dopo tutte queste prove, essa risulta genuina, riceverete lode, gloria e onore il giorno in cui Cristo tornerà.</para>
  <para style="p">
    <verse number="8" style="v"/>Voi amate Cristo senza averlo mai conosciuto e credete in lui, anche se ora non lo potete vedere; per questo siete felici, di una felicità ineffabile che viene dal cielo. <verse number="9" style="v"/>Oltre a ciò, la ricompensa che riceverete per aver creduto in lui sarà la salvezza della vostra anima.</para>
  <para style="p">
    <verse number="10" style="v"/>Questa salvezza, di cui parlavano gli antichi profeti, era qualcosa che non riuscivano a capire in pieno. Perciò questo argomento era al centro delle loro indagini e ricerche. <verse number="11" style="v"/>Essi si chiedevano a che periodo e a quali circostanze si riferisse lo Spirito di Cristo, che era in loro, quando parlava in anticipo di ciò che sarebbe accaduto al Messia; le sue sofferenze prima, e la gloria dopo.</para>
  <para style="p">
    <verse number="12" style="v"/>Dio rivelò ai profeti che queste cose non sarebbero accadute durante la loro vita, ma molti anni più tardi, e cioè, durante la vostra. Ed ora, finalmente, questa buona notizia è stata annunciata chiaramente a tutti noi. Ci è stata predicata per mezzo dello Spirito Santo, mandato dal cielo; ed è tutto così straordinario, che perfino gli angeli in cielo vorrebbero saperne di più! <verse number="13" style="v"/>Perciò, tenetevi pronti e rimanete ben svegli, saldi nella speranza della grazia di Dio, che riceverete quando Gesù Cristo ritornerà.</para>
  <para style="p">
    <verse number="14" style="v"/>Obbedite a Dio, perché siete suoi figli. E non ricadete nelle abitudini del passato, quando vi comportavate male, perché non conoscevate la verità! <verse number="15" style="v"/>Siate santi, invece, in tutto ciò che fate, proprio come è santo il Signore che vi ha invitati ad essere suoi figli. <verse number="16" style="v"/>Egli stesso ha detto: <char style="qt">«Siate santi, perché io sono santo»</char>.</para>
  <para style="p">
    <verse number="17" style="v"/>E ricordate che Dio, vostro Padre, al quale vi rivolgete quando pregate, non fa preferenze quando giudica: ciascuno sarà giudicato secondo ciò che ha fatto. Perciò, nel periodo che dovete passare su questa terra, agite con timore e rispetto di lui.</para>
  <para style="s1">Il riscatto è pagato!</para>
  <para style="p">
    <verse number="18" style="v"/>Dio ha pagato un riscatto per salvarvi da quel modo di vivere inutile ereditato dai vostri padri e, come ben sapete, non vi ha riscattati pagando con oro e argento, cose che passano, <verse number="19" style="v"/>ma con il prezioso sangue di Cristo, lʼAgnello di Dio senza difetto e senza macchia. <verse number="20" style="v"/>A questo scopo, Dio lo scelse già prima della creazione del mondo; ma soltanto in questi ultimi tempi egli lo ha rivelato per amor vostro.</para>
  <para style="p">
    <verse number="21" style="v"/>Grazie a Cristo, ora voi potete aver fede in Dio, che lʼha resuscitato dai morti e gli ha dato immensa gloria. Così adesso la vostra fede e la vostra speranza sono rivolte verso Dio. <verse number="22" style="v"/>Amatevi a vicenda con tutto il cuore, perché, ubbidendo alla verità, la vostra anima è stata purificata dallʼegoismo e dallʼodio, e così ora potete amarvi sinceramente come fratelli. <verse number="23" style="v"/>Perché ora siete rinati non da un seme corruttibile, ma da quel seme immortale che è la Parola di Dio viva ed eterna.</para>
  <para style="p">
    <verse number="24" style="v"/>Infatti, le Scritture dicono: <char style="qt">«La nostra vita è come lʼerba che si secca. Tutto il nostro splendore è come un fiore che appassisce e cade,</char> <verse number="25" style="v"/><char style="qt">ma la Parola del Signore durerà per sempre»</char>. E questa parola è il Vangelo che vi è stato annunciato.</para>
  <chapter number="2" style="c"/>
  <para style="s1">Il popolo di Dio</para>
  <para style="p">
    <verse number="1" style="v"/>Perciò liberatevi da ogni forma di male. Non limitatevi a fingere di essere buoni! Non siate disonesti, né ipocriti, né invidiosi; e non fate maldicenze! <verse number="2-3" style="v"/>Ora che avete toccato con mano la bontà del Signore, gettate alle ortiche ogni cosa cattiva! Come bambini appena nati, siate bramosi di latte puro e spirituale, per crescere nella pienezza della salvezza. <verse number="4" style="v"/>Avvicinatevi a Cristo, che è la pietra viva su cui Dio costruisce. Gli uomini, è vero, lʼhanno scartata, ma Dio lʼha scelta per il suo pregio.</para>
  <para style="p">
    <verse number="5" style="v"/>Siate anche voi, allora, come tante pietre viventi che, entrando nella struttura dellʼedificio, formano una casa spirituale. Come sacerdoti consacrati a Dio, avvicinatevi a lui, voi che gli siete graditi in virtù di Gesù Cristo, e offritegli i sacrifici spirituali che egli gradisce. <verse number="6" style="v"/>Infatti, si legge nelle Scritture: <char style="qt">«Ecco io pongo in Sion una pietra angolare, scelta e preziosa. Chi crede in essa non resterà deluso»</char>.</para>
  <para style="p">
    <verse number="7" style="v"/>Perciò, per voi che avete creduto questa pietra è molto preziosa. Ma per quelli che rifiutano di credere, valgono queste parole: <char style="qt">«La stessa pietra, scartata dai costruttori, è diventata la pietra principale dellʼedificio»</char>. <verse number="8" style="v"/>Le Scritture dicono inoltre: <char style="qt">«Egli è il sasso che li fa inciampare, la pietra che li fa cadere»</char>. Essi vʼinciampano, perché non hanno voluto ubbidire alla Parola di Dio. Questa è la fine a cui Dio li ha destinati.</para>
  <para style="p">
    <verse number="9" style="v"/>Voi, però, non siete come loro, perché siete stati scelti da Dio stesso. Per il regno di Dio voi siete un popolo di sacerdoti, santi e puri, un popolo che Dio sʼè conquistato. Tutto questo, perché possiate annunciare le opere perfette di colui che dalle tenebre vi ha chiamati alla sua luce meravigliosa. <verse number="10" style="v"/>Una volta, voi non eravate nemmeno un popolo, ora invece siete il popolo di Dio. Voi che non conoscevate la misericordia di Dio, ora invece lʼavete ottenuta.</para>
  <para style="p">
    <verse number="11" style="v"/>Fratelli miei, qui siete soltanto forestieri. Dato che la vostra vera casa è in cielo, vi prego di non aver nulla a che fare con i desideri malvagi di questo mondo, che sono sempre in lotta contro la vostra anima.</para>
  <para style="p">
    <verse number="12" style="v"/>Comportatevi bene fra i non credenti, così, invece di parlare male di voi e guardarvi con sospetto, vedendo quanto bene fate, dovranno lodare Dio nel giorno in cui Cristo tornerà. <verse number="13" style="v"/>Per amore del Signore, siate sottomessi ad ogni autorità umana: sia che si tratti di capi di Stato, <verse number="14" style="v"/>che dʼaltre persone incaricate da loro di punire i colpevoli e di premiare la gente per bene.</para>
  <para style="p">
    <verse number="15" style="v"/>È la volontà di Dio che, vivendo nel modo giusto, chiudiate la bocca a quelli che stupidamente condannano il Vangelo senza conoscerlo, senza averne sperimentato la potenza. <verse number="16" style="v"/>Voi siete liberi dalle leggi, ma non servitevi della libertà come paravento per agire male, bensì per servire Dio.</para>
  <para style="p">
    <verse number="17" style="v"/>Rispettate tutti, amate i fratelli cristiani, temete Dio e onorate chi vi governa.</para>
  <para style="p">
    <verse number="18" style="v"/>Voi servi rispettate i vostri padroni e fate tutto ciò che vi dicono, non soltanto se sono buoni e ragionevoli, ma anche se sono difficili e severi. <verse number="19" style="v"/>Dio, infatti, vi apprezza se, per la convinzione di doverlo fare per lui, sopportate una punizione ingiusta.</para>
  <para style="p">
    <verse number="20" style="v"/>Che merito avreste, altrimenti, a sopportare pazientemente un castigo che avete meritato? Ma se, agendo bene, vi tocca soffrire, e sopportate con pazienza, allora Dio ne è contento.</para>
  <para style="p">
    <verse number="21" style="v"/>Questa sofferenza fa parte del compito che Dio vi ha assegnato. Cristo, che ha sofferto per voi, vi serve dʼesempio. Seguite i suoi passi! <verse number="22" style="v"/>Egli non peccò mai, né disse mai la minima bugia. <verse number="23" style="v"/>Quando fu insultato, non rispose mai per le rime, e mentre soffriva non minacciava, ma aveva fiducia in Dio, che giudica sempre giustamente. <verse number="24" style="v"/>Egli stesso portò il peso dei nostri peccati sul suo corpo, quando morì sulla croce, perché noi tagliassimo i ponti col peccato e vivessimo una vita giusta. È stato con le sue ferite che egli ci ha guarito! <verse number="25" style="v"/>Come pecore che si sono disperse, vi eravate allontanati da Dio, ma ora siete ritornati al vostro pastore, al guardiano delle vostre anime, che vi protegge da ogni male.</para>
  <chapter number="3" style="c"/>
  <para style="s1">Regole per una famiglia felice</para>
  <para style="p">
    <verse number="1" style="v"/>A voi, mogli credenti, dico di rimanere sottomesse ai vostri mariti; così, anche se qualcuno di loro non crede alla parola del Signore, alla fine potrà essere convinto dal vostro comportamento. <verse number="2" style="v"/>Il vostro modo di vivere puro e rispettoso li convincerà più delle vostre parole.</para>
  <para style="p">
    <verse number="3" style="v"/>Non preoccupatevi della bellezza esteriore, che consiste nei gioielli, nei vestiti eleganti o nelle pettinature raffinate. <verse number="4" style="v"/>Siate belle di dentro, nel vostro cuore, col fascino duraturo di un animo gentile e tranquillo, che ha tanto valore agli occhi di Dio. <verse number="5" style="v"/>Ecco il tipo di bellezza interiore delle donne sante di una volta, che confidavano in Dio, restando sottomesse ai loro mariti.</para>
  <para style="p">
    <verse number="6" style="v"/>Come Sara, per esempio, che obbediva ad Abramo, suo marito, riconoscendolo come capo di casa. Se anche voi seguirete il suo esempio, da autentiche figlie di Sara, farete bene e non avrete nulla da temere.</para>
  <para style="p">
    <verse number="7" style="v"/>E così anche voi mariti, da parte vostra, dovete essere premurosi verso le vostre mogli, col riguardo che merita un essere fragile e debole come la donna. Ricordate che è con vostra moglie che dividete le benedizioni di Dio e, se non la trattate come dovreste, le vostre preghiere non otterranno pronte risposte.</para>
  <para style="p">
    <verse number="8" style="v"/>Infine dico a tutti voi: vivete di amore e dʼaccordo, con reciproca comprensione, pieni dʼamore fraterno, buona disposizione dʼanimo ed umiltà. <verse number="9" style="v"/>Non rendete male per male, né offesa per offesa, al contrario, pregate Dio che benedica chi vi è contro: il compito a cui siamo chiamati, e per questo Dio ci benedirà.</para>
  <para style="p">
    <verse number="10" style="v"/>Dice la Scrittura: <char style="qt">«Chi vuole avere una vita buona e felice tenga a freno la lingua dal male e le labbra dalla menzogna.</char> <verse number="11" style="v"/><char style="qt">Fugga dal male e faccia il bene. Cerchi la pace sempre, anche se deve lottare per averla!</char> <verse number="12" style="v"/><char style="qt">Perché gli occhi del Signore sono fissi sui suoi figli, e le sue orecchie sono attente alle loro preghiere, ma si volge adirato verso quelli che fanno il male»</char>.</para>
  <para style="p">
    <verse number="13" style="v"/>Chi mai vi farà del male, se vi date da fare per il bene? <verse number="14" style="v"/>Ed anche se così fosse, beati voi! Perché Dio vi ricompenserà per questo. <verse number="15" style="v"/>Non lasciatevi spaventare, né impressionare dalle minacce, ma adorate nel vostro cuore il Signore, cioè Cristo. Se qualcuno vi domanda la ragione della vostra fede, siate sempre pronti a rispondere, <verse number="16" style="v"/>ma con dolcezza e rispetto, forti della vostra buona coscienza. Allora, se qualcuno parlerà male di voi, e della vostra buona condotta di cristiani, si vergognerà. <verse number="17" style="v"/>Infatti, se questa è la volontà di Dio, è meglio che soffriate facendo il bene, anziché facendo il male!</para>
  <para style="s1">Il valore della sofferenza</para>
  <para style="p">
    <verse number="18" style="v"/>Anche Cristo ha sofferto, morendo una volta per sempre per i nostri peccati. Egli, innocente, è morto per noi peccatori, allo scopo di condurci da Dio sani e salvi. Il suo corpo è stato messo a morte, ma dallo Spirito è stato restituito alla vita. <verse number="19" style="v"/>E fu per la potenza di quello Spirito che Gesù andò a predicare agli spiriti prigionieri del regno dei morti, <verse number="20" style="v"/>spiriti di quelli che non credettero in Dio, nonostante egli aspettasse con pazienza. Ciò avvenne quando Noè costruiva lʼarca, nella quale furono salvate dallʼacqua del diluvio soltanto poche persone, otto in tutto. <verse number="21" style="v"/>E per noi quellʼacqua raffigura il battesimo. Il battesimo non serve a toglierci lo sporco di dosso, ma è la richiesta fatta al Signore per ottenere una buona coscienza purificata dal peccato. Col battesimo dimostriamo di essere stati salvati dalla perdizione eterna, per mezzo della resurrezione di Gesù Cristo. <verse number="22" style="v"/>Ora Gesù è salito in cielo, siede alla destra di Dio Padre, e regna su tutti gli angeli, i principati e le potenze del cielo.</para>
  <chapter number="4" style="c"/>
  <para style="p">
    <verse number="1" style="v"/>Poiché Cristo ha sofferto nel suo corpo, anche voi fatevi forti del suo stesso atteggiamento: siate pronti a soffrire. Perché, ricordate, chi è pronto a soffrire per fare ciò che è giusto, ha scelto di non vivere più nel peccato, <verse number="2" style="v"/>e intende passare il resto della sua vita, non più in balia delle passioni umane, ma col desiderio di fare la volontà di Dio. <verse number="3" style="v"/>Sono finiti i tempi in cui vi dedicavate a tutte quelle brutte cose che piacciono tanto agli atei: peccati sessuali, lussuria, ubriachezza, orge, bagordi, idolatrie sacrileghe ed altri peccati vergognosi! <verse number="4" style="v"/>Naturalmente, i vostri vecchi amici si meravigliano che non vogliate più unirvi a loro in queste depravazioni, e perciò parlano male di voi. <verse number="5" style="v"/>Ma ricordatevi che dovranno rendere conto a Dio, che giudica tutti, sia i vivi che i morti, ed essi saranno puniti per la vita che hanno vissuto. <verse number="6" style="v"/>Appunto per questo, il Vangelo è stato annunciato anche ai morti, perché, anche se il loro corpo è stato punito con la morte, ora vivano secondo Dio nello Spirito.</para>
  <para style="s1">Lʼamore cancella molti peccati</para>
  <para style="p">
    <verse number="7" style="v"/>La fine di tutte le cose è ormai vicina. Perciò siate giudiziosi e lucidi di mente, per potervi dare alla preghiera. <verse number="8" style="v"/>Innanzitutto, continuate ad amarvi a vicenda, perché è lʼamore che cancella molti peccati. <verse number="9" style="v"/>Siate ospitali fra voi, senza lamentarvi. <verse number="10" style="v"/>Dio ha dato ad ognuno di voi particolari capacità: fate in modo di servirvene per aiutarvi a vicenda, mettendo così al servizio degli altri i doni che avete ricevuto da Dio. <verse number="11" style="v"/>Siete adatti a predicare? Predicate, allora, come se Dio stesso parlasse per mezzo vostro. Siete adatti a qualche servizio particolare? Svolgetelo con lʼefficienza e lʼenergia che vi dà il Signore. In tal modo, Dio sarà glorificato per mezzo di Gesù Cristo; a lui spettano gloria e potenza per sempre. Amen.</para>
  <para style="p">
    <verse number="12" style="v"/>Cari fratelli, non siate sorpresi di trovarvi in mezzo al fuoco della prova. Non cʼè niente di strano. <verse number="13" style="v"/>Siate felici, piuttosto, perché, quanto più partecipate alle sofferenze di Cristo, tanto più potrete esultare di gioia nel giorno in cui egli manifesterà la sua gloria a tutti gli uomini.</para>
  <para style="p">
    <verse number="14" style="v"/>Beati voi, se siete maledetti e insultati, perché siete cristiani! Vuol dire che il glorioso Spirito di Dio è su di voi. <verse number="15" style="v"/>Che nessuno di voi soffra, perché è condannato come omicida, o ladro, o delinquente, o intrigante. <verse number="16" style="v"/>Ma non si vergogni di soffrire, perché è cristiano! Glorifichi Dio, piuttosto, per il privilegio dʼappartenere alla famiglia di Cristo e di essere chiamato col suo nome. <verse number="17" style="v"/>Perché è giunto il tempo del giudizio di Dio, e sarà proprio il popolo di Dio ad essere giudicato per primo. E se perfino noi, che siamo cristiani, dobbiamo essere giudicati, quale sarà la fine di quelli che non obbediscono al Vangelo di Dio? <verse number="18" style="v"/>Come dicono le Scritture: <char style="qt">«Se con tante difficoltà Dio ha salvato il giusto, dove andranno a finire i non giusti che ignorano la sua salvezza?»</char></para>
  <para style="p">
    <verse number="19" style="v"/>Perciò, anche se soffrite secondo la volontà di Dio, raccomandate la vostra anima al Creatore fedele e continuate a fare il bene.</para>
  <chapter number="5" style="c"/>
  <para style="s1">Una parola ai, responsabili della comunità</para>
  <para style="p">
    <verse number="1" style="v"/>Ed ora una parola a voi, che siete i responsabili della chiesa. Anchʼio sono uno di voi, e con i miei occhi ho visto Cristo morire sulla croce; anchʼio, quando Cristo tornerà, parteciperò alla sua gloria e al suo onore. Colleghi, questa è la mia preghiera per voi <verse number="2" style="v"/>abbiate cura del gregge che Dio vi ha affidato; sorvegliatelo di buona voglia, non per obbligo né per interesse, ma perché desiderate con tutto il cuore fare ciò che il Signore desidera. <verse number="3" style="v"/>Non siate tiranni con quelli che vi sono stati affidati, ma guidateli col vostro buon esempio; <verse number="4" style="v"/>allora, quando apparirà Cristo, il capo di tutti i pastori, riceverete una gloriosa ricompensa che durerà per sempre.</para>
  <para style="p">
    <verse number="5" style="v"/>Allo stesso modo, voi giovani ubbidite agli anziani. E tutti voi siate pronti a servirvi a vicenda con umiltà, perché le Scritture dicono: <char style="qt">«Dio dà benedizioni speciali agli umili, ma resiste ai superbi»</char>. <verse number="6" style="v"/>Se vi umilierete sotto la potente mano di Dio, al momento giusto egli vi rialzerà.</para>
  <para style="p">
    <verse number="7" style="v"/>Affidate a lui tutte le vostre preoccupazioni e ansietà, perché egli ha cura di voi.</para>
  <para style="p">
    <verse number="8" style="v"/>Siate lucidi di mente e attenti agli attacchi di Satana, il vostro grande nemico che sʼaggira come un leone ruggente, cercando qualcuno da divorare. <verse number="9" style="v"/>Ma voi resistete, quando vi attacca, e abbiate fede nel Signore! E ricordate che anche altri cristiani, sparsi per il mondo, stanno patendo le vostre stesse sofferenze.</para>
  <para style="p">
    <verse number="10" style="v"/>Ma, dopo che avrete sofferto un poʼ, il nostro Dio, che dona ogni grazia per mezzo di Cristo, vi darà la sua gloria eterna. Egli verrà di persona a prendervi, e vi renderà perfetti, stabili e più forti che mai. <verse number="11" style="v"/>A lui sia la potenza su tutte le cose per sempre. Amen.</para>
  <para style="p">
    <verse number="12" style="v"/>Vi ho scritto queste poche righe con lʼaiuto di Silvano, nostro fratello fedele. Con questa lettera spero dʼavervi incoraggiato, perché in ciò che vi ho detto cʼè la vera grazia di Dio. Rimanete ben saldi in essa!</para>
  <para style="p">
    <verse number="13" style="v"/>La comunità cristiana che sta in questa Babilonia, e che è vostra sorella nel Signore, vi manda i suoi saluti. Saluti anche da Marco, il mio figliolo. <verse number="14" style="v"/>Salutatevi a vicenda con un bacio fraterno. Pace a voi tutti che appartenete a Cristo. Pietro.</para>
</usx>
