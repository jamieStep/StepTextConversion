<?xml version="1.0" encoding="UTF-8"?>
<usx version="2.6">
  <book code="1JN" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">1 GIOVANNI</para>
  <para style="toc1">Prima Lettera di Giovanni</para>
  <para style="toc2">1 Giovanni</para>
  <para style="toc3">1 Gv</para>
  <para style="mt1">Prima Lettera di Giovanni</para>
  <chapter number="1" style="c"/>
  <para style="s1">Dio è luce</para>
  <para style="p">
    <verse number="1" style="v"/>Cristo esisteva fin dal principio. E noi lʼabbiamo udito e visto con i nostri occhi, lʼabbiamo contemplato, e le nostre mani lʼhanno toccato. Egli è la parola di Dio che dà la vita. <verse number="2" style="v"/>Egli, che è la vita, si è mostrato a noi e noi vi garantiamo dʼaverlo visto, e ve lo annunciamo; parlo di Cristo, che è vita eterna. Egli era con il Padre, ma poi ci fu fatto conoscere. <verse number="3" style="v"/>E ciò che abbiamo visto e udito lo annunciamo anche a voi, perché voi pure siate uniti a noi spiritualmente, come noi lo siamo col Padre e col Figlio suo, Gesù Cristo. <verse number="4" style="v"/>Vi scriviamo queste cose, perché la nostra gioia sia completa.</para>
  <para style="p">
    <verse number="5" style="v"/>Questo è il messaggio che Dio ci ha dato da annunciarvi: Dio è luce e in lui non ci sono tenebre di sorta. <verse number="6" style="v"/>Perciò, se diciamo di essere uniti a lui, ma poi continuiamo a vivere nel buio spirituale e nel peccato, siamo dei bugiardi e non viviamo nella verità. <verse number="7" style="v"/>Se, invece, come Gesù Cristo, viviamo nella luce della presenza di Dio, abbiamo una comunione reciproca fra noi cristiani e il sangue di Gesù, Figlio di Dio, ci purifica da tutti i peccati.</para>
  <para style="p">
    <verse number="8" style="v"/>Se diciamo di essere senza peccato, inganniamo noi stessi e ci rifiutiamo di accettare la verità. <verse number="9" style="v"/>Ma se confessiamo a Dio i nostri peccati, egli è così fedele e giusto che ci perdonerà e ci purificherà da ogni colpa. <verse number="10" style="v"/>Se diciamo di non aver peccato, mentiamo e diamo del bugiardo al Signore, e la sua Parola non è in noi.</para>
  <chapter number="2" style="c"/>
  <para style="s1">La riprova della fede</para>
  <para style="p">
    <verse number="1" style="v"/>Figli miei, vi scrivo queste cose, perché non pecchiate. Ma se qualcuno cade nel peccato, ricordate che abbiamo un difensore davanti al Padre: Gesù Cristo, il Giusto. <verse number="2" style="v"/>È lui che ha preso su di sé lʼira di Dio contro i nostri peccati, e ci ha portati in comunione con Dio. È lui il perdono per i nostri peccati, e non solo per i nostri, ma anche per quelli di tutto il mondo.</para>
  <para style="p">
    <verse number="3" style="v"/>Come possiamo essere certi di appartenere a Cristo? Esaminando noi stessi: stiamo davvero cercando di ubbidire ai suoi comandamenti?</para>
  <para style="p">
    <verse number="4" style="v"/>Qualcuno potrebbe dire: «Io sono cristiano, appartengo a Cristo». Ma se non osserva i suoi comandamenti, è un bugiardo. <verse number="5" style="v"/>Chi, invece, ubbidisce alla sua parola, è una persona in cui lʼamore di Dio ha raggiunto la perfezione. Il modo sicuro per sapere se siete davvero cristiani è questo: <verse number="6" style="v"/>se dite di essere cristiani, dovete anche vivere come Cristo ha vissuto.</para>
  <para style="p">
    <verse number="7" style="v"/>Cari fratelli, amatevi a vicenda! Non è un comandamento nuovo quello che vi scrivo, ma antico, un comandamento che avete avuto da osservare fin da principio. È il messaggio che avete udito già tutti. <verse number="8" style="v"/>Dʼaltra parte è un comandamento sempre nuovo, valido per voi, come lo fu per Cristo; e se obbediamo a questo comandamento di <char style="qt">amarci a vicenda</char>, scompariranno le tenebre nella nostra vita e splenderà la vera luce di Cristo.</para>
  <para style="p">
    <verse number="9" style="v"/>Chi dice di camminare nella luce di Cristo, ma odia il proprio fratello, rimane nelle tenebre. <verse number="10" style="v"/>Ma chi ama il proprio fratello cammina nella luce e vede bene dove va, senza pericolo dʼinciampare nel buio e nel peccato. <verse number="11" style="v"/>Chi, invece, odia suo fratello, barcolla nel buio spirituale, senza sapere dove va, perché il buio gli impedisce di vedere.</para>
  <para style="p">
    <verse number="12" style="v"/>Figli miei, scrivo queste cose per tutti voi, perché i vostri peccati sono stati perdonati nel nome di Gesù, nostro Salvatore. <verse number="13" style="v"/>Scrivo a voi, padri, che avete conosciuto Cristo, colui che esiste fin da principio. Scrivo a voi, giovani, che avete vinto la vostra battaglia contro il diavolo.</para>
  <para style="p">
    <verse number="14" style="v"/>Ho scritto a voi, figli, che avete imparato a conoscere Dio Padre. Ho scritto a voi, padri, che conoscete lʼEterno Dio. Ho scritto a voi, giovani, che siete forti e, con la Parola di Dio nel vostro cuore, avete sconfitto Satana.</para>
  <para style="s1">Basta col mondo!</para>
  <para style="p">
    <verse number="15" style="v"/>Non amate il mondo, né le cose che esso vi offre! Se uno ama queste cose, dimostra di non amare il Padre. <verse number="16" style="v"/>Tutto ciò che è del mondo: la fissazione del sesso, la passione per tutto ciò che si vede, lʼorgoglio per la propria ricchezza e posizione sono cose che non vengono dal Padre, ma da questo mondo. <verse number="17" style="v"/>Il mondo però passa, e con lui passeranno anche queste cose proibite, ma chi fa la volontà di Dio vive in eterno. <verse number="18" style="v"/>Cari figli, è giunta lʼultima ora. Voi sapete che deve venire lʼanticristo, colui che è contro Cristo. Ebbene, sappiate che già hanno fatto la loro apparizione molte persone di questo genere. Da ciò riconosciamo che la fine del mondo è vicina. <verse number="19" style="v"/>Questi anticristi facevano parte delle nostre chiese, ma non erano dei nostri, altrimenti sarebbero rimasti con noi. Andandosene, hanno dimostrato che non tutti sono dei nostri. <verse number="20" style="v"/>Ma voi non siete come loro, perché lo Spirito Santo è sceso sopra di voi, quindi conoscete la verità. <verse number="21" style="v"/>Infatti, non vi scrivo come se non conosceste la verità, ma perché la conoscete e sapete distinguere la differenza fra il vero e il falso.</para>
  <para style="p">
    <verse number="22" style="v"/>E chi è un bugiardo, se non chi dice che Gesù non è il Cristo? Costui è lʼanticristo, perché non crede in Gesù Cristo, il Figlio di Dio. <verse number="23" style="v"/>E chi non vuole credere al Figlio, non può avere neppure il Padre. Ma chi ha in sé il Figlio di Dio, ha anche il Padre.</para>
  <para style="p">
    <verse number="24" style="v"/>Perciò, continuate a credere a quello che vi hanno insegnato fin da principio! Se lo fate, resterete sempre uniti spiritualmente al Figlio e al Padre. <verse number="25" style="v"/>Ed egli stesso ci ha fatto questa promessa: di darci la vita eterna. <verse number="26" style="v"/>Vi ho scritto queste cose sullʼanticristo, pensando a quelli che vorrebbero ingannarvi e sviarvi. <verse number="27" style="v"/>Ma voi avete ricevuto lo Spirito Santo, che vive dentro di voi, nel vostro cuore, perciò non avete bisogno che nessuno vi insegni ciò che è giusto. Siccome è lo Spirito che vʼistruisce in tutto, perché egli insegna la verità e non mente mai, rimanete allora uniti a Cristo, come vi è stato insegnato, e non allontanatevi mai da lui.</para>
  <para style="p">
    <verse number="28" style="v"/>Ed ora, figli miei, restate in comunione col Signore, così, quando verrà, sarete certi che tutto andrà bene e non dovrete nascondervi davanti a lui per la vergogna.</para>
  <para style="p">
    <verse number="29" style="v"/>Se sapete che Gesù Cristo è giusto, sappiate anche questo: chiunque mette in pratica la giustizia è diventato figlio di Dio.</para>
  <chapter number="3" style="c"/>
  <para style="s1">Lʼamore distingue i figli di Dio</para>
  <para style="p">
    <verse number="1" style="v"/>Vedete dunque quanto ci ama Dio, nostro Padre, permettendoci di essere chiamati suoi figli! E lo siamo per davvero! Ma, siccome la maggioranza delle persone non conosce Dio, di conseguenza non può neppure capire che noi siamo suoi figli. <verse number="2" style="v"/>Proprio così, miei cari, fin da ora siamo figli di Dio e non possiamo neppure immaginare che cosa saremo in futuro. Ma sappiamo questo: che quando Cristo tornerà, saremo simili a lui, perché lo vedremo come realmente è. <verse number="3" style="v"/>E chiunque ha questa speranza, fondata su Cristo, viene purificato, come è puro Cristo.</para>
  <para style="p">
    <verse number="4" style="v"/>Ma quelli che continuano a peccare sono contro Dio, perché ogni peccato è una trasgressione alla legge di Dio. <verse number="5" style="v"/>Voi sapete che Gesù è venuto come uomo per togliere i nostri peccati, e che in lui non cʼè peccato. <verse number="6" style="v"/>Perciò, se restiamo uniti a lui e gli obbediamo, non peccheremo. Se uno, invece, continua a peccare, significa che non ha mai conosciuto realmente Cristo e neppure gli appartiene. <verse number="7" style="v"/>Cari figli, non lasciatevi ingannare da nessuno! Chi mette in pratica la giustizia è giusto, come Cristo è giusto. <verse number="8" style="v"/>Ma se continuate a peccare, vuol dire che appartenete al diavolo, che ha sempre peccato fin da principio e continua a farlo. Ed è per questo che è venuto il Figlio di Dio: per distruggere le opere del diavolo. <verse number="9" style="v"/>Chi è diventato figlio di Dio non pecca, perché in lui cʼè il seme di Dio. Non può più peccare, perché questa nuova vita che è nata in lui lo controlla; in poche parole: egli è nato di nuovo.</para>
  <para style="s1">Ecco le prove</para>
  <para style="p">
    <verse number="10" style="v"/>Questa è la differenza fra i figli di Dio e quelli del diavolo: se uno vive abitualmente nel peccato e non ama il proprio fratello, dimostra di non appartenere alla famiglia di Dio. <verse number="11" style="v"/>Fin da principio, infatti, questo è il messaggio per noi: che dobbiamo amarci a vicenda.</para>
  <para style="p">
    <verse number="12" style="v"/>Non facciamo come Caino, che apparteneva al diavolo e uccise suo fratello. E perché lo uccise? Perché, mentre Caino si era comportato male, sapeva che suo fratello agiva in modo retto. <verse number="13" style="v"/>Perciò, cari fratelli, non meravigliatevi se il mondo vi odia.</para>
  <para style="p">
    <verse number="14" style="v"/>Se amate gli altri fratelli credenti significa che siete stati liberati dallʼinferno e avete ricevuto la vita eterna. Ma chi non ama il prossimo è condannato alla morte eterna. <verse number="15" style="v"/>Chi odia il proprio fratello cristiano è un assassino nel suo intimo, e voi sapete bene che nessun assassino ha la vita eterna dentro di sé. <verse number="16" style="v"/>Noi abbiamo imparato a conoscere che cosa sia il vero amore dallʼesempio di Cristo, che è morto per noi. Perciò, anche noi dobbiamo dare la nostra vita per i fratelli cristiani.</para>
  <para style="p">
    <verse number="17" style="v"/>Ma se uno, che dice di essere cristiano, ha denaro a sufficienza e vede un fratello bisognoso, ma non vuole aiutarlo, come si può dire che in lui cʼè lʼamore di Dio? <verse number="18" style="v"/>Figli miei, dimostriamo il nostro amore, non a parole, con dei bei discorsi, ma con i fatti, concretamente. <verse number="19" style="v"/>Allora, dalle nostre azioni, sapremo di essere dalla parte di Dio e non avremo paura davanti a lui. <verse number="20" style="v"/>Anche se ci rimorde la coscienza, Dio è più grande di noi e conosce ogni cosa.</para>
  <para style="p">
    <verse number="21" style="v"/>Se invece, cari fratelli, ci sentiamo la coscienza pulita, possiamo avvicinarci al Signore con piena fiducia, <verse number="22" style="v"/>ed ottenere tutto ciò che gli chiediamo, perché osserviamo i suoi comandamenti e facciamo le cose che gli piacciono. <verse number="23" style="v"/>Questo è ciò che Dio ci comanda: che crediamo in Gesù Cristo, suo Figlio, e che ci amiamo a vicenda. <verse number="24" style="v"/>Chi mette in pratica i comandamenti di Dio, vive in Dio, e Dio vive in lui. E sappiamo che tutto questo è vero, perché ce lo conferma lo Spirito Santo, che Dio stesso ci ha dato.</para>
  <chapter number="4" style="c"/>
  <para style="s1">Un invito allʼamore reciproco</para>
  <para style="p">
    <verse number="1" style="v"/>Carissimi, non credete ad ogni cosa, solo perché qualcuno vi dice che viene da Dio, ma accertatevi prima che sia davvero così, perché si sono fatti avanti molti falsi maestri che predicano nel mondo. <verse number="2" style="v"/>Questa è la prova per riconoscere se il loro messaggio proviene dallo Spirito Santo: se qualcuno dice che Gesù è il Cristo fatto uomo, il messaggio viene da Dio. <verse number="3" style="v"/>Se invece lo nega, il messaggio non viene da Dio, ma da chi è contro Cristo: dallo spirito dellʼanticristo. Come vi è già stato annunciato, lʼanticristo deve venire, anzi è già nel mondo.</para>
  <para style="p">
    <verse number="4" style="v"/>Ma voi, figli miei, appartenete a Dio e avete già vinto la vostra battaglia contro questi falsi maestri, perché cʼè qualcuno nel vostro cuore che è più forte del diavolo, che guida tutti i falsi maestri di questo mondo. <verse number="5" style="v"/>Costoro appartengono al mondo, perciò parlano un linguaggio che il mondo capisce; ecco perché il mondo li ascolta! <verse number="6" style="v"/>Noi, invece, siamo figli di Dio, per questo soltanto chi conosce Dio ci ascolta. Non gli altri. Ecco unʼaltra riprova per scoprire se un messaggio viene da Dio: se viene da Dio il mondo non vorrà ascoltarlo.</para>
  <para style="p">
    <verse number="7" style="v"/>Cari fratelli, amiamoci a vicenda, perché lʼamore viene da Dio; e chi ama gli altri dimostra di essere nato da Dio e di conoscerlo. <verse number="8" style="v"/>Chi invece non ama gli altri, non conosce Dio, perché Dio è amore.</para>
  <para style="p">
    <verse number="9" style="v"/>Dio ci ha dimostrato il suo amore, mandando in questo mondo malvagio il suo unico Figlio, perché avessimo la vita eterna tramite la sua morte. <verse number="10" style="v"/>E questo è il vero amore: non siamo stati noi che abbiamo amato Dio, ma è stato Dio che ha amato noi, ed ha mandato suo Figlio per farci avere il perdono dei nostri peccati.</para>
  <para style="p">
    <verse number="11" style="v"/>Miei cari, se Dio ci ha amato tanto, anche noi dobbiamo amarci a vicenda! <verse number="12" style="v"/>Perché, anche se nessuno ha mai visto Dio, quando ci amiamo a vicenda, egli vive in noi e il suo amore perfetto è dentro di noi. <verse number="13" style="v"/>E perché sappiamo che noi viviamo in lui ed egli vive in noi, il Signore ci ha messo nel cuore il suo Spirito Santo. <verse number="14" style="v"/>Ma non è tutto; lʼabbiamo visto coi nostri occhi ed ora lo testimoniamo: Dio ha mandato suo Figlio per salvare il mondo. <verse number="15" style="v"/>Chiunque crede e dice che Gesù è il Figlio di Dio, Dio vive in lui ed egli vive in Dio.</para>
  <para style="p">
    <verse number="16" style="v"/>Per quanto ci riguarda, noi abbiamo imparato a conoscere lʼamore di Dio; ed è in questo amore che abbiamo riposto la nostra fiducia. Dio è amore, e chi vive nellʼamore vive con Dio, e Dio vive in lui. <verse number="17" style="v"/>Ed è vivendo con Cristo che il nostro amore raggiunge la perfezione, allora ci sentiamo perfettamente sicuri per ciò che riguarda il giorno del giudizio, perché come è Cristo, così siamo anche noi in questo mondo.</para>
  <para style="p">
    <verse number="18" style="v"/>Nellʼamore non cʼè paura, anzi, lʼamore perfetto di Dio caccia via la paura. Infatti, chi ha paura dimostra di non essere pienamente convinto dellʼamore perfetto di Dio. <verse number="19" style="v"/>Noi amiamo Dio, perché egli ci ha dimostrato il suo amore per primo.</para>
  <para style="p">
    <verse number="20" style="v"/>Chi dice: «Io amo Dio», e poi odia il proprio fratello, è un bugiardo. Infatti chi non ama suo fratello, che è lì e si vede, come può amare Dio, che non ha mai visto? <verse number="21" style="v"/>Il Signore stesso ci ha dato questo comandamento: chi ama Dio deve amare anche i fratelli.</para>
  <chapter number="5" style="c"/>
  <para style="p">
    <verse number="1" style="v"/>Se credete che Gesù è il Cristo, Figlio di Dio e nostro Salvatore, allora siete diventati figli di Dio. E chi ama un padre, ama anche i suoi figli. <verse number="2" style="v"/>Perciò, se amiamo Dio e osserviamo i suoi comandamenti, amiamo anche i figli di Dio. <verse number="3" style="v"/>Amare Dio significa osservare i suoi comandamenti, che non sono troppo gravosi. <verse number="4" style="v"/>Ogni figlio di Dio può osservarli, sconfiggendo il peccato e le passioni del mondo con unʼarma vittoriosa: la fede.</para>
  <para style="p">
    <verse number="5" style="v"/>Chi potrebbe mai combattere e vincere questa battaglia, se non chi crede che Gesù è davvero il Figlio di Dio? <verse number="6-8" style="v"/>E noi ne siamo convinti, perché Dio lo disse dal cielo, quando Gesù fu battezzato e lo ripeté alla sua morte. E ce lo conferma lo Spirito Santo, che dice sempre la verità. Perciò noi abbiamo questi tre testimoni: lo Spirito Santo nel nostro cuore, la voce che parlò dal cielo al battesimo di Cristo, e la voce che parlò prima della sua morte. Tutti e tre sono concordi su questo fatto: che Gesù Cristo è il Figlio di Dio. <verse number="9" style="v"/>Se accettiamo la testimonianza degli uomini nei tribunali, ancor più possiamo credere alla testimonianza di Dio. E Dio afferma che Gesù è suo Figlio. <verse number="10" style="v"/>Chiunque crede in questo sa nel proprio cuore che è vero. Chi, invece, non crede a Dio, gli dà del bugiardo, perché non crede a ciò che egli ha detto riguardo a suo Figlio. <verse number="11" style="v"/>E che cosa ha detto il Signore? Che ci ha dato la vita eterna, e che questa vita è in suo Figlio. <verse number="12" style="v"/>Perciò, chi ha il Figlio di Dio ha la vita; chi, invece, non ha il Figlio di Dio non ha la vita.</para>
  <para style="p">
    <verse number="13" style="v"/>Ho scritto queste cose a voi che credete nel Figlio di Dio, perché siate certi di avere già la vita eterna. <verse number="14" style="v"/>E siamo convinti di questo: che Dio ci ascolterà ogni qual volta gli chiederemo qualcosa che rientri nella sua volontà. <verse number="15" style="v"/>E se sappiamo che ci ascolta, quando gli parliamo e facciamo le nostre richieste, allora possiamo essere certi che egli ci esaudirà.</para>
  <para style="p">
    <verse number="16" style="v"/>Se uno vede un fratello nella fede commettere un peccato che non porta alla morte, preghi il Signore di perdonarlo, e Dio gli darà la vita, sempre che non abbia commesso un peccato che porta alla morte. Ma cʼè un peccato che porta alla morte e non è per quello che vi dico di pregare. <verse number="17" style="v"/>Naturalmente, ogni cosa che facciamo contro la volontà di Dio è peccato, ma ora non parlo di questi peccati, mi riferisco a quello che porta alla morte.<note caller="+" style="f"><char style="fr" closed="false">5,17 </char><char style="ft" closed="false">cfr. Matteo 12,31; 1 Giovanni 2,18-29; Ebrei 6,4-8</char></note></para>
  <para style="p">
    <verse number="18" style="v"/>Sappiamo bene che chi è diventato figlio di Dio non pecca di continuo, perché Cristo, il Figlio di Dio, lo protegge e il diavolo non può toccarlo. <verse number="19" style="v"/>Noi sappiamo di essere figli di Dio, mentre tutto il resto del mondo intorno a noi è in balia del diavolo. <verse number="20" style="v"/>Sappiamo anche che Cristo, il Figlio di Dio, è venuto e ci ha aiutato a conoscere il vero Dio. Ed ora noi siamo uniti a Dio, perché siamo in Gesù Cristo, suo Figlio. È lui lʼunico vero Dio e la vita eterna.</para>
  <para style="p">
    <verse number="21" style="v"/>Figli miei, state in guardia da tutto ciò che potrebbe prendere il posto di Dio nel vostro cuore! Giovanni.</para>
</usx>
