<?xml version="1.0" encoding="UTF-8"?>
<usx version="2.6">
  <book code="2CO" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">2 CORINZI</para>
  <para style="toc1">Seconda Lettera ai Corinzi</para>
  <para style="toc2">2 Corinzi</para>
  <para style="toc3">2 Co</para>
  <para style="mt1">Seconda Lettera ai Corinzi</para>
  <chapter number="1" style="c"/>
  <para style="p">
    <verse number="1" style="v"/>Cari fratelli, questa lettera è scritta da me, Paolo, scelto da Dio per essere apostolo di Cristo, e dal fratello Timòteo. <verse number="2" style="v"/>Scriviamo a voi tutti, cristiani di Corinto, e agli altri credenti che sono in tutta lʼAcaia. Possano Dio, nostro Padre, e il Signore Gesù Cristo benedirvi e darvi pace.</para>
  <para style="s1">Dio ci ha aiutato…</para>
  <para style="p">
    <verse number="3-4" style="v"/>Benedetto sia Dio, Padre del nostro Signore Gesù Cristo, il Padre che ha compassione di noi, che ci consola e ci rende forti nei dispiaceri, perché anche noi possiamo consolare tutti quelli che soffrono e dar loro lo stesso aiuto e lo stesso conforto che Dio ha dato a noi. <verse number="5" style="v"/>Possiamo essere certi che più soffriamo per Cristo, più riceveremo da lui conforto e incoraggiamento. <verse number="6-7" style="v"/>Infatti, se abbiamo grosse difficoltà, è stato per potervi portare la salvezza e la consolazione di Dio. Ma nelle difficoltà Dio ci ha confortato, ed anche questo vi serve dʼaiuto, perché così possiamo dimostrarvi con la nostra esperienza personale come Dio vi conforterà con amore, quando vi troverete nella nostra stessa situazione. Egli vi darà la forza di sopportare.</para>
  <para style="p">
    <verse number="8" style="v"/>Cari fratelli, dovete sapere che in Asia abbiamo passato dei momenti davvero difficili. Abbiamo dovuto sopportare sofferenze grandissime, addirittura al di là delle nostre forze, fino a temere di non poter salvare la pelle. <verse number="9" style="v"/>Anzi, avevamo già il presentimento di dover morire. Dio ha permesso tutto questo, per insegnarci a non mettere la nostra fiducia in noi stessi, ma in lui, che è tanto potente da resuscitare i morti. <verse number="10" style="v"/>Ed egli ci ha aiutato: ci ha liberati da un grande pericolo di morte; e noi sappiamo che questa non sarà né la prima, né lʼultima volta. <verse number="11" style="v"/>Anche voi però dovete aiutarci, pregando per noi; così lʼaiuto che il Signore ci ha dato, grazie alle preghiere di tante persone, darà a molti motivo di lodarlo e di ringraziarlo per ciò che ha fatto per noi.</para>
  <para style="p">
    <verse number="12" style="v"/>Di una cosa possiamo vantarci: in coscienza sappiamo di esserci comportati in questo mondo, e soprattutto verso di voi, con la purezza e la sincerità che vengono da Dio, senza mai fare affidamento sulle nostre capacità, ma lasciandoci guidare dalla grazia di Dio. <verse number="13-14" style="v"/>Le mie lettere erano schiette e sincere, credetemi, non cʼera niente che fosse scritto fra le righe! Benché non mi conosciate molto bene, (ma un giorno, spero, mi conoscerete meglio), voglio che proviate ad accettarmi e che siate orgogliosi di me, come già lo siete in parte; proprio come io lo sarò di voi il giorno in cui tornerà il nostro Signore Gesù. <verse number="15-16" style="v"/>Certo della vostra comprensione e della vostra fiducia, ho pensato di venirvi a trovare andando in Macedonia; poi, al ritorno ho in mente di fermarmi di nuovo da voi, per procurarvi la gioia di una seconda visita. In seguito, sarete voi stessi che mi aiuterete a proseguire il mio viaggio verso la Giudea.</para>
  <para style="p">
    <verse number="17" style="v"/>Potreste chiedervi perché ho cambiato il mio programma. Pensate forse che cambi idea facilmente? O che mi comporti come un uomo qualsiasi di questo mondo che subito dice «sì» e un attimo dopo dice «no»? <verse number="18" style="v"/>Comʼè vero che Dio mantiene le sue promesse, io non appartengo a quel genere di persone. Quando dico «sì» è proprio «sì».</para>
  <para style="p">
    <verse number="19" style="v"/>Non è stato in mezzi termini che Timòteo, Silvano ed io vi abbiamo parlato di Gesù Cristo. Non abbiamo mai detto «sì» quando era «no», ma in Gesù Cristo non cʼè che il «sì». <verse number="20" style="v"/>Infatti, per quante siano le promesse di Dio, Cristo le porta avanti e le mantiene tutte; e noi abbiamo annunciato a tutti che egli è fedele, e abbiamo dato gloria al suo nome. <verse number="21" style="v"/>È questo Dio che ci ha fatti cristiani fedeli e ci ha eletti apostoli per predicare il Vangelo. <verse number="22" style="v"/>Dio ha impresso su di noi il suo sigillo, il suo marchio di proprietà, e ci ha dato lo Spirito Santo nei nostri cuori come garanzia che apparteniamo a lui e come anticipo di tutto ciò che ci darà.</para>
  <para style="p">
    <verse number="23" style="v"/>Dio mi è testimone che sto dicendo la pura verità; non sono ancora venuto a trovarvi, perché non voglio rattristarvi con un severo rimprovero. <verse number="24" style="v"/>Non voglio imporvi niente in quanto alla fede perché è già forte, voglio invece fare qualcosa per la vostra gioia; far sì che siate veramente felici.</para>
  <chapter number="2" style="c"/>
  <para style="p">
    <verse number="1" style="v"/>Ho detto a me stesso: «Non voglio rattristarli con unʼaltra visita penosa». <verse number="2" style="v"/>Infatti, se io vi rattristo, chi mai mi farà contento? Se siete voi quelli che mi rallegrano, come potrete farlo, se io vi rattristo? <verse number="3" style="v"/>Questa è la ragione per cui vi ho scritto quelle cose nella mia ultima lettera, in modo che possiate risolverle prima del mio arrivo. Così, quando verrò, non sarò rattristato da quelli che, invece, dovrebbero darmi la gioia più grande. Sono sicuro che la vostra felicità è talmente legata alla mia, che non sarete felici, se non lo sarò anchʼio.</para>
  <para style="p">
    <verse number="4" style="v"/>Sapeste quanto ho sofferto a scrivervi quella lettera! Da spezzarmi il cuore. Vi confesso che ho perfino pianto. Non volevo darvi un dispiacere, ma dovevo farvi sapere quanto vi amo e quanto mi sta a cuore ciò che vi succede.</para>
  <para style="p">
    <verse number="5-6" style="v"/>Ricordatevi che lʼuomo del quale parlavo nella mia lettera, intendo quello che è stato causa di tutto, non ha dato un dispiacere soltanto a me, ma anche a tutti voi, o almeno a una buona parte di voi, per non esagerare. Con lui non voglio essere più severo di quanto dovrei. È stato punito abbastanza dalla disapprovazione della maggioranza. <verse number="7" style="v"/>Ora è tempo di perdonarlo e di consolarlo, altrimenti potrebbe non riprendersi più per lʼamarezza e lo scoraggiamento. <verse number="8" style="v"/>Perciò, vi prego di fargli capire che gli volete ancora bene.</para>
  <para style="s1">Chi è adatto per questo lavoro?</para>
  <para style="p">
    <verse number="9" style="v"/>Un altro motivo per cui vi ho scritto così era per sapere fino a che punto mi avreste ubbidito. <verse number="10" style="v"/>Quando perdonate qualcuno, anchʼio lo perdono. Infatti, ciò che ho perdonato, se ho perdonato qualcosa, lʼho fatto per amor vostro e con lʼautorità di Cristo, <verse number="11" style="v"/>per non permettere che Satana si approfitti di noi, giacché conosciamo bene le sue macchinazioni.</para>
  <para style="p">
    <verse number="12" style="v"/>Quando arrivai nella città di Troade, il Signore mi offrì una grande occasione per predicare il Vangelo. <verse number="13" style="v"/>Tuttavia non avevo pace, perché il mio caro fratello Tito non era là ad aspettarmi, ed io non sapevo dove fosse, né che cosa gli fosse successo. Allora salutai i credenti di Troade e partii per la Macedonia alla sua ricerca.</para>
  <para style="p">
    <verse number="14" style="v"/>Ma sia ringraziato Dio, che ci fa sempre trionfare grazie a ciò che Cristo ha fatto, e ovunque andiamo si serve di noi per parlare agli altri del Signore e per spandere il Vangelo come un profumo. <verse number="15" style="v"/>Infatti, agli occhi di Dio noi siamo il profumo di Cristo, che si spande fra quelli che ci stanno attorno, sia quelli che sono sulla via della salvezza, sia quelli che vanno verso la perdizione. <verse number="16" style="v"/>Per quelli che non sono salvati, siamo come un odore di morte che dà la morte; mentre per quelli che conoscono Cristo, siamo un profumo di vita, che dà la vita. Chi è mai allʼaltezza di un compito di questo genere? <verse number="17" style="v"/>Soltanto quelli che, come noi, sono uomini integri, mandati da Dio, che parlano con sincerità, con la potenza di Cristo, sotto gli occhi del Signore. Non come queglʼimbroglioni, e ce ne sono molti, che falsificano il Vangelo per il proprio interesse!</para>
  <chapter number="3" style="c"/>
  <para style="p">
    <verse number="1" style="v"/>Siamo, forse, come quei falsi maestri che parlano tanto bene di se stessi? O abbiamo bisogno, come certuni, di portarci dietro lunghe lettere di raccomandazione? Penso che difficilmente voi abbiate bisogno che qualcuno vi scriva una lettera sul nostro conto, non è vero? Da parte nostra, anche noi non abbiamo bisogno di vostre raccomandazioni! <verse number="2" style="v"/>La sola lettera di cui ho bisogno, siete voi; una lettera scritta nei nostri cuori, conosciuta e letta da tutti. <verse number="3" style="v"/>È chiaro che voi siete una lettera di Cristo, scritta da noi, non con inchiostro, ma con lo Spirito del Dio Vivente, non su tavole di pietra, ma sul vostro cuore.</para>
  <para style="p">
    <verse number="4" style="v"/>Abbiamo il coraggio di dire queste belle cose di voi soltanto per la nostra grande fede in Dio e per mezzo di Cristo che ci aiuta a dire ciò che è vero. <verse number="5" style="v"/>Infatti sappiamo bene di non essere capaci di pensare alcun che di buono per nostro conto, ma la nostra capacità e il nostro successo vengono soltanto da Dio. È lui che ci ha resi capaci di parlare agli altri del suo nuovo patto, che li salva. Noi non diciamo loro che debbono ubbidire a tutte le leggi di Dio, altrimenti moriranno; annunciamo, invece, che cʼè vita per loro dallo Spirito Santo. <verse number="6" style="v"/>Il vecchio sistema di cercare la salvezza, osservando la legge, porta alla morte; nel modo nuovo, invece, lo Spirito Santo dà la vita.</para>
  <para style="s1">La nuova gloria di Cristo</para>
  <para style="p">
    <verse number="7" style="v"/>Eppure il vecchio sistema della legge, che porta alla morte, cominciò con tanta gloria, che glʼIsraeliti non riuscivano a guardare in faccia Mosè. Infatti, quando Mosè diede loro la legge di Dio da osservare, il suo viso risplendeva della gloria di Dio, anche se lo splendore stava già svanendo. <verse number="8" style="v"/>Quanto sarà più grande, allora, la gloria che circonda la missione dello Spirito Santo! <verse number="9" style="v"/>Se, infatti, la missione della legge che portava alla condanna fu tanto gloriosa, ancor più gloriosa è la missione di chi ci annuncia che Dio ci salva, rendendoci giusti ai suoi occhi. <verse number="10" style="v"/>Anzi la prima gloria, che risplendeva dal viso di Mosè, non vale niente in confronto a questa nuova immensa gloria. <verse number="11" style="v"/>Infatti, se il vecchio sistema ebbe il suo momento di gloria, nonostante dovesse finire nel nulla, tanto più grande sarà la gloria del piano di Dio per la nostra salvezza, perché dura in eterno!</para>
  <para style="p">
    <verse number="12" style="v"/>Poiché abbiamo speranza che questa nuova gloria non passerà, possiamo predicare apertamente, <verse number="13" style="v"/>non come fece Mosè, che dovette mettersi un velo sulla faccia, perché glʼIsraeliti non vedessero svanire quella gloria di breve durata. <verse number="14" style="v"/>E non soltanto la faccia di Mosè era velata, ma anche la mente della sua gente era ed è rimasta velata e ottusa. Anche oggi, infatti, quando i Giudei leggono lʼAntico Testamento, sembra che abbiano il cuore e la mente coperti da un velo. Non riescono a vedere, né a capire il significato reale delle Scritture, perché questo velo di malinteso può essere tolto soltanto credendo in Cristo. <verse number="15" style="v"/>Proprio così, anche oggi, quando leggono gli scritti di Mosè, continuano a non capire.</para>
  <para style="p">
    <verse number="16" style="v"/>Ma, quando Israele si sarà convertito al Signore, il velo sarà tolto. <verse number="17" style="v"/>Il Signore è lo Spirito Santo che dà loro la vita; e dove cʼè lo Spirito del Signore cʼè la libertà (dallʼaffannosa ricerca della salvezza per mezzo dellʼubbidienza alle leggi di Dio). <verse number="18" style="v"/>Ma noi cristiani non abbiamo velo sulla faccia; siamo come specchi, che riflettono la gloria del Signore, una gloria sempre maggiore che ci trasforma e ci fa diventare ogni giorno sempre più simili a lui. Così agisce lo Spirito del Signore.</para>
  <chapter number="4" style="c"/>
  <para style="p">
    <verse number="1" style="v"/>È Dio stesso che ha avuto pietà di noi e ci ha dato questo meraviglioso compito, perciò noi non ci perdiamo dʼanimo. <verse number="2" style="v"/>Non vogliamo imbrogliare la gente, né abbiamo alcun interesse a menare per il naso nessuno; tanto meno cerchiamo di falsificare ciò che insegna la Bibbia. Non sappiamo che farcene di tutti questi metodi vergognosi. Quando parliamo, ci sentiamo alla presenza di Dio, perciò diciamo la verità, sottoponendoci al giudizio di tutti quelli che ci conoscono.</para>
  <para style="p">
    <verse number="3" style="v"/>Se poi il Vangelo che predichiamo è ancora misterioso per qualcuno, lo è per quelli che sono sulla via della perdizione. <verse number="4" style="v"/>Satana, che è il dio di questo mondo corrotto, li ha resi ciechi, incapaci di vedere la gloriosa luce del Vangelo che splende su di loro, incapaci di comprendere ciò che predichiamo, e cioè: il meraviglioso messaggio della gloria di Cristo, immagine di Dio. <verse number="5" style="v"/>Non ce ne andiamo in giro a parlare di noi stessi, ma di Gesù Cristo come Signore. Tutto ciò che diciamo di noi è che siamo vostri servi, per amore di Gesù. <verse number="6" style="v"/>Perché Dio che ha detto: <char style="qt">«Splenda la luce nelle tenebre»</char>, ha fatto risplendere in noi la sua luce per farci capire che è la sua gloria ciò che brilla sul volto di Gesù Cristo.</para>
  <para style="s1">Fragili recipienti</para>
  <para style="p">
    <verse number="7" style="v"/>Ma questo prezioso tesoro, questa luce e potenza, che ora splende dentro di noi, si trova in un recipiente molto fragile, e cioè il nostro corpo, perché così sia ben chiaro che questa potenza straordinaria viene da Dio e non da noi. <verse number="8" style="v"/>Dobbiamo sopportare tribolazioni di ogni genere, ma non siamo ridotti agli estremi. Siamo preoccupati, ma non disperati, <verse number="9" style="v"/>perseguitati, ma non abbandonati; colpiti, ma non uccisi. <verse number="10" style="v"/>Portiamo sempre in noi la morte di Gesù, perché si manifesti nel nostro corpo anche la sua vita.</para>
  <para style="p">
    <verse number="11" style="v"/>E così noi viviamo in continuo pericolo di morte, perché serviamo il Signore, ma questo ci offre continuamente lʼoccasione di dimostrare la potenza di Gesù Cristo nei nostri corpi mortali. <verse number="12" style="v"/>E se per noi predicare vuol dire affrontare la morte, per voi significa avere la vita eterna.</para>
  <para style="p">
    <verse number="13" style="v"/>Noi parliamo con franchezza di ciò che crediamo (fiduciosi che Dio agisce per noi), proprio come dice il Salmo: <char style="qt">«Ho creduto, perciò ho parlato»</char>. Noi pure crediamo e perciò parliamo. <verse number="14" style="v"/>Siamo convinti infatti che lo stesso Dio che resuscitò il Signore Gesù, resusciterà anche noi insieme con Gesù, e con voi ci farà comparire alla sua presenza, <verse number="15" style="v"/>perché tutte queste nostre sofferenze sono a vostro vantaggio. E più sono quelli che si convertono a Cristo, più saranno quelli che lo ringrazieranno per lʼabbondanza della sua grazia; e così il Signore sarà glorificato.</para>
  <para style="p">
    <verse number="16" style="v"/>Noi dunque non ci perdiamo dʼanimo. Anche se i nostri corpi vanno in sfacelo, la nostra forza interiore, che viene dal Signore, cresce di giorno in giorno. <verse number="17" style="v"/>Dopo tutto, queste nostre sofferenze sono ben poca cosa e non dureranno a lungo. Anzi, grazie a questo breve periodo di difficoltà, avremo una vita gloriosa, che non ha paragoni, e per sempre! <verse number="18" style="v"/>E così non ci soffermiamo su ciò che vediamo adesso, ma su ciò che non vediamo, perché le cose che si vedono passano, mentre quelle che non si vedono durano per sempre.</para>
  <chapter number="5" style="c"/>
  <para style="p">
    <verse number="1" style="v"/>Infatti, noi sappiamo che, quando questa tenda in cui abitiamo adesso sarà disfatta, intendo dire quando moriremo e lasceremo questo corpo, in cielo avremo un corpo nuovo e meraviglioso, una casa che sarà nostra per sempre, fatta per noi da Dio stesso, e non da mano dʼuomo. <verse number="2" style="v"/>In questa tenda, che è il nostro corpo, ci lamentiamo, desiderando con tutto noi stessi di avere quella casa del cielo, un corpo nuovo che indosseremo proprio come un vestito nuovo. <verse number="3" style="v"/>Sempre che, quando Cristo tornerà, ci trovi ancora vestiti del nostro corpo, e non nudi. <verse number="4" style="v"/>In questo corpo umano ci lamentiamo, oppressi da un grande peso, ma non per questo ci attira lʼidea di morire e rimanere senza corpo. Vogliamo, invece, avere un altro corpo nuovo con cui rivestirci, in modo che quanto cʼè di mortale in noi sia assorbito dalla vita eterna. <verse number="5" style="v"/>Dio ci ha preparati per questo e, come anticipo di tutto ciò, ci ha dato il suo Spirito Santo.</para>
  <para style="p">
    <verse number="6" style="v"/>Quindi aspettiamo sempre con fiducia, consapevoli del fatto che ogni momento che passiamo in questo corpo umano, è tempo trascorso lontano dal Signore. <verse number="7" style="v"/>E per fede sappiamo che queste cose sono vere, non perché le abbiamo viste. <verse number="8" style="v"/>Però abbiamo fiducia, e non abbiamo paura di morire, anzi, ne siamo contenti, perché così saremo vicini al Signore. <verse number="9" style="v"/>Perciò, il nostro scopo è di fare sempre ciò che piace a Dio, non importa dove siamo, sia in questo corpo, che lontano da questo corpo, col Signore in cielo. <verse number="10" style="v"/>Perché tutti noi dobbiamo presentarci davanti al tribunale di Cristo per essere giudicati; e ciascuno di noi riceverà ciò che si merita, secondo il bene o il male che ha fatto nella sua vita.</para>
  <para style="s1">Ambasciatori di Cristo</para>
  <para style="p">
    <verse number="11" style="v"/>Per questo profondo timore di Dio, che è sempre presente in noi, ci diamo tanto da fare per convincere gli altri. Dio che ci conosce a fondo sa che siamo sinceri, e spero che anche voi ne siate convinti nel profondo della vostra coscienza. <verse number="12" style="v"/>Non pensate che questo sia un modo per crescere dʼimportanza ai vostri occhi; vi offriamo, invece, lʼoccasione di essere fieri di noi e di poter rispondere come si deve a quei vostri predicatori che si vantano tanto delle apparenze, ma non si preoccupano della sostanza. <verse number="13-14" style="v"/>Ci comportiamo forse come dei pazzi (a parlare così di noi stessi)? In tal caso, è per portare gloria a Dio. Se, invece, ci comportiamo da persone sagge, lo facciamo a vostro vantaggio. Qualsiasi cosa facciamo, non è davvero per il nostro interesse, ma perché adesso ci guida lʼamore di Cristo. Poiché crediamo che Cristo è morto per tutti noi, dobbiamo anche credere che noi siamo morti rispetto alla vecchia vita che prima conducevamo. <verse number="15" style="v"/>Gesù morì per tutti in modo che tutti quelli che vivono, dopo aver ricevuto da lui la vita eterna, non vivano più per se stessi, per il proprio piacere, ma consacrino la loro vita per piacere a Cristo, che è morto e risorto per loro. <verse number="16" style="v"/>Perciò, dʼora innanzi, smettiamola di valutare gli altri con la mentalità di questo mondo o secondo le apparenze. E se qualche volta, per sbaglio, abbiamo considerato Cristo in questo modo, da un punto di vista umano intendo, ora però non è più così! <verse number="17" style="v"/>Se uno diventa cristiano, diventa una nuova creatura; le cose vecchie sono passate: tutto è diventato nuovo!</para>
  <para style="p">
    <verse number="18" style="v"/>E questo viene da Dio, che ci ha riconciliati con se stesso, grazie a ciò che ha fatto Gesù Cristo. Non solo, ma ha dato a noi il privilegio dʼinvitare tutti a far pace con lui. <verse number="19" style="v"/>Infatti, Dio ha riconciliato con sé il mondo per mezzo di Cristo, senza addebitare agli uomini i loro peccati. Questo dunque è il meraviglioso messaggio che ci ha dato da comunicare agli altri!</para>
  <para style="p">
    <verse number="20" style="v"/>Quindi, noi siamo ambasciatori di Cristo, ed è come se Dio si servisse di noi per parlarvi. Vi supplichiamo, come se fosse Cristo stesso a supplicarvi, accettate lʼamore che egli vi offre, fate pace con Dio! <verse number="21" style="v"/>Dio ha riversato su Cristo i nostri peccati, su di lui che non ha mai peccato, affinché, per mezzo suo, diventassimo giusti.</para>
  <chapter number="6" style="c"/>
  <para style="p">
    <verse number="1" style="v"/>Come collaboratori di Dio, vi preghiamo di non trascurare la grazia di Dio che avete ricevuto. <verse number="2" style="v"/>Infatti Dio dice: <char style="qt">«Le tue lacrime sono arrivate a me al momento giusto; nel giorno in cui veniva offerta la salvezza io ti ho aiutato»</char>. Ecco in questo momento Dio è pronto a riceverti. Oggi è il giorno della salvezza!</para>
  <para style="p">
    <verse number="3" style="v"/>Noi cerchiamo di vivere in modo da non offendere nessuno, né da ostacolare gli altri a trovare Dio, perché desideriamo che nessuno ci critichi davanti al Signore. <verse number="4" style="v"/>Anzi, qualsiasi cosa facciamo, cerchiamo di dimostrare di essere veri ministri di Dio.</para>
  <para style="p">Sopportiamo con pazienza le sofferenze, le difficoltà e le privazioni di ogni genere. <verse number="5" style="v"/>Siamo stati battuti, gettati in prigione, abbiamo affrontato la folla inferocita, abbiamo lavorato fino allʼesaurimento, digiunando e passando notti insonni a vegliare. <verse number="6" style="v"/>Abbiamo dimostrato di essere ministri di Dio con lʼonestà della nostra vita, con la conoscenza del Vangelo e con la nostra pazienza. Lo dimostriamo con la bontà, con lʼamore senza ipocrisia e con la presenza dello Spirito Santo che ci guida. <verse number="7" style="v"/>Abbiamo sempre detto la verità, grazie alla potenza di Dio, che ci aiuta in tutto ciò che facciamo, e per mezzo delle armi della giustizia, che usiamo sia per attaccare che per difenderci.</para>
  <para style="p">
    <verse number="8" style="v"/>Restiamo fermi nella verità sia che gli altri ci esaltino o che ci disprezzino, sia che dicano bene o che dicano male di noi.</para>
  <para style="p">Ci prendono per bugiardi, invece diciamo la verità; <verse number="9" style="v"/>il mondo ci ignora, invece siamo ben conosciuti da Dio; credono che abbiamo le ore contate, e, invece, eccoci qui vivi e vegeti; dicono che veniamo puniti, eppure non siamo mai stati messi a morte; <verse number="10" style="v"/>dicono che siamo afflitti, noi che abbiamo sempre la gioia del Signore; ci considerano poveri, e pensare che siamo noi che arricchiamo spiritualmente gli altri! Dicono che non possediamo nulla, e, invece, possediamo tutto!</para>
  <para style="p">
    <verse number="11" style="v"/>Miei cari fratelli di Corinto, vi ho parlato apertamente, offrendovi il mio cuore. <verse number="12" style="v"/>Se cʼè ancora freddezza fra di noi, non è per mancanza di amore da parte mia, ma da parte vostra! <verse number="13" style="v"/>Vi parlo come a dei figli; contraccambiate il nostro affetto, apriteci il vostro cuore!</para>
  <para style="s1">Evitate i compromessi</para>
  <para style="p">
    <verse number="14" style="v"/>Non fate lega con quelli che non amano il Signore. Che cosa avete da spartire con quelli che vivono nel peccato? Come fanno a stare insieme la luce e le tenebre? <verse number="15" style="v"/>E che armonia ci può essere tra Cristo e il diavolo? Come fa un credente ad essere legato ad uno che non crede? <verse number="16" style="v"/>E che accordo ci può essere fra il tempio di Dio e glʼidoli? Infatti, noi siamo il tempio di Dio, la casa del Dio Vivente. Dio stesso ha detto di noi: <char style="qt">«Io vivrò e camminerò in mezzo a loro; e sarò il loro Dio, ed essi saranno il mio popolo»</char>. <verse number="17" style="v"/>Perciò il Signore ha detto: <char style="qt">«Allontanatevi, separatevi da loro, non toccate le loro cose sporche;</char> <verse number="18" style="v"/><char style="qt">ed io vʼaccoglierò, sarò vostro Padre e voi sarete per me come figli e figlie,</char> dice il Signore onnipotente».</para>
  <chapter number="7" style="c"/>
  <para style="p">
    <verse number="1" style="v"/>Con premesse di questo genere, cari fratelli, lasciamo perdere tutto ciò che è male, sia nel corpo che nello spirito; ripuliamoci e viviamo nel timore di Dio, consacrandoci soltanto a lui. <verse number="2" style="v"/>Cercate di capirci: non abbiamo fatto torti a nessuno. Non abbiamo sviato, né imbrogliato, né sfruttato nessuno. <verse number="3" style="v"/>Non dico questo per riprendervi, né per sgridarvi, perché, come ho detto prima, voi siete sempre nel mio cuore per la vita e per la morte. <verse number="4" style="v"/>In voi ho riposto tutta la mia fiducia e sono fiero di voi; mi avete tanto incoraggiato e mi avete fatto felice, nonostante tutte le mie sofferenze.</para>
  <para style="s1">Il dolore può fare bene</para>
  <para style="p">
    <verse number="5" style="v"/>Infatti, anche dopo il nostro arrivo in Macedonia, non abbiamo avuto un momento di pace. Abbiamo passato ogni sorta di guai: attacchi dal di fuori, paura e apprensioni dentro di noi. <verse number="6" style="v"/>Ma Dio, che conforta quelli che sono abbattuti, ci ha consolato con lʼarrivo di Tito. <verse number="7" style="v"/>E non è stata soltanto la sua presenza a farci contenti, ma anche ciò che ci ha raccontato del meraviglioso periodo passato con voi. Quando mi ha detto che eravate così ansiosi di vedermi, quando mi ha descritto il vostro dispiacere per ciò che era accaduto, parlandomi della vostra lealtà e del profondo affetto che avete per me, ebbene non sono stato più in me dalla gioia!</para>
  <para style="p">
    <verse number="8" style="v"/>Non mi dispiace più di avervi mandato quella lettera. Dapprima mi era dispiaciuto, perché avevo visto quanto vi aveva rattristato, sia pure per breve tempo.</para>
  <para style="p">
    <verse number="9" style="v"/>Ora invece sono contento di averla mandata, non per il dispiacere che vi ha dato, ma perché quel dispiacere vi ha portati al pentimento. Ciò che avete provato era il tipo di tristezza dolore che Dio vuole dai suoi, quindi io non vi ho fatto alcun danno. <verse number="10" style="v"/>La tristezza che rientra nei piani di Dio, porta al pentimento per la salvezza, senza lasciare amarezza, mentre la tristezza del mondo porta alla morte.</para>
  <para style="p">
    <verse number="11" style="v"/>Vedete dunque quanto bene vi ha fatto questo dispiacere che il Signore vi ha mandato! Come ha suscitato in voi il desiderio di difendervi! E non solo questo. Ha risvegliato la vostra indignazione e avete avuto paura di quanto era successo. Così non avete perso tempo: siete arrivati al nocciolo del problema e lʼavete risolto (punendo lʼuomo che aveva peccato). Avete fatto tutto ciò che era possibile e avete dimostrato in ogni modo che non avevate colpa in quella faccenda.</para>
  <para style="p">
    <verse number="12" style="v"/>Vi ho scritto quella lettera, perché vi poteste rendere conto davanti a Dio di quanto in realtà vi stavamo a cuore. Questo era il mio scopo, molto più che accusare quellʼuomo che aveva peccato, o difendere suo padre, a cui aveva fatto il torto.</para>
  <para style="p">
    <verse number="13" style="v"/>Oltre alla consolazione che ci ha dato il vostro modo dʼagire, ci ha fatto piacere più che mai vedere Tito così contento per lʼaccoglienza che tutti voi gli avete fatto: lʼavete tranquillizzato. <verse number="14" style="v"/>Mi ero vantato un poʼ di voi con Tito, così non mi avete smentito. Come ho sempre detto la verità a voi, così è risultato vero anche lʼelogio di voi che avevo fatto a Tito. <verse number="15" style="v"/>Il suo affetto per voi aumenta ancora quando si ricorda come avete ubbidito e come lo avete accolto con premura e profondo rispetto. <verse number="16" style="v"/>Non potete immaginare quanto tutto questo mi faccia felice, ora che sono sicuro di poter contare su di voi in ogni occasione.</para>
  <chapter number="8" style="c"/>
  <para style="s1">La generosità dei Macedoni</para>
  <para style="p">
    <verse number="1" style="v"/>Ora, fratelli, voglio raccontarvi ciò che Dio, nella sua grazia, ha fatto per le chiese della Macedonia.</para>
  <para style="p">
    <verse number="2" style="v"/>Nonostante abbiano dovuto superare molti dispiaceri ed affrontare momenti difficili, nonostante la loro estrema povertà, quei fratelli hanno conservato una grande serenità, col risultato di poter donare agli altri generosamente. <verse number="3" style="v"/>Io stesso posso testimoniare che hanno offerto volentieri il loro aiuto, non soltanto secondo le loro responsabilità, ma hanno fatto anche molto di più. <verse number="4" style="v"/>Con molta insistenza ci hanno pregato di prendere il denaro, per poter partecipare anche loro alla gioia di aiutare i cristiani di Gerusalemme. <verse number="5" style="v"/>Devo dire che sono andati oltre le nostre più alte speranze, perché, prima di tutto si sono dati al Signore, poi, per ubbidire alla volontà di Dio, si sono messi a nostra disposizione. <verse number="6" style="v"/>Erano così entusiasti della cosa, che abbiamo pregato Tito, che già una volta vi ha incoraggiato a fare la vostra offerta, di venire a chiedervi di fare fino in fondo la vostra parte in questa opera di carità. <verse number="7" style="v"/>Visto che vi distinguete in molte cose nella predicazione, nella conoscenza, nellʼentusiasmo e nellʼamore verso di noi, cercate, allora, di essere i primi anche in questʼopera di carità. <verse number="8" style="v"/>Non lo dico per darvi un ordine; ma, portandovi lʼesempio degli altri, vorrei mettere alla prova la sincerità del vostro amore.</para>
  <para style="p">
    <verse number="9" style="v"/>Voi conoscete, infatti, la generosità del nostro Signore Gesù Cristo che, per amor vostro, lui che era ricco, divenne povero, perché, per mezzo della sua povertà, voi poteste diventare ricchi.</para>
  <para style="p">
    <verse number="10" style="v"/>Questo che vi do è dunque un semplice consiglio, e a voi non occorre di più, mi limito a suggerirvi di portare a termine ciò che avete cominciato un anno fa, visto che siete stati voi i primi, non solo a proporre questa idea, ma anche a cominciare qualcosa di concreto. <verse number="11" style="v"/>Dopo aver cominciato con tanto entusiasmo, con altrettanto entusiasmo cercate di portare in porto questo progetto, dando tutto ciò che potete secondo le vostre possibilità; così alla buona intenzione del principio corrisponderà una vostra azione concreta. <verse number="12" style="v"/>Se ciò che offrite lo date volentieri, allora non importa quanto potete dare. Dio vuole che diate ciò che avete, non ciò che non avete.</para>
  <para style="p">
    <verse number="13" style="v"/>Qui non si tratta di far vivere gli altri nel lusso a vostre spese, ma è una questione dʼuguaglianza. <verse number="14" style="v"/>Adesso come adesso voi avete il superfluo e potete aiutarli; in altri momenti potranno essere loro a venirvi in aiuto, dandovi quello di cui avete bisogno. In questo modo ognuno avrà il necessario. <verse number="15" style="v"/>Vi ricordate ciò che le Scritture dicono in proposito?: <char style="qt">«Chi aveva raccolto molto non ne ebbe di troppo, e chi aveva raccolto poco ne ebbe abbastanza»</char>. Perciò anche voi dovete dividere ciò che avete con quelli che ne hanno bisogno.</para>
  <para style="p">
    <verse number="16" style="v"/>Ringrazio il Signore di aver dato a Tito nei vostri confronti lo stesso interesse che provo io. <verse number="17" style="v"/>Infatti, non solo ha accettato di buon grado il mio consiglio di venirvi a trovare di nuovo, ma, pieno di entusiasmo, è partito di sua spontanea volontà! <verse number="18" style="v"/>Mando con lui anche un altro fratello, che è molto stimato in tutte le chiese per il suo servizio al Vangelo. <verse number="19" style="v"/>Inoltre, questʼuomo è stato scelto dalle chiese per accompagnarmi a raccogliere le offerte per i credenti di Gerusalemme. Ciò glorificherà il Signore e dimostrerà la nostra buona volontà di aiutarci a vicenda. <verse number="20" style="v"/>Viaggiando insieme eviteremo sospetti di qualsiasi genere, perché ci sta a cuore che nessuno abbia critiche da farci riguardo allʼamministrazione di queste forti somme. <verse number="21" style="v"/>Infatti noi ci preoccupiamo di agire onestamente, non soltanto agli occhi del Signore, ma anche a quelli degli uomini. Ecco perché ci siamo organizzati in questo modo.</para>
  <para style="p">
    <verse number="22" style="v"/>Vi mando anche un altro fratello, di cui conosciamo lʼefficienza per nostra esperienza personale in diverse occasioni. Ora, dopo che gli ho parlato del vostro entusiasmo nellʼaiutare i fratelli, è più che mai interessato a venire per la gran fiducia che ha in voi.</para>
  <para style="p">
    <verse number="23" style="v"/>Se qualcuno vi chiedesse chi è Tito, dite che è mio amico e mio collaboratore fra voi; potete anche dire che gli altri due fratelli rappresentano le chiese di questo paese e sono veri cristiani che lavorano per la gloria di Cristo.</para>
  <para style="p">
    <verse number="24" style="v"/>Vi prego di dimostrare di fronte alle chiese che rappresentano, che li amate veramente.</para>
  <para style="p">Questo affetto proverà loro che ho ragione di essere orgoglioso di voi.</para>
  <chapter number="9" style="c"/>
  <para style="p">
    <verse number="1" style="v"/>Per quanto riguarda questi aiuti destinati ai fratelli cristiani di Gerusalemme, so benissimo che non cʼè nemmeno bisogno che ve ne accenni, <verse number="2" style="v"/>perché so che siete pronti nellʼaiutare. Infatti, mi sono vantato di voi con i fratelli della Macedonia, dicendo che voi dellʼAcaia eravate già pronti fin dallʼanno scorso a mandare il vostro aiuto; e il vostro entusiasmo ha spinto la maggior parte di loro a seguire il vostro esempio. <verse number="3" style="v"/>Comunque ho mandato questi fratelli a rassicurarsi che siete davvero pronti, e cioè che, come ho detto loro, avete già raccolto il denaro. Non vorrei che qualcuno mi dicesse che questa volta mi sono sbagliato a vantarmi di voi. <verse number="4" style="v"/>Sarebbe davvero una bella vergogna, sia per me che per voi, se qualcuno di questi Macedoni venisse con me e non vi trovasse ancora pronti, dopo tutto quello che ho raccontato sul vostro conto!</para>
  <para style="s1">Date e Dio vi ricompenserà</para>
  <para style="p">
    <verse number="5" style="v"/>Perciò ho chiesto a questi altri fratelli di venire da voi prima di me, e di preparare lʼofferta che avete promesso. Voglio che sia un dono sincero e non una cosa fatta per forza. <verse number="6" style="v"/>Ma ricordatevi: se date poco, avrete poco. Un contadino che semina soltanto pochi semi, avrà un piccolo raccolto; ma se semina molto, mieterà molto. <verse number="7" style="v"/>Ognuno dia ciò che ha deciso in cuor suo, ma non di malavoglia, né per forza, perché: <char style="qt">«Dio ama chi dona serenamente»</char>. <verse number="8" style="v"/>E Dio è capace di contraccambiare, dandovi tutto ciò di cui avete bisogno e anche di più, in modo che non ce ne sia soltanto a sufficienza per far fronte ai vostri bisogni, ma in abbondanza da poterne dare con gioia anche agli altri. <verse number="9" style="v"/>Proprio come dicono le Scritture: <char style="qt">«Lʼuomo che ama Dio dà generosamente ai poveri. Le sue buone azioni andranno a suo vantaggio per sempre»</char>.</para>
  <para style="p">
    <verse number="10" style="v"/>Perché Dio, come dà al contadino i semi da seminare e, più tardi, buoni raccolti da mietere e mangiare, così darà anche a voi sempre più semi da seminare, e farà in modo che crescano così tanto che possiate donare sempre più i frutti del vostro raccolto.</para>
  <para style="p">
    <verse number="11" style="v"/>Proprio così, Dio vi farà ricchi di tutto, in modo che possiate dare a tutti generosamente, e quando porteremo la vostra offerta a quelli che ne hanno bisogno, essi ringrazieranno e loderanno Dio per il vostro aiuto.</para>
  <para style="p">
    <verse number="12" style="v"/>Allora lʼorganizzazione di questi aiuti darà due buoni risultati: primo, saranno aiutati quelli che sono poveri; secondo, costoro ringrazieranno di cuore il Signore. <verse number="13" style="v"/>Quelli che aiutate non saranno soltanto riconoscenti per il vostro dono generoso fatto a loro e agli altri, ma loderanno Dio per questa dimostrazione pratica della vostra ubbidienza al Vangelo di Cristo. <verse number="14" style="v"/>Ed essi pregheranno per voi con profondo fervore e sentimento per la meravigliosa grazia che Dio ha fatto loro per mezzo vostro.</para>
  <para style="p">
    <verse number="15" style="v"/>Sia ringraziato Dio per suo Figlio, un dono troppo bello per essere descritto a parole.</para>
  <chapter number="10" style="c"/>
  <para style="s1">Lʼautorità di Paolo</para>
  <para style="p">
    <verse number="1" style="v"/>Io, Paolo, vi esorto con gentilezza e umiltà, come farebbe Cristo stesso. Nonostante ciò, alcuni di voi dicono: «Quandʼè lontano, Paolo manda lettere severe, quando, invece, è con noi ha paura di alzare la voce!» <verse number="2" style="v"/>Quando verrò, vi prego di non costringermi a dimostrarvi quanto posso essere duro e severo! Non voglio mettere in pratica quello che ho in mente contro certuni, secondo i quali le mie azioni e le mie parole sarebbero dettate da ragioni umane. <verse number="3" style="v"/>Certo, anchʼio sono un essere umano qualsiasi, ma non mi lascio guidare da interessi umani, né adotto metodi umani per vincere le mie battaglie. <verse number="4" style="v"/>Per abbattere le fortezze del diavolo non mi servo delle armi degli uomini ma delle potenti armi di Dio. <verse number="5" style="v"/>Con esse noi possiamo distruggere i ragionamenti e ogni ostacolo che si leva contro la conoscenza di Dio, e rendiamo sottomesso ogni pensiero allʼobbedienza a Cristo. <verse number="6" style="v"/>Perciò siamo pronti a punire qualsiasi disobbedienza, non appena la vostra obbedienza sarà completa.</para>
  <para style="p">
    <verse number="7" style="v"/>Il vostro guaio è che badate allʼapparenza delle cose; mi vedete debole e senza forze, ma non guardate sotto la superficie. Eppure se qualcuno è convinto di appartenere a Cristo, tenga presente che anchʼio sono di Cristo come lui. <verse number="8" style="v"/>Può sembrare che mi dia più arie di quanto dovrei per lʼautorità che il Signore mi ha dato (autorità esercitata per aiutarvi, non per farvi del male), ma non me ne vergogno. <verse number="9" style="v"/>Dico questo perché non crediate che io cerchi dʼintimidirvi con le mie lettere.</para>
  <para style="p">
    <verse number="10" style="v"/>Infatti cʼè chi dice: «Non preoccupatevi delle sue lettere. Paolo sembra duro e severo, ma è tutto fumo e niente arrosto. Quando verrà qui, vedrete comʼè debole, e ciò che dice non vale niente!» <verse number="11" style="v"/>Chi dice queste cose stia pur certo che questa volta sarò duro e severo come le mie lettere! <verse number="12" style="v"/>Non preoccupatevi, non voglio mettermi fra quelli che si lodano da soli, né paragonarmi a loro. Il guaio è che fanno soltanto paragoni fra di loro e si valutano secondo i propri criteri. Che stupidi!</para>
  <para style="p">
    <verse number="13" style="v"/>Invece noi non ci vantiamo oltre misura, ma restiamo nei limiti che Dio ha fissato per il nostro lavoro; un piano che ci ha permesso di arrivare a voi e ad altri. <verse number="14" style="v"/>No, non ci arroghiamo troppi diritti, quando diciamo di avere autorità su di voi, perché siamo stati proprio noi i primi a portarvi la buona notizia che parlava di Cristo. <verse number="15" style="v"/>Non ci stiamo vantando in modo esagerato per il lavoro che ha fatto qualcun altro; speriamo, invece, che la vostra fede cresca e che, sempre entro i limiti fissati per noi, il nostro lavoro fra voi sarà ingrandito considerevolmente.</para>
  <para style="p">
    <verse number="16" style="v"/>Dopo di ciò, potremo predicare il Vangelo ad altre regioni che sono più lontane della vostra, dove non cʼè nessuno che lavora per il Signore. Allora non ci saranno discussioni se siamo o meno nella zona di qualcun altro, e nessuno potrà dire che ci vantiamo di lavori trovati belli e fatti. <verse number="17" style="v"/>Come dicono le Scritture: <char style="qt">«Chi si vanta, si vanti di ciò che il Signore ha fatto, e non di se stesso»</char>. <verse number="18" style="v"/>Quando qualcuno è orgoglioso di se stesso e di ciò che ha fatto, dimostra di non valere tanto, la cosa è ben differente quando, invece, è il Signore che lo approva!</para>
  <chapter number="11" style="c"/>
  <para style="p">
    <verse number="1" style="v"/>Abbiate pazienza, lasciatemi parlare per un momento come se fossi un pazzo! Avanti, sopportatemi, e lasciate che vi dica tutto quello che sento! <verse number="2" style="v"/>Perché, nei vostri confronti provo una gelosia che è quella stessa di Dio per quelli che gli appartengono. Vi ho promesso in matrimonio ad uno solo, Cristo, e a lui voglio presentarvi come una vergine pura. <verse number="3" style="v"/>Ma, vedete, ho paura che, in qualche modo, le vostre menti possano essere sviate dalla sincera e pura devozione verso Cristo, proprio come Eva fu sedotta dallʼastuzia di Satana nel giardino dellʼEden. <verse number="4" style="v"/>Siete così ingenui! Voi credete a qualsiasi cosa vi vengano a dire; e se qualcuno viene a predicarvi un altro Gesù, diverso da quello che abbiamo predicato noi, o se vi propongono di ricevere uno spirito diverso da quello che avete ricevuto o un messaggio di salvezza diverso da quello che avete accettato, come ci cascate facilmente!</para>
  <para style="s1">Quegli uomini sono impostori!</para>
  <para style="p">
    <verse number="5" style="v"/>Ora non penso che questi «super messaggeri di Dio» siano migliori di me! <verse number="6" style="v"/>Anche se non sono tanto esperto nel parlare, almeno so di che cosa parlo; e ve lʼho dimostrato in tutti i modi e diverse volte.</para>
  <para style="p">
    <verse number="7" style="v"/>È forse una colpa, se vi ho annunciato gratis il Vangelo di Dio? Mi sono sminuito ai vostri occhi, facendovi sentire superiori per questo? <verse number="8-9" style="v"/>Ho «sfruttato», invece, le altre chiese, questo sì, accettando ciò che mi mandavano per potervi servire senza essere pagato! Neppure quando quei soldi finirono, ed ero ridotto alla fame, vi ho chiesto qualcosa, perché mi aiutarono i cristiani della Macedonia. Non vi ho mai chiesto neppure un soldo, né mai lo farò. <verse number="10" style="v"/>Quantʼè vero che la verità di Cristo è in me, vi prometto che racconterò questo fatto a tutti i cristiani della Grecia! Perché? <verse number="11-12" style="v"/>Forse perché non vi voglio bene? Lo sa Dio quanto vi amo. No, lo farò per togliere il terreno sotto i piedi di quelli che si vantano tanto di fare il lavoro di Dio come lo facciamo noi.</para>
  <para style="p">
    <verse number="13" style="v"/>Perché questi individui sono dei falsi apostoli, deglʼimbroglioni travestiti da apostoli di Cristo. <verse number="14" style="v"/>Ma non cʼè da stupirsi. Se Satana stesso riesce a travestirsi perfino da splendido angelo, <verse number="15" style="v"/>non cʼè da meravigliarsi se i suoi aiutanti possono fare altrettanto e si travestono da apostoli al servizio di Dio. Ma la loro fine sarà degna delle loro azioni malvagie.</para>
  <para style="p">
    <verse number="16" style="v"/>Lo ripeto, non prendetemi per pazzo; oppure sopportatemi come si sopporta un pazzo, se anchʼio mi vanto un poco come loro. <verse number="17" style="v"/>Ciò che vi dico, quando mi vanto con tanta sicurezza, non viene da parte del Signore, ma lo dico come parlerebbe un pazzo senza cervello. <verse number="18" style="v"/>Visto che gli altri continuano a darsi tante arie per ciò che sono, ebbene me ne darò anchʼio. <verse number="19-20" style="v"/>Del resto voi, che pensate di essere tanto saggi, siete già abituati a sopportare i pazzi, eccome! E non ve ne importa niente se vi riducono loro schiavi, se vi tolgono anche la camicia, o se si approfittano di voi. Li sopportate perfino se vi guardano dallʼalto in basso o vi pigliano a schiaffi! <verse number="21" style="v"/>Mi vergogno di dover dire che non sono abbastanza forte da fare altrettanto. Comunque, di qualsiasi cosa si possano vantare, (badate parlo ancora come un pazzo), io posso fare altrettanto.</para>
  <para style="p">
    <verse number="22" style="v"/>Vanno strombazzando a destra e a manca di essere ebrei, non è vero? Ebbene, anchʼio sono ebreo. Dicono di essere Israeliti, popolo prescelto da Dio? Anchʼio! Discendenti dʼAbramo? Anchʼio! <verse number="23" style="v"/>Dicono di servire Cristo? (parlo sempre da pazzo). Ebbene, io lo servo più di loro, io, che ho sopportato fatiche ben più grandi di loro, che tante volte di più sono stato in prigione, che sono stato picchiato più di loro, che così spesso sono stato in pericolo di morte! <verse number="24" style="v"/>Per ben cinque volte sono stato punito dai Giudei con i trentanove colpi. <verse number="25" style="v"/>Tre volte sono stato bastonato, una volta sono stato lapidato, tre volte ho naufragato, e una volta sono rimasto un giorno e una notte in balia delle onde. <verse number="26" style="v"/>Tante volte ho viaggiato per chilometri e chilometri, minacciato dai fiumi in piena e dai briganti, minacciato dalla mia stessa gente, i Giudei, e dai pagani. Ho affrontato la folla inferocita delle città, i pericoli nei deserti e sul mare; le minacce da parte di uomini che dicevano di essere fratelli in Cristo e non lo erano. <verse number="27" style="v"/>E le fatiche e le pene che ho sopportato! Spesso le notti insonni, la fame, la sete, i continui digiuni e il freddo, senza avere vestiti sufficienti per coprirmi!</para>
  <para style="p">
    <verse number="28" style="v"/>Non basta questo, sto sempre in pensiero per tutte le chiese. <verse number="29" style="v"/>Chi è che sbaglia, senza che io ne soffra con lui? Chi è che sta per cadere, senza che io mi faccia in quattro per aiutarlo? Chi è ferito spiritualmente, senza che io sia indignato contro il responsabile?</para>
  <para style="p">
    <verse number="30" style="v"/>Se proprio devo vantarmi, andrò fiero piuttosto delle cose che dimostrano la mia debolezza! <verse number="31" style="v"/>Dio, Padre del nostro Signore Gesù Cristo, benedetto in eterno, sa che dico la verità. <verse number="32" style="v"/>A Damasco il governatore del re Areta aveva fatto mettere delle guardie alle porte della città per catturarmi, <verse number="33" style="v"/>ma da una finestra mi calarono in una cesta, lungo le mura, e così me la scampai.</para>
  <chapter number="12" style="c"/>
  <para style="s1">La potenza di Dio si manifesta attraverso la debolezza</para>
  <para style="p">
    <verse number="1" style="v"/>Bisogna vantarsi? Certo non è una bella cosa, ma voglio raccontarvi le visioni e le rivelazioni dal Signore.</para>
  <para style="p">
    <verse number="2-3" style="v"/>Conosco un uomo in Cristo che quattordici anni fa fu rapito in cielo, (se con il corpo o fuori dal corpo non lo so, lo sa Dio). Fu rapito in paradiso, <verse number="4" style="v"/>e ha udito cose talmente straordinarie che un uomo non può descrivere a parole e non è permesso neanche riferirle. <verse number="5" style="v"/>Questa sì che è unʼesperienza di cui vale la pena essere orgogliosi! Ma non lo sarò. Mi vanto soltanto della mia debolezza, della quale il Signore si serve per la sua gloria. <verse number="6" style="v"/>Anche se volessi vantarmi non sarei un pazzo, perché direi la verità; ma non lo faccio, perché nessuno abbia di me unʼopinione che superi ciò che vede nella mia vita o sente nel mio messaggio.</para>
  <para style="p">
    <verse number="7" style="v"/>Dirò solo questo: siccome le esperienze che ho avuto sono state davvero straordinarie, Dio temeva che potessi montarmi la testa. Per questo ha messo una spina nella mia carne, come un inviato di Satana che mi tormenta e mʼimpedisce di essere orgoglioso. <verse number="8" style="v"/>Per ben tre volte ho pregato il Signore di liberarmi da questa sofferenza, <verse number="9" style="v"/>ma egli mi ha detto: «No, perché la mia grazia ti basta. La mia potenza si manifesta in pieno in quelli che sono deboli». Ecco perché sono contento di vantarmi della mia debolezza; di essere una dimostrazione vivente della potenza di Cristo, anziché fare sfoggio della mia forza e delle mie capacità. <verse number="10" style="v"/>Per questo sono contento nelle infermità, negli insulti, nelle privazioni, nelle persecuzioni e nelle difficoltà; perché quando sono debole, allora sono forte; meno possiedo e più dipendo da lui.</para>
  <para style="p">
    <verse number="11" style="v"/>Ho parlato proprio come se fossi pazzo, ma siete voi che mi ci avete costretto! Toccava a voi parlare bene di me e non portarmi al punto di doverlo fare io. Perché, anche se io non sono niente, non cʼè una sola cosa che hanno questʼaltri eminenti tizi, che non lʼabbia anchʼio. <verse number="12" style="v"/>Quando sono stato da voi, vi ho dato senzʼombra di dubbio tutte le prove che ero un vero apostolo, mandato a voi da Dio stesso. Infatti, con estrema pazienza ho compiuto in mezzo a voi molti miracoli, prodigi e opere potenti. <verse number="13" style="v"/>La sola cosa che avete avuto in meno rispetto a tutte le altre chiese è questa: non vi sono mai stato di peso, infatti non vi ho mai chiesto né cibo, né alloggio. Perdonatemi questo torto che vi ho fatto!</para>
  <para style="s1">Tornerò da voi</para>
  <para style="p">
    <verse number="14" style="v"/>Ora sto per venire a trovarvi di nuovo, per la terza volta, e anche questa volta non vi costerà un soldo, perché non voglio il vostro denaro, ma voi! Infatti, voi siete come miei figli, e non sono i figli che devono provvedere ai loro genitori, ma sono i genitori che devono provvedere ai figli. <verse number="15" style="v"/>Sarò ben felice di darvi me stesso e tutto ciò che possiedo per il vostro bene spirituale, anche se pare che quanto più vi amo, meno voi mi amate.</para>
  <para style="p">
    <verse number="16" style="v"/>Però alcuni di voi potrebbero pensare: «È vero che la sua visita non ci costerà un soldo, ma quel Paolo è un gran furbo e cʼinganna. In qualche modo deve avere un tornaconto!»</para>
  <para style="p">
    <verse number="17" style="v"/>Ma come? Forse qualcuno dei fratelli che vi ho mandato mi è servito per sfruttarvi? <verse number="18" style="v"/>Ho pregato Tito di venirvi a trovare e con lui ho mandato quellʼaltro fratello. Forse Tito si è approfittato di voi? Naturalmente no! Perché abbiamo tutti lo stesso spirito e ci comportiamo nello stesso modo.</para>
  <para style="p">
    <verse number="19" style="v"/>Probabilmente voi pensate che io vi parli così per rientrare nelle vostre grazie. Niente affatto! Lo affermo davanti a Dio, come credente in Cristo, che ho detto tutto questo per aiutarvi, cari fratelli, per far crescere la vostra fede, e non nel mio interesse. <verse number="20" style="v"/>Ho paura che, al mio arrivo, non sarò contento di come vi troverò, e allora non vi piacerà il modo in cui dovrò comportarmi. Temo di trovare fra voi liti, invidie, rabbie nascoste, rivalità, maldicenze, pettegolezzi, superbie, disordini. <verse number="21" style="v"/>Proprio così, temo che quando verrò, Dio mi umilierà di nuovo davanti a voi, e che dovrò piangere per tutti quelli fra voi che continuano a commettere gli stessi peccati e non si sono pentiti delle azioni sporche e corrotte, né della lussuria e dellʼimmoralità in cui sono vissuti fino ad ora.</para>
  <chapter number="13" style="c"/>
  <para style="p">
    <verse number="1" style="v"/>Questa è la terza volta che vengo a trovarvi. Le Scritture ci dicono che se due o tre sono dʼaccordo nel giudicare un torto, il colpevole dovrà essere punito. (Ebbene, questo è il mio terzo avvertimento, prima di venire da voi). <verse number="2" style="v"/>Ho già messo in guardia quelli che peccavano, quando ero lì lʼultima volta; e ora, anche se sono assente, voglio avvertire di nuovo tanto loro che tutti gli altri che questa volta verrò pronto a punire severamente chi se lo merita, e non lascerò correre.</para>
  <para style="p">
    <verse number="3" style="v"/>Vi darò tutte le prove che volete che Cristo parla per mezzo mio; Cristo infatti non è debole verso di voi, ma è una grande potenza dentro di voi. <verse number="4" style="v"/>Certo, quando fu crocifisso era debole, ma ora vive per mezzo della potenza di Dio. Ed anche noi, pur deboli come lui, sempre per mezzo della potenza di Dio, saremo forti come lui quando prenderemo decisioni nei vostri confronti.</para>
  <para style="s1">Guardate in fondo a voi stessi</para>
  <para style="p">
    <verse number="5" style="v"/>Esaminatevi a fondo per vedere se vivete da veri cristiani, sottoponendovi a questa prova. Sentite ogni giorno di più la presenza e la potenza di Cristo fra di voi? O state soltanto fingendo di essere cristiani, quando non lo siete affatto? <verse number="6" style="v"/>Ad ogni modo, spero che ammetterete una cosa: noi abbiamo superato la prova.</para>
  <para style="p">
    <verse number="7" style="v"/>Preghiamo il Signore che non facciate niente di male, e non per dare agli altri la prova che il nostro insegnamento è giusto; no, ma per vedervi fare il bene, anche a costo di rimetterci ed essere disprezzati dagli altri. <verse number="8" style="v"/>La nostra responsabilità è di incoraggiare ogni momento la verità, non il male. <verse number="9" style="v"/>Perciò saremo ben felici di essere deboli e disprezzati, se voi siete forti. Il nostro più grande desiderio e la nostra preghiera è che voi possiate diventare dei cristiani perfetti.</para>
  <para style="p">
    <verse number="10" style="v"/>Vi scrivo questo, mentre sono lontano da voi nella speranza che, quando verrò, non debba trattarvi con durezza, perché voglio servirmi dellʼautorità che il Signore mi ha dato per rendervi più forti nella fede, e non per punirvi.</para>
  <para style="p">
    <verse number="11" style="v"/>Concludo la mia lettera con queste ultime parole: siate felici, crescete in Cristo, incoraggiatevi a vicenda, andate dʼaccordo e vivete in pace e armonia. Il Signore che dà amore e pace sarà con voi.</para>
  <para style="p">
    <verse number="12" style="v"/>Salutatevi fra voi con un bacio fraterno. <verse number="13" style="v"/>Tutti i credenti di qui vi mandano i migliori saluti. <verse number="14" style="v"/>Che la grazia del nostro Signore, Gesù Cristo, lʼamore di Dio e la comunione dello Spirito Santo siano con tutti voi. Paolo.</para>
</usx>
