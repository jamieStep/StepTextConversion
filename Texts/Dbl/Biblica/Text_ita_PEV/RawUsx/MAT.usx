<?xml version="1.0" encoding="UTF-8"?>
<usx version="2.6">
  <book code="MAT" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">MATTEO</para>
  <para style="toc1">Vangelo di Matteo</para>
  <para style="toc2">Matteo</para>
  <para style="toc3">Mt</para>
  <para style="mt1">Vangelo di Matteo</para>
  <chapter number="1" style="c"/>
  <para style="s1">Gli antenati di Gesù Cristo</para>
  <para style="p">
    <verse number="1" style="v"/>Questi sono gli antenati di Gesù Cristo, discendente del re Davide e di Abramo.</para>
  <para style="li1">
    <verse number="2" style="v"/>Abramo fu il padre di Isacco;</para>
  <para style="li1">Isacco fu il padre di Giacobbe;</para>
  <para style="li1">Giacobbe fu il padre di Giuda e dei suoi fratelli.</para>
  <para style="li1">
    <verse number="3" style="v"/>Giuda fu il padre di Fares e Zara (Tamar fu la loro madre);</para>
  <para style="li1">Fares fu il padre di Esrom;</para>
  <para style="li1">Esrom fu il padre di Aram;</para>
  <para style="li1">
    <verse number="4" style="v"/>Aram fu il padre di Aminadab;</para>
  <para style="li1">Aminadab fu il padre di Naasson;</para>
  <para style="li1">Naasson fu il padre di Salmon;</para>
  <para style="li1">
    <verse number="5" style="v"/>Salmon fu il padre di Booz (e Rahab sua madre);</para>
  <para style="li1">Booz fu il padre di Obed (e Ruth sua madre);</para>
  <para style="li1">Obed fu il padre di Iesse;</para>
  <para style="li1">
    <verse number="6" style="v"/>Iesse fu il padre del re Davide;</para>
  <para style="li1">Davide fu il padre di Salomone (e sua madre la vedova dʼUria);</para>
  <para style="li1">
    <verse number="7" style="v"/>Salomone fu il padre di Roboamo;</para>
  <para style="li1">Roboamo fu il padre di Abia;</para>
  <para style="li1">Abia fu il padre di Asa;</para>
  <para style="li1">
    <verse number="8" style="v"/>Asa fu il padre di Giosafat;</para>
  <para style="li1">Giosafat fu il padre di Ioram;</para>
  <para style="li1">Ioram fu il padre di Uzzia;</para>
  <para style="li1">
    <verse number="9" style="v"/>Uzzia fu il padre di Ioatam;</para>
  <para style="li1">Ioatam fu il padre di Achaz;</para>
  <para style="li1">Achaz fu il padre di Ezechia;</para>
  <para style="li1">
    <verse number="10" style="v"/>Ezechia fu il padre di Manasse;</para>
  <para style="li1">Manasse fu il padre di Amon;</para>
  <para style="li1">Amon fu il padre di Giosia;</para>
  <para style="li1">
    <verse number="11" style="v"/>Giosia fu il padre di Ieconia e dei suoi fratelli (nati nel periodo dellʼesilio in Babilonia).</para>
  <para style="li1">
    <verse number="12" style="v"/>Dopo lʼesilio: Ieconia fu il padre di Salatiel;</para>
  <para style="li1">Salatiel fu il padre di Zorobabel;</para>
  <para style="li1">
    <verse number="13" style="v"/>Zorobabel fu il padre di Abiud;</para>
  <para style="li1">Abiud fu il padre di Eliacim;</para>
  <para style="li1">Eliacim fu il padre di Azor;</para>
  <para style="li1">
    <verse number="14" style="v"/>Azor fu il padre di Sadoc;</para>
  <para style="li1">Sadoc fu il padre di Achim;</para>
  <para style="li1">Achim fu il padre di Eliud;</para>
  <para style="li1">
    <verse number="15" style="v"/>Eliud fu il padre di Eleazaro;</para>
  <para style="li1">Eleazaro fu il padre di Mattan;</para>
  <para style="li1">Mattan fu il padre di Giacobbe;</para>
  <para style="li1">
    <verse number="16" style="v"/>Giacobbe fu il padre di Giuseppe, il marito di Maria, la madre di Gesù Cristo, il Messia.</para>
  <para style="p">
    <verse number="17" style="v"/>Così da Abramo fino a Davide abbiamo quattordici generazioni, dal re Davide allʼesilio in Babilonia altre quattordici generazioni; come pure abbiamo quattordici generazioni dallʼesilio a Cristo.</para>
  <para style="s1">Promessa della nascita di Gesù</para>
  <para style="p">
    <verse number="18" style="v"/>Ecco i fatti riguardanti la nascita di Gesù Cristo. Sua madre, Maria, era fidanzata con Giuseppe, ma, mentre era ancora vergine, si trovò incinta per opera dello Spirito Santo. <verse number="19" style="v"/>Giuseppe, il suo fidanzato, da uomo di giusti princìpi, decise di rompere il fidanzamento, di nascosto però, perché non voleva esporla a critiche infamanti.</para>
  <para style="p">
    <verse number="20" style="v"/>Ma, mentre faceva questi progetti, gli apparve in sogno un angelo del Signore.</para>
  <para style="p">«Giuseppe, discendente di Davide», disse lʼangelo, «non esitare a sposare Maria, perché il bambino che è dentro di lei è stato concepito dallo Spirito Santo. <verse number="21" style="v"/>Maria avrà un figlio al quale metterai nome Gesù (che significa Salvatore), perché è lui che salverà il suo popolo dai suoi peccati. <verse number="22" style="v"/>Questo accadrà, affinché si realizzi ciò che Dio ha detto tramite il suo profeta: <verse number="23" style="v"/><char style="qt">“Ascoltate! La vergine sarà incinta! Partorirà un figlio che sarà chiamato Emmanuele (che significa Dio è con noi)”</char>».</para>
  <para style="p">
    <verse number="24" style="v"/>Quando Giuseppe si svegliò, fece come lʼangelo gli aveva comandato e portò Maria a casa sua per sposarla. <verse number="25" style="v"/>Maria, vergine, partorì il bambino, a cui Giuseppe mise nome Gesù.</para>
  <chapter number="2" style="c"/>
  <para style="s1">La nascita di Gesù</para>
  <para style="p">
    <verse number="1" style="v"/>Gesù nacque nella cittadina di Betlemme, in Giudea, durante il regno di Erode.</para>
  <para style="p">In quel periodo alcuni magi arrivarono a Gerusalemme dallʼOriente e chiesero:</para>
  <para style="p">
    <verse number="2" style="v"/>«Dovʼè il re dei Giudei appena nato? Abbiamo visto la sua stella nei lontani paesi dʼOriente e siamo venuti qui per adorarlo».</para>
  <para style="p">
    <verse number="3" style="v"/>Il re Erode rimase turbato da queste parole, e con lui gli abitanti di Gerusalemme. <verse number="4" style="v"/>Egli riunì tutti i capi religiosi.</para>
  <para style="p">«Ci hanno mai detto i profeti dove sarebbe nato il Messia?» chiese il re.</para>
  <para style="p">
    <verse number="5" style="v"/>«Sì, a Betlemme», risposero, «così infatti scrisse il profeta Michea: <verse number="6" style="v"/><char style="qt">“O piccola Betlemme, tu non sei la meno importante fra i villaggi della Giudea, perché da te sorgerà un principe, che guiderà il mio popolo Israele”</char>».</para>
  <para style="p">
    <verse number="7" style="v"/>Allora Erode chiese di parlare in privato con i magi. Durante questo colloquio, scoprì il momento esatto in cui la stella era apparsa e disse loro: <verse number="8" style="v"/>«Andate a Betlemme a cercare il bambino. Quando lʼavrete trovato, venite ad avvertirmi, così anchʼio potrò andare ad adorarlo!»</para>
  <para style="p">
    <verse number="9" style="v"/>Dopo questo incontro, i magi ripresero il loro viaggio. Ed ecco: la stella che avevano visto in oriente li precedeva finché non si fermò proprio sul luogo dovʼera il bambino, sopra Betlemme.</para>
  <para style="p">
    <verse number="10" style="v"/>La loro gioia non conobbe limiti!</para>
  <para style="p">
    <verse number="11" style="v"/>Entrarono nella casa dove erano il bambino e Maria, sʼinginocchiarono e lo adorarono. Poi presentarono i loro doni e glieli offrirono: oro, incenso e mirra. <verse number="12" style="v"/>Ma nel viaggio di ritorno verso il loro paese, non passarono più per Gerusalemme ad informare Erode, perché Dio li aveva avvertiti in sogno di seguire unʼaltra strada.</para>
  <para style="p">
    <verse number="13" style="v"/>Partiti i magi, un angelo del Signore apparve in sogno a Giuseppe. «Àlzati e fuggi in Egitto col bambino e sua madre», disse lʼangelo, «e restaci finché non ti dirò di ritornare, perché il re Erode cercherà di uccidere il bimbo!» <verse number="14" style="v"/>Quella notte stessa Giuseppe partì con Maria e il bambino per lʼEgitto, <verse number="15" style="v"/>dove rimasero fino alla morte di Erode. Così sʼavverava la predizione del profeta: <char style="qt">«Ho chiamato mio figlio dallʼEgitto»</char>.</para>
  <para style="s1">La strage degli innocenti</para>
  <para style="p">
    <verse number="16" style="v"/>Erode andò su tutte le furie quando venne a sapere che i magi si erano presi gioco di lui. Mandò i suoi soldati a Betlemme e ordinò loro di uccidere tutti i bambini maschi al di sotto dei due anni, sia in città che nelle campagne circostanti, perché i magi gli avevano detto che la stella era apparsa loro due anni prima. <verse number="17" style="v"/>Con questa brutale azione di Erode si avverava la profezia di Geremia: <verse number="18" style="v"/><char style="qt">«Grida di dolore si odono da Rama, un pianto irrefrenabile; è Rachele sconsolata che piange per i suoi figli, perché sono morti»</char>.</para>
  <para style="p">
    <verse number="19" style="v"/>Dopo la morte di Erode, un angelo del Signore apparve in sogno a Giuseppe in Egitto e gli disse: <verse number="20" style="v"/>«Àlzati e riporta il bambino e sua madre in Israele, perché ormai quelli che volevano uccidere il bimbo sono tutti morti».</para>
  <para style="p">
    <verse number="21" style="v"/>E Giuseppe ritornò immediatamente in Israele con Gesù e sua madre. <verse number="22" style="v"/>Ma, sulla via del ritorno, apprese con timore che il nuovo re era Archelao, figlio di Erode. Sempre in sogno, fu avvertito di non tornare in Giudea; si stabilirono allora tutti e tre in Galilea, <verse number="23" style="v"/>a Nazaret. Si realizzava così la predizione del profeta concernente il Messia: <char style="qt">«Egli sarà chiamato Nazareno»</char>.</para>
  <chapter number="3" style="c"/>
  <para style="s1">Giovanni Battista</para>
  <para style="p">
    <verse number="1" style="v"/>Mentre vivevano a Nazaret, Giovanni Battista cominciò a predicare nel deserto della Giudea. <verse number="2" style="v"/>«Finitela coi vostri peccati!», ammoniva continuamente. «Volgetevi a Dio, perché il Regno dei Cieli arriverà presto!» <verse number="3" style="v"/>Il profeta Isaia aveva parlato secoli prima del ministero di Giovanni. Di lui aveva scritto: <char style="qt">«Sento un grido dal deserto: “preparate la strada per il Signore, raddrizzate il sentiero dove Egli camminerà!”»</char></para>
  <para style="p">
    <verse number="4" style="v"/>Giovanni portava un vestito fatto di pelo di cammello, trattenuto ai fianchi da una cintura di cuoio; il suo cibo era costituito da locuste e miele selvatico. <verse number="5" style="v"/>Gente da Gerusalemme, da tutta la valle del Giordano e da ogni parte della Giudea affluiva nel deserto per sentirlo predicare e <verse number="6" style="v"/>coloro che confessavano i loro peccati venivano battezzati da Giovanni nel fiume Giordano.</para>
  <para style="p">
    <verse number="7" style="v"/>Ma, quando vide un gran numero di Farisei e di Sadducei, che venivano per essere battezzati, li apostrofò:</para>
  <para style="p">«Razza di serpenti, chi vi ha detto che scamperete allʼira di Dio che incombe su di voi? <verse number="8" style="v"/>Prima di essere battezzati, dovete provare coi fatti che vi siete allontanati dal peccato; <verse number="9" style="v"/>non crediate di farla franca, pensando “Siamo al sicuro, perché siamo Giudei, discendenti di Abramo”! Questo non prova niente. Dio può cambiare questi sassi in altrettanti Giudei! <verse number="10" style="v"/>La scure del giudizio di Dio è già alla radice degli alberi e ogni albero che non produce frutti sarà tagliato e bruciato. <verse number="11" style="v"/>Io battezzo con lʼacqua coloro che si pentono dei propri peccati, ma sta arrivando qualcun altro, qualcuno molto più grande di me, così grande che io non son degno neanche di portargli i sandali! Egli vi battezzerà con lo Spirito Santo e col fuoco.</para>
  <para style="p">
    <verse number="12" style="v"/>Separerà la pula dal grano: brucerà la pula con un fuoco inestinguibile e immagazzinerà il grano».</para>
  <para style="s1">Battesimo di Gesù</para>
  <para style="p">
    <verse number="13" style="v"/>Allora Gesù, lasciata casa sua in Galilea, andò al fiume Giordano per essere battezzato da Giovanni. <verse number="14" style="v"/>Giovanni non voleva.</para>
  <para style="p">«Non è giusto», diceva, «sono io che ho bisogno di essere battezzato da te!»</para>
  <para style="p">
    <verse number="15" style="v"/>Ma Gesù lo rassicurò: «No, battezzami, perché devo fare tutto ciò che è giusto». Allora Giovanni lo battezzò.</para>
  <para style="p">
    <verse number="16" style="v"/>Dopo il battesimo, non appena Gesù fu uscito dallʼacqua, il cielo si aprì ed egli vide lo Spirito di Dio scendere su di lui sotto forma di colomba. <verse number="17" style="v"/>Una voce dal cielo disse: «Questo è il mio Figlio diletto nel quale mi sono compiaciuto».</para>
  <chapter number="4" style="c"/>
  <para style="s1">Le tentazioni di Gesù</para>
  <para style="p">
    <verse number="1" style="v"/>Poi Gesù fu condotto nel deserto dallo Spirito Santo, per essere tentato da Satana. <verse number="2" style="v"/>Dopo un digiuno di quaranta giorni e quaranta notti in cui non mangiò niente ebbe una gran fame.</para>
  <para style="p">
    <verse number="3" style="v"/>Allora il diavolo tentatore lo sfidò:</para>
  <para style="p">«Dato che tu sei il Figlio di Dio, cambia queste pietre in filoni di pane», insinuò.</para>
  <para style="p">
    <verse number="4" style="v"/>Ma Gesù gli disse: «No! Perché le Scritture ci dicono che non è il pane che nutre lʼanima dellʼuomo, ma è lʼobbedienza ad ogni parola di Dio ciò di cui abbiamo bisogno».</para>
  <para style="p">
    <verse number="5" style="v"/>Allora il diavolo tentatore lo portò a Gerusalemme sul tetto del tempio. <verse number="6" style="v"/>«Poiché tu sei il Figlio di Dio, salta!» gli disse, «perché le Scritture dichiarano: <char style="qt">“Egli ordinerà ai suoi angeli di proteggerti ovunque andrai: ti porteranno in palmo di mano in modo che tu in nessun sasso possa inciampare”</char>».</para>
  <para style="p">
    <verse number="7" style="v"/>Ma Gesù replicò: «Nelle Scritture è anche detto di non tentare il Signore con stupide prove!»</para>
  <para style="p">
    <verse number="8" style="v"/>Poi Satana lo portò sulla cima di una montagna altissima e gli mostrò tutte le nazioni del mondo e la loro gloria. <verse number="9" style="v"/>«Le darò tutte a te», disse, «soltanto se tu tʼinginocchierai per adorarmi».</para>
  <para style="p">
    <verse number="10" style="v"/>«Vattene di qui, Satana!» disse Gesù, «Le Scritture dicono: <char style="qt">“Adora solo il Signore, Dio tuo. Ed ubbidisci soltanto a lui!”»</char></para>
  <para style="p">
    <verse number="11" style="v"/>Allora Satana se ne andò e vennero gli angeli a prendersi cura di Gesù.</para>
  <para style="s1">Gesù comincia a predicare</para>
  <para style="p">
    <verse number="12-13" style="v"/>Quando Gesù venne a sapere che Giovanni era stato arrestato, lasciò la Giudea e tornò a casa, a Nazaret, in Galilea; ma ben presto si trasferì a Cafarnao, sul lago di Galilea, vicino a Zàbulon e Neftali.</para>
  <para style="p">
    <verse number="14" style="v"/>Così si avverava la profezia di Isaia:</para>
  <para style="p">
    <verse number="15" style="v"/>
    <char style="qt">«Nelle terre di Zàbulon e Neftali, vicino al lago, nelle campagne al di là del fiume Giordano e nellʼalta Galilea dove abitano tanti stranieri;</char> <verse number="16" style="v"/><char style="qt">là i popoli che vivevano nellʼoscurità hanno visto una grande luce; stavano nella terra della morte e la luce si è levata sopra di loro»</char>.</para>
  <para style="p">
    <verse number="17" style="v"/>Da allora in poi, Gesù cominciò a predicare: «Lasciate il peccato e volgetevi a Dio, perché il Regno dei Cieli è vicino!»</para>
  <para style="p">
    <verse number="18" style="v"/>Un giorno, mentre stava passeggiando lungo la riva del lago di Galilea, Gesù vide due fratelli: Simone, (che poi sarà soprannominato Pietro) e Andrea. Stavano in barca a pescare con le reti, dato che erano pescatori di mestiere.</para>
  <para style="p">
    <verse number="19" style="v"/>Gesù li chiamò: «Venite con me e vi insegnerò come si pescano le anime degli uomini!» <verse number="20" style="v"/>Lasciate immediatamente le loro reti, Simone e Andrea andarono con lui.</para>
  <para style="p">
    <verse number="21" style="v"/>Poco più oltre, sempre sulla riva, Gesù vide altri due fratelli, Giacomo e Giovanni, che sedevano su di una barca col padre, Zebedeo, e riparavano le reti. Gesù li chiamò. <verse number="22" style="v"/>Ed anche quelli interruppero il lavoro e, lasciato il loro padre, andarono con lui.</para>
  <para style="p">
    <verse number="23" style="v"/>Gesù percorse tutta la Galilea, insegnando nelle sinagoghe, predicando ovunque la buona notizia del Regno dei Cieli e guarendo ogni tipo di malattia ed infermità. <verse number="24" style="v"/>La notizia dei suoi miracoli varcò i confini della Galilea, così che una folla di malati ben presto si presentò a lui per farsi guarire, giungendo persino dalla Siria. Li guariva tutti, qualunque fosse la loro malattia o sofferenza; sia che fossero posseduti dai demòni, sia che fossero squilibrati, o paralizzati.</para>
  <para style="p">
    <verse number="25" style="v"/>Unʼenorme folla lo seguiva ovunque andasse: gente dalla Galilea e dalla Decapoli, gente da Gerusalemme e da tutta la Giudea, e perfino gente che giungeva da oltre il Giordano.</para>
  <chapter number="5" style="c"/>
  <para style="s1">Gesù lancia il suo messaggio</para>
  <para style="p">
    <verse number="1" style="v"/>Un giorno, vedendo che la folla si era riunita, Gesù salì sul monte con i suoi discepoli, <verse number="2" style="v"/>si sedette e si mise ad insegnare:</para>
  <para style="q1">
    <verse number="3" style="v"/>«Beati gli umili!» diceva, «perché a loro appartiene il Regno dei Cieli.</para>
  <para style="q1">
    <verse number="4" style="v"/>Beati gli afflitti, perché saranno confortati.</para>
  <para style="q1">
    <verse number="5" style="v"/>Beati gli uomini miti e pacifici, perché a loro appartiene tutta la terra.</para>
  <para style="q1">
    <verse number="6" style="v"/>Beati quelli che vogliono la giustizia, perché saranno sicuramente soddisfatti.</para>
  <para style="q1">
    <verse number="7" style="v"/>Beato chi è gentile e misericordioso, perché riceverà misericordia.</para>
  <para style="q1">
    <verse number="8" style="v"/>Beati quelli che hanno il cuore puro, perché vedranno Dio.</para>
  <para style="q1">
    <verse number="9" style="v"/>Beati quelli che si adoperano per la pace, perché saranno chiamati figli di Dio.</para>
  <para style="q1">
    <verse number="10" style="v"/>Beati quelli che sono perseguitati, perché sono buoni, perché è loro il Regno dei Cieli.</para>
  <para style="q1">
    <verse number="11" style="v"/>Beati voi, quando sarete oltraggiati e perseguitati e diranno ogni sorta di menzogne sul vostro conto, per causa mia!</para>
  <para style="p">
    <verse number="12" style="v"/>Siatene felici e soddisfatti, perché un grandissimo premio vi aspetta in cielo. E ricordate: anche gli antichi profeti furono perseguitati.</para>
  <para style="p">
    <verse number="13" style="v"/>Voi siete il sale della terra, se il sale perde il suo sapore, come può essere reso di nuovo salato? Non serve più ad altro che ad essere gettato e calpestato dalla gente.</para>
  <para style="p">
    <verse number="14" style="v"/>Voi siete la luce del mondo, una città sul monte che risplende nella notte, affinché tutti la vedano. <verse number="15-16" style="v"/>Come non si nasconde una lampada accesa, così non nascondete la vostra luce! Lasciate che risplenda per tutti, affinché tutti vedano le vostre buone opere e possano lodare vostro Padre che è nei cieli.</para>
  <para style="p">
    <verse number="17" style="v"/>Non fraintendete la ragione per cui sono venuto. Non sono venuto per abolire le leggi di Mosè e gli ammonimenti dei profeti. No, sono venuto per compierli e far sì che tutti si avverino. <verse number="18" style="v"/>In tutta sincerità devo dire: finché non siano passati il cielo e la terra non passerà neppure il più piccolo dettaglio della legge di Dio senza che tutto sia compiuto. <verse number="19" style="v"/>Perciò, chiunque violerà anche il più piccolo dei comandamenti, e così insegnerà ad altri, sarà minimo nel Regno dei Cieli. Mentre quelli che insegnano le leggi di Dio e le mettono in pratica saranno grandi nel Regno dei Cieli.</para>
  <para style="p">
    <verse number="20" style="v"/>Ma state attenti: se la vostra bontà non è maggiore di quella dei Farisei o degli altri capi giudei, non potrete affatto entrare nel Regno dei Cieli!</para>
  <para style="p">
    <verse number="21" style="v"/>Secondo la legge di Mosè, la regola era: <char style="qt">“Se uccidi, devi morire”</char>. <verse number="22" style="v"/>Ma voglio aggiungere qualcosa a quella regola e dirvi che basterà che vi arrabbiate con un altro, e correrete il rischio di essere giudicati! Basterà che diate dello stupido a un vostro amico, per correre il rischio di essere portati davanti al tribunale di Dio. E se lo maledirete, correrete il rischio di finire nel fuoco dellʼinferno.</para>
  <para style="p">
    <verse number="23" style="v"/>Perciò, se siete davanti allʼaltare del tempio per fare unʼofferta a Dio e improvvisamente vi ricordate che un amico ha qualcosa contro di voi, <verse number="24" style="v"/>lasciate la vostra offerta vicino allʼaltare e andate a scusarvi e a riconciliarvi con lui; poi tornate e fate la vostra offerta a Dio.</para>
  <para style="p">
    <verse number="25" style="v"/>Mettiti dʼaccordo in fretta col tuo nemico prima che sia troppo tardi, lui ti citi in tribunale e tu finisca in prigione, <verse number="26" style="v"/>da dove non uscirai, finché non avrai pagato fino allʼultimo centesimo.</para>
  <para style="p">
    <verse number="27" style="v"/>Le leggi di Mosè dicono: <char style="qt">“Non commetterete adulterio”</char>. <verse number="28" style="v"/>Ma io aggiungo: basterà che guardiate una donna con desiderio e avrete già commesso adulterio con lei nel vostro cuore. <verse number="29" style="v"/>Così, se il tuo occhio (anche se è il tuo occhio migliore) ti fa peccare, cavalo e buttalo via. Meglio perdere una parte del tuo corpo, anziché finire tutto intero allʼinferno. <verse number="30" style="v"/>E se la tua mano (anche se è la destra), ti fa peccare, tagliala e buttala via. Meglio questo, che trovarti per sempre allʼinferno.</para>
  <para style="p">
    <verse number="31" style="v"/>La legge di Mosè dice: <char style="qt">“Se qualcuno vuole dividersi da sua moglie, può divorziare, dandole semplicemente una lettera di ripudio”</char>.</para>
  <para style="p">
    <verse number="32" style="v"/>Ma io dico che un uomo che divorzia da sua moglie, a meno che non sia per infedeltà, la mette in condizioni di commettere adulterio. Ed anche chi la sposa commette adulterio.</para>
  <para style="p">
    <verse number="33" style="v"/>La legge di Mosè dice ancora <char style="qt">“Non verrai meno ai giuramenti fatti a Dio, ma li manterrai tutti”</char>. <verse number="34" style="v"/>Ma io vi dico: non fate giuramenti! Perfino dire “per il cielo!” è un giuramento sacro a Dio, perché il cielo è il trono di Dio. <verse number="35" style="v"/>E se dite “per la terra!” è un giuramento sacro, perché la terra è lo sgabello dei suoi piedi. E non giurate “per Gerusalemme!” perché Gerusalemme è la capitale del grande Regno. <verse number="36" style="v"/>Non giurate neppure sulla vostra testa, perché non potete cambiarvi un solo capello, bianco o nero che sia. <verse number="37" style="v"/>Dite semplicemente “sì”, se è sì, “no”, se è no. Tutto il resto viene dal maligno.</para>
  <para style="p">
    <verse number="38" style="v"/>La legge di Mosè dice: <char style="qt">“Se qualcuno acceca lʼocchio di un altro, deve pagare col proprio occhio. Se con un pugno è stato rotto un dente, il responsabile dovrà subire la stessa sorte”</char>. <verse number="39" style="v"/>Ma io aggiungo: non resistete alla violenza! Se vi schiaffeggiano su di una guancia, porgete anche lʼaltra!</para>
  <para style="p">
    <verse number="40" style="v"/>Se siete convocati in tribunale e vi prendono il vestito date anche il cappotto!</para>
  <para style="p">
    <verse number="41" style="v"/>Se vogliono costringervi a portare un peso per un chilometro portatelo per due!</para>
  <para style="p">
    <verse number="42" style="v"/>Date a chi chiede e non voltate le spalle a chi vi domanda un prestito.</para>
  <para style="p">
    <verse number="43" style="v"/>Cʼè un detto: “Amate i vostri amici e odiate i vostri nemici”. <verse number="44" style="v"/>Ma io vi dico: amate i vostri nemici e pregate per quelli che vi perseguitano! <verse number="45" style="v"/>Così agirete da veri figli del Padre vostro che è in cielo. Perché è lui che fa levare il sole sia sui buoni che sui cattivi e manda la pioggia sia per i giusti che per glʼingiusti. <verse number="46" style="v"/>Che vale amare soltanto quelli che vi amano? Perfino i mascalzoni si comportano così! <verse number="47" style="v"/>Se accogliete volentieri soltanto i vostri amici, in che cosa siete diversi da tutti gli altri? Anche gli atei lo fanno. <verse number="48" style="v"/>Siate quindi perfetti come è perfetto il Padre vostro che è in cielo.</para>
  <chapter number="6" style="c"/>
  <para style="p">
    <verse number="1" style="v"/>State attenti a non fare pubblicamente le vostre buone azioni per essere ammirati, altrimenti perderete la ricompensa dal Padre vostro che è in cielo. <verse number="2" style="v"/>Quando fate lʼelemosina, non fatelo sapere in giro, come fanno gli ipocriti, che fanno suonare la tromba nelle sinagoghe e per le strade per richiamare lʼattenzione della gente sui loro atti di carità! Vi dico in tutta sincerità che, così facendo, hanno già ricevuto tutta la loro ricompensa. <verse number="3" style="v"/>Ma quando fate un favore a qualcuno, fatelo di nascosto, non dite alla vostra mano sinistra ciò che sta facendo la destra. <verse number="4" style="v"/>E il Padre vostro, che conosce tutti i segreti, vi ricompenserà.</para>
  <para style="s1">Preghiere e digiuno</para>
  <para style="p">
    <verse number="5" style="v"/>Ed ora parliamo della preghiera. Quando pregate, non fate come glʼipocriti che si mettono a pregare in pubblico, agli angoli delle strade e nelle sinagoghe, dove tutti li possono vedere. Vi assicuro che questa è la sola ricompensa che ottengono. <verse number="6" style="v"/>Ma, quando pregate, restatevene per conto vostro, soli soletti; chiudete la porta dietro di voi e pregate il Padre vostro segretamente. E Dio, che conosce i vostri segreti, vi ricompenserà.</para>
  <para style="p">
    <verse number="7-8" style="v"/>Non recitate continuamente le stesse preghiere, come fanno i pagani, che pensano di essere esauditi se ripetono allʼinfinito le stesse parole. Ricordate che vostro Padre sa esattamente ciò di cui avete bisogno ancor prima che glielo chiediate.</para>
  <para style="p">
    <verse number="9" style="v"/>Pregate così: “Padre nostro che sei in cielo, sia santificato il tuo nome. <verse number="10" style="v"/>Venga il tuo Regno. Sia fatta la tua volontà qui in terra, come in cielo. <verse number="11" style="v"/>Dacci anche oggi il cibo necessario <verse number="12" style="v"/>e perdona i nostri peccati, come noi abbiamo perdonato quelli che ci hanno fatto dei torti. <verse number="13" style="v"/>Faʼ che non cediamo alla tentazione, ma liberaci dal male. Amen!” <verse number="14-15" style="v"/>Vostro Padre che è in cielo vi perdonerà, se perdonerete quelli che hanno peccato contro di voi; ma se non perdonerete gli altri neanche lui vi perdonerà.</para>
  <para style="p">
    <verse number="16" style="v"/>Ed ora parliamo del digiuno. Quando digiunate per uno scopo spirituale, non fatelo in pubblico, come glʼipocriti, che cercano di apparire pallidi ed emaciati per farsi ammirare dalla gente. Per la verità, quella è la sola ricompensa che ne avranno. <verse number="17" style="v"/>Quando digiunate, mostratevi in forma, invece, <verse number="18" style="v"/>in modo che nessuno sospetti che avete fame, eccetto vostro Padre, che conosce tutti i segreti. Ed egli vi ricompenserà.</para>
  <para style="p">
    <verse number="19" style="v"/>Non accumulate ricchezze qui sulla terra, dove possono essere rovinate dai tarli e dalla ruggine o rubate dai ladri. <verse number="20" style="v"/>Accumulatele in cielo, invece, dove non perderanno mai il loro valore e sono al sicuro dai ladri. <verse number="21" style="v"/>Se i tuoi risparmi sono in cielo, anche il tuo cuore sarà là.</para>
  <para style="p">
    <verse number="22" style="v"/>Se il tuo occhio è puro, tutta la tua anima ne sarà illuminata. <verse number="23" style="v"/>Ma se il tuo occhio è contaminato da pensieri e desideri cattivi resterai nel più profondo buio spirituale. E non puoi immaginare quanto quel buio possa essere profondo!</para>
  <para style="p">
    <verse number="24" style="v"/>Non potete servire due padroni: Dio e il denaro. Perché o odierete uno e amerete lʼaltro, o viceversa.</para>
  <para style="p">
    <verse number="25" style="v"/>Questo perciò è il mio consiglio: non preoccupatevi delle cose materiali come mangiare, bere, denaro e vestiti. Non è forse vero che la vita è più importante del cibo e che il corpo è più importante dei vestiti? <verse number="26" style="v"/>Guardate gli uccelli! Non si preoccupano del cibo. Non seminano, non mietono, né fanno provviste, perché il Padre vostro che è in cielo li nutre. E voi siete di gran lunga più importanti degli uccelli per lui! <verse number="27" style="v"/>Pensate forse che tutte le vostre preoccupazioni possano allungarvi la vita anche di un solo momento?</para>
  <para style="p">
    <verse number="28" style="v"/>E perché preoccuparsi dellʼabbigliamento? Guardate i gigli di campo, non si preoccupano del loro. <verse number="29" style="v"/>Eppure io vi dico che nemmeno il re Salomone in tutta la sua gloria ha mai avuto un vestito così bello! <verse number="30" style="v"/>E se Dio si cura tanto dei fiori, che sono qui oggi e domani non ci saranno più, non avrà certamente più cura di voi, o uomini di poca fede?</para>
  <para style="p">
    <verse number="31-32" style="v"/>Perciò, non preoccupatevi affatto di avere cibo e abiti a sufficienza! Perché essere come i pagani? Sono loro che vivono per queste cose e se ne preoccupano fino in fondo. Ma il vostro Padre che è in cielo sa già perfettamente che ne avete bisogno. <verse number="33" style="v"/>E ve le darà volentieri, se voi cercherete prima il Regno di Dio e la sua giustizia.</para>
  <para style="p">
    <verse number="34" style="v"/>Perciò, non siate ansiosi per il vostro domani. Sarà il domani stesso a portarvi nuove preoccupazioni. Preoccupatevi di un giorno per volta.</para>
  <chapter number="7" style="c"/>
  <para style="p">
    <verse number="1" style="v"/>Non criticate e non sarete criticati. <verse number="2" style="v"/>Perché Dio vi giudicherà con lo stesso criterio che voi usate per giudicare gli altri. <verse number="3" style="v"/>Perché stai a guardare il bruscolo che è nellʼocchio di un fratello, quando nel tuo cʼè una trave? <verse number="4" style="v"/>Come puoi dire: “Amico, lascia che ti aiuti a togliere il bruscolo dallʼocchio,” quando non riesci neppure a vedere per la trave che è nel tuo? <verse number="5" style="v"/>Ipocrita! Togli prima la tua trave. Allora sì che potrai vedere abbastanza da poter aiutare tuo fratello!</para>
  <para style="p">
    <verse number="6" style="v"/>Non date ai cani ciò che è santo e non gettate le vostre perle ai maiali! Le calpesteranno, poi si volteranno contro di voi per attaccarvi.</para>
  <para style="p">
    <verse number="7" style="v"/>Chiedete e vi sarà dato ciò che chiedete. Cercate e troverete. Bussate e la porta vi sarà aperta. <verse number="8" style="v"/>Perché chi chiede, riceve. Chi cerca, trova. Basterà che bussiate e la porta sarà aperta.</para>
  <para style="p">
    <verse number="9" style="v"/>Se un bambino chiede a suo padre del pane, riceverà invece una pietra? <verse number="10" style="v"/>Se chiede del pesce, riceverà forse un serpente velenoso? Certo che no! <verse number="11" style="v"/>E se voi, peccatori dal cuore duro, sapete dare buone cose ai vostri figli, ancor più il Padre vostro in cielo saprà dare buone cose a chi gliele chiede.</para>
  <para style="p">
    <verse number="12" style="v"/>Fate agli altri ciò che volete che gli altri facciano a voi. In breve, questo è lʼinsegnamento delle leggi di Mosè.</para>
  <para style="s1">La via per il cielo</para>
  <para style="p">
    <verse number="13" style="v"/>Si può entrare in cielo soltanto attraverso la porta stretta. La strada per lʼinferno è spaziosa e la sua porta è larga per lasciar passare tutte le moltitudini, che hanno scelto la sua facile via. <verse number="14" style="v"/>Ma la porta per la vita è piccola, e la strada è stretta, e soltanto pochi la trovano.</para>
  <para style="p">
    <verse number="15" style="v"/>Diffidate dei falsi maestri che si presentano travestiti da inermi pecorelle, ma sono in realtà lupi che vogliono strapparvi dalla verità. <verse number="16" style="v"/>Potete scoprirli dal modo in cui agiscono, proprio come potete riconoscere un albero dai suoi frutti. Certamente non confonderete la vite con i cespugli di spine, né i fichi con i cardi. <verse number="17" style="v"/>I diversi tipi di alberi da frutta possono essere facilmente riconosciuti dai loro frutti. <verse number="18" style="v"/>Un albero buono non può dare frutti cattivi, né un albero cattivo può dare frutti buoni. <verse number="19" style="v"/>Ma gli alberi che danno frutti cattivi si tagliano e si buttano nel fuoco. <verse number="20" style="v"/>Dunque, si può riconoscere un albero o una persona dal tipo di frutti che produce.</para>
  <para style="p">
    <verse number="21" style="v"/>Non tutti quelli che parlano da religiosi appartengono a Dio. Possono chiamarmi “Signore”, è vero, tuttavia non entreranno in cielo, perché ciò che è decisivo è che obbediscano a mio Padre che è in cielo.</para>
  <para style="p">
    <verse number="22" style="v"/>Nel giorno del giudizio, molti mi diranno: “Signore, abbiamo fatto profezie nel tuo nome, nel tuo nome abbiamo cacciato i demòni e nel tuo nome abbiamo compiuto molti miracoli!” <verse number="23" style="v"/>Ma io risponderò: “Io non vi ho mai conosciuto. <char style="em">Allontanatevi da me, voi che fate il male!</char>”</para>
  <para style="p">
    <verse number="24" style="v"/>Tutti coloro che ascoltano le mie parole e le mettono in pratica sono saggi, come un uomo che costruisce la sua casa sulla roccia solida. <verse number="25" style="v"/>Anche se la pioggia cade a torrenti, lʼacqua sale e i venti di bufera le soffiano contro, questa casa non cadrà, perché ha le fondamenta nella roccia.</para>
  <para style="p">
    <verse number="26" style="v"/>Ma quelli che ascoltano i miei insegnamenti e li ignorano, sono sciocchi, come un uomo che costruisce la sua casa sulla sabbia. <verse number="27" style="v"/>Perché quando le piogge, lʼinondazione e i venti di bufera sʼabbattono su questa casa, essa crollerà con enorme danno». <verse number="28" style="v"/>Quando Gesù ebbe finito di parlare, la folla era molto meravigliata per le cose che diceva, <verse number="29" style="v"/>perché egli insegnava come uno che avesse grande autorità e non come i loro capi giudei.</para>
  <chapter number="8" style="c"/>
  <para style="s1">Gesù guarisce diverse malattie</para>
  <para style="p">
    <verse number="1" style="v"/>Quando Gesù scese dalla montagna, una grande folla lo seguiva.</para>
  <para style="p">
    <verse number="2" style="v"/>Ed ecco: un lebbroso si avvicina, sʼinginocchia davanti a lui e, adorandolo: «Signore», implora, «se tu vuoi, puoi guarirmi!»</para>
  <para style="p">
    <verse number="3" style="v"/>Gesù tocca lʼuomo. «Sì, lo voglio», dice, «Sii guarito!» E subito la lebbra scompare.</para>
  <para style="p">
    <verse number="4" style="v"/>Allora Gesù gli ordina: «Non fermarti a parlarne con nessuno, ma vai subito dal sacerdote a farti vedere e porta con te lʼofferta richiesta dalla legge di Mosè per i lebbrosi che sono guariti: sarà una pubblica testimonianza della tua guarigione».</para>
  <para style="p">
    <verse number="5-6" style="v"/>Quando Gesù arrivò a Cafarnao, un centurione romano venne a supplicarlo di guarire il suo giovane servo, costretto a letto paralizzato e molto sofferente.</para>
  <para style="p">
    <verse number="7" style="v"/>«Va bene», disse Gesù. «Verrò a guarirlo».</para>
  <para style="p">
    <verse number="8-9" style="v"/>Ma lʼufficiale disse: «Signore, non sono degno di averti in casa mia (e non è necessario che tu ci venga). Basta che tu dica: “Guarisci”, e il mio servo starà bene. Io lo so, perché dipendo dai miei superiori ed allo stesso tempo ho autorità sui miei soldati, e se dico ad uno: “Vai” quello va; e ad un altro: “Vieni” quello viene; e se ordino al mio giovane servo: “Fai questo o quello!” naturalmente lo fa. Io so quindi che tu hai lʼautorità di dire alla sua malattia di andarsene e certamente se ne andrà!»</para>
  <para style="p">
    <verse number="10" style="v"/>Gesù restò meravigliato. Rivolgendosi alla folla disse: «Non ho mai trovato nessuno con una fede così grande in tutto Israele! <verse number="11" style="v"/>E aggiungo questo, che molti stranieri (come questʼufficiale romano) verranno da tutto il mondo e siederanno con Abramo, Isacco e Giacobbe a banchetto nel Regno dei Cieli, <verse number="12" style="v"/>mentre molti Israeliti, quelli per cui fu preparato il Regno, saranno gettati fuori nel buio, nel luogo di pianto e tormento».</para>
  <para style="p">
    <verse number="13" style="v"/>Poi Gesù disse al centurione: «Torna a casa. Come hai creduto, così è avvenuto!» E a quella stessa ora il servo guarì.</para>
  <para style="p">
    <verse number="14" style="v"/>Quando Gesù arrivò a casa di Pietro, la suocera di Pietro era a letto con la febbre alta. <verse number="15" style="v"/>Ma, quando Gesù le toccò la mano, la febbre la lasciò, e la donna si alzò e si mise a servirlo.</para>
  <para style="p">
    <verse number="16" style="v"/>Quella sera furono portati a Gesù molti indemoniati: bastava che pronunciasse una sola parola e i demòni fuggivano, e tutti i malati furono guariti. <verse number="17" style="v"/>Così si avverava la profezia di Isaia: <char style="qt">«Egli ha preso su di sé le nostre infermità e ha portato le nostre malattie»</char>.</para>
  <para style="s1">Da una parte allʼaltra del lago</para>
  <para style="p">
    <verse number="18" style="v"/>Quando Gesù vide che aumentava la folla intorno a lui, ordinò ai suoi discepoli di prepararsi a passare sullʼaltra riva del lago.</para>
  <para style="p">
    <verse number="19" style="v"/>Proprio allora uno dei maestri religiosi giudei gli disse: «Maestro, ti seguirò, ovunque tu vada!»</para>
  <para style="p">
    <verse number="20" style="v"/>Ma Gesù gli rispose: «Le volpi hanno le tane e gli uccelli i nidi, ma io, il Messia, non ho una casa, né un posto dove poter riposare!»</para>
  <para style="p">
    <verse number="21" style="v"/>Un altro dei suoi seguaci gli disse: «Signore, lascia prima che vada a seppellire mio padre».</para>
  <para style="p">
    <verse number="22" style="v"/>Ma Gesù rispose: «Seguimi ora! Lascia che quelli spiritualmente morti si prendano cura dei propri defunti!»</para>
  <para style="p">
    <verse number="23" style="v"/>Poi salì in barca e cominciò ad attraversare il lago con i discepoli. <verse number="24" style="v"/>Improvvisamente si levò una terribile burrasca, con onde più alte della barca. Ma Gesù stava dormendo.</para>
  <para style="p">
    <verse number="25" style="v"/>Allora i discepoli andarono a svegliarlo, gridando: «Signore, salvaci! Stiamo affondando!»</para>
  <para style="p">
    <verse number="26" style="v"/>Ma Gesù rispose: «Uomini di poca fede, perché avete tanta paura?» Poi si alzò in piedi e rimproverò il vento e le onde: la burrasca si quietò e tutto fu calmo. <verse number="27" style="v"/>I discepoli sedevano allibiti. «Chi sarà mai questʼuomo», si chiedevano lʼun lʼaltro, «a cui ubbidiscono perfino i venti e le onde?»</para>
  <para style="p">
    <verse number="28" style="v"/>Quando giunsero sullʼaltra riva del lago, nel paese dei Gadareni, due indemoniati si avvicinarono a Gesù. Vivevano in un cimitero ed erano così pericolosi che nessuno poteva passare per quel posto.</para>
  <para style="p">
    <verse number="29" style="v"/>Cominciarono a gridargli: «Che cosa vuoi da noi, Figlio di Dio? Non hai ancora il diritto di tormentarci!»</para>
  <para style="p">
    <verse number="30" style="v"/>Un branco di porci stava pascolando a distanza, <verse number="31" style="v"/>così i demòni lo pregarono: «Se ci cacci da qui, mandaci in quel branco di porci!»</para>
  <para style="p">
    <verse number="32" style="v"/>«Va bene», acconsentì Gesù. «Andate!» I demòni uscirono dagli uomini ed entrarono nei porci, e tutto il branco si gettò dal precipizio e annegò nel mare. <verse number="33" style="v"/>I guardiani dei porci corsero nella città più vicina a raccontare ciò che era accaduto. <verse number="34" style="v"/>Allora, lʼintera popolazione si precipitò fuori per vedere Gesù e lo pregò di andarsene e di lasciarli in pace.</para>
  <chapter number="9" style="c"/>
  <para style="s1">Il mio compito qui in terra</para>
  <para style="p">
    <verse number="1" style="v"/>Allora Gesù salì in barca e, attraverso il lago, giunse a Cafarnao, la cittadina dove abitava. <verse number="2" style="v"/>Ben presto alcuni uomini gli portarono un paralitico in barella. Quando Gesù vide la loro fede, disse allʼinfermo: «Figliuolo, fatti coraggio. Ho perdonato i tuoi peccati!»</para>
  <para style="p">
    <verse number="3" style="v"/>«Questa è una bestemmia! Questʼuomo pensa di essere Dio!» dissero tra sé alcuni capi religiosi.</para>
  <para style="p">
    <verse number="4" style="v"/>Gesù sapeva ciò che stavano pensando, perciò chiese loro: «Perché vi passano per la testa questi cattivi pensieri? <verse number="5" style="v"/>È più facile perdonare i suoi peccati o guarirlo?» <verse number="6" style="v"/>Poi, rivolgendosi al paralitico, disse: «Per provare che io ho autorità qui sulla terra di perdonare i peccati, ti dico: alzati, prendi la tua barella e vai a casa!»</para>
  <para style="p">
    <verse number="7" style="v"/>Ed egli si alzò e se ne andò!</para>
  <para style="p">
    <verse number="8" style="v"/>Un brivido di timore percorse i presenti, quando videro questo miracolo davanti ai loro occhi. E tutti lodarono Dio per aver dato tanta autorità ad un uomo!</para>
  <para style="p">
    <verse number="9" style="v"/>Mentre Gesù stava passando per la strada, vide un uomo, un certo Matteo, che stava seduto dietro il banco dove si pagavano le tasse. «Vieni e sii mio discepolo!» lo invitò Gesù, e Matteo si alzò e lo seguì.</para>
  <para style="p">
    <verse number="10" style="v"/>Più tardi, Gesù e i suoi discepoli stavano mangiando (a casa di Matteo). Fra gli invitati cʼerano anche molti truffatori e gente di cattiva reputazione.</para>
  <para style="p">
    <verse number="11" style="v"/>I Farisei ne furono indignati e dissero ai discepoli: «Perché il vostro Maestro si associa a uomini di quella specie?»</para>
  <para style="p">
    <verse number="12" style="v"/>«Perché non sono i sani che hanno bisogno del medico, ma i malati!» fu la risposta di Gesù. <verse number="13" style="v"/>Poi aggiunse: «Andate, ad imparare il significato di questo versetto delle Scritture: <char style="qt">“Voglio da voi più misericordia che sacrifici”</char>. Il mio compito qui sulla terra è di riportare a Dio i peccatori, non quelli che si credono brave persone!»</para>
  <para style="p">
    <verse number="14" style="v"/>Un giorno i discepoli di Giovanni Battista vennero da Gesù e gli chiesero: «Perché i tuoi discepoli non digiunano come facciamo noi ed i Farisei?»</para>
  <para style="p">
    <verse number="15" style="v"/>«Dovrebbero forse digiunare ed essere tristi gli amici dello sposo, mentre lui è ancora con loro?» rispose Gesù. «No di certo! Ma verrà il momento in cui sarò separato da loro, allora sì che digiuneranno!</para>
  <para style="p">
    <verse number="16" style="v"/>Ditemi: chi rattopperebbe mai un indumento vecchio con un pezzo di stoffa nuova che può restringersi? La toppa sforzerebbe il tessuto liso e produrrebbe uno strappo peggiore del primo. <verse number="17" style="v"/>Chi userebbe mai degli otri vecchi per mettervi del vino nuovo? Gli otri scoppierebbero per la pressione, il vino andrebbe perso e gli otri si rovinerebbero. Ma il vino nuovo si mette soltanto in otri nuovi, in questo modo si conservano sia il vino che i recipienti».</para>
  <para style="p">
    <verse number="18" style="v"/>Mentre Gesù parlava, il rabbino della locale sinagoga gli si avvicinò e sʼinginocchiò: «La mia figlioletta è appena morta», disse, «ma tu puoi farla rivivere, se soltanto verrai a toccarla!»</para>
  <para style="p">
    <verse number="19" style="v"/>Mentre Gesù e i discepoli si dirigevano verso la casa del rabbino, <verse number="20" style="v"/>una donna, affetta da emorragia da ben dodici anni, gli si avvicinò da dietro e gli toccò un lembo del vestito, <verse number="21" style="v"/>perché pensava: «Se riesco anche soltanto a toccare il suo vestito, sarò guarita».</para>
  <para style="p">
    <verse number="22" style="v"/>Gesù, voltandosi, la vide e le disse: «Coraggio figliuola, la tua fede ti ha guarita!» E da quel momento la donna stette bene.</para>
  <para style="p">
    <verse number="23" style="v"/>Quando Gesù giunse in casa del rabbino, vide la gente che piangeva e udì la musica funebre. <verse number="24" style="v"/>«Uscite!» disse allora, «perché la bambina non è morta, ma sta soltanto dormendo!» Quanto lo derisero per quelle parole! <verse number="25" style="v"/>Quando finalmente furono usciti tutti, Gesù entrò dove giaceva la piccola e la prese per una mano. Subito la bambina si alzò, completamente guarita. <verse number="26" style="v"/>E la notizia di questo meraviglioso miracolo si sparse per tutto il paese.</para>
  <para style="p">
    <verse number="27" style="v"/>Mentre Gesù lasciava la casa della bimba, due ciechi cominciarono a seguirlo, gridando: «O figlio di Davide, abbi pietà di noi!»</para>
  <para style="p">
    <verse number="28" style="v"/>Non desistettero neppure quando Gesù entrò in casa; allora, quando gli si avvicinarono, Gesù chiese loro: «Credete davvero che io possa ridarvi la vista?» «Sì, Signore!» risposero. «Lo crediamo!» <verse number="29" style="v"/>Allora Gesù toccò loro gli occhi e disse: «Che ciò avvenga per la vostra fede!» <verse number="30" style="v"/>E immediatamente videro! Gesù li avvertì severamente di non raccontare a nessuno lʼaccaduto, <verse number="31" style="v"/>invece quelli divulgarono la sua fama per tutto il paese.</para>
  <para style="p">
    <verse number="32" style="v"/>Dopo che i ciechi furono usciti, fu portato a Gesù un uomo che non riusciva a parlare, perché era posseduto da un demonio. <verse number="33" style="v"/>Gesù cacciò il demonio e immediatamente lʼuomo riacquistò la parola. Quanto restò meravigliata la folla! «Non si è mai visto niente di simile in Israele!» esclamavano tutti.</para>
  <para style="p">
    <verse number="34" style="v"/>Ma i Farisei insinuavano: «Caccia i demòni, perché lui stesso è posseduto da un demonio, da Satana, il re dei diavoli!»</para>
  <para style="s1">I braccianti necessari</para>
  <para style="p">
    <verse number="35" style="v"/>Gesù passava per tutte le città e i villaggi di quella zona, insegnando nelle sinagoghe e annunciando la buona notizia del Regno. Ovunque andasse guariva ogni tipo di malattia e una gran folla lo seguiva. <verse number="36" style="v"/>Vedendo tutta quella gente, egli ne ebbe compassione, perché erano stanchi e non sapevano a chi rivolgersi per un aiuto. Parevano proprio pecore senza pastore.</para>
  <para style="p">
    <verse number="37" style="v"/>«La messe da raccogliere è tanta», disse Gesù ai suoi discepoli, «mentre i braccianti sono così pochi! <verse number="38" style="v"/>Pregate dunque il Padrone della messe che spinga dei braccianti a raccogliere la messe dei suoi campi».</para>
  <chapter number="10" style="c"/>
  <para style="p">
    <verse number="1" style="v"/>Gesù chiamò a sé i dodici discepoli e diede loro il potere di cacciare gli spiriti del male e di guarire ogni tipo di malattia e dʼinfermità. <verse number="2" style="v"/>Ecco i nomi dei suoi dodici apostoli: Simone (chiamato anche Pietro), Andrea (fratello di Pietro), Giacomo (figlio di Zebedeo), Giovanni (fratello di Giacomo), <verse number="3" style="v"/>Filippo, Bartolomeo, Tommaso, Matteo (lʼesattore delle tasse), Giacomo (figlio di Alfeo), Taddeo, <verse number="4" style="v"/>Simone (membro degli «zeloti», un partito politico sovversivo) e Giuda Iscariota (quello che poi lo tradì).</para>
  <para style="s1">Ordini per i discepoli</para>
  <para style="p">
    <verse number="5" style="v"/>Gesù li inviò con queste istruzioni: «Non andate dagli stranieri e neppure dai Samaritani, <verse number="6" style="v"/>ma soltanto dalla gente dʼIsraele—le pecore perdute di Dio.</para>
  <para style="p">
    <verse number="7" style="v"/>Andate e strada facendo annunciate che il Regno dei Cieli è vicino. <verse number="8" style="v"/>Guarite i malati, risuscitate i morti, curate i lebbrosi e scacciate i demòni. Date gratuitamente, così come avete ricevuto!</para>
  <para style="p">
    <verse number="9" style="v"/>Non prendete denaro con voi, <verse number="10" style="v"/>non portate nemmeno una borsa da viaggio, né vestiti o scarpe di ricambio e nemmeno un bastone, perché quelli che aiuterete dovranno sfamarvi e prendersi cura di voi.</para>
  <para style="p">
    <verse number="11" style="v"/>Quando arrivate in una città o in un villaggio, cercatevi un uomo giusto e timorato di Dio e restate in casa sua, finché non partirete di nuovo.</para>
  <para style="p">
    <verse number="12" style="v"/>Quando chiederete il permesso di rimanere, <verse number="13" style="v"/>se vedete che quella è una casa in cui Dio è temuto, datele la vostra benedizione, altrimenti non fatelo. <verse number="14" style="v"/>Se qualcuno non vi accoglie e non ascolta le vostre parole, partendo, scuotetevi la polvere dai piedi. <verse number="15" style="v"/>Per la verità vi dico che nel giorno del giudizio, le malvagie città di Sòdoma e Gomorra, saranno trattate meglio di loro.</para>
  <para style="p">
    <verse number="16" style="v"/>Vi mando come pecore in mezzo ai lupi! Siate prudenti come serpenti e inermi come colombe. <verse number="17" style="v"/>Ma attenzione! Perché vi arresteranno, vi giudicheranno e vi flagelleranno nelle loro sinagoghe. <verse number="18" style="v"/>Proprio così, per amor mio, dovrete subire processi davanti a governatori e a re. Così avrete modo di parlare di me, di essere miei testimoni davanti al mondo.</para>
  <para style="p">
    <verse number="19" style="v"/>Quando sarete arrestati, non preoccupatevi di ciò che dovrete dire al processo, o di come lo direte, perché vi saranno ispirate le parole giuste al momento giusto. <verse number="20" style="v"/>Non sarete voi a parlare, sarà lo Spirito del Padre vostro che è in cielo a parlare attraverso di voi!</para>
  <para style="p">
    <verse number="21" style="v"/>Il fratello tradirà a morte il fratello e il padre tradirà i propri figli. E i figli si ribelleranno contro i genitori e li ammazzeranno. <verse number="22" style="v"/>Tutti vi odieranno, perché appartenete a me. Ma chi persevererà fino alla fine, sarà salvato.</para>
  <para style="p">
    <verse number="23" style="v"/>Quando siete perseguitati in una città, fuggite in unʼaltra, io tornerò prima che le abbiate visitate tutte! <verse number="24" style="v"/>Uno studente non è superiore al suo insegnante, né un servo è più importante del suo padrone. <verse number="25" style="v"/>Allo studente basta diventare come il suo maestro e al servo essere come il suo padrone. Quindi se io, che sono il capofamiglia, sono stato chiamato Satana, per voi che fate parte della mia famiglia useranno epiteti anche peggiori.</para>
  <para style="p">
    <verse number="26" style="v"/>Ma non temete quelli che vi minacciano, perché si avvicina il momento in cui tutto ciò che è nascosto sarà messo in luce e tutto ciò che è segreto sarà conosciuto.</para>
  <para style="p">
    <verse number="27" style="v"/>Ciò che ora vi dico al buio, gridatelo ovunque in piena luce; ciò che vi sussurro allʼorecchio, proclamatelo dai tetti!</para>
  <para style="p">
    <verse number="28" style="v"/>Non abbiate paura di quelli che possono uccidere soltanto il vostro corpo, ma non possono toccare la vostra anima! Temete soltanto Dio, che può far perire entrambi, sia lʼanima che il corpo, allʼinferno. <verse number="29" style="v"/>Neppure un passero (quanto costa? Se ne prendono due per un soldo) può cadere senza che il Padre vostro lo sappia. <verse number="30" style="v"/>E per quanto vi riguarda, perfino i vostri capelli sono tutti contati. <verse number="31" style="v"/>Perciò non temete! Voi valete più di molti passeri.</para>
  <para style="p">
    <verse number="32" style="v"/>Chiunque mi riconoscerà come Signore davanti agli uomini, io lo riconoscerò davanti al Padre mio che è in cielo. <verse number="33" style="v"/>Ma se qualcuno mi rinnegherà pubblicamente, anche io lo rinnegherò apertamente davanti al Padre mio che è in cielo.</para>
  <para style="p">
    <verse number="34" style="v"/>Non crediate che io sia venuto a portare pace sulla terra. No, una spada piuttosto! <verse number="35" style="v"/>Sono venuto a mettere un figlio contro suo padre, una figlia contro sua madre e la nuora contro la suocera. <verse number="36" style="v"/>I peggiori nemici di un uomo saranno proprio in casa sua! <verse number="37" style="v"/>Perché se amate vostro padre e vostra madre più di me, non siete degni di appartenermi; se amate vostro figlio o vostra figlia più di me, non siete degni di essere miei. <verse number="38" style="v"/>Chi non prende la sua croce e non mi segue, non è degno di appartenermi.</para>
  <para style="p">
    <verse number="39" style="v"/>Chi si aggrapperà alla propria vita, la perderà; ma chi lʼavrà data per me, la ritroverà.</para>
  <para style="p">
    <verse number="40" style="v"/>Quelli che vi accolgono, accolgono me. E chi accoglie me, accoglie Dio che mi ha mandato. <verse number="41" style="v"/>Chi accoglie un profeta, perché è un uomo di Dio, riceverà la stessa ricompensa che ottiene un profeta. E chi accoglie degli uomini buoni e timorati di Dio, proprio per queste loro qualità, riceverà la loro stessa ricompensa. <verse number="42" style="v"/>E se chiunque darà anche solo un bicchiere dʼacqua fresca a uno di questi piccoli perché è mio discepolo, vi assicuro che sarà certamente ricompensato».</para>
  <chapter number="11" style="c"/>
  <para style="p">
    <verse number="1" style="v"/>Quando Gesù ebbe finito di dare queste istruzioni ai dodici discepoli, se ne andò a predicare nelle città che aveva in programma di visitare.</para>
  <para style="s1">Gesù incoraggia Giovanni</para>
  <para style="p">
    <verse number="2" style="v"/>Giovanni Battista, che in questo periodo si trovava in prigione, venne a sapere dei miracoli che il Messia stava compiendo, perciò mandò i suoi discepoli a chiedere a Gesù: <verse number="3" style="v"/>«Sei davvero tu quello che stiamo aspettando, o dobbiamo restare in attesa?»</para>
  <para style="p">
    <verse number="4" style="v"/>«Tornate da Giovanni», rispose loro Gesù, «e riferitegli dei miracoli che mi avete visto compiere: <verse number="5" style="v"/>i ciechi hanno recuperato la vista, gli zoppi ora camminano, i lebbrosi sono guariti, i sordi odono ed i morti risorgono; e riferitegli anche che il Vangelo è annunciato ai poveri. <verse number="6" style="v"/>Poi dategli questo messaggio: “Beati coloro che non perdono la fede in me!”» <verse number="7" style="v"/>Quando i discepoli di Giovanni furono partiti, Gesù cominciò a parlare di lui alla folla. «Quando andaste nel deserto per vedere Giovanni, che cosa vi aspettavate di vedere? Una canna sbattuta dal vento? <verse number="8" style="v"/>Oppure immaginavate di vedere un uomo vestito come un principe in un ricco palazzo? <verse number="9" style="v"/>O piuttosto un profeta di Dio? Sì, Giovanni è un profeta, anzi, più di un profeta!</para>
  <para style="p">
    <verse number="10" style="v"/>Perché Giovanni è lʼuomo a cui si riferisce questo passo delle Scritture: <char style="qt">“Ecco il mio messaggero, io lo mando davanti a te per annunciare il tuo arrivo e preparare la gente a riceverti!”</char></para>
  <para style="p">
    <verse number="11" style="v"/>Per la verità, di tutti gli uomini nati al mondo, non cʼè mai stato nessuno maggiore di Giovanni Battista. E, tuttavia, perfino il più piccolo nel Regno dei Cieli, è più grande di lui! <verse number="12" style="v"/>E dal giorno in cui Giovanni Battista cominciò a predicare e a battezzare fino ad ora, migliaia e migliaia di persone piene di zelo stanno affollandosi verso il Regno dei Cieli, <verse number="13" style="v"/>perché tutte le leggi e i profeti aspettavano il Messia. Poi è apparso Giovanni, <verse number="14" style="v"/>e se volete capire ciò che intendo, egli è Elia, quello che i profeti dicevano sarebbe venuto allʼinizio del Regno. <verse number="15" style="v"/>Se mai avete voluto ascoltare, ascoltate ora!</para>
  <para style="p">
    <verse number="16" style="v"/>Che cosa dirò di questa generazione? Questa gente assomiglia a quei bambini che giocano e dicono ai loro amichetti: <verse number="17" style="v"/>“Vi abbiamo suonato della musica allegra e voi non avete ballato; abbiamo giocato ai funerali e voi non avete pianto!” <verse number="18" style="v"/>Perché di Giovanni Battista, che non beve vino e spesso digiuna, voi dite: “È matto!” <verse number="19" style="v"/>E di me, il Messia, che mangio e bevo, vi lagnate che sono un mangione e un beone, e che vado in giro con la peggior specie di peccatori! Ma la sapienza di Dio si rivela vera dai suoi frutti».</para>
  <para style="s1">Invito</para>
  <para style="p">
    <verse number="20" style="v"/>Poi Gesù cominciò a rimproverare le città dove aveva compiuto la maggior parte dei suoi miracoli, perché non si erano convertite a Dio. Diceva:</para>
  <para style="p">
    <verse number="21" style="v"/>«Guai a te, Corazin; e guai a te, Betsaida! Perché, se i miracoli che ho compiuto nelle tue strade, li avessi compiuti nelle città malvagie di Tiro e Sidone, i loro abitanti si sarebbero pentiti da tempo con vergogna ed umiltà. <verse number="22" style="v"/>Perciò vi assicuro che, nel giorno del giudizio, la sentenza per Tiro e Sidone sarà più mite della vostra! <verse number="23" style="v"/>E tu, città di Cafarnao, credi forse che sarai innalzata fino al cielo? No di certo, finirai dritta allʼinferno! Perché, se i meravigliosi miracoli che ho fatto da te, li avessi compiuti a Sòdoma, quella città oggi esisterebbe ancora. <verse number="24" style="v"/>Perciò vi dico che nel giorno del giudizio la sentenza per Sòdoma sarà più mite della tua».</para>
  <para style="p">
    <verse number="25" style="v"/>E Gesù pregò: «O Padre, Signore del cielo e della terra, ti ringrazio perché hai nascosto la verità a quelli che si reputano tanto sapienti e lʼhai rivelata ai bambini piccoli. <verse number="26" style="v"/>Sì, Padre, perché così ti è piaciuto.</para>
  <para style="p">
    <verse number="27" style="v"/>Tutte le cose mi sono state affidate da mio Padre. Nessuno conosce il Figlio completamente, tranne il Padre. E nessuno conosce il Padre completamente, tranne il Figlio e quelli ai quali il Figlio lo rivela.</para>
  <para style="p">
    <verse number="28" style="v"/>Venite da me tutti voi che lavorate sotto un pesante giogo; io vi darò riposo. <verse number="29-30" style="v"/>Prendete il mio giogo e imparate da me, lasciate che vʼinsegni, perché io sono umile e mite e da me troverete riposo per le vostre anime, perché io do soltanto pesi che non opprimono».</para>
  <chapter number="12" style="c"/>
  <para style="s1">Il Padrone del Sabato</para>
  <para style="p">
    <verse number="1" style="v"/>In quello stesso periodo, Gesù stava passando con i suoi discepoli attraverso alcuni campi di grano. Era di sabato, il giorno sacro ai Giudei. I discepoli avevano fame, così cominciarono a cogliere le spighe di grano ed a mangiarne i chicchi.</para>
  <para style="p">
    <verse number="2" style="v"/>Ma alcuni Farisei li videro e protestarono: «I tuoi discepoli stanno contravvenendo alla legge», dissero a Gesù, «perché raccolgono il grano di sabato!»</para>
  <para style="p">
    <verse number="3" style="v"/>Ma Gesù rispose: «Avete mai letto nelle Scritture che cosa fecero il re Davide e i suoi compagni quando ebbero fame? <verse number="4" style="v"/>Entrarono nel tempio e mangiarono il pane speciale che soltanto i sacerdoti potevano mangiare. Anche quella fu una infrazione alla legge. <verse number="5" style="v"/>E non avete mai letto nei libri della legge di Mosè che i sacerdoti di servizio al tempio possono lavorare anche di sabato? <verse number="6" style="v"/>Ebbene io vi assicuro che qui cʼè qualcuno ben più importante del tempio! <verse number="7" style="v"/>Ma se aveste conosciuto il significato di questo versetto della Scrittura, <char style="qt">“Voglio da voi più misericordia che sacrifici”</char>, non avreste condannato degli uomini innocenti. <verse number="8" style="v"/>Perché io, il Messia, sono padrone anche del sabato!»</para>
  <para style="p">
    <verse number="9" style="v"/>Poi Gesù si recò alla sinagoga, <verse number="10" style="v"/>dove vide un uomo con una mano paralizzata. I Farisei chiesero a Gesù: «Secondo la nostra legge, è lecito guarire i malati di sabato?» (Naturalmente speravano che rispondesse di sì, così avrebbero potuto arrestarlo). <verse number="11" style="v"/>Gesù allora rispose: «Se aveste soltanto una pecora e vi cadesse nel pozzo proprio di sabato, non vi mettereste al lavoro per salvarla quel giorno stesso? Certamente sì! <verse number="12" style="v"/>E un uomo non vale di più di una pecora? Dunque è lecito fare del bene a qualcuno anche se è sabato». <verse number="13" style="v"/>Poi disse allʼuomo: «Stendi la mano!» Quello ubbidì e la mano paralizzata tornò normale come lʼaltra.</para>
  <para style="p">
    <verse number="14" style="v"/>Allora i Farisei si riunirono per tramare lʼarresto e la morte di Gesù. <verse number="15" style="v"/>Ma egli seppe ciò che stavano progettando e lasciò la sinagoga. Molti lo seguirono ed egli guarì tutti i malati, <verse number="16" style="v"/>raccomandando, però, severamente di non raccontare a nessuno i suoi miracoli. <verse number="17" style="v"/>Con questo si avverava la profezia dʼIsaia che si riferiva: a lui: <verse number="18" style="v"/><char style="qt">«Ecco il mio servo. Quello che io ho scelto. In Lui mi sono compiaciuto. Io metterò il mio spirito sopra di lui, ed annuncerà la salvezza a tutti i popoli.</char> <verse number="19" style="v"/><char style="qt">Non discuterà, né griderà e nemmeno terrà discorsi nelle piazze.</char> <verse number="20" style="v"/><char style="qt">Non spezzerà una canna incrinata né spegnerà uno stoppino dalla fiamma smorta.</char> <verse number="21" style="v"/><char style="qt">Sarà lui la speranza di tutto il mondo»</char>.</para>
  <para style="p">
    <verse number="22" style="v"/>Poi fu portato a Gesù un indemoniato, cieco e muto. Gesù lo guarì e lʼuomo poté parlare e vedere. <verse number="23" style="v"/>La folla era meravigliata. «Forse Gesù è il Messia!» dicevano tutti.</para>
  <para style="p">
    <verse number="24" style="v"/>Ma, quando i Farisei seppero del miracolo, insinuarono: «Eʼ soltanto con lʼaiuto di Beelzebùl, il principe dei demoni, che egli scaccia i demoni».</para>
  <para style="p">
    <verse number="25" style="v"/>Gesù, conoscendo i loro pensieri, rispose: «Un regno diviso finisce in rovina. Una città o una famiglia divisa dai litigi non possono durare. <verse number="26" style="v"/>Dunque se Satana scaccia Satana, combatte contro se stesso e distrugge il proprio regno. <verse number="27" style="v"/>Se, come sostenete voi, io scaccio i demoni, invocando le potenze di Satana, allora con lʼaiuto di chi li scacciano i vostri seguaci? Perciò saranno proprio loro a giudicarvi per questo. <verse number="28" style="v"/>Ma se invece io scaccio i demoni con lo Spirito di Dio, allora vuol dire che il Regno di Dio è arrivato fra voi. <verse number="29" style="v"/>Non si può entrare nella casa di un uomo forte e portar via i suoi beni senza prima aver legato quellʼuomo forte: solo così può essere derubato. <verse number="30" style="v"/>Chi non è con me è contro di me, chi non raccoglie con me, disperde il raccolto. <verse number="31-32" style="v"/>Perfino la bestemmia contro di me o qualsiasi altro peccato può essere perdonato, tutti i peccati eccetto uno: quello contro lo Spirito Santo. Questo peccato non sarà mai perdonato, né in questo mondo, né in quello che verrà.</para>
  <para style="p">
    <verse number="33" style="v"/>Un albero si riconosce dai frutti. Un albero buono produce buoni frutti; mentre un albero cattivo darà frutti scadenti. <verse number="34" style="v"/>Perciò, razza di serpenti, come potete dire cose buone, voi che siete tanto cattivi? Perché dalla bocca esce ciò che si ha nel cuore. <verse number="35" style="v"/>I discorsi di un uomo buono rivelano i ricchi tesori che sono dentro di lui. Un uomo dal cuore malvagio è, invece, pieno di veleno, e lo si capisce dalle sue parole. <verse number="36" style="v"/>Aggiungo questo nel giorno del giudizio dovrete rendere conto di ogni parola inutile. <verse number="37" style="v"/>Dalle vostre parole di ora dipende la vostra sorte futura: proprio da esse sarete giustificati o condannati».</para>
  <para style="s1">«Dacci una prova!»</para>
  <para style="p">
    <verse number="38" style="v"/>Un giorno, dei capi Giudei, fra cui alcuni Farisei, si presentarono a Gesù per chiedergli di fare un miracolo per provare che egli era realmente il Messia.</para>
  <para style="p">
    <verse number="39-40" style="v"/>Ma Gesù rispose: «Soltanto un popolo malvagio e senza fede come questo mi avrebbe chiesto unʼaltra prova, ma nulla vi sarà dato, eccetto il segno del profeta Giona. Perché, come Giona rimase dentro al grosso pesce tre giorni e tre notti, così io, il Messia, resterò sepolto nel cuore della terra tre giorni e tre notti. <verse number="41" style="v"/>Nel giorno del giudizio gli abitanti di Ninive si leveranno contro questo paese e lo condanneranno. Perché, quando Giona predicò, essi si pentirono e, lasciata la cattiva strada, si convertirono a Dio. Ora qualcuno ben più grande di Giona è qui, davanti a voi, e invece voi non volete credergli! <verse number="42" style="v"/>Nel giorno del giudizio la regina di Saba si leverà contro questo popolo e lo condannerà, perché ella venne da una terra lontana per udire la saggezza di Salomone. Ed ora qui davanti a voi cʼè qualcuno ben più grande di Salomone e voi non volete credergli!</para>
  <para style="p">
    <verse number="43-45" style="v"/>Questo popolo malvagio è come un uomo posseduto da un demonio. Un giorno il demonio lo lascia e se ne va nel deserto per un poʼ a cercare riposo, ma non lo trova, allora pensa: “Rientrerò nella casa da cui sono uscito”. Vi ritorna e la trova libera, pulita e ordinata! Allora il diavolo va a prendere altri sette spiriti peggiori di lui e poi tutti insieme entrano in quellʼuomo e ci restano. Così la condizione dellʼuomo è peggiore di quella di prima».</para>
  <para style="p">
    <verse number="46-47" style="v"/>Mentre Gesù parlava in una casa piena di gente, sua madre e i suoi fratelli aspettavano fuori per parlargli. Quando qualcuno gli disse che erano là, <verse number="48" style="v"/>Gesù disse: «Chi è mia madre? Chi sono i miei fratelli?» <verse number="49" style="v"/>Poi, indicando i suoi discepoli, disse: «Guardate: questi sono mia madre e i miei fratelli!» <verse number="50" style="v"/>Poi aggiunse: «Tutti quelli che ubbidiscono a mio Padre che è in cielo sono miei fratelli, mie sorelle e mia madre!»</para>
  <chapter number="13" style="c"/>
  <para style="s1">Parabole del Regno di Dio</para>
  <para style="p">
    <verse number="1" style="v"/>Più tardi, quello stesso giorno, Gesù uscì di casa e andò a sedersi in riva al lago, <verse number="2-3" style="v"/>dove ben presto si riunì unʼimmensa folla. Dopo essere salito sopra una barca cominciò a parlare, mentre la gente ascoltava dalla riva. Insegnava molte cose, servendosi di parabole simili a questa:</para>
  <para style="p">«Un contadino andò a seminare nei suoi campi. <verse number="4" style="v"/>Mentre seminava, una parte dei semi cadde lungo un sentiero; gli uccelli vennero e la mangiarono. <verse number="5" style="v"/>Altri semi, invece, caddero su terreno roccioso dove cʼera poca terra; le pianticelle spuntarono in fretta in quel terreno poco profondo, <verse number="6" style="v"/>ma il sole, quando si levò, le bruciò ed esse si seccarono e morirono, perché le loro radici erano troppo piccole. <verse number="7" style="v"/>Altri semi caddero fra le spine, che soffocarono le pianticelle. <verse number="8" style="v"/>Ma alcuni semi caddero nella buona terra e produssero un raccolto che era trenta, sessanta e perfino cento volte quanto era stato piantato. <verse number="9" style="v"/>Se avete orecchi, ascoltate!»</para>
  <para style="p">
    <verse number="10" style="v"/>Allora i suoi discepoli vennero a chiedergli: «Perché parli, usando queste storie poco chiare?»</para>
  <para style="p">
    <verse number="11" style="v"/>Allora Gesù spiegò che soltanto a loro, e non ad altri, era permesso di capire ciò che riguardava il Regno dei Cieli.</para>
  <para style="p">
    <verse number="12-13" style="v"/>«Perché a chi ha, sarà dato ancor di più», spiegò Gesù. «Ed avrà in grande abbondanza! Ma chi non ha, sarà privato anche del poco che possiede. Questa è la ragione per cui parlo in parabole, così quella gente udrà e vedrà senza capire. <verse number="14" style="v"/>Con questo si compie per loro la profezia di Isaia <char style="qt">“Udrete, ma non capirete; guarderete, ma non vedrete;</char> <verse number="15" style="v"/><char style="qt">perché il cuore di questo popolo è, diventato insensibile, sono diventati duri dʼorecchio ed hanno chiuso gli occhi per non vedere. E per non ascoltare, e per non capire col cuore, e per non tornare da me, il Signore, e per non lasciarsi guarire da me”</char>. <verse number="16" style="v"/>Ma siano benedetti i vostri occhi, perché vedono; e le vostre orecchie, perché odono. <verse number="17" style="v"/>Molti profeti e uomini di Dio hanno desiderato vedere ciò che avete visto voi e udire ciò che avete udito, ma non hanno potuto.</para>
  <para style="p">
    <verse number="18" style="v"/>Poi Gesù disse: eccovi ora il significato della parabola del seminatore, che vi ho raccontato poco fa. <verse number="19" style="v"/>Il duro sentiero, dove caddero alcuni semi, rappresenta il cuore di chi ode lʼannuncio del Regno senza capirlo; Satana viene e porta via i semi dal suo cuore. <verse number="20" style="v"/>Il terreno roccioso rappresenta il cuore di chi ascolta la parola di Dio e la riceve con vera gioia, <verse number="21" style="v"/>ma con una certa superficialità, e i suoi semi non mettono in lui radici profonde. Dopo un poʼ, quando sopraggiungono i guai o incominciano le persecuzioni a causa della parola di Dio, ecco che il suo entusiasmo si affievolisce e si dà per vinto. <verse number="22" style="v"/>Il terreno con le spine rappresenta il cuore di chi ascolta la parola, ma le preoccupazioni del mondo e le illusioni della ricchezza soffocano la parola di Dio, ed egli ogni giorno fa sempre di meno per il Signore. <verse number="23" style="v"/>La buona terra infine rappresenta il cuore di chi ascolta il messaggio e lo capisce. Questo dà frutto producendo cento, sessanta, trenta volte quanto è stato seminato».</para>
  <para style="p">
    <verse number="24" style="v"/>Ecco unʼaltra parabola di cui Gesù si servì:</para>
  <para style="p">«Il Regno dei Cieli è come un uomo che seminò della buona semente nel suo campo. <verse number="25" style="v"/>Ma una notte, mentre dormiva, venne il suo nemico e seminò delle erbacce fra il grano. <verse number="26" style="v"/>Quando il grano incominciò a crescere, crebbero anche le erbacce.</para>
  <para style="p">
    <verse number="27" style="v"/>Gli uomini del contadino vennero a dirgli: “Signore, tu avevi seminato della semente di prima scelta nel tuo campo. Come mai è pieno dʼerbacce?”</para>
  <para style="p">
    <verse number="28" style="v"/>“È stato un nemico!” rispose il padrone. “Dobbiamo strapparla via?” gli chiesero allora i contadini. Ma egli rispose:</para>
  <para style="p">
    <verse number="29" style="v"/>“No, perché potreste sradicare anche il grano. <verse number="30" style="v"/>Lasciate che crescano insieme fino alla mietitura; sarà allora che dirò ai mietitori di raccogliere prima le erbacce e di legarle in fasci per bruciarle; e di raccogliere il grano nel granaio”».</para>
  <para style="p">
    <verse number="31-32" style="v"/>Poi Gesù raccontò unʼaltra parabola:</para>
  <para style="p">«Il Regno dei Cieli è come un granello di senape seminato in un campo. Esso è il più piccolo di tutti i semi, ma, quando è cresciuto, diventa la più grande di tutte le piante: diventa un albero dove gli uccelli trovano riparo».</para>
  <para style="p">
    <verse number="33" style="v"/>Gesù fece un altro esempio:</para>
  <para style="p">«Il Regno dei Cieli è simile al lievito di cui si serve una donna per fare il pane. Ella prende il lievito e lo mescola con una certa quantità di farina, finché la pasta non sia tutta lievitata».</para>
  <para style="p">
    <verse number="34-35" style="v"/>Gesù continuava a servirsi di queste storie dal significato nascosto, quando parlava alla folla. Infatti, poiché i profeti avevano detto che si sarebbe servito di tante parabole, egli non parlò mai alla gente senza parabole. Così si realizzava questa profezia: <char style="qt">«Parlerò loro in parabole; spiegherò cose nascoste fin dallʼinizio del tempo»</char>.</para>
  <para style="p">
    <verse number="36" style="v"/>Poi Gesù lasciò la folla ed entrò in casa. Allora i suoi discepoli gli chiesero la spiegazione della storia delle erbacce e del grano.</para>
  <para style="p">
    <verse number="37" style="v"/>«Dunque», spiegò Gesù, «io sono il contadino che semina la semente di prima scelta. <verse number="38" style="v"/>Il campo è il mondo e i semi rappresentano le persone che appartengono al Regno dei Cieli; le erbacce sono quelli che appartengono a Satana. <verse number="39" style="v"/>Il nemico che semina le erbacce fra il grano è il diavolo, la mietitura rappresenta la fine del mondo e i mietitori sono gli angeli.</para>
  <para style="p">
    <verse number="40" style="v"/>Proprio come in questa storia le erbacce sono separate e bruciate, così avverrà alla fine del mondo: <verse number="41" style="v"/>io manderò i miei angeli che separeranno dal Regno quelli che sono malvagi e tentatori, <verse number="42" style="v"/>e li getteranno in una fornace, dove saranno bruciati. Là piangeranno, digrignando i denti. <verse number="43" style="v"/>Allora i giusti risplenderanno come il sole nel Regno del loro Padre. Quelli che hanno orecchie, ascoltino!</para>
  <para style="s1">Altre parabole</para>
  <para style="p">
    <verse number="44" style="v"/>Il Regno dei Cieli è come un tesoro nascosto in un campo. Un uomo lo trova e lo nasconde di nuovo poi, preso dallʼentusiasmo, lʼuomo vende tutto ciò che possiede per avere abbastanza denaro da comprare il campo ed anche il tesoro che vi è nascosto, naturalmente!</para>
  <para style="p">
    <verse number="45" style="v"/>Ancora un altro esempio. Il Regno dei Cieli è come un mercante di perle alla ricerca di perle di prima scelta. <verse number="46" style="v"/>Quando scopre una perla di grande valore, un vero affare, vende tutto ciò che possiede per comprarla.</para>
  <para style="p">
    <verse number="47-48" style="v"/>Oppure, il Regno dei Cieli è simile ad una rete gettata in mare che raccoglie pesci di ogni tipo, buoni e cattivi. Quando la rete è piena, i pescatori la tirano sulla spiaggia, poi si siedono e fanno la cernita: mettono nei cesti i pesci buoni e buttano via gli altri. <verse number="49" style="v"/>Così avverrà alla fine del mondo: gli angeli verranno e separeranno i malvagi dai giusti, <verse number="50" style="v"/>e getteranno i malvagi nel fuoco. Là piangeranno, digrignando i denti. <verse number="51" style="v"/>Avete capito bene?»</para>
  <para style="p">«Sì», risposero i discepoli.</para>
  <para style="p">
    <verse number="52" style="v"/>Poi Gesù aggiunse: «Per questo ogni esperto in leggi ebraiche, che diventa mio discepolo, possiede due tesori: uno dal Vecchio Patto ed uno dal Nuovo».</para>
  <para style="s1">Soltanto «Il figlio di un falegname?»</para>
  <para style="p">
    <verse number="53-54" style="v"/>Quando Gesù ebbe finito di raccontare queste parabole, ritornò nella cittadina dovʼera cresciuto, a Nazaret in Galilea. Là insegnava nella sinagoga e stupiva tutti con la sua saggezza e i suoi miracoli.</para>
  <para style="p">
    <verse number="55" style="v"/>«Comʼè possibile?» esclamavano i suoi compaesani. «È soltanto il figlio di un falegname! Conosciamo bene Maria, sua madre e i suoi fratelli: Giacomo, Giuseppe, Simone e Giuda. <verse number="56" style="v"/>Le sue sorelle, poi, vivono tutte qui fra di noi! Come fa, allora, a sapere tutte queste cose?»</para>
  <para style="p">
    <verse number="57" style="v"/>E non si fidavano di lui.</para>
  <para style="p">Allora Gesù disse loro: «Un profeta è onorato ovunque, eccetto nel proprio paese, fra la propria gente!» <verse number="58" style="v"/>Perciò, causa la loro incredulità, Gesù compì a Nazaret soltanto pochi miracoli.</para>
  <chapter number="14" style="c"/>
  <para style="s1">Morte di Giovanni Battista</para>
  <para style="p">
    <verse number="1" style="v"/>Quando il re Erode venne a sapere di Gesù, <verse number="2" style="v"/>disse ai suoi uomini: «Costui deve essere Giovanni Battista resuscitato. Ecco perché può fare questi miracoli!» <verse number="3" style="v"/>Erode, qualche tempo prima, aveva fatto arrestare Giovanni e lo aveva incatenato in prigione per accontentare Erodiade, moglie di suo fratello Filippo, <verse number="4" style="v"/>perché Giovanni gli aveva detto che non era lecito tenerla per sé. <verse number="5" style="v"/>Erode avrebbe voluto uccidere Giovanni, ma temeva una rivolta popolare, perché tutta la gente pensava che Giovanni fosse un profeta.</para>
  <para style="p">
    <verse number="6" style="v"/>Ma, durante la festa di compleanno di Erode, la figlia di Erodiade danzò in modo che piacque molto al re, <verse number="7" style="v"/>ed egli giurò di darle qualsiasi cosa gli avesse chiesto. <verse number="8" style="v"/>La ragazza, spinta dalla madre, chiese la testa di Giovanni Battista sopra un vassoio. <verse number="9" style="v"/>Il re ne fu addolorato, ma, per il giuramento fatto e non volendo sfigurare davanti ai suoi invitati, ordinò di dare alla ragazza ciò che aveva chiesto.</para>
  <para style="p">
    <verse number="10" style="v"/>Così Giovanni fu decapitato in prigione, <verse number="11" style="v"/>e la sua testa fu consegnata su un vassoio alla ragazza, che la portò alla madre.</para>
  <para style="p">
    <verse number="12" style="v"/>Allora i discepoli di Giovanni Battista andarono a prenderne il corpo per seppellirlo ed avvertirono Gesù dellʼaccaduto.</para>
  <para style="p">
    <verse number="13" style="v"/>Non appena Gesù lo seppe, se ne andò in barca verso una zona deserta per rimanere da solo. Ma la folla venne a sapere dove stava andando e lo seguì a piedi da varie città.</para>
  <para style="s1">Gesù sfama cinquemila uomini</para>
  <para style="p">
    <verse number="14" style="v"/>Così, quando Gesù smontò dalla barca, vide tutta quella folla che lo stava aspettando; ne ebbe compassione e guarì quelli fra loro che erano malati.</para>
  <para style="p">
    <verse number="15" style="v"/>Verso sera, i discepoli vennero a dirgli: «È passata lʼora di cena e non cʼè niente da mangiare in questo luogo deserto; mandali via tutti, così potranno andare nei villaggi a comprarsi da mangiare».</para>
  <para style="p">
    <verse number="16" style="v"/>Ma Gesù rispose: «Non è necessario. Dategliene voi!»</para>
  <para style="p">
    <verse number="17" style="v"/>«Ma come facciamo?» esclamarono quelli. «Abbiamo soltanto cinque filoncini di pane e due pesci!» <verse number="18" style="v"/>E Gesù disse: «Portatemeli qui».</para>
  <para style="p">
    <verse number="19" style="v"/>Poi ordinò alla gente di sedere sullʼerba. Prese quindi i cinque pani e i due pesci, alzò gli occhi al cielo e chiese la benedizione di Dio su quel cibo, poi spezzò i pani e li diede ai discepoli da distribuire alla folla. <verse number="20" style="v"/>Tutti mangiarono a sazietà. E quando, più tardi, furono raccolti gli avanzi, ne riempirono dodici cesti. <verse number="21" style="v"/>Quel giorno cʼerano circa cinquemila uomini, più tutte le donne e i bambini. <verse number="22" style="v"/>Subito dopo, Gesù ordinò ai discepoli di attraversare il lago in barca e precederlo sullʼaltra riva, mentre egli rimandava tutti a casa. <verse number="23" style="v"/>Dopo aver lasciato la folla, salì sulla collina a pregare. Si fece notte ed Egli se ne stava ancora solo lassù, <verse number="24" style="v"/>intanto cominciarono i guai per i discepoli in piena traversata, perché si era alzato il vento contrario e la barca era sbattuta dalle onde.</para>
  <para style="p">
    <verse number="25" style="v"/>Verso le quattro del mattino, Gesù li raggiunse, camminando sullʼacqua. <verse number="26" style="v"/>I discepoli furono presi dal terrore, credendo che fosse un fantasma, e gridavano di paura.</para>
  <para style="p">
    <verse number="27" style="v"/>Ma subito Gesù parlò loro, rassicurandoli: «Non abbiate paura, sono io!»</para>
  <para style="p">
    <verse number="28" style="v"/>Allora Pietro lo chiamò: «Signore, se sei davvero tu, dimmi di venire da te, camminando sullʼacqua!»</para>
  <para style="p">
    <verse number="29" style="v"/>«Va bene», disse il Signore. «Vieni!» Pietro allora scese dalla barca e cominciò a camminare sullʼacqua verso Gesù. <verse number="30" style="v"/>Ma quando vide intorno a sé le onde così alte ebbe paura e cominciò ad affondare nellʼacqua. «Salvami, Signore!» gridò.</para>
  <para style="p">
    <verse number="31" style="v"/>Subito Gesù stese una mano e lo afferrò. «Uomo di poca fede», gli disse. «Perché hai dubitato?»</para>
  <para style="p">
    <verse number="32" style="v"/>Appena furono risaliti in barca, il vento cessò.</para>
  <para style="p">
    <verse number="33" style="v"/>Allora gli altri rimasti nella barca sʼinginocchiarono davanti a Gesù, esclamando: «Tu sei davvero il Figlio di Dio!»</para>
  <para style="p">
    <verse number="34" style="v"/>Approdarono a Genesaret. <verse number="35" style="v"/>La gente del posto riconobbe Gesù e la notizia del loro arrivo si sparse velocemente. Ben presto gli portarono tutti i loro malati, perché fossero guariti. <verse number="36" style="v"/>Gli infermi lo supplicavano che li lasciasse toccare anche soltanto un lembo del suo vestito. E tutti quelli che lo toccavano erano guariti.</para>
  <chapter number="15" style="c"/>
  <para style="s1">Regole e precetti</para>
  <para style="p">
    <verse number="1" style="v"/>Alcuni Farisei ed altri capi giudei giunsero da Gerusalemme per interrogare Gesù.</para>
  <para style="p">
    <verse number="2" style="v"/>«Perché i tuoi discepoli non rispettano le antiche tradizioni ebraiche?» gli domandarono. «Infatti non fanno il rito di lavarsi le mani prima di mangiare». <verse number="3" style="v"/>Gesù rispose: «E voi, allora, perché non rispettate i comandamenti di Dio per seguire la vostra tradizione? <verse number="4" style="v"/>Per esempio, la legge di Dio dice: <char style="qt">“Onora tuo padre e tua madre; chi maledice i genitori deve morire”</char>. <verse number="5-6" style="v"/>Ma voi sostenete: Se uno dice a suo padre o a sua madre: “Il denaro con cui potrei mantenerti lo offro alla chiesa”, non è più obbligato a mantenere suo padre o sua madre. E così, con la vostra tradizione, voi annullate il comandamento di Dio di onorare e prendervi cura dei vostri genitori. <verse number="7" style="v"/>Ipocriti! Di voi profetizzò bene Isaia, quando disse <verse number="8" style="v"/><char style="qt">“Costoro dicono di onorarmi, ma i loro cuori sono lontani.</char> <verse number="9" style="v"/><char style="qt">La loro adorazione non ha valore, perché insegnano comandamenti fatti dallʼuomo, anziché quelli di Dio!”</char>».</para>
  <para style="p">
    <verse number="10" style="v"/>Poi Gesù chiamò la folla e disse: «Ascoltate ciò che dico e cercate di capire. <verse number="11" style="v"/>Non ciò che entra nella bocca dellʼuomo lo rende impuro, piuttosto ciò che esce dalla sua bocca lo rende impuro».</para>
  <para style="p">
    <verse number="12" style="v"/>Allora i discepoli gli si avvicinarono, dicendo: «La tua osservazione ha offeso i Farisei!» <verse number="13-14" style="v"/>E Gesù rispose: «Ogni pianta, che non ha piantato mio Padre che è in cielo, sarà sradicata, perciò lasciateli dire! Sono ciechi che vogliono guidare altri ciechi, e tutti insieme finiranno nel fosso!»</para>
  <para style="p">
    <verse number="15" style="v"/>Allora Pietro chiese a Gesù di spiegare che cosa intendeva, quando diceva che non ci si contamina mangiando cibi non permessi dalla tradizione.</para>
  <para style="p">
    <verse number="16" style="v"/>«Ma non capisci?» disse Gesù. <verse number="17" style="v"/>«Non vedi che tutto ciò che mangi passa attraverso la pancia per poi uscirne di nuovo? <verse number="18" style="v"/>Ma le parole malvagie provengono dal cuore malvagio e contaminano lʼuomo che le dice. <verse number="19" style="v"/>Perché è dal cuore che vengono tutti i pensieri cattivi: omicidi, adulteri, peccati sessuali, furti, menzogne e diffamazioni. <verse number="20" style="v"/>Sono queste le cose che contaminano, ma non cʼè contaminazione spirituale se si mangia senza aver prima osservato il rito di lavarsi le mani!»</para>
  <para style="p">
    <verse number="21" style="v"/>Poi Gesù lasciò quella zona del paese e camminò per ottanta chilometri fino a Tiro e Sidone.</para>
  <para style="s1">Altri miracoli</para>
  <para style="p">
    <verse number="22" style="v"/>Una donna cananea che viveva in quei paraggi gli si avvicinò, implorandolo: «Abbi pietà di me, o Signore, figlio di Davide! Mia figlia è posseduta da un demonio che la tormenta continuamente!»</para>
  <para style="p">
    <verse number="23" style="v"/>Gesù, però, non le rispose, non le disse una parola. Allora i discepoli cercarono di persuaderlo a mandarla via e gli dissero: «esaudiscila, vedi come ci sta infastidendo con la sua insistenza».</para>
  <para style="p">
    <verse number="24" style="v"/>Allora Gesù disse alla donna: «Sono stato mandato per aiutare i Giudei, non gli stranieri».</para>
  <para style="p">
    <verse number="25" style="v"/>Ma la donna si fece avanti, sʼinginocchiò e implorò di nuovo: «Signore, aiutami!» <verse number="26" style="v"/>Allora Gesù rispose: «Non va bene togliere il pane ai figli per buttarlo ai cani». <verse number="27" style="v"/>Ma la donna disse: «Dici bene, Signore, eppure anche ai cagnolini sotto la tavola è permesso mangiare le briciole che cadono ai loro padroni». <verse number="28" style="v"/>Allora Gesù le disse: «Donna, la tua fede è davvero grande! Sia fatto come tu voi». E sua figlia fu guarita immediatamente.</para>
  <para style="p">
    <verse number="29" style="v"/>Quindi Gesù tornò verso il lago di Galilea, salì su una collina e là si mise a sedere. <verse number="30" style="v"/>Una grande folla gli portò i propri malati: zoppi, ciechi, storpi, muti e molti altri; li portavano davanti a lui, ed egli li guariva tutti. <verse number="31" style="v"/>Che spettacolo era! I muti parlavano, gli storpi erano guariti, gli zoppi camminavano e saltavano, e i ciechi vedevano! La folla era stupefatta e glorificava il Dio dʼIsraele.</para>
  <para style="p">
    <verse number="32" style="v"/>Allora Gesù chiamò i suoi discepoli e disse: «Questa gente mi fa pena. Sono già tre giorni che stanno qui con me e non hanno più niente da mangiare. Non voglio mandarli via affamati, perché potrebbero svenire per la strada!»</para>
  <para style="p">
    <verse number="33" style="v"/>I discepoli risposero: «Ma dove possiamo trovare in questo posto deserto abbastanza cibo per tutta questa gente?»</para>
  <para style="p">
    <verse number="34" style="v"/>E Gesù chiese loro: «Quanta roba avete da mangiare?» «Sette pani e alcuni pesciolini!» fu la risposta.</para>
  <para style="p">
    <verse number="35" style="v"/>Allora Gesù ordinò a tutta la gente di sedersi per terra. <verse number="36" style="v"/>Prese i sette pani e i pesci e, dopo averne ringraziato Dio, li spezzò in tanti pezzetti e li diede ai discepoli da distribuire alla folla. <verse number="37-38" style="v"/>Tutti mangiarono a sazietà: quattromila uomini, oltre le donne e i bambini. Più tardi, quando furono raccolti gli avanzi, se ne riempirono sette cesti.</para>
  <para style="p">
    <verse number="39" style="v"/>Poi Gesù rimandò la gente a casa e, dopo essere salito in barca, attraversò il lago in direzione di Magadàn.</para>
  <chapter number="16" style="c"/>
  <para style="s1">«Vogliamo un miracolo»</para>
  <para style="p">
    <verse number="1" style="v"/>Un giorno i Farisei e i Sadducei vennero per verificare ciò che Gesù sosteneva, cioè di essere il Messia, chiedendogli di mostrar loro un segno dal cielo.</para>
  <para style="p">
    <verse number="2-3" style="v"/>Gesù rispose: «Voi siete in grado di prevedere il tempo dal cielo. Il cielo rosso stasera indica che domani il tempo sarà buono; se invece è rosso di mattina vuol dire che sarà brutto tempo per tutto il giorno. Ebbene, sapete interpretare lʼaspetto del cielo, eppure non siete capaci di capire i segni ben comprensibili dei tempi! <verse number="4" style="v"/>Questo popolo malvagio e incredulo mi sta chiedendo un segno straordinario nel cielo, ma non gli sarà dato nessun altro segno, eccetto il segno di Giona!» E Gesù si allontanò da loro.</para>
  <para style="p">
    <verse number="5" style="v"/>Giunti al di là del lago, i discepoli si accorsero di aver dimenticato di portare del cibo.</para>
  <para style="p">
    <verse number="6" style="v"/>«Fate attenzione!» li mise in guardia Gesù, «diffidate del lievito dei Farisei e dei Sadducei!»</para>
  <para style="p">
    <verse number="7" style="v"/>I discepoli pensavano che stesse riferendosi al fatto che avevano dimenticato di portare il pane.</para>
  <para style="p">
    <verse number="8" style="v"/>Gesù sapeva ciò che stavano pensando e disse loro: «Uomini di poca fede! Perché vi preoccupate tanto di non aver cibo? <verse number="9" style="v"/>Ma non capirete mai?! Non vi ricordate più delle cinquemila persone che ho sfamato con cinque pani e dei canestri che ne avanzarono? <verse number="10" style="v"/>Avete dimenticato le altre quattromila persone che ho sfamato con sette pani e tutto ciò che ne avanzò? <verse number="11" style="v"/>Come avete potuto pensare che stessi parlando di cibo? Ma ripeto: diffidate del lievito dei Farisei e dei Sadducei!»</para>
  <para style="p">
    <verse number="12" style="v"/>Soltanto allora capirono che per «lievito» Gesù intendeva glʼinsegnamenti sbagliati dei Farisei e dei Sadducei.</para>
  <para style="s1">«Chi pensi che io sia?»</para>
  <para style="p">
    <verse number="13" style="v"/>Quando Gesù arrivò nel territorio di Cesarea di Filippo, chiese ai suoi discepoli: «Chi dicono che io sia?»</para>
  <para style="p">
    <verse number="14" style="v"/>«Beh», risposero, «certi dicono che sei Giovanni Battista, altri Elia, altri ancora Geremia o qualcun altro dei profeti».</para>
  <para style="p">
    <verse number="15" style="v"/>Allora Gesù chiese loro: «E voi, chi pensate che io sia?»</para>
  <para style="p">
    <verse number="16" style="v"/>Rispose Simon Pietro: «Tu sei il Cristo, il Messia, il Figlio del Dio vivente!»</para>
  <para style="p">
    <verse number="17" style="v"/>Allora Gesù gli disse: «Dio ti ha benedetto, Simone, figlio di Giona, perché non hai scoperto questa verità con forze umane, ma è stato mio Padre che è in cielo a rivelartela. <verse number="18" style="v"/>Tu sei Pietro e su questa pietra costruirò la mia Chiesa; e tutte le potenze dellʼinferno non potranno vincerla mai. <verse number="19" style="v"/>Io ti darò le chiavi del Regno dei Cieli; qualsiasi porta chiuderai in terra, sarà chiusa anche in cielo e qualsiasi porta aprirai in terra, sarà aperta in cielo!»</para>
  <para style="p">
    <verse number="20" style="v"/>Poi Gesù proibì ai discepoli di dire ad altri che era lui il Messia.</para>
  <para style="p">
    <verse number="21" style="v"/>Da allora in poi Gesù cominciò a spiegare ai discepoli che sarebbe andato a Gerusalemme, informandoli di ciò che gli sarebbe accaduto in quella città: che avrebbe sofferto nelle mani dei capi giudei, che sarebbe stato ucciso e tre giorni dopo sarebbe resuscitato di nuovo.</para>
  <para style="p">
    <verse number="22" style="v"/>Ma Pietro lo prese in disparte per protestare: «Voglia il cielo, Signore», gli disse, «che questo non ti capiti mai!»</para>
  <para style="p">
    <verse number="23" style="v"/>Ma Gesù si voltò verso di lui e disse: «Vattene da me, Satana! Per me tu sei un ostacolo, perché stai ragionando da un punto di vista umano, non da quello di Dio!»</para>
  <para style="p">
    <verse number="24" style="v"/>Poi Gesù disse ai suoi discepoli: «Se qualcuno vuole seguirmi, smetta di pensare a se stesso, prenda la sua croce e mi segua. <verse number="25" style="v"/>Perché chi pensa a salvare la propria vita, la perderà; chi invece è pronto a dare la sua vita per me, la ritroverà.</para>
  <para style="p">
    <verse number="26" style="v"/>Che vantaggio ne avrete, se guadagnate tutto il mondo e perdete la vita eterna? Che cosa può essere paragonato al valore della vita eterna? <verse number="27" style="v"/>Perché io, il Figlio dellʼUomo, verrò con i miei angeli nella gloria di mio Padre e giudicherò ogni persona, secondo le sue azioni. <verse number="28" style="v"/>E alcuni di voi, qui presenti in questo momento, non moriranno finché non mi avranno visto venire nel mio Regno».</para>
  <chapter number="17" style="c"/>
  <para style="s1">Gesù nella sua gloria</para>
  <para style="p">
    <verse number="1" style="v"/>Sei giorni dopo, Gesù prese con sé Pietro, Giacomo e suo fratello Giovanni, e li condusse sulla cima di un alto monte in un posto isolato. <verse number="2" style="v"/>Davanti ai loro occhi, lʼaspetto di Gesù cambiò. Il suo viso risplendeva come il sole, mentre i suoi abiti diventavano di un bianco abbagliante.</para>
  <para style="p">
    <verse number="3" style="v"/>Improvvisamente apparvero Mosè ed Elia, che stavano parlando con Gesù. <verse number="4" style="v"/>Allora Pietro disse: «Signore è meraviglioso stare qui! Se vuoi farò tre tende, una per te, una per Mosè ed una per Elia!»</para>
  <para style="p">
    <verse number="5" style="v"/>Ma, mentre stava ancora parlando, una nube luminosa li coprì ed una voce dalla nuvola disse: «Questo è il mio amato Figlio, nel quale mi sono immensamente compiaciuto. Ascoltatelo!» <verse number="6" style="v"/>A queste parole i discepoli caddero con la faccia a terra, terribilmente spaventati; <verse number="7" style="v"/>ma Gesù si avvicinò, li toccò e disse: «Alzatevi. Non abbiate paura!»</para>
  <para style="p">
    <verse number="8" style="v"/>E quando alzarono gli occhi, videro che con loro cʼera solo Gesù.</para>
  <para style="p">
    <verse number="9" style="v"/>Mentre scendevano dal monte, egli ordinò loro di non raccontare a nessuno ciò che avevano visto, finché non fosse risorto.</para>
  <para style="p">
    <verse number="10" style="v"/>Poi i discepoli chiesero a Gesù: «Perché i capi giudei dicono che Elia deve ritornare prima che venga il Messia?» <verse number="11" style="v"/>Gesù rispose: «Hanno ragione. Elia deve venire per rimettere ogni cosa in ordine. <verse number="12" style="v"/>Per la verità, Elia è già venuto, ma non lʼhanno riconosciuto, anzi, è stato maltrattato da molti. Ed anchʼio, il Messia, dovrò soffrire per loro mano».</para>
  <para style="p">
    <verse number="13" style="v"/>I discepoli allora capirono che stava parlando di Giovanni Battista.</para>
  <para style="s1">Gesù sulla terra</para>
  <para style="p">
    <verse number="14" style="v"/>Quando arrivarono in mezzo alla folla che li aspettava, un uomo si avvicinò, sʼinginocchiò davanti a Gesù e disse: <verse number="15" style="v"/>«Signore, abbi pietà di mio figlio! È un malato mentale e soffre molto, perché quando ha una crisi spesso cade nel fuoco o nellʼacqua.</para>
  <para style="p">
    <verse number="16" style="v"/>Lʼho portato ai tuoi discepoli, ma non sono riusciti a guarirlo».</para>
  <para style="p">
    <verse number="17" style="v"/>Allora Gesù rispose: «Gente malvagia e senza fede! Fino a quanto resterò con voi? Per quanto ancora dovrò sopportarvi? Portatemi qui il ragazzo». <verse number="18" style="v"/>Poi rimproverò il demonio che era nel ragazzo e quello lo lasciò. Da quel momento il ragazzo stette bene.</para>
  <para style="p">
    <verse number="19" style="v"/>Più tardi, i discepoli chiesero in privato a Gesù: «Perché non siamo riusciti a cacciare quel demonio?»</para>
  <para style="p">
    <verse number="20" style="v"/>«Per la vostra poca fede», spiegò loro Gesù. «Basterebbe una fede piccola come un granellino di senape, e potreste dire a questa montagna “Spostati!” E si sposterebbe. Niente sarebbe impossibile. <verse number="21" style="v"/>Ma questo tipo di demonio non si può scacciare, se non con la preghiera e il digiuno».</para>
  <para style="p">
    <verse number="22-23" style="v"/>Un giorno, mentre erano ancora in Galilea, Gesù disse loro: «Sto per essere tradito e consegnato a quelli che vogliono uccidermi, ma il terzo giorno dopo la mia morte risusciterò». A queste parole i discepoli si rattristarono.</para>
  <para style="p">
    <verse number="24" style="v"/>Quando giunsero a Cafarnao, lʼesattore delle tasse del tempio sʼavvicinò a Pietro e gli chiese: «Non paga le tasse il vostro padrone?»</para>
  <para style="p">
    <verse number="25" style="v"/>«Certo che le paga!» rispose Pietro. Poi entrò in casa per riferire a Gesù lʼaccaduto, ma prima che avesse tempo di parlare, Gesù gli chiese:</para>
  <para style="p">«Che ne pensi Simone? Da chi devono esigere le tasse i re: dai sudditi o dagli stranieri vinti in guerra?»</para>
  <para style="p">
    <verse number="26-27" style="v"/>«Dagli stranieri», rispose Pietro. «Bene», continuò Gesù, «allora i sudditi ne sono esenti! Nonostante ciò, non dobbiamo urtare le autorità, perciò vai sulla spiaggia e getta lʼamo. Apri la bocca al primo pesce che prenderai, vi troverai dentro una moneta sufficiente a pagare le tasse per me e per te. Prendila e pagale».</para>
  <chapter number="18" style="c"/>
  <para style="s1">«Siate come i bambini»</para>
  <para style="p">
    <verse number="1" style="v"/>In quel momento i discepoli vennero a chiedere a Gesù chi di loro sarebbe stato il maggiore nel Regno dei Cieli.</para>
  <para style="p">
    <verse number="2" style="v"/>Gesù chiamò un bambino, lo mise in mezzo a loro e disse: <verse number="3" style="v"/>«Se non cambiate e non diventate come bambini, non entrerete mai nel Regno dei Cieli. <verse number="4" style="v"/>Perciò, chi si fa piccolo al livello di un bambino, è il maggiore nel Regno dei Cieli. <verse number="5" style="v"/>E chi accoglie un bambino come questo nel mio nome, accoglie me. <verse number="6" style="v"/>Ma se qualcuno di voi, con le sue azioni, ostacola la fede di uno di questi piccoli che credono in me, sarebbe meglio per lui avere una macina da mulino legata al collo ed essere gettato in mare!</para>
  <para style="p">
    <verse number="7" style="v"/>Guai al mondo per tutte le sue malvagità! La tentazione di sbagliare è inevitabile, ma guai allʼuomo che provoca la tentazione! <verse number="8" style="v"/>Perciò, se la tua mano o il tuo piede ti fanno peccare, tagliali e buttali via. Meglio entrare in cielo mutilati, piuttosto che finire allʼinferno con due mani e due piedi. <verse number="9" style="v"/>E se il tuo occhio ti fa peccare, cavalo e buttalo via. Meglio entrare in cielo con un occhio solo, che finire allʼinferno con tutti e due.</para>
  <para style="p">
    <verse number="10" style="v"/>Attenti a non disprezzare nemmeno uno di questi piccoli. Perché vi dico che in cielo i loro angeli hanno libero accesso a mio Padre. <verse number="11" style="v"/>Ed io, il Messia, sono venuto per salvare il perduto.</para>
  <para style="p">
    <verse number="12" style="v"/>Se un uomo ha cento pecore ed una si smarrisce, che cosa credete che farà? Non lascerà forse le altre novantanove per andare a cercare sui monti quella che si è perduta?</para>
  <para style="p">
    <verse number="13" style="v"/>E se la trova, sarà più contento per questa pecora, che non per le altre novantanove a casa al sicuro! <verse number="14" style="v"/>E questa è la volontà di mio Padre: che neppure uno di questi piccoli debba perire.</para>
  <para style="s1">Perdonate gli altri</para>
  <para style="p">
    <verse number="15" style="v"/>Se un fratello ti fa un torto, vai da lui in privato e spiegagli il suo sbaglio. Se ti ascolta e lo confessa, ti sei riconquistato un fratello. <verse number="16" style="v"/>Se invece non vuole ascoltarti, prendi con te una o due persone e torna da lui facendo confermare tutto ciò che dici da questi testimoni. <verse number="17" style="v"/>Se ancora non vuole ascoltare, sottoponi il tuo caso alla chiesa, e se la sentenza della chiesa ti è favorevole, ma lʼaltro non lʼaccetta, allora consideralo come un estraneo, pagano e peccatore. <verse number="18" style="v"/>Vi dico questo: qualsiasi cosa legate in terra è legata in cielo, e qualsiasi cosa sciogliete in terra, sarà sciolta in cielo.</para>
  <para style="p">
    <verse number="19" style="v"/>Vi dirò di più: se due di voi sʼaccordano qui sulla terra per domandare qualcosa in preghiera a mio Padre che è in cielo, egli gliela concederà.</para>
  <para style="p">
    <verse number="20" style="v"/>Perché se due o tre si riuniscono nel mio nome, io sarò fra loro».</para>
  <para style="p">
    <verse number="21" style="v"/>Poi Pietro sʼavvicinò a Gesù e gli domandò: «Signore, quante volte devo perdonare un fratello che mi ha fatto un torto? Fino a sette volte?»</para>
  <para style="p">
    <verse number="22" style="v"/>«No», rispose Gesù. «Non solo fino a sette volte, ma fino a settanta volte sette!»</para>
  <para style="p">
    <verse number="23" style="v"/>«Il Regno dei Cieli può essere paragonato a un re che decise di aggiornare i suoi conti. <verse number="24" style="v"/>Tirate le somme, gli fu portato uno dei suoi debitori che gli doveva circa diecimila monete dʼoro. <verse number="25" style="v"/>Lʼuomo non poteva pagare, così il re ordinò che, per saldare il debito, fosse venduto lui, la moglie, i suoi figli e tutto ciò che possedeva.</para>
  <para style="p">
    <verse number="26" style="v"/>Ma lʼuomo si gettò in terra davanti al re, il viso nella polvere, e implorò: “Oh Signore, abbi pazienza, e pagherò tutto!”</para>
  <para style="p">
    <verse number="27" style="v"/>Allora il re ebbe compassione di lui, lo lasciò andare e gli condonò il debito.</para>
  <para style="p">
    <verse number="28" style="v"/>Ma quando lʼuomo lasciò il re, andò da un altro che gli doveva una piccola somma, lo afferrò per la gola e glʼingiunse di pagare immediatamente.</para>
  <para style="p">
    <verse number="29" style="v"/>Lʼuomo si buttò a terra davanti a lui e lo scongiurò di dargli un poʼ di tempo. “Abbi pazienza e ti pagherò!” implorava.</para>
  <para style="p">
    <verse number="30" style="v"/>Ma lʼaltro non volle aspettare. Lo fece arrestare e rinchiudere in prigione, finché non avesse pagato tutto il debito.</para>
  <para style="p">
    <verse number="31" style="v"/>Gli amici dellʼuomo imprigionato videro queste cose e ne furono molto dispiaciuti. Andarono dal re e gli raccontarono tutto ciò che era accaduto. <verse number="32" style="v"/>Allora il re chiamò lʼuomo che aveva perdonato: “Uomo malvagio! Poco fa ti ho condonato lʼenorme debito che avevi, soltanto perché me lo hai chiesto. <verse number="33" style="v"/>Non avresti potuto avere pietà di quellʼuomo, come io ne ho avuta di te?”</para>
  <para style="p">
    <verse number="34" style="v"/>Poi, fuori di sé per la collera, il re consegnò lʼuomo agli aguzzini finché non pagò fino allʼultimo centesimo. <verse number="35" style="v"/>Così agirà verso di voi mio Padre che è in cielo, se rifiutate di perdonare di cuore i vostri fratelli e sorelle».</para>
  <chapter number="19" style="c"/>
  <para style="p">
    <verse number="1" style="v"/>Quando Gesù ebbe finito di parlare, lasciò la Galilea e ritornò in Giudea oltre il fiume Giordano. <verse number="2" style="v"/>Unʼenorme folla lo seguiva, ed egli guariva tutti i malati.</para>
  <para style="s1">Una trappola per Gesù</para>
  <para style="p">
    <verse number="3" style="v"/>Alcuni Farisei vennero ad interrogarlo, cercando dʼingannarlo e fargli dire qualcosa che avrebbe potuto comprometterlo.</para>
  <para style="p">«Tu permetti il divorzio?» gli chiesero.</para>
  <para style="p">
    <verse number="4" style="v"/>«Non leggete le Scritture?» rispose Gesù. «Cʼè scritto che fin dal principio Dio creò lʼuomo e la donna, <verse number="5-6" style="v"/>e che lʼuomo avrebbe dovuto lasciar padre e madre per essere per sempre unito a sua moglie. E così lʼuomo e la donna diventeranno una cosa sola, non più due, ma un unico essere. Perciò nessun uomo può separare ciò che Dio ha unito». <verse number="7" style="v"/>Gli altri insistettero: «Allora come mai Mosè disse che un uomo può divorziare da sua moglie, consegnandole semplicemente un atto di ripudio?»</para>
  <para style="p">
    <verse number="8" style="v"/>Gesù rispose: «Perché Mosè conosceva i vostri cuori duri e malvagi; ma non era così che Dio aveva inteso da principio. <verse number="9" style="v"/>E vi dico questo: chiunque divorzia da sua moglie, salvo che per relazioni sessuali illecite, e ne sposa unʼaltra, commette adulterio».</para>
  <para style="p">
    <verse number="10" style="v"/>Allora i discepoli di Gesù commentarono: «Se le cose stanno così, è meglio non sposarsi!» Gesù rispose:</para>
  <para style="p">
    <verse number="11" style="v"/>«Non tutti possono accettare una condizione del genere. Soltanto quelli aiutati da Dio. <verse number="12" style="v"/>Alcuni sono impotenti dalla nascita e quindi non possono sposarsi, altri sono diventati impotenti, perché gli uomini li hanno ridotti così; altri ancora, invece, rinunciano al matrimonio per amore del Regno dei Cieli. Chi è capace di farlo, lo faccia!»</para>
  <para style="p">
    <verse number="13" style="v"/>Furono portati a Gesù dei bambini piccoli, perché ponesse le mani su di loro e pregasse. Ma i discepoli sgridavano quelli che li portavano.</para>
  <para style="p">
    <verse number="14" style="v"/>Gesù invece disse: «Lasciate che i bimbi vengano a me, non impediteglielo! Perché di costoro è il Regno dei Cieli». <verse number="15" style="v"/>E, prima di andarsene, pose le mani sulle loro testoline e li benedì.</para>
  <para style="s1">Il ricco rinuncia</para>
  <para style="p">
    <verse number="16" style="v"/>Un tale venne da Gesù e gli chiese: «Signore, che cosa devo fare di buono per avere la vita eterna?» Ma Gesù gli disse: <verse number="17" style="v"/>«Parli di bontà? Ce nʼè uno solo, sai, che è veramente buono: Dio. Ma, per rispondere alla tua domanda, ti dico che entrerai nella vita se obbedirai ai comandamenti».</para>
  <para style="p">
    <verse number="18" style="v"/>«Quali?» chiese lʼuomo.</para>
  <para style="p">E Gesù rispose:</para>
  <para style="q1">
    <char style="qt">«Non uccidere,</char></para>
  <para style="q1">
    <char style="qt">non commettere adulterio,</char></para>
  <para style="q1">
    <char style="qt">non rubare,</char></para>
  <para style="q1">
    <char style="qt">non dire il falso contro nessuno,</char></para>
  <para style="q1">
    <verse number="19" style="v"/>
    <char style="qt">onora tuo padre e tua madre,</char></para>
  <para style="q1">
    <char style="qt">e ama il tuo prossimo come te stesso!»</char></para>
  <para style="p">
    <verse number="20" style="v"/>«Li ho sempre rispettati tutti questi comandamenti», replicò il giovane. «Che cosa devo fare ancora?»</para>
  <para style="p">
    <verse number="21" style="v"/>Gesù gli rispose: «Se vuoi essere perfetto, vai a vendere tutto ciò che possiedi e dai il denaro ai poveri; ne riceverai un tesoro in cielo. Poi vieni e seguimi».</para>
  <para style="p">
    <verse number="22" style="v"/>Ma quando il giovane udì queste parole, se ne andò via tristemente, perché era molto ricco.</para>
  <para style="p">
    <verse number="23" style="v"/>Allora Gesù disse ai suoi discepoli: «È quasi impossibile per un ricco entrare nel Regno dei Cieli.</para>
  <para style="p">
    <verse number="24" style="v"/>Anzi, vi assicuro che è più facile per un cammello passare per la cruna di un ago, che per un ricco entrare nel Regno dei Cieli!»</para>
  <para style="p">
    <verse number="25" style="v"/>Queste parole confusero i discepoli. «Allora chi mai può essere salvato?» gli chiesero.</para>
  <para style="p">
    <verse number="26" style="v"/>Gesù li guardò fisso, poi disse: «Umanamente parlando, nessuno. Ma per Dio, ogni cosa è possibile».</para>
  <para style="p">
    <verse number="27" style="v"/>Allora Pietro gli chiese: «E noi? Che cosa guadagneremo noi, che abbiamo lasciato tutto per seguirti?»</para>
  <para style="p">
    <verse number="28" style="v"/>Gesù rispose: «Quando io, il Figlio dellʼUomo, siederò sul mio trono glorioso nel Regno, voi miei discepoli siederete su dodici troni per giudicare le dodici tribù dʼIsraele. <verse number="29" style="v"/>E chiunque rinuncia alla sua casa, o ai fratelli, o alle sorelle, o al padre, o alla madre, o alla moglie, o ai figli o alle proprietà per seguirmi, ne riceverà cento volte di più ed avrà la vita eterna. <verse number="30" style="v"/>Ma molti che sono i primi ora, saranno gli ultimi poi; ed alcuni che sono gli ultimi ora, saranno i primi poi».</para>
  <chapter number="20" style="c"/>
  <para style="p">
    <verse number="1" style="v"/>Ecco unʼaltra storia che illustra il Regno dei Cieli.</para>
  <para style="p">«Il padrone di una vigna uscì la mattina presto per assumere mano dʼopera per la vendemmia. <verse number="2" style="v"/>Si accordò con i braccianti di pagare un tanto al giorno, poi li mandò al lavoro.</para>
  <para style="p">
    <verse number="3" style="v"/>Due ore dopo, passò per la piazza del paese e vide che cʼerano alcuni uomini disoccupati. <verse number="4" style="v"/>Così mandò anche loro nella sua vigna, dicendo che, a fine giornata, avrebbe dato loro la paga giusta. <verse number="5" style="v"/>A mezzogiorno e verso le tre del pomeriggio fece lo stesso.</para>
  <para style="p">
    <verse number="6" style="v"/>Quello stesso pomeriggio, verso le cinque, tornò di nuovo in città e, vedendo degli altri uomini senza occupazione, chiese loro: “Perché ve ne state in ozio tutto il giorno?”</para>
  <para style="p">
    <verse number="7" style="v"/>“Perché nessuno ci ha assunti”, risposero quelli.</para>
  <para style="p">“Andate allora anche voi a lavorare nella mia vigna”, ordinò loro. <verse number="8" style="v"/>Quella sera, il padrone disse al fattore di chiamare i braccianti e di pagarli, cominciando da quelli che erano stati assunti per ultimi. <verse number="9" style="v"/>Quando furono pagati quelli assunti alle cinque, ognuno ricevette la paga di un intero giorno. <verse number="10" style="v"/>Così, quando si presentarono i braccianti assunti fin dal primo mattino, essi pensavano di ricevere molto di più. Ma anche a loro venne pagato lo stesso. Allora cominciarono a protestare: <verse number="11-12" style="v"/>“Quelli hanno lavorato soltanto unʼora e sono stati pagati come noi che abbiamo lavorato tutto il giorno sotto il sole cocente!”</para>
  <para style="p">
    <verse number="13" style="v"/>“Amico”, rispose il padrone ad uno di loro, “io non ti ho fatto alcun torto!” Non sei stato tu ad accettare di lavorare per questa paga? <verse number="14" style="v"/>Prendila e vattene. È mio desiderio pagare a tutti lo stesso. <verse number="15" style="v"/>Non mi sarà mica vietato dar via il mio denaro, se ne ho voglia! O non ti sta bene che io sia generoso? <verse number="16" style="v"/>E così avviene che “gli ultimi saranno i primi e i primi gli ultimi”».</para>
  <para style="s1">I capi devono servire</para>
  <para style="p">
    <verse number="17" style="v"/>Mentre Gesù si dirigeva verso Gerusalemme, prese i dodici discepoli in disparte, <verse number="18" style="v"/>e disse loro ciò che gli sarebbe accaduto allʼarrivo: «Ecco, ora saliamo verso Gerusalemme, là io sarò tradito e consegnato ai primi sacerdoti ed agli altri capi giudei, che mi condanneranno a morte e <verse number="19" style="v"/>mi consegneranno al governo romano. Sarò deriso, frustato e crocifisso, ma il terzo giorno risusciterò».</para>
  <para style="p">
    <verse number="20" style="v"/>Allora la madre di Giacomo e di Giovanni, figli di Zebedeo, si avvicinò con i figli a Gesù e sʼinginocchiò per chiedergli un favore. <verse number="21" style="v"/>Gesù le chiese: «Che cosa vuoi?» La donna rispose: «Fai che nel tuo regno i miei figli possano sedere su due troni vicini al tuo».</para>
  <para style="p">
    <verse number="22" style="v"/>Ma Gesù disse: «Voi non sapete che cosa state chiedendo!» Poi, rivolgendosi a Giacomo e Giovanni, chiese loro: «Siete capaci di bere quel terribile calice che sto per bere io?» «Sì», risposero, «ne siamo capaci!»</para>
  <para style="p">
    <verse number="23" style="v"/>«Certo, lo berrete», disse Gesù, «ma non sono io che ho il diritto di dire chi siederà sui troni vicini al mio. Quei posti sono riservati a quelli scelti da mio Padre».</para>
  <para style="p">
    <verse number="24" style="v"/>Gli altri dieci discepoli restarono indignati per la richiesta di Giacomo e Giovanni.</para>
  <para style="p">
    <verse number="25" style="v"/>Ma Gesù li riunì intorno a sé e disse: «Fra i pagani, i re sono tiranni ed anche lʼultimo degli ufficiali esercita in pieno il suo potere sui suoi subalterni. <verse number="26" style="v"/>Ma fra di voi deve essere tutto diverso! Anzi, se qualcuno vuole essere un capo fra voi, deve essere il servo degli altri. <verse number="27" style="v"/>E se uno vuole essere proprio il primo, deve servire come uno schiavo. <verse number="28" style="v"/>Il vostro atteggiamento deve essere come il mio, perché io, il Messia, non sono venuto per essere servito, ma per servire e per dare la mia vita in riscatto degli altri». <verse number="29" style="v"/>Mentre Gesù e i discepoli uscivano dalla città di Gerico, una grande folla li seguiva.</para>
  <para style="p">
    <verse number="30" style="v"/>Sul bordo della strada stavano seduti due ciechi. Quando seppero che Gesù stava per passare di lì, cominciarono a gridare: «Signore, figlio del re Davide, abbi pietà di noi!»</para>
  <para style="p">
    <verse number="31" style="v"/>La gente cercava di farli tacere; i due però gridavano sempre più forte: «Signore, figlio di Davide, abbi pietà di noi!» <verse number="32-33" style="v"/>Quando Gesù giunse vicino a loro, si fermò e chiese: «Che cosa volete che faccia per voi?» «Signore», risposero quelli, «faʼ che possiamo vedere!»</para>
  <para style="p">
    <verse number="34" style="v"/>Gesù ebbe pietà di loro e li toccò sugli occhi. Immediatamente videro e lo seguirono.</para>
  <chapter number="21" style="c"/>
  <para style="s1">Gesù sale a Gerusalemme</para>
  <para style="p">
    <verse number="1" style="v"/>Quando Gesù e i suoi discepoli furono vicini a Gerusalemme, in prossimità di Bètfage, sul Monte degli Ulivi, Gesù mandò avanti due dei suoi discepoli al villaggio più vicino.</para>
  <para style="p">
    <verse number="2" style="v"/>«Non appena entrerete», disse loro, «troverete unʼasina legata, con il suo puledro vicino. Slegateli e portatemeli qui. <verse number="3" style="v"/>Se qualcuno vi chiede cosa state facendo, dite soltanto: “Il Signore ne ha bisogno, ma ve li renderà subito”, e non ci saranno contrattempi». <verse number="4" style="v"/>Con questo fatto si avverava lʼantica profezia: <verse number="5" style="v"/><char style="qt">«Dite a Gerusalemme che il suo re viene verso di lei, cavalcando umilmente un puledro dʼasina!»</char></para>
  <para style="p">
    <verse number="6" style="v"/>I due discepoli fecero come Gesù aveva loro ordinato.</para>
  <para style="p">
    <verse number="7" style="v"/>Gli portarono le due bestie, poi misero i loro mantelli sulla groppa del puledro, perché Gesù potesse cavalcarlo. <verse number="8" style="v"/>E molti fra la folla stendevano i propri mantelli davanti al suo cammino, mentre altri tagliavano rami dʼalbero da stendere per terra davanti a lui.</para>
  <para style="p">
    <verse number="9" style="v"/>E la folla, che lo precedeva e lo seguiva, gridava: <char style="qt">«Osanna al figlio di Davide! Benedetto colui che viene nel nome del Signore! Osanna nel più alto dei cieli.»</char></para>
  <para style="p">
    <verse number="10" style="v"/>Quando Gesù arrivò, tutta la città di Gerusalemme era in agitazione. «Chi è mai questʼuomo?!» chiedevano tutti.</para>
  <para style="p">
    <verse number="11" style="v"/>E la folla rispondeva: «È Gesù, il profeta che viene da Nazaret di Galilea!»</para>
  <para style="p">
    <verse number="12" style="v"/>Poi Gesù entrò nel tempio, ne cacciò fuori tutti i mercanti, rovesciò i tavolini dei cambiavalute e le bancarelle dei venditori di colombi.</para>
  <para style="p">
    <verse number="13" style="v"/>«Le Scritture dicono che il mio tempio è un posto di preghiera!» gridò. «Ma voi lʼavete trasformato in una spelonca di ladri!»</para>
  <para style="p">
    <verse number="14" style="v"/>Allora i ciechi e gli zoppi vennero da lui ed egli li guarì, lì nel tempio. <verse number="15" style="v"/>Quando i primi sacerdoti e gli altri capi giudei videro questi miracoli meravigliosi e sentirono che perfino i bambini gridavano nel tempio: «Dio benedica il figlio di Davide!», rimasero turbati e indignati. Si rivolsero a Gesù e gli chiesero: «Non senti che stanno gridando questi bambini?»</para>
  <para style="p">
    <verse number="16" style="v"/>«Sì», rispose Gesù, «non avete mai letto le Scritture? Dicono: <char style="qt">“Tu hai tratto forza dalla bocca dei bambini e dei lattanti che ti lodano.”»</char></para>
  <para style="p">
    <verse number="17" style="v"/>Poi ritornò a Betania, dove passò la notte.</para>
  <para style="p">
    <verse number="18" style="v"/>La mattina dopo, mentre tornava a Gerusalemme, Gesù ebbe fame. <verse number="19" style="v"/>Avendo notato un albero di fichi a lato della strada, si avvicinò per vedere se cʼerano dei frutti, ma trovò soltanto foglie. Allora disse allʼalbero: «Che tu non produca mai più frutti!» Immediatamente il fico si seccò.</para>
  <para style="p">
    <verse number="20" style="v"/>I discepoli restarono allibiti e chiesero: «Come ha fatto questo fico a seccarsi così in fretta?»</para>
  <para style="p">
    <verse number="21" style="v"/>Allora Gesù disse loro: «Per la verità, se avete fede e non dubitate, potrete fare cose come questa e anche più grandi. Potreste perfino dire a questo Monte degli Ulivi: “Gettati nel mare”, e lo farebbe. <verse number="22" style="v"/>Potete ottenere tutto, veramente tutto ciò che chiedete in preghiera, se avete fede».</para>
  <para style="s1">I capi giudei tendono la loro trappola</para>
  <para style="p">
    <verse number="23" style="v"/>Gesù ritornò nel tempio. Mentre stava insegnando, i primi sacerdoti e gli altri capi giudei gli si avvicinarono per domandargli con quale autorità il giorno prima avesse cacciato i mercanti.</para>
  <para style="p">
    <verse number="24" style="v"/>«Ve lo dico, se prima rispondete ad una domanda», rispose Gesù. <verse number="25" style="v"/>«Secondo voi, Giovanni Battista fu mandato da Dio o no?» Essi cominciarono a discutere fra loro. «Se diciamo: “Da Dio”,» dicevano, «allora ci chiederà perché non abbiamo creduto a ciò che diceva Giovanni. <verse number="26" style="v"/>Se, invece, diciamo che non fu Dio a mandarlo rischiamo di essere linciati, perché tutta questa gente crede che Giovanni sia un profeta». <verse number="27" style="v"/>Finalmente risposero: «Non lo sappiamo!»</para>
  <para style="p">Allora Gesù disse: «In tal caso neppure io risponderò alla vostra domanda.</para>
  <para style="p">
    <verse number="28" style="v"/>Voglio però il vostro parere su questo fatto. Un uomo con due figli disse al maggiore: “Figliuolo, vai a lavorare nella vigna, oggi”. <verse number="29" style="v"/>“Non ne ho voglia”, gli rispose il figlio, ma più tardi cambiò idea e vi andò. <verse number="30" style="v"/>Poi il padre disse al minore: “Vai a lavorare!” Ed egli rispose: “Sì ci vado”. Ma non lo fece. <verse number="31" style="v"/>Secondo voi, chi dei due obbedì a suo padre?»</para>
  <para style="p">«Il primo, naturalmente», risposero.</para>
  <para style="p">Allora Gesù disse: «Sicuramente ladri e prostitute entreranno nel Regno prima di voi. <verse number="32" style="v"/>Perché, quando Giovanni Battista vʼinvitò a pentirvi e a convertirvi a Dio, voi non gli avete dato ascolto, mentre gli hanno creduto dei ladri e delle prostitute. E perfino quando avete visto ciò che accadeva davanti ai vostri occhi, non avete voluto cambiare idea e avete continuato a non credergli.</para>
  <para style="p">
    <verse number="33" style="v"/>Ascoltate ora questa storia: un proprietario terriero piantò una vigna con una siepe intorno, scavò una buca per pigiare lʼuva e fece costruire una piattaforma per il guardiano, poi affittò la vigna ad alcuni contadini con un contratto di mezzadria e se ne andò a vivere in un altro paese.</para>
  <para style="p">
    <verse number="34" style="v"/>Al tempo della vendemmia, mandò dei suoi dipendenti dai contadini per ritirare la sua parte. <verse number="35" style="v"/>Ma i contadini aggredirono i suoi uomini, ne malmenarono uno, ne uccisero un altro e ne lapidarono un terzo.</para>
  <para style="p">
    <verse number="36" style="v"/>Allora il proprietario mandò molti altri suoi uomini a richiedere la parte che gli spettava, ma il risultato fu lo stesso. <verse number="37" style="v"/>Finalmente il padrone mandò suo figlio, pensando che avrebbero senzʼaltro avuto rispetto di lui.</para>
  <para style="p">
    <verse number="38" style="v"/>Invece, quando quei contadini videro il figlio avvicinarsi, dissero fra loro: “Ecco lʼerede di questa proprietà; venite, uccidiamolo, così ce la terremo per noi!” <verse number="39" style="v"/>Allora lo presero, lo gettarono fuori dalla vigna e lo uccisero.</para>
  <para style="p">
    <verse number="40" style="v"/>E ora ditemi: quando il padrone tornerà, che cosa farà a quei contadini?»</para>
  <para style="p">
    <verse number="41" style="v"/>«Li farà morire fra atroci sofferenze e affitterà la vigna ad altri, pronti a pagare il dovuto», risposero i capi giudei.</para>
  <para style="p">
    <verse number="42" style="v"/>Allora Gesù chiese loro: «Non avete mai letto nelle Scritture: <char style="qt">“La pietra che i costruttori hanno scartato è diventata la pietra angolare, la pietra più importante dellʼedificio! Questa è lʼopera del Signore, una meraviglia per i nostri occhi!”</char></para>
  <para style="p">
    <verse number="43" style="v"/>Intendo dire che il Regno di Dio vi sarà tolto e sarà dato ad un popolo che farà crescere i frutti.</para>
  <para style="p">
    <verse number="44" style="v"/>Tutti quelli che inciamperanno in questa pietra di verità, saranno sfracellati, e quelli su cui cadrà, saranno ridotti in polvere!»</para>
  <para style="p">
    <verse number="45" style="v"/>Quando i primi sacerdoti e gli altri capi giudei si accorsero che Gesù stava parlando di loro (erano loro i malvagi contadini della sua storia), <verse number="46" style="v"/>avrebbero voluto liberarsi di lui, ma non osavano, perché la folla considerava Gesù un profeta.</para>
  <chapter number="22" style="c"/>
  <para style="s1">A che cosa assomiglia il Regno di Dio</para>
  <para style="p">
    <verse number="1" style="v"/>Gesù raccontò molte altre parabole per rendere bene lʼidea del Regno dei Cieli.</para>
  <para style="p">
    <verse number="2" style="v"/>«Per esempio», disse, «il Regno dei Cieli può essere illustrato dalla storia di un re che fece preparare un grande pranzo di nozze per il figlio. <verse number="3" style="v"/>Erano state invitate molte persone, e quando il banchetto fu pronto, il re mandò i suoi messaggeri ad avvertire gli ospiti che era tempo di venire. Ma tutti rifiutarono. <verse number="4" style="v"/>Allora mandò altri servi a dir loro: “Affrettatevi, perché tutto è pronto e lʼarrosto è già nel forno!”</para>
  <para style="p">
    <verse number="5" style="v"/>Ma quelli che aveva invitato si limitarono a ridere ed ognuno andò per i fatti propri: chi nei campi, chi al proprio negozio. <verse number="6" style="v"/>Altri, addirittura, malmenarono i messaggeri del re, li oltraggiarono e ne uccisero perfino alcuni.</para>
  <para style="p">
    <verse number="7" style="v"/>Allora il re, adirato, mandò il suo esercito ad uccidere quegli assassini e a bruciare la loro città. <verse number="8" style="v"/>Poi disse ai suoi servi: “Il banchetto è pronto, ma gli ospiti che ho invitato non erano degni di parteciparvi. <verse number="9" style="v"/>Uscite allora, e mettetevi agli angoli delle strade ad invitare tutti quelli che vedrete!”</para>
  <para style="p">
    <verse number="10" style="v"/>I servi ubbidirono e condussero tutti quelli che trovarono: buoni e cattivi. E la sala del banchetto fu piena. <verse number="11" style="v"/>Ma, quando il re entrò per vedere gli invitati, notò un uomo che non indossava lʼabito da cerimonia.</para>
  <para style="p">
    <verse number="12" style="v"/>“Amico”, gli chiese, “come mai sei qui senza lʼabito da cerimonia?” Lʼuomo non rispose.</para>
  <para style="p">
    <verse number="13" style="v"/>Allora il re comandò ai suoi servi “Legatelo, mani e piedi, e gettatelo fuori nelle tenebre, dove cʼè pianto e stridor di denti”. <verse number="14" style="v"/>Perché molti sono chiamati, ma pochi ammessi».</para>
  <para style="p">
    <verse number="15" style="v"/>Allora i farisei si riunirono per trovare il modo di intrappolare Gesù, facendogli dire qualcosa di compromettente, tanto da poterlo arrestare. <verse number="16" style="v"/>Decisero di mandare alcuni dei loro uomini insieme con gli Erodiani a porgli questa domanda: «Signore, sappiamo che tu sei molto onesto, insegni la volontà di Dio e non ti preoccupi di ciò che pensa la gente, perché non guardi in faccia nessuno. <verse number="17" style="v"/>Dicci ora, è giusto o no pagare le tasse al governo romano?»</para>
  <para style="p">
    <verse number="18" style="v"/>Ma Gesù capì a che cosa miravano.</para>
  <para style="p">«Ipocriti!» esclamò, «chi volete ingannare con le vostre domande? <verse number="19" style="v"/>Fatemi vedere una moneta». Gli diedero un denaro romano. E Gesù domandò: <verse number="20" style="v"/>«Di chi è questa effigie? E di chi è il nome sotto lʼeffigie?»</para>
  <para style="p">
    <verse number="21" style="v"/>«Di Cesare», risposero. «Bene, allora», disse Gesù, «datelo a Cesare, se è di Cesare, ma date a Dio tutto ciò che è di Dio!»</para>
  <para style="p">
    <verse number="22" style="v"/>A questa risposta rimasero sorpresi e confusi, e se ne andarono via.</para>
  <para style="p">
    <verse number="23" style="v"/>Quello stesso giorno, alcuni dei Sadducei (che dicevano che non cʼè risurrezione dopo la morte), vennero a porgli unʼaltra domanda:</para>
  <para style="p">
    <verse number="24" style="v"/>«Signore, Mosè disse che se un uomo muore senza figli, suo fratello deve sposarne la vedova, e il primo figlio che verrà erediterà il nome e la proprietà del morto. <verse number="25" style="v"/>Ebbene, vʼera fra di noi una famiglia di sette fratelli. Il primo si sposò, poi morì senza figli, così la vedova divenne moglie del secondo fratello. <verse number="26" style="v"/>Però anche questi morì senza figli, quindi la moglie passò al fratello successivo, e così via, finché non fu moglie di ognuno di loro. <verse number="27" style="v"/>Alla fine anchʼella morì. <verse number="28" style="v"/>Ti chiediamo allora: alla risurrezione, di chi sarà moglie quella donna, poiché è stata moglie di tutti e sette?!»</para>
  <para style="p">
    <verse number="29" style="v"/>Gesù rispose: «Voi sbagliate, perché non conoscete le Scritture, né la potenza di Dio. <verse number="30" style="v"/>Perché alla risurrezione non cʼè matrimonio; sia gli uomini che le donne sono tutti come gli angeli del cielo. <verse number="31" style="v"/>E in quanto ad esserci o meno la risurrezione dalla morte, non avete mai letto le Scritture? Non vi rendete conto che Dio parlava per voi, quando disse:</para>
  <para style="p">
    <verse number="32" style="v"/>
    <char style="qt">“Io sono il Dio di Abramo, Isacco e Giacobbe”</char>? Perché Dio non è il Dio dei morti, ma dei vivi!»</para>
  <para style="p">
    <verse number="33" style="v"/>La folla rimase profondamente colpita dalle sue risposte, <verse number="34-35" style="v"/>ma non i Farisei. Quando videro che con quelle parole aveva chiuso la bocca ai Sadducei, escogitarono una nuova domanda da fargli.</para>
  <para style="p">Uno di loro, avvocato, gli chiese: <verse number="36" style="v"/>«Signore, qual è il comandamento più importante fra tutte le leggi di Mosè?»</para>
  <para style="p">
    <verse number="37" style="v"/>Gesù rispose: «<char style="qt">“Ama il Signore, il Dio tuo, con tutto il tuo cuore, la tua anima e la tua mente”</char>. <verse number="38-39" style="v"/>Questo è il comandamento più importante e più grande. Il secondo di grande importanza è simile a questo: <char style="qt">“Ama il tuo prossimo come te stesso”</char>. <verse number="40" style="v"/>Tutti gli altri comandamenti e tutti gli ordini dei profeti si racchiudono in questi due comandamenti e si compiono se voi li osservate. Obbedite soltanto a questi due, e scoprirete che state rispettando anche tutti gli altri».</para>
  <para style="p">
    <verse number="41" style="v"/>Una volta che era attorniato dai Farisei, Gesù fece loro una domanda: <verse number="42" style="v"/>«Che cosa ne pensate del Messia? Di chi è discendente?» «Di Davide», risposero quelli. <verse number="43" style="v"/>«Allora, come si spiega che Davide, parlando per ispirazione dello Spirito Santo, lo chiama “Signore”?», chiese Gesù. «Infatti Davide ha scritto: <verse number="44" style="v"/><char style="qt">“Dio disse al mio Signore: siedi alla mia destra, finché non ti metta sotto i piedi i tuoi nemici”</char>. <verse number="45" style="v"/>Dunque, se Davide lo chiamò “Signore”, come può essere suo discendente?»</para>
  <para style="p">
    <verse number="46" style="v"/>I Farisei non riuscirono a rispondere. E da quel giorno nessuno osò più fare domande a Gesù.</para>
  <chapter number="23" style="c"/>
  <para style="s1">Gli errori dei Farisei</para>
  <para style="p">
    <verse number="1" style="v"/>Allora Gesù si rivolse alla folla ed ai discepoli e disse: <verse number="2" style="v"/>«I maestri della legge e i Farisei insegnano la legge di Mosè. <verse number="3" style="v"/>Fate ciò che vi insegnano, ma non seguite il loro esempio! Perché sono proprio loro che non fanno quello che vi dicono di fare. <verse number="4" style="v"/>Mettono grossi pesi sulle vostre spalle, ma da parte loro non vogliono alzare neppure un dito per muoverli.</para>
  <para style="p">
    <verse number="5" style="v"/>Tutto ciò che fanno è fatto soltanto per mettersi in mostra. Cercano di assumere un aspetto da santi, portando attaccati alle braccia piccoli contenitori di preghiere con i versetti delle Scritture, ed allungando le frange dei loro mantelli. <verse number="6" style="v"/>Ma quanto ci tengono a sedersi a capo tavola nei banchetti, o nei banchi riservati della sinagoga! <verse number="7" style="v"/>Quanto godono dei rispettosi saluti per la strada e di essere chiamati “Rabbino” e “Maestro”! <verse number="8" style="v"/>Voi, invece, non fatevi mai chiamare così da nessuno. Perché soltanto uno è il vostro Maestro, e voi tutti siete allo stesso livello, come fratelli. <verse number="9" style="v"/>E non chiamate nessuno qui sulla terra “Padre”, perché uno solo è vostro Padre, Dio che è in cielo. <verse number="10" style="v"/>Non fatevi chiamare “Capo”, perché soltanto uno è il vostro Capo, il Messia.</para>
  <para style="p">
    <verse number="11" style="v"/>Quanto più umilmente servite gli altri, tanto più grandi siete; per essere i maggiori, siate servi di tutti! <verse number="12" style="v"/>Ma chi vorrà farsi grande, Dio lo abbasserà, mentre chi si abbasserà, Dio lo innalzerà.</para>
  <para style="p">
    <verse number="13-14" style="v"/>Guai a voi, Farisei, e a tutti gli altri capi religiosi! Ipocriti! Perché non lasciate che gli altri entrino nel Regno dei Cieli, ma nemmeno voi vi entrerete! Voi, che fingete di essere santi con tutte le vostre lunghe preghiere in pubblico e per le strade, mentre state sfrattando le vedove dalle loro case. Ipocriti! <verse number="15" style="v"/>Sì, ipocriti! Perché percorrete enormi distanze per convertire qualcuno, che poi rendete figlio dellʼinferno il doppio di voi! <verse number="16" style="v"/>Guai a voi, guide cieche! Secondo la vostra dottrina non significa nulla giurare: “Per il tempio di Dio”. Dite che si può rompere questo giuramento. Ma giurare: “Per lʼoro del tempio”, quello sì che è impegnativo! <verse number="17" style="v"/>Stupidi e ciechi! Che cosʼè più importante: lʼoro o il tempio che santifica lʼoro? <verse number="18" style="v"/>E dite che un giuramento “per lʼaltare” può essere infranto, ma giurare: “Per i doni sullʼaltare” è impegnativo! <verse number="19" style="v"/>Sciocchi e ciechi! Qual è più grande: il dono sullʼaltare o lʼaltare stesso, che rende sacro il dono? <verse number="20" style="v"/>Chi giura: “Per lʼaltare” giura per esso e per tutto ciò che ci sta sopra. <verse number="21" style="v"/>E chi giura: “Per il tempio”, giura per esso e per Dio che ci abita. <verse number="22" style="v"/>E chi giura: “Per il cielo”, giura per il trono di Dio e per Dio stesso che siede sul trono.</para>
  <para style="p">
    <verse number="23" style="v"/>Guai a voi Farisei e a tutti voi capi religiosi! Ipocriti! Perché pagate la decima fino allʼultima foglia di menta del vostro giardino, ma poi trascurate le cose importanti della legge di Dio: la giustizia, la pietà e la fede! Certo, dovete pagare la decima, ma non dovete tralasciare le cose più importanti. <verse number="24" style="v"/>Cieche guide che colate un moscerino e inghiottite poi un cammello!</para>
  <para style="p">
    <verse number="25" style="v"/>Guai a voi Farisei e a voi capi religiosi: ipocriti! Vi curate tanto di pulire lʼesterno dei vostri piatti e dei vostri bicchieri, mentre il vostro interno cuore è sudicio di estorsioni e avidità. <verse number="26" style="v"/>Ciechi Farisei! Pulite prima lʼinterno del bicchiere, allora sì che tutto il bicchiere sarà pulito!</para>
  <para style="p">
    <verse number="27" style="v"/>Guai a voi Farisei e a voi capi religiosi! Siete come delle tombe: bellissime allʼesterno, ma allʼinterno piene di ossa di morti e dʼimmondizie! <verse number="28" style="v"/>Così anche voi di fuori sembrate dei santi agli occhi della gente, ma sotto quelle tuniche da santi i vostri cuori rigurgitano dʼogni sorta dʼipocrisia e di male!</para>
  <para style="p">
    <verse number="29-30" style="v"/>Guai a voi Farisei e a voi capi religiosi: ipocriti! Perché costruite monumenti ai profeti uccisi dai vostri padri e adornate di fiori le tombe degli uomini di Dio uccisi dai vostri avi, e dite: “Noi non avremmo certamente agito come i nostri antenati!”</para>
  <para style="p">
    <verse number="31" style="v"/>Ma dicendo questo accusate voi stessi di essere discendenti di uomini malvagi. <verse number="32" style="v"/>E voi state seguendo le loro orme, colmando la misura della loro malvagità! <verse number="33" style="v"/>Serpenti! Razza di vipere! Come scamperete al castigo dellʼinferno? <verse number="34" style="v"/>Perciò ascoltate: io vi manderò dei profeti, degli uomini pieni di Spirito Santo, degli scrittori ispirati; e voi ne ucciderete e crocifiggerete alcuni, ne frusterete altri nelle vostre sinagoghe, e li perseguiterete di città in città. <verse number="35" style="v"/>Così sarete voi i colpevoli di tutto il sangue degli uomini innocenti e giusti che furono assassinati dal giusto Abele fino a Zaccaria, figlio di Barachia, ucciso da voi nel tempio, fra lʼaltare e il santuario.</para>
  <para style="p">
    <verse number="36" style="v"/>Vi assicuro che i giudizi accumulatisi per secoli si abbatteranno proprio sulla gente di questa generazione.</para>
  <para style="p">
    <verse number="37" style="v"/>Gerusalemme, Gerusalemme, città che uccidi i profeti e lapidi tutti quelli che Dio ti manda! Quante volte ho voluto riunire i tuoi figli, come una gallina riunisce i suoi pulcini sotto le ali! Ma tu non me lʼhai permesso! <verse number="38" style="v"/>Ebbene vi accadrà come si legge nelle Scritture: <char style="qt">“La vostra casa vi sarà lasciata deserta”</char>. <verse number="39" style="v"/>Perché vi dico questo: non mi rivedrete mai più, fino al giorno in cui direte: <char style="qt">“Benedetto colui che viene nel nome del Signore!”</char>».</para>
  <chapter number="24" style="c"/>
  <para style="s1">Profezie di Gesù</para>
  <para style="p">
    <verse number="1" style="v"/>Mentre Gesù usciva dal tempio, i suoi discepoli gli si avvicinarono per fargli osservare le varie costruzioni del tempio.</para>
  <para style="p">
    <verse number="2" style="v"/>Ma egli disse loro: «Tutti questi edifici saranno rasi al suolo e non resterà neppure una pietra sullʼaltra!»</para>
  <para style="p">
    <verse number="3" style="v"/>Più tardi, mentre erano seduti sul Monte degli Ulivi, i discepoli gli chiesero: «Quando accadrà questo? E quali saranno gli avvenimenti che segneranno il tuo ritorno e la fine del mondo?» <verse number="4" style="v"/>Gesù rispose:</para>
  <para style="p">«Non lasciatevi ingannare da nessuno!</para>
  <para style="p">
    <verse number="5" style="v"/>Perché molti verranno, dicendo di essere il Messia, e inganneranno tante persone. <verse number="6" style="v"/>Quando sentite parlare di guerre, non abbiate paura, tutto ciò deve accadere, ma non sarà ancora la fine del mondo.</para>
  <para style="p">
    <verse number="7" style="v"/>Le nazioni e i regni della terra combatteranno gli uni contro gli altri, e ci saranno carestie e terremoti in molti paesi. <verse number="8" style="v"/>Ma tutto questo sarà soltanto lʼinizio degli orrori che verranno.</para>
  <para style="p">
    <verse number="9" style="v"/>Allora sarete torturati e uccisi, e odiati da tutto il mondo, per causa mia. <verse number="10" style="v"/>Allora molti di voi ricadranno nel peccato, si tradiranno lʼun lʼaltro e si odieranno a vicenda. <verse number="11" style="v"/>Appariranno molti falsi profeti che inganneranno molta gente. <verse number="12" style="v"/>Il male dilagherà ovunque e raffredderà lʼamore di molti.</para>
  <para style="p">
    <verse number="13" style="v"/>Ma quelli che resisteranno fino alla fine saranno salvati.</para>
  <para style="p">
    <verse number="14" style="v"/>E la Buona Notizia del Regno sarà predicata per tutto il mondo: tutti i popoli dovranno udirla. E allora, finalmente, verrà la fine.</para>
  <para style="p">
    <verse number="15" style="v"/>Quando vedrete la cosa orribile (di cui parla il profeta Daniele) posta in un luogo santo (chi legge cerchi di capire!), <verse number="16" style="v"/>allora quelli che saranno in Giudea, fuggano sui monti; <verse number="17" style="v"/>e chi sarà nella propria veranda non rientri neppure in casa a preparare i bagagli prima della fuga; <verse number="18" style="v"/>chi sarà nei campi non torni a casa neppure per prendere i propri abiti.</para>
  <para style="p">
    <verse number="19" style="v"/>E guai alle donne incinte e a quelle che hanno figli piccoli in quei giorni! <verse number="20" style="v"/>E pregate che la vostra fuga non avvenga dʼinverno, né di sabato. <verse number="21" style="v"/>Perché in quei giorni ci sarà una tribolazione tale, come al mondo non si era mai vista prima, né si vedrà mai più.</para>
  <para style="p">
    <verse number="22" style="v"/>Infatti, se quei giorni non fossero abbreviati, tutta lʼumanità perirebbe. Ma saranno abbreviati per amore dei prescelti di Dio.</para>
  <para style="p">
    <verse number="23" style="v"/>Se allora qualcuno dice: “È arrivato il Cristo nel tal posto o nel tal altro”, o, “è apparso qui o là, o laggiù nel villaggio…” voi non fidatevi. <verse number="24" style="v"/>Perché si faranno avanti falsi cristi e falsi profeti che compiranno miracoli così meravigliosi, tanto da ingannare, se fosse possibile, anche i prescelti da Dio. <verse number="25" style="v"/>Ecco, vi ho avvisato.</para>
  <para style="p">
    <verse number="26" style="v"/>Perciò se qualcuno vi dice che Cristo è ritornato e si trova nel deserto, non preoccupatevi di andare a vedere. O, che si nasconde in un certo posto, non credeteci! <verse number="27" style="v"/>Perché, come il lampo attraversa il cielo da Est ad Ovest, così sarà il mio arrivo, quando io, il Messia, ritornerò. <verse number="28" style="v"/>E ovunque ci sono i cadaveri, là si radunano gli avvoltoi.</para>
  <para style="p">
    <verse number="29" style="v"/>Immediatamente dopo la tribolazione di quei giorni:</para>
  <para style="q1">
    <char style="qt">“il sole si oscurerà,</char></para>
  <para style="q1">
    <char style="qt">la luna diventerà nera,</char></para>
  <para style="q1">
    <char style="qt">le stelle cadranno dal cielo,</char></para>
  <para style="q1">
    <char style="qt">e le potenze dei cieli saranno sconvolte”</char>.</para>
  <para style="p">
    <verse number="30" style="v"/>Allora, finalmente, apparirà nel cielo il segno del mio arrivo e tutti i popoli della terra piangeranno. E le nazioni del mondo mi vedranno arrivare sulle nuvole del cielo, con potenza e grande gloria. <verse number="31" style="v"/>E manderò avanti i miei angeli col suono di una potente tromba, per radunare quelli che ho scelto da tutti i più lontani confini della terra e del cielo.</para>
  <para style="p">
    <verse number="32" style="v"/>Ora imparate la lezione dallʼalbero del fico. Quando i suoi rami diventano teneri e le foglie cominciano a spuntare, voi capite che lʼestate sta per arrivare. <verse number="33" style="v"/>Allo stesso modo, quando vedrete che queste cose cominciano ad accadere, saprete che il mio ritorno è vicino, proprio alle porte. <verse number="34" style="v"/>Allora, finalmente, questo periodo di grazia sarà giunto alla conclusione.</para>
  <para style="p">
    <verse number="35" style="v"/>Il cielo e la terra scompariranno, ma le mie parole rimarranno per sempre. <verse number="36" style="v"/>Ma nessuno sa il giorno e lʼora in cui verrà la fine, neppure gli angeli. No, neppure il Figlio di Dio. Soltanto Dio Padre lo sa.</para>
  <para style="p">
    <verse number="37-38" style="v"/>Il mondo sarà negli agi. Ci saranno banchetti, feste, matrimoni, proprio come al tempo di Noè, prima del diluvio.</para>
  <para style="p">
    <verse number="39" style="v"/>Anche allora la gente non volle credere a ciò che stava per accadere, finché non venne il diluvio allʼimprovviso, e spazzò via tutti quanti. Così accadrà anche per il mio arrivo.</para>
  <para style="p">
    <verse number="40" style="v"/>Due uomini saranno insieme a lavorare nei campi: uno sarà preso e lʼaltro lasciato. <verse number="41" style="v"/>Due donne torneranno dal mercato con le loro borse una sarà presa e lʼaltra lasciata.</para>
  <para style="p">
    <verse number="42" style="v"/>Siate quindi pronti, perché non sapete in che giorno tornerà il vostro Signore.</para>
  <para style="p">
    <verse number="43" style="v"/>Questo considerate: se un padrone di casa sapesse in quale ora viene il ladro, veglierebbe e non si lascerebbe scassinare la casa. <verse number="44" style="v"/>Perciò anche voi state sempre pronti, perché il Figlio dellʼuomo verrà quando meno ve lo aspettate.</para>
  <para style="p">
    <verse number="45" style="v"/>Siete voi quei saggi e fedeli servi del Signore a cui è stato affidato il compito di badare alla mia casa e di nutrire i miei figli giorno per giorno? <verse number="46" style="v"/>Siate benedetti, se al mio ritorno vi troverò che compite fedelmente il vostro lavoro! <verse number="47" style="v"/>A voi miei fedeli affiderò tutti i miei beni.</para>
  <para style="p">
    <verse number="48" style="v"/>Ma se siete malvagi e dite in cuor vostro: “Il mio Signore non viene ancora”, <verse number="49" style="v"/>e cominciate a maltrattare i vostri compagni, a straviziare e ad ubriacarvi, <verse number="50" style="v"/>il vostro Signore arriverà, quando meno ve lo aspettate, <verse number="51" style="v"/>vi punirà severamente e vi assegnerà la sorte che meritano gli ipocriti; là piangerete digrignando i denti».</para>
  <chapter number="25" style="c"/>
  <para style="s1">Altre parabole sul Regno</para>
  <para style="p">
    <verse number="1" style="v"/>«Il Regno dei Cieli può essere illustrato dalla storia di dieci damigelle dʼonore, che presero le loro lampade ad olio per andare incontro allo sposo. <verse number="2-4" style="v"/>Ma soltanto cinque di loro furono abbastanza sagge da portarsi una riserva dʼolio in piccoli vasi; mentre le altre cinque, da sprovvedute quali erano, se ne dimenticarono.</para>
  <para style="p">
    <verse number="5-6" style="v"/>Così, siccome lo sposo era in ritardo, le damigelle furono prese dal sonno e si addormentarono. A mezzanotte furono svegliate da un grido: “Sta arrivando lo sposo! Venite ad accoglierlo!”</para>
  <para style="p">
    <verse number="7-8" style="v"/>Tutte le ragazze balzarono in piedi e regolarono le loro lampade. Allora le cinque che non avevano più olio, lo chiesero in prestito alle altre, perché ormai le loro lampade stavano spegnendosi.</para>
  <para style="p">
    <verse number="9" style="v"/>Ma le altre risposero: “Ne abbiamo appena per noi. Andate invece a comprarne dellʼaltro in qualche bottega!”</para>
  <para style="p">
    <verse number="10" style="v"/>Ma, mentre quelle erano fuori, arrivò lo sposo e le damigelle che erano pronte entrarono con lui alla festa di nozze, e la porta fu sprangata.</para>
  <para style="p">
    <verse number="11" style="v"/>Più tardi, quando le altre cinque tornarono, si misero a gridare: “Signore, aprici la porta!”</para>
  <para style="p">
    <verse number="12" style="v"/>Ma lo sposo rispose: “Io non so neppure chi siete!”</para>
  <para style="p">
    <verse number="13" style="v"/>Perciò, tenete gli occhi aperti e siate pronti, perché non sapete né il giorno, né lʼora del mio ritorno».</para>
  <para style="p">
    <verse number="14" style="v"/>Ecco un altro esempio: «Il Regno dei Cieli può essere spiegato dalla storia di un uomo che, partendo per un altro paese, riunì i suoi servi e ad ognuno di loro affidò del denaro da investire per lui, mentre era assente.</para>
  <para style="p">
    <verse number="15" style="v"/>Ad uno diede una somma pari a cinque talenti, ad un altro due talenti e allʼultimo un talento, in proporzione alle loro capacità. Poi partì per il suo viaggio.</para>
  <para style="p">
    <verse number="16" style="v"/>Quello che aveva ricevuto la somma maggiore si mise subito allʼopera, comprando e vendendo, e ben presto guadagnò altri cinque talenti. <verse number="17" style="v"/>Anche quello che aveva ricevuto due talenti li investì nel modo giusto, e raddoppiò la somma.</para>
  <para style="p">
    <verse number="18" style="v"/>Invece quello che aveva ricevuto un talento, scavò un buco per terra, dove nascose il denaro, per tenerlo al sicuro.</para>
  <para style="p">
    <verse number="19" style="v"/>Dopo molto tempo il padrone tornò dal suo viaggio e chiese conto ai servitori del suo denaro. <verse number="20" style="v"/>Quello a cui aveva affidato cinque talenti, gliene riportò il doppio.</para>
  <para style="p">
    <verse number="21" style="v"/>Il suo principale lo lodò per il bel lavoro svolto: “Bene, ti sei dimostrato un servo buono e fedele! Sei stato fedele per questa piccola somma, perciò, ora ti affiderò molte più responsabilità. Prendi parte alle gioie del tuo Signore!”</para>
  <para style="p">
    <verse number="22" style="v"/>Poi venne quello che aveva ricevuto due talenti: “Signore, tu mi hai dato questa somma da investire, ed io lʼho raddoppiata!”</para>
  <para style="p">
    <verse number="23" style="v"/>“Ben fatto!” disse il padrone. “Sei un servo bravo e fidato. Sei stato fidato per questa piccola somma, perciò ora ti affiderò cose ben più importanti! Vieni a prendere parte alla gioia del tuo Signore!”</para>
  <para style="p">
    <verse number="24-25" style="v"/>Poi si presentò quello che aveva ricevuto soltanto un talento: “Signore, sapevo quanto sei inflessibile e temevo che mi derubassi del guadagno; ho avuto paura, così ho nascosto il denaro in un buco per terra. Eccolo!”</para>
  <para style="p">
    <verse number="26" style="v"/>Ma il padrone replicò: “Pigro e furfante che non sei altro! Dato che sapevi che te ne avrei chiesto il ricavo, <verse number="27" style="v"/>avresti almeno potuto metterlo in banca, il mio denaro, così ne avrei avuto glʼinteressi! <verse number="28" style="v"/>Togliete il denaro a questo servo e datelo a quello che ha la somma maggiore. <verse number="29" style="v"/>Perché a chi fa buon uso di ciò che gli è stato dato, sarà dato ancor di più, tanto che possiederà in abbondanza. Ma a chi è infido, sarà tolto perfino quel poco che gli è stato affidato. <verse number="30" style="v"/>E gettate questo servo inutile fuori nelle tenebre: là piangerà digrignando i denti”.</para>
  <para style="p">
    <verse number="31" style="v"/>Quando io, il Messia, verrò nella mia gloria con tutti gli angeli, allora siederò sul mio trono di gloria. <verse number="32" style="v"/>E tutte le nazioni saranno riunite davanti a me. Separerò le persone, come un pastore separa le pecore dalle capre, <verse number="33" style="v"/>e metterò le pecore alla mia destra e le capre alla mia sinistra.</para>
  <para style="p">
    <verse number="34" style="v"/>Poi io, il Re, dirò a quelli della mia destra: “Venite, benedetti da mio Padre, entrate nel Regno preparato per voi fin dallʼinizio del mondo. <verse number="35" style="v"/>Perché avevo fame e voi mi avete dato da mangiare, avevo sete e mi avete dato dellʼacqua, ero straniero e mi avete ospitato nella vostra casa, <verse number="36" style="v"/>ero nudo e mi avete dato dei vestiti, ero malato e in prigione e siete venuti a trovarmi!”</para>
  <para style="p">
    <verse number="37" style="v"/>Allora queste persone giuste risponderanno: “Signore, quando mai ti abbiamo visto affamato e ti abbiamo dato da mangiare? O eri assetato e ti abbiamo dato da bere? <verse number="38" style="v"/>Quando mai eri straniero e ti abbiamo aiutato? O eri nudo e ti abbiamo dato degli abiti? <verse number="39" style="v"/>Quando mai ti abbiamo visto ammalato o in prigione e siamo venuti a trovarti?”</para>
  <para style="p">
    <verse number="40" style="v"/>Ed io, il Re, risponderò loro: “Quando lo avete fatto anche per lʼultimo di questi miei fratelli, lo stavate facendo a me!”</para>
  <para style="p">
    <verse number="41" style="v"/>Poi dirò ai malvagi: “Andatevene, maledetti, nel fuoco eterno preparato per il diavolo e i suoi simili. <verse number="42" style="v"/>Perché avevo fame e non avete voluto darmi da mangiare, avevo sete e non mi avete dato da bere, <verse number="43" style="v"/>ero straniero e non mi avete dato ospitalità, ero nudo e non mi avete dato dei vestiti, ero malato e in prigione e non siete mai venuti a farmi visita!”</para>
  <para style="p">
    <verse number="44" style="v"/>Allora quelli risponderanno: “Signore, quando mai ti abbiamo visto affamato o assetato, straniero o nudo, malato o in prigione, e non ti abbiamo aiutato?”</para>
  <para style="p">
    <verse number="45" style="v"/>Ed io risponderò: “Tutto quello che non avete fatto per aiutare anche lʼultimo di questi miei fratelli, non lʼavete fatto a me!”</para>
  <para style="p">
    <verse number="46" style="v"/>E costoro se ne andranno allʼeterna punizione, mentre i giusti entreranno nella vita eterna».</para>
  <chapter number="26" style="c"/>
  <para style="s1">Gesù è tradito</para>
  <para style="p">
    <verse number="1" style="v"/>Quando Gesù ebbe finito di parlare di queste cose, disse ai discepoli:</para>
  <para style="p">
    <verse number="2" style="v"/>«Come sapete, fra due giorni inizia la festa di Pasqua, ed io sarò arrestato e crocifisso».</para>
  <para style="p">
    <verse number="3" style="v"/>Proprio in quel momento i capi sacerdoti e gli alti esponenti del popolo sʼincontravano in casa di Caifa, il sommo sacerdote, <verse number="4" style="v"/>per studiare il modo di catturare Gesù senza dare nellʼocchio, per poi ucciderlo. <verse number="5" style="v"/>«Ma non durante la celebrazione della Pasqua», sʼaccordarono, «altrimenti cʼè pericolo di una rivolta popolare».</para>
  <para style="p">
    <verse number="6" style="v"/>Nel frattempo, Gesù era andato a Betania, in casa di Simone, il lebbroso. <verse number="7" style="v"/>Mentre stavano mangiando, gli si avvicinò una donna con un vasetto dʼalabastro pieno di prezioso profumo, che versò sul capo di Gesù.</para>
  <para style="p">
    <verse number="8-9" style="v"/>I discepoli erano indignati: «Perché tutto questo spreco?» dicevano fra loro. «Quella donna avrebbe potuto vendere quel profumo per un sacco di soldi e darli poi ai poveri!»</para>
  <para style="p">
    <verse number="10" style="v"/>Gesù, sapendo ciò che stavano pensando, disse: «Perché la criticate? Ella ha compiuto una buona azione verso di me. <verse number="11" style="v"/>Voi avete sempre dei poveri fra di voi, ma non sempre avrete me. <verse number="12" style="v"/>Questa donna, versando il suo profumo sulla mia testa, ha preparato il mio corpo per la sepoltura. <verse number="13" style="v"/>Per questa azione ella sarà sempre ricordata. La storia di ciò che ha fatto sarà raccontata per tutto il mondo, ovunque sarà predicato il Vangelo».</para>
  <para style="p">
    <verse number="14" style="v"/>Allora Giuda Iscariota, uno dei dodici apostoli, si recò dai capi sacerdoti <verse number="15" style="v"/>e chiese: «Quanto mi date per avere Gesù in vostro potere?» Essi gli diedero trenta monete dʼargento. <verse number="16" style="v"/>Da quel momento Giuda cercò lʼoccasione propizia per fare arrestare Gesù.</para>
  <para style="p">
    <verse number="17" style="v"/>Il primo giorno delle feste di Pasqua, quando in ogni casa ebraica si prepara il pane senza lievito, i discepoli vennero a chiedere a Gesù: «Dove vuoi che ti prepariamo il pranzo di Pasqua?»</para>
  <para style="p">
    <verse number="18" style="v"/>Gesù rispose: «Andate in città dal tal dei tali e ditegli: “Il nostro maestro dice che sta per arrivare il suo momento e farà il pranzo di Pasqua con i suoi discepoli a casa tua”». <verse number="19" style="v"/>I discepoli fecero come Gesù aveva loro ordinato e prepararono là per la cena.</para>
  <para style="p">
    <verse number="20-21" style="v"/>Quella sera, mentre sedeva a tavola con i dodici, Gesù disse: «Uno di voi mi tradirà». <verse number="22" style="v"/>I discepoli diventarono molto tristi e cominciarono a chiedergli uno alla volta: «Sono io quello che ti tradirà, Signore?»</para>
  <para style="p">
    <verse number="23" style="v"/>E Gesù rispose: «È quello che ho servito per primo. <verse number="24" style="v"/>Devo morire, proprio come dice la profezia, ma guai allʼuomo da cui sono tradito! Sarebbe stato molto meglio per lui se non fosse mai nato!»</para>
  <para style="p">
    <verse number="25" style="v"/>Anche Giuda, il traditore, gli chiese: «Maestro, sono io quello?» E Gesù gli rispose: «Sì».</para>
  <para style="p">
    <verse number="26" style="v"/>Mentre stavano mangiando, Gesù prese del pane, lo benedì, lo spezzò, poi lo diede ai discepoli, dicendo: «Prendete e mangiate, questo è il mio corpo».</para>
  <para style="p">
    <verse number="27" style="v"/>Poi prese una coppa di vino, ringraziò Dio e la diede ai discepoli, dicendo: «Bevetene tutti, <verse number="28" style="v"/>perché questo è il mio sangue, che suggella il Nuovo Patto. È versato per perdonare i peccati di molti. <verse number="29" style="v"/>Ricordate le mie parole: non berrò più vino fino al giorno in cui non ne berrò del nuovo con voi nel Regno di mio Padre».</para>
  <para style="p">
    <verse number="30" style="v"/>E, dopo aver cantato un inno, si avviarono verso il Monte degli Ulivi.</para>
  <para style="p">
    <verse number="31" style="v"/>Allora Gesù disse loro: «Stanotte tutti voi mi abbandonerete. Perché nelle Scritture è scritto che Dio colpirà il Pastore, e le pecore del gregge saranno disperse. <verse number="32" style="v"/>Ma dopo che sarò risorto, vi precederò in Galilea, e là vʼincontrerò».</para>
  <para style="p">
    <verse number="33" style="v"/>Pietro disse: «Anche se tutti ti abbandonano, io non lo farò mai!»</para>
  <para style="p">
    <verse number="34" style="v"/>Allora Gesù rispose: «Io invece ti dico che proprio stanotte, prima che il gallo canti allʼalba, tu mi rinnegherai tre volte!»</para>
  <para style="p">
    <verse number="35" style="v"/>«Morirei piuttosto!» insistette Pietro. Ed anche tutti gli altri discepoli asserivano lo stesso.</para>
  <para style="s1">Gesù prega</para>
  <para style="p">
    <verse number="36" style="v"/>Allora Gesù li portò in un orto, detto Getsemani, e disse loro di sedere ed aspettare mentre andava avanti a pregare. <verse number="37" style="v"/>Prese con sé Pietro e i due figli di Zebedeo, Giacomo e Giovanni, e cominciò a sentirsi angosciato e disperato.</para>
  <para style="p">
    <verse number="38" style="v"/>Poi disse loro: «La mia anima è oppressa dallʼorrore e dalla tristezza della morte… Restate qui… restate svegli con me!…»</para>
  <para style="p">
    <verse number="39" style="v"/>Li precedette di poco, poi cadde a faccia in terra e pregò: «Padre mio! Se è possibile, allontana da me questo calice di dolore! Ma sia fatta la tua volontà, non la mia».</para>
  <para style="p">
    <verse number="40" style="v"/>Poi tornò dai tre discepoli e li trovò addormentati. «Pietro», disse Gesù, «non siete neppure capaci di rimanere svegli con me per unʼora? <verse number="41" style="v"/>State svegli e pregate! Altrimenti sarete sopraffatti dalla tentazione. Perché senza dubbio lo spirito è pronto, ma il corpo è tanto debole!»</para>
  <para style="p">
    <verse number="42" style="v"/>Li lasciò di nuovo e tornò a pregare: «Padre mio! Se questo calice non può essere allontanato da me finché non lo abbia bevuto completamente, sia fatta la tua volontà!»</para>
  <para style="p">
    <verse number="43" style="v"/>Poi tornò dai discepoli e di nuovo li trovò addormentati, perché non erano riusciti a tenere gli occhi aperti.</para>
  <para style="p">
    <verse number="44" style="v"/>Così se ne ritornò a pregare da solo per la terza volta, ripetendo le stesse parole.</para>
  <para style="p">
    <verse number="45" style="v"/>Poi si avvicinò ai discepoli e disse: «Dormite pure e riposatevi. Ormai è giunta lʼora! Sono tradito e consegnato a degli uomini malvagi. <verse number="46" style="v"/>Su, andiamo. Ecco che arriva lʼuomo che mi tradisce!»</para>
  <para style="p">
    <verse number="47" style="v"/>Non aveva ancora finito di parlare, che arrivò Giuda, uno dei dodici, e con lui cʼerano molti uomini armati di spade e bastoni, mandati dai capi giudei. <verse number="48" style="v"/>Giuda aveva detto loro di arrestare lʼuomo che egli avrebbe baciato, perché era lui quello che cercavano. <verse number="49" style="v"/>Perciò, Giuda si avvicinò a Gesù e disse: «Salve Maestro!» Poi lo baciò.</para>
  <para style="p">
    <verse number="50" style="v"/>Gesù disse: «Amico, fai pure ciò per cui sei venuto fin qui». Allora gli altri gli furono addosso.</para>
  <para style="p">
    <verse number="51" style="v"/>Uno degli uomini che erano con Gesù sfoderò una spada e staccò di netto lʼorecchio di un servo del sommo sacerdote.</para>
  <para style="p">
    <verse number="52" style="v"/>«Metti via quella spada!» lo rimproverò Gesù. «Perché quelli che usano le spade, finiranno uccisi. <verse number="53" style="v"/>Non ti rendi conto che potrei chiedere a mio Padre dodici legioni di angeli per proteggerci, e me li manderebbe immediatamente? <verse number="54" style="v"/>Ma se lo facessi, come si avvererebbero le Scritture che descrivono ciò che sta accadendo ora?»</para>
  <para style="p">
    <verse number="55" style="v"/>Poi Gesù disse a quegli uomini: «Sono forse un criminale così pericoloso, da armarvi di spade e bastoni per venire ad arrestarmi? Tutti i giorni ero seduto nel tempio ad insegnare, e non mi avete arrestato allora. <verse number="56" style="v"/>Ma tutto questo sta avvenendo, perché si adempiano le parole dei profeti nelle Scritture». A questo punto, tutti i discepoli lo abbandonarono e scapparono via.</para>
  <para style="p">
    <verse number="57" style="v"/>Allora la folla lo portò alla residenza di Caifa, il sommo sacerdote, dove si erano riuniti tutti i capi giudei.</para>
  <para style="p">
    <verse number="58" style="v"/>Intanto, Pietro li aveva seguiti da lontano ed era entrato nel cortile della casa del sommo sacerdote. Là si mise a sedere con i soldati per vedere come andava a finire.</para>
  <para style="p">
    <verse number="59" style="v"/>I capi sacerdoti e tutta la Corte Suprema Ebraica, si erano riuniti in assemblea e cercavano testimoni che mentissero sul conto di Gesù, per fargli un processo che si concludesse con una condanna a morte.</para>
  <para style="p">
    <verse number="60-61" style="v"/>Ma, nonostante avessero trovato molti falsi testimoni, costoro si erano sempre contraddetti a vicenda.</para>
  <para style="p">Finalmente si presentarono due uomini che dichiararono: «Questʼuomo ha detto: “Io posso distruggere il tempio di Dio e ricostruirlo in tre giorni”».</para>
  <para style="p">
    <verse number="62" style="v"/>Allora il sommo sacerdote si alzò e si rivolse a Gesù: «Ebbene cosa rispondi? Hai detto così, sì o no?»</para>
  <para style="p">
    <verse number="63" style="v"/>Ma Gesù taceva.</para>
  <para style="p">Poi il sommo sacerdote gli disse: «Esigo nel nome del Dio Vivente di dirci se sei tu il Messia, il Figlio di Dio!»</para>
  <para style="p">
    <verse number="64" style="v"/>«Sì», rispose Gesù, «sono io. Anzi, vi dico che in futuro vedrete me, il Figlio dellʼUomo, sedere alla destra di Dio onnipotente e ritornare sulle nuvole del cielo».</para>
  <para style="p">
    <verse number="65-66" style="v"/>Allora il sommo sacerdote si stracciò le vesti, gridando: «Questa è una bestemmia! Che bisogno abbiamo di altri testimoni? Lo avete udito tutti con le vostre orecchie! Qual è la vostra sentenza?»</para>
  <para style="p">E gli altri risposero: «Deve essere condannato a morte!»</para>
  <para style="p">
    <verse number="67" style="v"/>Poi gli sputarono in faccia, lo presero a pugni ed alcuni lo schiaffeggiarono, <verse number="68" style="v"/>dicendo: «Indovina un poʼ, Cristo profeta, chi ti ha colpito questa volta?»</para>
  <para style="s1">Pietro nega di conoscere Gesù</para>
  <para style="p">
    <verse number="69" style="v"/>Nel frattempo, mentre Pietro sedeva nel cortile, una serva gli si avvicinò e gli disse: «Tu eri con Gesù, perché venite tutti e due dalla Galilea!»</para>
  <para style="p">
    <verse number="70" style="v"/>Ma Pietro lo negò a gran voce, dicendo: «Non so nemmeno di che cosa stai parlando!»</para>
  <para style="p">
    <verse number="71" style="v"/>Più tardi, fuori dal cancello, una altra serva lo notò e disse a quelli che stavano lì intorno: «Questʼuomo era con Gesù di Nazaret!»</para>
  <para style="p">
    <verse number="72" style="v"/>Di nuovo Pietro lo negò, stavolta con un giuramento: «Non lo conosco nemmeno quellʼuomo!» disse.</para>
  <para style="p">
    <verse number="73" style="v"/>Ma, poco dopo, alcune persone gli si avvicinarono e gli dissero: «Sappiamo che sei uno dei suoi discepoli, si capisce dal tuo accento che sei della Galilea!»</para>
  <para style="p">
    <verse number="74" style="v"/>Pietro cominciò a maledire e a spergiurare. «Non lo conosco nemmeno quellʼuomo là!» diceva. Improvvisamente il gallo cantò. <verse number="75" style="v"/>Allora Pietro si ricordò di ciò che Gesù gli aveva detto: «Prima che il gallo canti, tu mi rinnegherai tre volte». E si allontanò, piangendo amaramente.</para>
  <chapter number="27" style="c"/>
  <para style="s1">Processo ed esecuzione</para>
  <para style="p">
    <verse number="1" style="v"/>La mattina dopo, i primi sacerdoti e i capi giudei si riunirono di nuovo per trovare il modo dʼindurre le autorità di Roma a condannare a morte Gesù. <verse number="2" style="v"/>Poi lo mandarono legato da Pilato, il governatore romano.</para>
  <para style="p">
    <verse number="3" style="v"/>Quando Giuda, il traditore, vide che Gesù era stato condannato a morte, si pentì di ciò che aveva fatto. Prese allora le trenta monete dʼargento e le riportò ai primi sacerdoti e agli altri capi giudei, dicendo:</para>
  <para style="p">
    <verse number="4" style="v"/>«Ho peccato. Ho tradito un innocente!» «Questi sono affari tuoi», gli risposero quelli.</para>
  <para style="p">
    <verse number="5" style="v"/>Allora, disperato, buttò il denaro sul pavimento del tempio, uscì e andò ad impiccarsi. <verse number="6" style="v"/>I capi sacerdoti raccolsero le monete e dissero: «Non possiamo metterle tra le offerte, perché è contro la legge accettare denaro pagato per un assassinio».</para>
  <para style="p">
    <verse number="7" style="v"/>Finalmente, dopo essersi consultati, con quei soldi decisero di comprare un certo campo, da cui si prendeva la creta per i vasi, per farne un cimitero per gli stranieri che morivano a Gerusalemme. <verse number="8" style="v"/>Questa è la ragione per cui quel cimitero ancor oggi si chiama «il Campo di Sangue».</para>
  <para style="p">
    <verse number="9" style="v"/>Così si avverava la profezia di Geremia che dice: <char style="qt">«Presero le trenta monete dʼargento, il prezzo valutato per lui dalla gente dʼIsraele,</char> <verse number="10" style="v"/><char style="qt">e comprarono il campo del vasaio, come il Signore mi aveva ordinato!»</char></para>
  <para style="p">
    <verse number="11" style="v"/>Gesù fu portato davanti a Pilato, il governatore romano. «Sei tu il re dei Giudei?» gli chiese il governatore.</para>
  <para style="p">«Sì», rispose Gesù.</para>
  <para style="p">
    <verse number="12" style="v"/>Ma, quando i primi sacerdoti e gli altri capi giudei gli mossero le loro accuse, non disse una sola parola.</para>
  <para style="p">
    <verse number="13" style="v"/>«Non senti ciò che stanno dicendo contro di te?» gli chiese Pilato. <verse number="14" style="v"/>Ma Gesù non rispose niente, con grande sorpresa del governatore.</para>
  <para style="p">
    <verse number="15" style="v"/>A quei tempi era usanza che il governatore liberasse un prigioniero giudeo allʼanno, durante le feste di Pasqua, chiunque fosse stato scelto dal popolo. <verse number="16" style="v"/>In quel periodo era in prigione un famigerato criminale di nome Barabba. <verse number="17" style="v"/>Vista la folla che quella mattina si era riunita davanti al suo palazzo, Pilato chiese: «Chi volete che lasci libero: Barabba o Gesù, il vostro Messia?» <verse number="18" style="v"/>Disse così, perché sapeva molto bene che i capi giudei avevano arrestato Gesù, perché erano invidiosi della sua popolarità.</para>
  <para style="p">
    <verse number="19" style="v"/>Proprio in quel momento, mentre Pilato presiedeva la corte, sua moglie gli mandò a dire: «Cerca di non aver niente a che fare contro quellʼinnocente, perché la notte scorsa ho avuto un incubo terribile che lo riguardava».</para>
  <para style="p">
    <verse number="20" style="v"/>Nel frattempo, i capi sacerdoti e gli alti esponenti giudei persuadevano la folla a chiedere la liberazione di Barabba e la morte di Gesù. <verse number="21" style="v"/>Perciò, quando il governatore chiese di nuovo: «Chi di questi due volete che liberi?» la folla gridò: «Barabba!» Pilato chiese ancora:</para>
  <para style="p">
    <verse number="22" style="v"/>«Allora che ne devo fare di Gesù, il vostro Messia?» «Crocifiggilo!» gridarono tutti.</para>
  <para style="p">
    <verse number="23" style="v"/>«Perché?» replicò Pilato. «Che cosa ha fatto di male?» Ma la folla gridava sempre più forte: «In croce! In croce!»</para>
  <para style="p">
    <verse number="24" style="v"/>Quando Pilato vide che non cʼera più niente da fare e che stava per scoppiare un tumulto, si fece portare una bacinella dʼacqua e si lavò le mani davanti alla folla, dicendo: «Io non cʼentro con la morte di questʼuomo giusto. Pensateci voi!»</para>
  <para style="p">
    <verse number="25" style="v"/>E la folla di rimando gridò: «Il suo sangue ricada su di noi e sui nostri figli!»</para>
  <para style="p">
    <verse number="26" style="v"/>Allora Pilato fece liberare Barabba. Poi, dopo aver fatto frustare Gesù, lo consegnò ai soldati romani, perché fosse portato via e crocifisso. <verse number="27" style="v"/>I soldati allora lo portarono nella piazza dʼarme e riunirono intorno a lui tutto il corpo di guardia. <verse number="28" style="v"/>Lo spogliarono e gli gettarono sulle spalle un mantello rosso scarlatto. <verse number="29" style="v"/>Poi fecero una corona con delle spine e gliela misero in testa; nella mano destra gli diedero un bastone, come scettro, e si inginocchiarono davanti a lui, beffandolo: «Salve, re dei Giudei!» dicevano. <verse number="30" style="v"/>Poi gli sputavano addosso e gli prendevano il bastone per picchiarlo sulla testa.</para>
  <para style="p">
    <verse number="31" style="v"/>Dopo averlo schernito, gli tolsero il mantello, gli rimisero i suoi abiti e lo portarono via per crocifiggerlo. <verse number="32" style="v"/>Mentre si avviavano verso il luogo dellʼesecuzione, sʼimbatterono in un cireneo, un africano, di nome Simone; e lo costrinsero a portare la croce di Gesù. <verse number="33" style="v"/>Giunti in un posto chiamato Gòlgota, che significa, «Collina del Teschio», <verse number="34" style="v"/>i soldati gli diedero da bere del vino mescolato con fiele. Gesù lo assaggiò, ma poi non volle berlo.</para>
  <para style="p">
    <verse number="35" style="v"/>Dopo averlo inchiodato sulla croce, i soldati si giocarono a dati i suoi vestiti. <verse number="36" style="v"/>Poi si sedettero tutti attorno a fargli la guardia. <verse number="37" style="v"/>Sopra la sua testa avevano messo una tabella che diceva: «Questo è Gesù, il re dei Giudei».</para>
  <para style="p">
    <verse number="38" style="v"/>Quella mattina con Gesù furono crocifissi anche due ladri, uno alla sua destra e uno alla sua sinistra. <verse number="39" style="v"/>Quelli che passavano di lì, lo insultavano; scuotendo la testa, dicevano: <verse number="40" style="v"/>«Allora! Non sei tu che puoi distruggere il tempio e ricostruirlo in tre giorni? Se sei davvero il Figlio di Dio, scendi dalla croce e salva te stesso!»</para>
  <para style="p">
    <verse number="41-43" style="v"/>Anche i primi sacerdoti e i capi giudei lo prendevano in giro e dicevano: «Ha salvato gli altri, ma non è capace di salvare se stesso! Dato che sei il re dʼIsraele, scendi dalla croce e ti crederemo! Ha confidato in Dio, e allora: che Dio lo liberi adesso, se lo ama; non ha forse detto: “Io sono il Figlio di Dio”?».</para>
  <para style="p">
    <verse number="44" style="v"/>Ed anche i ladri, crocifissi con lui, lo insultavano.</para>
  <para style="p">
    <verse number="45" style="v"/>Quel giorno, si fece buio su tutta la terra per tre ore, da mezzogiorno alle tre.</para>
  <para style="p">
    <verse number="46" style="v"/>Verso le tre, Gesù gridò: «Elì, Elì, lamà sabactanì?» che significa, «Dio mio, Dio mio, perché mi hai abbandonato?»</para>
  <para style="p">
    <verse number="47" style="v"/>Alcuni dei presenti non capirono bene queste parole e pensarono che stesse chiamando il profeta Elia. <verse number="48" style="v"/>Uno di loro corse a prendere una spugna imbevuta dʼaceto e la mise in cima a un bastone per dargli da bere. <verse number="49" style="v"/>Ma gli altri dicevano: «Lascialo perdere! Vediamo se Elia viene a salvarlo!»</para>
  <para style="p">
    <verse number="50" style="v"/>Poi Gesù gridò di nuovo, rese lo spirito e morì. <verse number="51" style="v"/>Ed ecco: la cortina che separava il Luogo Santissimo nel tempio si squarciò da cima a fondo. La terra sussultò, le rocce si frantumarono, <verse number="52" style="v"/>le tombe si aprirono, e resuscitarono molti uomini e donne credenti.</para>
  <para style="p">
    <verse number="53" style="v"/>Dopo la resurrezione di Gesù, uscirono dalle tombe e andarono a Gerusalemme, dove apparvero a molti.</para>
  <para style="p">
    <verse number="54" style="v"/>I soldati e il centurione presenti alla crocifissione furono terrorizzati dal terremoto e da tutto ciò che avevano visto ed esclamarono: «Questo era davvero il Figlio di Dio!»</para>
  <para style="p">
    <verse number="55" style="v"/>Molte donne, che erano venute dalla Galilea con Gesù per prendersi cura di lui, erano rimaste a guardare da lontano. <verse number="56" style="v"/>Fra loro cʼera Maria Maddalena e Maria, madre di Giacomo e Giuseppe, e cʼera anche la madre di Giacomo e Giovanni (i figli di Zebedeo).</para>
  <para style="s1">Morto e sepolto</para>
  <para style="p">
    <verse number="57" style="v"/>Quando si fece sera, un certo Giuseppe di Arimatea, uomo ricco e seguace di Gesù, <verse number="58" style="v"/>si presentò a Pilato per chiedergli il corpo di Gesù. Pilato ordinò che glielo lasciassero prendere. <verse number="59" style="v"/>Giuseppe prese il corpo, lo avvolse in fasce pulite di lino, <verse number="60" style="v"/>e lo mise nella propria tomba nuova, scavata nella roccia. Poi, prima di andarsene, fece rotolare una grande pietra davanti allʼentrata della tomba. <verse number="61" style="v"/>Intanto, Maria Maddalena e lʼaltra Maria se ne stavano sedute di fronte alla tomba.</para>
  <para style="p">
    <verse number="62" style="v"/>Il giorno dopo, alla conclusione del primo giorno delle cerimonie di Pasqua, i capi sacerdoti e i Farisei andarono da Pilato <verse number="63" style="v"/>a dirgli: «Signore ci siamo ricordati che quel bugiardo, quandʼera ancora vivo, ha detto: “Dopo tre giorni risusciterò”. <verse number="64" style="v"/>Perciò ti chiediamo che tu ordini che venga fatta la guardia al sepolcro fino al terzo giorno. Così i suoi discepoli non potranno venire a rubare il suo corpo, per poi dire a tutti che è risuscitato. Se capitasse una cosa del genere, questʼultimo inganno sarebbe peggiore del primo!»</para>
  <para style="p">
    <verse number="65" style="v"/>«Avete la vostra guardia del tempio», rispose Pilato. «Può sorvegliare il sepolcro abbastanza bene». <verse number="66" style="v"/>Allora quelli andarono, sigillarono il sepolcro e misero le guardie di custodia.</para>
  <chapter number="28" style="c"/>
  <para style="s1">È risorto!</para>
  <para style="p">
    <verse number="1" style="v"/>La mattina dopo, allʼalba, Maria Maddalena e lʼaltra Maria, andarono a visitare la tomba di Gesù.</para>
  <para style="p">
    <verse number="2" style="v"/>Improvvisamente ci fu un gran terremoto, perché un angelo del Signore, sceso dal cielo, aveva fatto rotolare da una parte la pietra e vi si era seduto sopra.</para>
  <para style="p">
    <verse number="3" style="v"/>Il suo viso splendeva come un lampo e i suoi vestiti erano bianchi come la neve.</para>
  <para style="p">
    <verse number="4" style="v"/>Quando lo videro, le guardie cominciarono a tremare di paura e caddero a terra svenute.</para>
  <para style="p">
    <verse number="5" style="v"/>Allora lʼangelo disse alle donne: «Non abbiate paura! So che cercate Gesù, che è stato crocifisso. <verse number="6" style="v"/>Ma non è più qui, perché è risorto, proprio come vi aveva detto. Venite a vedere dove giaceva il suo corpo…</para>
  <para style="p">
    <verse number="7" style="v"/>Ed ora, presto! Andate a dire ai suoi discepoli che il Signore è risuscitato dalla morte e che li aspetta in Galilea! Ecco, questo è ciò che vi dovevo dire».</para>
  <para style="p">
    <verse number="8" style="v"/>Le donne sʼallontanarono di corsa dalla tomba, spaventate a morte, è vero, ma piene di gioia. Si precipitarono a cercare i discepoli per riferire le parole dellʼangelo. <verse number="9" style="v"/>Mentre stavano correndo, improvvisamente Gesù apparve davanti a loro e disse: «Buongiorno!» Le donne caddero in terra davanti a lui, gli abbracciarono le gambe e lo adorarono.</para>
  <para style="p">
    <verse number="10" style="v"/>Allora Gesù disse loro: «Non abbiate paura! Andate a dire ai miei fratelli di partire immediatamente per la Galilea, sarà là che mʼincontreranno».</para>
  <para style="p">
    <verse number="11" style="v"/>Mentre le donne sʼincamminavano verso la città, alcune guardie del tempio, che avevano sorvegliato la tomba, si precipitarono dai sacerdoti a raccontare loro ciò che era accaduto.</para>
  <para style="p">
    <verse number="12-13" style="v"/>Tutti i capi giudei si riunirono e decisero di corrompere le guardie, perché dicessero che durante la notte, mentre dormivano, i discepoli erano venuti a rubare il corpo di Gesù.</para>
  <para style="p">
    <verse number="14" style="v"/>«Se la notizia arriva allʼorecchio del governatore», promisero i capi giudei alle guardie, «noi prendiamo le vostre difese e tutto andrà per il meglio!»</para>
  <para style="p">
    <verse number="15" style="v"/>Le guardie si lasciarono corrompere e fecero come era stato loro detto. La loro versione dei fatti si sparse fra gli Ebrei, che ancora oggi la ritengono valida.</para>
  <para style="p">
    <verse number="16" style="v"/>Gli undici discepoli, andarono in Galilea e salirono sulla montagna che Gesù aveva loro indicato. <verse number="17" style="v"/>Là lo incontrarono e lo adorarono, ma alcuni di loro non erano del tutto convinti che quello fosse davvero Gesù.</para>
  <para style="p">
    <verse number="18" style="v"/>Gesù disse ai suoi discepoli: «Mi è stato dato ogni potere sia in cielo che in terra. <verse number="19" style="v"/>Perciò andate ad ammaestrare tutti i popoli e battezzate chi crede in me nel nome del Padre, del Figlio e dello Spirito Santo. <verse number="20" style="v"/>A questi nuovi discepoli insegnate ad ubbidire a tutti i comandamenti che vi ho dato; e siate certi di questo: Io sarò sempre con voi, fino alla fine del mondo».</para>
</usx>
