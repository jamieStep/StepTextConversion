<?xml version="1.0" encoding="UTF-8"?>
<usx version="2.6">
  <book code="LUK" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">LUCA</para>
  <para style="toc1">Vangelo di Luca</para>
  <para style="toc2">Luca</para>
  <para style="toc3">Lc</para>
  <para style="mt1">Vangelo di Luca</para>
  <chapter number="1" style="c"/>
  <para style="p">
    <verse number="1" style="v"/>Caro Teòfilo,</para>
  <para style="p">sono già state scritte diverse biografie di Cristo, <verse number="2" style="v"/>usando come fonte di materiale le informazioni che circolavano tra di noi da parte dei primi discepoli e degli altri testimoni oculari. <verse number="3" style="v"/>Tuttavia mi è parso bene ricontrollare tutti questi resoconti, dal primo allʼultimo, risalendo alle origini e, dopo una scrupolosa ricerca, passartene il riassunto, <verse number="4" style="v"/>perché tu sia ancor più sicuro della verità di tutto ciò che ti hanno insegnato.</para>
  <para style="s1">Un angelo appare a Zaccaria</para>
  <para style="p">
    <verse number="5" style="v"/>Il mio racconto incomincia con un sacerdote giudeo, Zaccaria, che visse ai tempi in cui Erode era re di Giudea. Zaccaria faceva parte del gruppo di Abia, che prestava servizio al tempio. (Sua moglie, Elisabetta, era, come Zaccaria, della tribù sacerdotale discendente di Aronne). <verse number="6" style="v"/>Zaccaria ed Elisabetta erano persone timorate di Dio, attente ad obbedire a tutte le leggi del Signore, sia in pratica che in teoria. <verse number="7" style="v"/>Ma non avevano figli, perché Elisabetta era sterile; inoltre erano ormai tutti e due troppo vecchi.</para>
  <para style="p">
    <verse number="8-9" style="v"/>Un giorno, mentre Zaccaria stava facendo il suo lavoro nel tempio, perché il suo gruppo era di turno quella settimana, gli toccò in sorte lʼonore di entrare nel santuario per bruciare lʼincenso davanti al Signore. <verse number="10" style="v"/>Nel frattempo, una grande folla restava fuori nel cortile del tempio, a pregare, comʼera usanza a quel dato momento della cerimonia.</para>
  <para style="p">
    <verse number="11-12" style="v"/>Zaccaria era nel santuario, quando improvvisamente apparve un angelo in piedi alla destra dellʼaltare dellʼincenso. Zaccaria ne fu turbato e si spaventò, <verse number="13" style="v"/>ma lʼangelo gli disse: «Non temere, Zaccaria! Sono venuto a dirti che Dio ha ascoltato la tua preghiera: tua moglie Elisabetta ti darà un figlio! E tu lo chiamerai Giovanni. <verse number="14" style="v"/>La sua nascita vi darà grande gioia e felicità, e molti si rallegreranno con voi, <verse number="15" style="v"/>perché egli sarà grande agli occhi di Dio. Tuo figlio non berrà mai vino, né altre bevande alcoliche. Sarà pieno di Spirito Santo già prima della nascita <verse number="16" style="v"/>e convincerà molti Giudei a rivolgersi al Signore, loro Dio.</para>
  <para style="p">
    <verse number="17" style="v"/>Sarà un uomo dallo spirito rude e potente, come Elia, lʼantico profeta, e verrà prima del Messia per preparare gli uomini al suo arrivo. Ricondurrà i cuori dei padri verso i loro figli e i disobbedienti alla saggezza dei giusti».</para>
  <para style="p">
    <verse number="18" style="v"/>Zaccaria disse allʼangelo: «Come posso essere certo di quello che mi dici? Io sono un vecchio ormai, ed anche mia moglie è già avanti negli anni!»</para>
  <para style="p">
    <verse number="19" style="v"/>Allora lʼangelo disse: «Io sono Gabriele e sto alla presenza di Dio! È stato lui che mi ha mandato da te con queste buone notizie. <verse number="20" style="v"/>Visto però che non mi hai creduto, diventerai completamente muto, non potrai parlare finché il bambino non sarà nato. Perché le mie parole certamente si avvereranno al momento giusto».</para>
  <para style="p">
    <verse number="21" style="v"/>Intanto la folla fuori del santuario stava aspettando che tornasse Zaccaria, e si domandava come mai impiegasse tanto tempo. <verse number="22" style="v"/>Quando finalmente egli uscì, non riuscendo più a parlare, si accorsero dai suoi gesti che doveva avere avuto una visione.</para>
  <para style="p">
    <verse number="23" style="v"/>Zaccaria rimase nel tempio i giorni necessari per completare il suo servizio, poi tornò a casa. <verse number="24" style="v"/>Poco dopo Elisabetta, sua moglie, rimase incinta e se ne restò appartata per cinque mesi.</para>
  <para style="p">
    <verse number="25" style="v"/>«Comʼè stato grande il Signore a togliermi il disonore di non avere figli!» esultava Elisabetta.</para>
  <para style="s1">Il bambino promesso</para>
  <para style="p">
    <verse number="26" style="v"/>Quando Elisabetta fu al sesto mese, Dio mandò lʼangelo Gabriele a Nazaret, un villaggio della Galilea, <verse number="27" style="v"/>ad una vergine, Maria, fidanzata ad un certo Giuseppe, discendente del re Davide.</para>
  <para style="p">
    <verse number="28" style="v"/>Gabriele le apparve e disse: «Ti saluto, Maria! Il Signore è con te. Egli ti ha colmato di grazia».</para>
  <para style="p">
    <verse number="29" style="v"/>Confusa e turbata, Maria cercava di capire che cosa volesse intendere lʼangelo.</para>
  <para style="p">
    <verse number="30" style="v"/>«Non aver paura, Maria!» le disse lʼangelo, «perché Dio ha deciso di benedirti in modo meraviglioso! <verse number="31" style="v"/>Fra poco sarai incinta e avrai un figlio maschio, che chiamerai Gesù. <verse number="32" style="v"/>Egli sarà grande e sarà chiamato Figlio dellʼAltissimo. Il Signore Dio gli darà il trono del suo antenato Davide. <verse number="33" style="v"/>Ed egli regnerà su Israele per sempre; il suo regno non finirà mai!»</para>
  <para style="p">
    <verse number="34" style="v"/>Maria chiese allʼangelo: «Ma come posso avere un bambino? Sono vergine».</para>
  <para style="p">
    <verse number="35" style="v"/>Lʼangelo rispose: «Lo Spirito Santo scenderà su di te e la forza di Dio ti coprirà con la sua ombra, perciò il tuo bimbo sarà assolutamente santo, il Figlio di Dio. <verse number="36" style="v"/>Non è tutto. Sei mesi fa, tua cugina Elisabetta, che chiamavano “la sterile”, è rimasta incinta nonostante lʼetà. <verse number="37" style="v"/>Vedi, ogni promessa di Dio si avvera sicuramente!»</para>
  <para style="p">
    <verse number="38" style="v"/>Maria disse: «Io sono lʼancella del Signore, avvenga di me secondo quello che hai detto». Allora lʼangelo se ne andò.</para>
  <para style="p">
    <verse number="39-40" style="v"/>Alcuni giorni più tardi, Maria partì in gran fretta verso gli altipiani della Giudea in direzione del villaggio dove viveva Zaccaria, per far visita ad Elisabetta.</para>
  <para style="p">
    <verse number="41" style="v"/>Non appena Elisabetta udì il saluto di Maria, il suo bimbo fece un balzo dentro il suo ventre ed ella fu piena di Spirito Santo.</para>
  <para style="p">
    <verse number="42" style="v"/>Gridando di gioia, disse a Maria: «Tu sei la preferita dal Signore fra tutte le donne, e il tuo bambino è destinato alla massima gloria di Dio! <verse number="43" style="v"/>Quale onore per me: la madre del mio Signore a farmi visita!</para>
  <para style="p">
    <verse number="44" style="v"/>Quando sei entrata e mi hai salutato, appena ho udito la tua voce, il mio bambino è balzato dentro di me per la gioia! <verse number="45" style="v"/>Tu hai creduto che Dio avrebbe fatto ciò che ha promesso, ecco la ragione per cui ha dato a te questa meravigliosa benedizione!»</para>
  <para style="p">
    <verse number="46" style="v"/>Maria rispose: «Sia lode al Signore. <verse number="47" style="v"/>Come gioisco in Dio, mio Salvatore! <verse number="48" style="v"/>Egli si è accorto di me, dellʼultima sua serva, e dʼora in poi tutti mi chiameranno beata.</para>
  <para style="p">
    <verse number="49" style="v"/>Perché Dio, il Potente, il Santo, ha fatto grandi cose per me. <verse number="50" style="v"/>Egli è misericordioso per sempre verso tutti coloro che lo temono.</para>
  <para style="p">
    <verse number="51" style="v"/>Quanto è forte il suo potente braccio! Come ha disperso gli orgogliosi e i superbi! <verse number="52" style="v"/>Egli ha rovesciato i potenti dai loro troni ed ha elevato gli umili. <verse number="53" style="v"/>Ha dato a piene mani agli affamati ed ha allontanato i ricchi a mani vuote. <verse number="54" style="v"/>E come ha aiutato il suo servo Israele! Perché non ha dimenticato la promessa, <verse number="55" style="v"/>che aveva fatto ai nostri antenati. La promessa di essere misericordioso verso Abramo e i suoi discendenti!»</para>
  <para style="p">
    <verse number="56" style="v"/>Maria rimase con Elisabetta circa tre mesi, poi tornò a casa sua.</para>
  <para style="s1">Nascita di Giovanni Battista</para>
  <para style="p">
    <verse number="57" style="v"/>In quel periodo finiva lʼattesa di Elisabetta, perché era giunto il tempo che il bambino nascesse; ed ella partorì un maschio. <verse number="58" style="v"/>Fra i vicini e i parenti si sparse la notizia di quanto generoso fosse stato il Signore verso di lei, e tutti ne furono felici.</para>
  <para style="p">
    <verse number="59" style="v"/>Quando il bambino ebbe otto giorni, i parenti e gli amici vennero per la cerimonia della circoncisione. Tutti pensavano che il nome del bambino sarebbe stato Zaccaria, come suo padre. <verse number="60" style="v"/>Ma Elisabetta disse: «No! Deve essere chiamato Giovanni!»</para>
  <para style="p">
    <verse number="61" style="v"/>«Come?» si meravigliarono. «Non cʼè nessuno in tutta la vostra famiglia con quel nome!» <verse number="62" style="v"/>A cenni, domandarono al padre del bambino come voleva che fosse chiamato.</para>
  <para style="p">
    <verse number="63" style="v"/>Zaccaria allora chiese qualcosa per scrivere e, con grande sorpresa di tutti, scrisse: «Il suo nome è Giovanni». <verse number="64" style="v"/>Immediatamente Zaccaria riacquistò la parola e cominciò a lodare Dio.</para>
  <para style="p">
    <verse number="65" style="v"/>Tutti i vicini furono presi da timore e la notizia di ciò che era accaduto si sparse per le colline della Giudea. <verse number="66" style="v"/>E quelli che venivano a sapere della cosa ci pensavano e ripensavano, chiedendosi: «Chi mai diventerà da grande questo bambino? Perché la mano del Signore è sicuramente sopra di lui!»</para>
  <para style="p">
    <verse number="67" style="v"/>Allora suo padre Zaccaria, guidato dallo Spirito Santo, fece questa profezia: <verse number="68" style="v"/>«Lodato sia il Signore, Dio dʼIsraele, perché è venuto a visitare la sua gente e lʼha riscattata. <verse number="69" style="v"/>Egli sta per mandarci un potente Salvatore dalla famiglia reale del suo servo Davide, <verse number="70" style="v"/>proprio come promise tanto tempo fa per mezzo dei suoi santi profeti. <verse number="71" style="v"/>Qualcuno che ci salverà dai nostri nemici e da tutti quelli che ci odiano.</para>
  <para style="p">
    <verse number="72-73" style="v"/>Il Signore è stato misericordioso verso i nostri antenati, verso lo stesso Abramo, ricordandosi del giuramento che gli fece, <verse number="74" style="v"/>e dandoci la gioia di servirlo senza paura, liberi dai nostri nemici, <verse number="75" style="v"/>resi santi e giusti; degni di stare alla sua presenza per sempre. <verse number="76" style="v"/>E tu, piccolo figlio mio, sarai chiamato il profeta del Dio glorioso, perché preparerai la via per il Messia. <verse number="77" style="v"/>Tu insegnerai al suo popolo come trovare la salvezza mediante il perdono dei suoi peccati. <verse number="78" style="v"/>Tutto questo accadrà, perché la misericordia del nostro Dio è piena dʼamore. Egli farà levare su di noi la salvezza, come lʼaurora che risplende dallʼalto, <verse number="79" style="v"/>per illuminare quelli che vivono nel buio profondo della morte; e ci guiderà verso la via che porta alla pace».</para>
  <para style="p">
    <verse number="80" style="v"/>Il bambino intanto cresceva, sia nel fisico, che nello spirito. E se ne andò a vivere nel deserto, finché non cominciò il suo pubblico ministero in Israele.</para>
  <chapter number="2" style="c"/>
  <para style="s1">Nascita di Gesù</para>
  <para style="p">
    <verse number="1" style="v"/>In quel periodo lʼimperatore romano, Cesare Augusto, decretò che si facesse un censimento di tutta la nazione. <verse number="2" style="v"/>Questo avvenne quando Quirino era governatore della Siria.</para>
  <para style="p">
    <verse number="3" style="v"/>Per il censimento era obbligatorio che tutti tornassero al paese dei propri antenati, per le debite registrazioni. <verse number="4" style="v"/>Siccome Giuseppe era di stirpe reale, doveva andare in Giudea, a Betlemme, paese natale del re Davide. Era quindi necessario che si mettesse in viaggio da Nazaret di Galilea verso Betlemme. <verse number="5" style="v"/>Giuseppe prese con sé Maria, sua moglie, che in quel periodo era in avanzato stato di gravidanza.</para>
  <para style="p">
    <verse number="6" style="v"/>Mentre si trovavano a Betlemme, fu tempo che il bambino nascesse, <verse number="7" style="v"/>e Maria diede alla luce il suo primo figlio, un maschio. Ella lo avvolse in una coperta e lo depose nella mangiatoia di una stalla, perché non cʼera posto per loro nella locanda del villaggio.</para>
  <para style="p">
    <verse number="8" style="v"/>Quella notte, nei campi fuori dal villaggio cʼerano alcuni pastori che sorvegliavano le loro greggi. <verse number="9" style="v"/>Improvvisamente un angelo apparve in mezzo a loro, e la gloria del Signore li avvolse di luce. I pastori erano molto spaventati, <verse number="10" style="v"/>ma lʼangelo li rassicurò.</para>
  <para style="p">«Non temete!» disse. «Io vi porto la più bella notizia che sia stata mai annunciata; questa notizia darà grande gioia a tutti! <verse number="11" style="v"/>Il Salvatore, proprio il Messia, il Signore, è nato stanotte a Betlemme! <verse number="12" style="v"/>Come potete riconoscerlo? Troverete un bambino avvolto in una coperta, che giace in una mangiatoia».</para>
  <para style="p">
    <verse number="13" style="v"/>Subito al primo angelo se ne aggiunsero molti altri, gli eserciti del cielo, che lodavano Dio:</para>
  <para style="p">
    <verse number="14" style="v"/>«Gloria a Dio nel più alto dei cieli», cantavano, «e pace sulla terra a quelli che egli ama!»</para>
  <para style="p">
    <verse number="15" style="v"/>Quando gli angeli se ne furono tornati di nuovo in cielo, i pastori cominciarono a dirsi lʼun lʼaltro: «Venite! Andiamo a Betlemme. Andiamo a vedere quello che è successo e che il Signore ci ha fatto sapere!»</para>
  <para style="p">
    <verse number="16" style="v"/>Corsero al villaggio, e là trovarono Maria e Giuseppe. E cʼera il bambino che giaceva nella mangiatoia. <verse number="17" style="v"/>I pastori divulgarono ovunque lʼaccaduto e ciò che lʼangelo aveva detto del bambino; <verse number="18" style="v"/>e tutti quelli che udivano la loro storia restavano meravigliati. <verse number="19" style="v"/>Maria, intanto, serbava queste cose nel suo cuore, e spesso ci ripensava.</para>
  <para style="p">
    <verse number="20" style="v"/>I pastori, poi, ritornarono ai loro campi e alle loro greggi, lodando Dio per la visita degli angeli e perché avevano visto il bambino, proprio come lʼangelo aveva annunciato.</para>
  <para style="p">
    <verse number="21" style="v"/>Otto giorni più tardi, durante la cerimonia della circoncisione, il bambino fu chiamato Gesù, il nome che gli aveva dato lʼangelo, prima ancora che fosse concepito.</para>
  <para style="p">
    <verse number="22" style="v"/>Quando giunse il momento del sacrificio al tempio per la purificazione di Maria, come è prescritto dalla legge di Mosè dopo la nascita di un bimbo, i genitori portarono Gesù a Gerusalemme per presentarlo al Signore, <verse number="23" style="v"/>perché la legge di Dio dice: <char style="qt">«Se il primo figlio di una donna è un maschio, deve essere consacrato al Signore»</char>.</para>
  <para style="p">
    <verse number="24" style="v"/>In tale occasione i genitori di Gesù offrirono il sacrificio stabilito dalla legge, che poteva essere un paio di tortore o due piccioni.</para>
  <para style="p">
    <verse number="25" style="v"/>Quel giorno, cʼera nel tempio un uomo di nome Simeone, residente a Gerusalemme. Egli era un buon uomo, molto devoto, pieno di Spirito Santo, in attesa continua dellʼarrivo del Messia. <verse number="26" style="v"/>Lo Spirito Santo, infatti, gli aveva rivelato che non sarebbe morto, finché non avesse visto «il Cristo di Dio». <verse number="27" style="v"/>Quel giorno, lo Spirito Santo spinse Simeone a recarsi al tempio, e così, quando Maria e Giuseppe giunsero per presentare il piccolo Gesù al Signore, in ubbidienza alla legge, <verse number="28" style="v"/>Simeone era presente, e prese il bambino tra le braccia, lodando Dio.</para>
  <para style="p">
    <verse number="29-31" style="v"/>«Signore», egli disse, «ora posso morire contento, perché lʼho visto, come tu mi avevi promesso! Ho visto il Salvatore, che tu hai dato al mondo. <verse number="32" style="v"/>Egli è la luce che splenderà su tutti i popoli, e sarà la gloria del tuo popolo Israele!»</para>
  <para style="p">
    <verse number="33" style="v"/>Giuseppe e Maria restarono meravigliati per ciò che Simeone diceva di Gesù.</para>
  <para style="p">
    <verse number="34-35" style="v"/>Simeone li benedì, ma poi disse a Maria: «Il dolore ti trapasserà lʼanima come una spada, perché questo bambino sarà respinto da molti in Israele, ma questo sarà la causa della loro rovina. Però per molti altri egli sarà fonte dʼimmensa gioia, e i pensieri più profondi di tanti cuori saranno rivelati».</para>
  <para style="p">
    <verse number="36-37" style="v"/>Quel giorno, cʼera nel tempio anche la profetessa Anna, figlia di Fanuel, della tribù giudea di Aser. Anna era molto vecchia; dopo sette anni di matrimonio era rimasta vedova ed a quel tempo aveva ottantaquattro anni. Ella non sʼallontanava mai dal tempio, dove rimaneva giorno e notte, adorando Dio, pregando e spesso digiunando.</para>
  <para style="p">
    <verse number="38" style="v"/>Sʼavvicinò proprio mentre Simeone stava parlando con Maria e Giuseppe. Anchʼella cominciò a ringraziare Dio e ad annunciare a tutti quelli che aspettavano la redenzione di Gerusalemme che il Messia era finalmente arrivato.</para>
  <para style="p">
    <verse number="39" style="v"/>Quando i genitori di Gesù ebbero fatto tutto quanto è prescritto dalla legge di Dio, se ne tornarono a casa, a Nazaret in Galilea. <verse number="40" style="v"/>Il bambino divenne un ragazzo forte e robusto, pieno di sapienza. E Dio lo colmava di benedizioni.</para>
  <para style="p">
    <verse number="41-42" style="v"/>Quando ebbe dodici anni, Gesù accompagnò i suoi genitori per la festa annuale di Pasqua, a cui partecipavano ogni anno. <verse number="43" style="v"/>A celebrazione conclusa, si rimisero in viaggio per ritornare a Nazaret, ma Gesù rimase a Gerusalemme. Il primo giorno, i suoi genitori non sʼaccorsero della sua mancanza, <verse number="44" style="v"/>perché pensavano che anche lui fosse in viaggio con la comitiva. Ma quando quella sera non si fece vivo, Maria e Giuseppe cominciarono a cercarlo fra parenti ed amici. <verse number="45" style="v"/>Non riuscendo a trovarlo, ritornarono a Gerusalemme, per continuare le ricerche.</para>
  <para style="p">
    <verse number="46-47" style="v"/>Finalmente, dopo tre giorni, lo trovarono. Gesù era nel tempio, seduto fra i dottori della legge e parlava con loro di profondi argomenti, meravigliando tutti con la sua intelligenza e le sue risposte.</para>
  <para style="p">
    <verse number="48" style="v"/>I suoi genitori non sapevano cosa pensare: «Figliuolo», gli disse Maria, «perché ci hai fatto questo? Tuo padre ed io eravamo molto preoccupati e ti cercavamo dappertutto!»</para>
  <para style="p">
    <verse number="49" style="v"/>«Che bisogno avevate di cercare?» disse allora Gesù. «Non avete pensato che sarei stato qui nel tempio, nella casa di mio Padre?» <verse number="50" style="v"/>Ma essi non capivano che cosa volesse dire con quelle parole.</para>
  <para style="p">
    <verse number="51" style="v"/>Poi Gesù tornò a Nazaret con loro e fu ubbidiente ai genitori. E sua madre serbava tutte queste cose nel cuore. <verse number="52" style="v"/>Così Gesù cresceva in statura e in saggezza, ed era amato da Dio e dagli uomini.</para>
  <chapter number="3" style="c"/>
  <para style="s1">Giovanni inizia il suo ministero</para>
  <para style="p">
    <verse number="1" style="v"/>Durante il quindicesimo anno di regno dellʼimperatore Tiberio Cesare, un messaggio di Dio giunse a Giovanni, figlio di Zaccaria, mentre viveva nel deserto. <verse number="2" style="v"/>(In quel periodo Pilato era governatore della Giudea, Erode era tetrarca di Galilea, suo fratello Filippo della Iturèa e della Traconìtide, e Lisània di Abilène; sotto i sommi sacerdoti giudei Anna e Caifa). <verse number="3" style="v"/>Giovanni si spostava da un posto allʼaltro, lungo le sponde del fiume Giordano, e predicava che tutti dovevano essere battezzati per dimostrare che si erano convertiti a Dio e allontanati dal peccato, e che potevano così essere perdonati. <verse number="4" style="v"/>Si realizzava così ciò che aveva scritto il profeta Isaia: Giovanni era <char style="qt">«una voce che grida dal deserto: “Preparate la strada al Signore! Allargate il sentiero davanti a Lui!</char> <verse number="5" style="v"/><char style="qt">Spianate le montagne! Colmate le valli! Raddrizzate le curve! Rendete lisce le strade scabrose!</char> <verse number="6" style="v"/><char style="qt">E allora tutta lʼumanità vedrà il Salvatore mandato da Dio”»</char>.</para>
  <para style="p">
    <verse number="7" style="v"/>Molta gente andava da Giovanni per farsi battezzare ed egli diceva loro:</para>
  <para style="p">«Figli di serpenti! Voi cercate di scampare dallʼinferno, senza convertirvi sinceramente a Dio. Ecco perché volete essere battezzati! <verse number="8" style="v"/>Prima date prova coi fatti che siete davvero pentiti. E non pensate di essere al sicuro, perché discendete da Abramo. Non basta. Vi assicuro che Dio può creare figli dʼAbramo anche da queste pietre del deserto!</para>
  <para style="p">
    <verse number="9" style="v"/>La scure del suo giudizio è già alzata sopra di voi, pronta per tagliare le vostre radici e abbattervi: ogni albero che non dà buoni frutti sarà abbattuto e buttato nel fuoco!»</para>
  <para style="p">
    <verse number="10" style="v"/>Qualcuno fra la folla gli chiedeva: «Che vuoi che facciamo?» <verse number="11" style="v"/>Giovanni rispondeva:</para>
  <para style="p">«Se avete due vestiti, datene uno ai poveri. Se avete del cibo in più, datelo agli affamati».</para>
  <para style="p">
    <verse number="12" style="v"/>Perfino gli esattori delle tasse, noti per la loro corruzione, venivano da Giovanni per farsi battezzare, e chiedevano: «Come possiamo provarti che abbiamo cambiato vita?»</para>
  <para style="p">
    <verse number="13" style="v"/>«Con la vostra onestà», rispondeva Giovanni. «Non riscuotete tasse superiori a quanto esiga il governo romano».</para>
  <para style="p">
    <verse number="14" style="v"/>«E noi», chiedevano alcuni soldati, «che dici di noi?»</para>
  <para style="p">Giovanni rispondeva: «Non estorcete denaro con minacce e violenza, non accusate nessuno con false denunce, e siate soddisfatti della vostra paga!»</para>
  <para style="p">
    <verse number="15" style="v"/>Intanto tutti aspettavano che il Messia arrivasse presto ed erano ansiosi di sapere se fosse Giovanni. Era questo lʼinterrogativo del momento e se ne discuteva ovunque. <verse number="16" style="v"/>Ma Giovanni disse a tutti: «Io battezzo soltanto con acqua, ma presto arriverà qualcuno che è tanto più forte di me, al quale non sono nemmeno degno di allacciare i sandali. Egli vi battezzerà col fuoco e con lo Spirito Santo. <verse number="17" style="v"/>Separerà la pula dal grano; brucerà la pula col fuoco eterno e raccoglierà il grano nei suoi granai». <verse number="18" style="v"/>Giovanni si servì di molti avvertimenti del genere, mentre annunciava la Buona Notizia alla gente.</para>
  <para style="p">
    <verse number="19-20" style="v"/>Ma dopo che Giovanni ebbe pubblicamente criticato Erode, governatore della Galilea, per aver sposato Erodiade, moglie di suo fratello, e per molti altri mali commessi, Erode lo rinchiuse in prigione, aggiungendo così un altro peccato alle sue innumerevoli colpe. <verse number="21" style="v"/>Un giorno, dopo che tutte le persone erano state battezzate, anche Gesù si fece battezzare. Dopo il battesimo, mentre era in preghiera, i cieli si aprirono, <verse number="22" style="v"/>e lo Spirito Santo sotto forma di colomba si fermò su di lui. Una voce dal cielo disse: «Tu sei il mio amatissimo Figlio, in te mi sono compiaciuto.»</para>
  <para style="p">
    <verse number="23" style="v"/>Gesù aveva circa trentʼanni, quando cominciò il suo pubblico ministero. Era conosciuto come figlio di Giuseppe. Il padre di Giuseppe era Eli, <verse number="24" style="v"/>il padre di Eli era Matthat, il padre di Matthat era Levi, il padre di Levi era Melchi, il padre di Melchi era Iannai, il padre di Iannai era Giuseppe, <verse number="25" style="v"/>il padre di Giuseppe era Mattatia, il padre di Mattatia era Amos, il padre di Amos era Naum, il padre di Naum era Esli, il padre di Esli era Naggai, <verse number="26" style="v"/>il padre di Naggai era Maat, il padre di Maat era Mattatia, il padre di Mattatia era Semein, il padre di Semein era Iosech, il padre di Iosech era Ioda, <verse number="27" style="v"/>il padre di Ioda era Ioanan, il padre di Ioanan era Rhesa, il padre di Rhesa era Zorobabele, il padre di Zorobabele era Salatiel, il padre di Salatiel era Neri, <verse number="28" style="v"/>il padre di Neri era Melchi, il padre di Melchi era Addi, il padre di Addi era Cosam, il padre di Cosam era Elmadam, il padre di Elmadam era Er, <verse number="29" style="v"/>il padre di Er era Giosuè, il padre di Giosuè era Eliezer, il padre di Eliezer era Iorim, il padre di Iorim era Mattat, il padre di Mattat era Levi, <verse number="30" style="v"/>il padre di Levi era Simeone, il padre di Simeone era Giuda, il padre di Giuda era Giuseppe, il padre di Giuseppe era Ionam, il padre di Ionam era Eliacim, <verse number="31" style="v"/>il padre di Eliacim era Melea, il padre di Melea era Menna, il padre di Menna era Mattatha, il padre di Matthata era Nathan, il padre di Nathan era Davide, <verse number="32" style="v"/>il padre di Davide era Iesse, il padre di Iesse era Iobed, il padre di Iobed era Boaz, il padre di Boaz era Sala, il padre di Sala era Naàsson, <verse number="33" style="v"/>il padre di Naàsson era Aminadab, il padre di Aminadab era Admin, il padre di Admin era Arni, il padre di Arni era Esrom, il padre di Esrom era Fares, il padre di Fares era Giuda, <verse number="34" style="v"/>il padre di Giuda era Giacobbe, il padre di Giacobbe era Isacco, il padre di Isacco era Abramo, il padre di Abramo era Tare, il padre di Tare era Nacor, <verse number="35" style="v"/>il padre di Nacor era Seruk, il padre di Seruk era Ragau, il padre di Ragau era Falek, il padre di Falek era Eber, il padre di Eber era Sala, <verse number="36" style="v"/>il padre di Sala era Cainam, il padre di Cainam era Arfàcsad, il padre di Arfàcsad era Sem, il padre di Sem era Noè, il padre di Noè era Lamech, <verse number="37" style="v"/>il padre di Lamech era Matusalemme, il padre di Matusalemme era Enoch, il padre di Enoch era Iaret, il padre di Iaret era Malleèl, il padre di Malleèl era Cainam, <verse number="38" style="v"/>il padre di Cainam era Enos, il padre di Enos era Set, il padre di Set era Adamo, il Padre di Adamo era Dio.</para>
  <chapter number="4" style="c"/>
  <para style="s1">Tentazione nel deserto</para>
  <para style="p">
    <verse number="1" style="v"/>Gesù, pieno di Spirito Santo, si allontanò dal fiume Giordano, e sospinto dallo Spirito andò nel deserto della Giudea, dove Satana lo tentò per quaranta giorni. <verse number="2" style="v"/>Per tutto quel tempo Gesù non mangiò nulla in quei giorni; e quando furono terminati ebbe molta fame.</para>
  <para style="p">
    <verse number="3" style="v"/>Satana gli disse: «Tu che sei il Figlio di Dio, ordina a questa pietra di diventare pane».</para>
  <para style="p">
    <verse number="4" style="v"/>Ma Gesù rispose: «Si legge nelle Scritture: “Non è il pane che nutre lʼanima dellʼuomo”».</para>
  <para style="p">
    <verse number="5" style="v"/>Allora Satana lo portò in alto e in un attimo gli mostrò tutti i regni del mondo, <verse number="6-7" style="v"/>poi gli disse: «Vedi, tutti questi regni ricchi e potenti sono miei. Mi sono stati dati, ed io posso darli a chi mi pare. Ebbene li darò a te, se tʼinginocchierai per adorarmi».</para>
  <para style="p">
    <verse number="8" style="v"/>Gesù gli rispose: «Così si legge nelle Scritture: <char style="qt">“Adora il Signore, tuo Dio; a lui soltanto rivolgi la tua adorazione”</char>».</para>
  <para style="p">
    <verse number="9-11" style="v"/>Infine Satana lo portò a Gerusalemme, sul tetto più alto del tempio, e gli disse: «Poiché tu sei il Figlio di Dio, gettati giù! Perché le Scritture dicono: <char style="qt">“Dio manderà i suoi angeli per proteggerti perché il tuo piede non inciampi sulla pietra”</char>».</para>
  <para style="p">
    <verse number="12" style="v"/>Gesù gli rispose: «Le Scritture dicono anche: <char style="qt">“Non mettere alla prova il Signore, tuo Dio”</char>».</para>
  <para style="p">
    <verse number="13" style="v"/>Quando il diavolo ebbe finito di tentarlo, lasciò Gesù e se ne andò via, aspettando però, il suo momento.</para>
  <para style="s1">Gesù comincia il suo ministero</para>
  <para style="p">
    <verse number="14" style="v"/>Poi Gesù tornò in Galilea, pieno della potenza dello Spirito Santo. Ben presto la sua fama si sparse per tutta quella regione. <verse number="15" style="v"/>Per i suoi insegnamenti nelle sinagoghe tutti lo lodavano.</para>
  <para style="p">
    <verse number="16" style="v"/>Quando giunse al villaggio di Nazaret, dove aveva trascorso la sua infanzia, si recò nella sinagoga, come soleva fare ogni sabato, e si alzò per leggere le Scritture. <verse number="17" style="v"/>Gli diedero il libro del Profeta Isaia, e Gesù lʼapri al punto in cui dice:</para>
  <para style="p">
    <verse number="18-19" style="v"/>
    <char style="qt">«Lo Spirito del Signore è sopra di me; Dio mi ha scelto per predicare il Vangelo ai poveri; mi ha mandato per annunciare che i prigionieri saranno liberati e che i ciechi vedranno; che gli oppressi saranno liberati dai loro oppressori, per proclamare lʼanno di grazia del Signore.»</char></para>
  <para style="p">
    <verse number="20" style="v"/>Gesù richiuse il libro, lo rese allʼinserviente e si sedette, mentre gli occhi di tutti erano fissi su di lui. <verse number="21" style="v"/>Poi aggiunse: «Questa Scrittura si è avverata oggi!»</para>
  <para style="p">
    <verse number="22" style="v"/>Tutta la gente, colpita dalle meravigliose parole che diceva, gli dava ragione, però si chiedeva: «Ma non è lui il figlio di Giuseppe?!»</para>
  <para style="p">
    <verse number="23" style="v"/>Allora Gesù disse: «Probabilmente mi citerete il proverbio: “Medico, guarisci te stesso!” e cioè: “Perché non compi anche qui, nella tua città, gli stessi miracoli che hai compiuto a Cafarnao?” <verse number="24" style="v"/>Ma vi dico con tutta sincerità che nessun profeta è ben accettato nella sua patria! <verse number="25-26" style="v"/>Per esempio, al tempo del profeta Elia, cʼerano molte vedove ebree bisognose di aiuto, in quei giorni di carestia, perché non pioveva da tre anni e mezzo e tutti avevano fame. Eppure Elia non fu mandato da loro, ma da una povera vedova straniera, che viveva a Sarepta, nella regione di Sidone. <verse number="27" style="v"/>Lo stesso accadde al profeta Eliseo, che guarì Naaman, un siriano, anziché molti lebbrosi ebrei, che avrebbero avuto bisogno del suo aiuto».</para>
  <para style="p">
    <verse number="28" style="v"/>Queste parole fecero infuriare i presenti, <verse number="29" style="v"/>che, balzati in piedi, lo cacciarono via, sospingendolo verso il ciglio del precipizio su cui era costruita la città, per farlo cadere. <verse number="30" style="v"/>Ma Gesù passò fra la folla, e sʼallontanò.</para>
  <para style="p">
    <verse number="31" style="v"/>Gesù tornò allora a Cafarnao, una città della Galilea. Anche qui, ogni sabato predicava nella sinagoga. <verse number="32" style="v"/>La gente restava colpita dalle cose che diceva, perché Gesù parlava con autorità.</para>
  <para style="p">
    <verse number="33" style="v"/>Una volta, mentre stava insegnando nella sinagoga, un indemoniato cominciò a gridargli: <verse number="34" style="v"/>«Vattene! Non vogliamo avere niente a che fare con te, Gesù di Nazaret! Vuoi forse mandarci in rovina? Sappiamo bene chi sei: il Santo, il Figlio di Dio!»</para>
  <para style="p">
    <verse number="35" style="v"/>Gesù lo sgridò severamente e gli ordinò: «Taci ed esci da questʼuomo!» Il demonio gettò lʼuomo a terra, mentre la folla lo guardava sbigottita, poi lo lasciò senza fargli più alcun male.</para>
  <para style="p">
    <verse number="36" style="v"/>Stupita, la gente si chiedeva: «Che ci sarà mai nelle parole di questʼuomo, se perfino i diavoli gli ubbidiscono?» <verse number="37" style="v"/>E la notizia di ciò che aveva fatto si sparse per tutta la regione.</para>
  <para style="p">
    <verse number="38" style="v"/>Quel giorno, dopo essere uscito dalla sinagoga, Gesù andò a casa di Simone, dove trovò la suocera di Simone con la febbre alta. «Ti prego, guariscila!» lo pregavano tutti i presenti.</para>
  <para style="p">
    <verse number="39" style="v"/>E fu così. Bastò che si chinasse su di lei e rimproverasse la febbre, perché immediatamente la temperatura tornasse normale! Così la donna si alzò subito e preparò da mangiare per loro.</para>
  <para style="p">
    <verse number="40" style="v"/>Quella sera stessa, al calar del sole, tutti gli abitanti del paese che avevano in casa dei malati (affetti da qualsiasi tipo di malattia), li portarono da Gesù; e il tocco delle sue mani bastò per guarirli tutti. <verse number="41" style="v"/>Alcuni erano posseduti dai demòni che uscivano al suo ordine, gridando: «Tu sei il Figlio di Dio!» Ma, poiché sapevano che egli era il Cristo, Gesù li sgridava e ordinava loro di tacere.</para>
  <para style="p">
    <verse number="42" style="v"/>La mattina dopo, di buonʼora, Gesù andò in un luogo deserto. Moltissime persone si misero alla sua ricerca e, quando finalmente lo trovarono, lo pregarono di non lasciarli, ma di restare con loro a Cafarnao. <verse number="43" style="v"/>Ma egli rispose: «Devo annunciare il Vangelo del Regno di Dio anche in altri posti, perché questo è il motivo per cui Dio mi ha mandato». <verse number="44" style="v"/>Così Gesù continuò il suo viaggio, predicando nelle sinagoghe di tutta la Giudea.</para>
  <chapter number="5" style="c"/>
  <para style="s1">I primi discepoli</para>
  <para style="p">
    <verse number="1" style="v"/>Un giorno, mentre Gesù predicava sulla riva del lago di Genesaret, la folla gli si stringeva attorno per ascoltare la Parola di Dio. <verse number="2" style="v"/>Gesù allora vide due barche vuote ferme a riva: i pescatori erano scesi e lavavano le reti. <verse number="3" style="v"/>Montato su una delle barche, Gesù disse a Simone, il proprietario, di scostarsi un poʼ dalla riva, così si sarebbe potuto sedere nella barca e da lì parlare alla folla.</para>
  <para style="p">
    <verse number="4" style="v"/>Quando ebbe finito di parlare, egli disse a Simone: «Ora vai al largo e getta le reti; vedrai quanto pesce prenderai!» <verse number="5" style="v"/>Ma Simone rispose: «Signore, abbiamo lavorato sodo tutta la notte e non abbiamo preso niente! Ma se lo dici tu, proviamo ancora…» <verse number="6" style="v"/>E stavolta le reti furono così piene, che cominciarono a strapparsi! <verse number="7" style="v"/>Allora fecero cenno ai compagni dellʼaltra barca, perché venissero ad aiutarli; e ben presto tutte e due le barche furono talmente piene di pesce, che rischiavano di affondare!</para>
  <para style="p">
    <verse number="8" style="v"/>Quando Simon Pietro si rese conto dellʼaccaduto, cadde in ginocchio davanti a Gesù, dicendo: «O, Signore, per piacere allontanati da me, perché io sono troppo peccatore per starti vicino!» <verse number="9-10" style="v"/>Pietro era rimasto sconvolto da quella pesca straordinaria e, come lui, lo erano gli altri, ed anche i suoi soci, Giacomo e Giovanni, figli di Zebedeo. Ma Gesù disse a Simone: «Non aver paura! Dʼora in avanti pescherai anime di uomini!»</para>
  <para style="p">
    <verse number="11" style="v"/>E non appena sbarcarono, essi lasciarono tutto per andare con Gesù.</para>
  <para style="s1">Gesù guarisce molti malati</para>
  <para style="p">
    <verse number="12" style="v"/>Un giorno, in un certo villaggio che Gesù stava visitando cʼera un uomo lebbroso da molti anni. Quando il poveretto vide Gesù, si gettò ai suoi piedi, supplicandolo perché lo guarisse.</para>
  <para style="p">«Signore», disse, «se soltanto lo vuoi, tu puoi guarirmi del tutto!»</para>
  <para style="p">
    <verse number="13" style="v"/>Gesù lo toccò, dicendo: «Certo che lo voglio. Sii guarito!» E la lebbra sparì. <verse number="14" style="v"/>Allora Gesù gli ordinò di allontanarsi subito, senza dir niente a nessuno e di andare a farsi vedere dal sacerdote giudeo. Poi aggiunse: «Offri il sacrificio richiesto dalla legge di Mosè per i lebbrosi che sono guariti. Ciò proverà a tutti che ora stai bene». <verse number="15" style="v"/>A questo punto, la notizia della sua potenza si sparse a grande velocità e moltissime persone venivano per sentirlo predicare e per essere guariti dalle malattie. <verse number="16" style="v"/>E Gesù spesso si ritirava in luoghi deserti per pregare.</para>
  <para style="p">
    <verse number="17" style="v"/>Un giorno, mentre insegnava, si erano seduti vicino a lui alcuni capi religiosi giudei e dottori della legge, venuti da molti villaggi della Galilea, della Giudea ed anche da Gerusalemme. E la potenza del Signore era con lui per compiere guarigioni.</para>
  <para style="p">
    <verse number="18-19" style="v"/>Ed ecco che alcuni uomini vennero portando un paralitico in barella. Cercarono di farsi largo fra la folla per raggiungere Gesù, ma non ci riuscirono. Allora salirono sul tetto sopra di lui, tolsero alcune tegole e piano piano calarono la barella con lʼinvalido giù fra la folla, proprio davanti a Gesù.</para>
  <para style="p">
    <verse number="20" style="v"/>Vedendo la loro fede, Gesù disse a quellʼuomo: «Amico, i tuoi peccati ti sono perdonati!»</para>
  <para style="p">
    <verse number="21" style="v"/>«Ma chi pensa di essere questo qui?» cominciarono a domandarsi i Farisei e i dottori della legge. «Questa è una bestemmia! Chi può perdonare i peccati allʼinfuori di Dio?»</para>
  <para style="p">
    <verse number="22" style="v"/>Ma Gesù che conosceva i loro pensieri disse loro: «Perché fate questi ragionamenti? <verse number="23-24" style="v"/>Io, il Messia, ho lʼautorità qui sulla terra di perdonare i peccati. Ma parlare è facile, chiunque potrebbe dire, ciò che ho detto. Vi proverò quindi la verità delle mie parole, guarendo questʼuomo». Poi, rivolto al paralitico, comandò: «Raccogli la tua barella e vattene a casa, perché sei guarito!»</para>
  <para style="p">
    <verse number="25" style="v"/>Immediatamente, sotto gli occhi allibiti dei presenti, lʼuomo si alzò, raccolse la barella e se ne andò a casa, lodando Dio. <verse number="26" style="v"/>Tutti quanti furono presi da spavento e timore; e lodavano Dio, ripetendo: «Oggi abbiamo visto cose davvero straordinarie!»</para>
  <para style="p">
    <verse number="27" style="v"/>Più tardi, mentre Gesù passava per la strada, vide un esattore delle tasse, con la solita reputazione di truffatore, che sedeva dietro il suo banco. Lʼuomo si chiamava Levi. Gesù gli disse: «Vieni e diventa mio discepolo!» <verse number="28" style="v"/>Levi balzò in piedi, lasciò tutto e andò con lui.</para>
  <para style="p">
    <verse number="29" style="v"/>Poco dopo Levi diede un pranzo a casa sua. Gesù era lʼospite dʼonore. Cʼerano anche molti colleghi di Levi, agenti delle tasse, ed altri ospiti.</para>
  <para style="s1">Gli esperti contestano</para>
  <para style="p">
    <verse number="30" style="v"/>I Farisei e i dottori della legge protestarono vivamente con i discepoli, perché Gesù partecipava a quel banchetto, spalla a spalla con i più noti peccatori.</para>
  <para style="p">
    <verse number="31" style="v"/>Gesù rispose loro: «Sono i malati che hanno bisogno del medico, non quelli in buona salute! <verse number="32" style="v"/>Io sono venuto a chiamare quelli che si sentono peccatori, perché cambino vita, non quelli che si reputano già abbastanza buoni!»</para>
  <para style="p">
    <verse number="33" style="v"/>I Farisei e i dottori della legge protestarono anche perché i discepoli di Gesù mangiavano e bevevano, anziché digiunare. Dicevano: «I discepoli di Giovanni Battista digiunano spesso e pregano, così fanno anche i nostri discepoli. Perché i tuoi discepoli, invece, mangiano e bevono?»</para>
  <para style="p">
    <verse number="34" style="v"/>Gesù rispose: «Possibile che si metta a digiunare chi è felice? O pensate, forse, che gli invitati ad un banchetto di nozze se ne stiano a soffrir la fame, mentre festeggiano lo sposo? <verse number="35" style="v"/>Ma verrà il momento in cui lo sposo sarà portato via da loro; allora sì che non vorranno più mangiare!»</para>
  <para style="p">
    <verse number="36" style="v"/>Poi Gesù portò questo paragone: «Nessuno taglia un pezzo di stoffa da un vestito nuovo per rattoppare un vestito vecchio. Non solo sarebbe rovinato lʼindumento nuovo, ma anche il vecchio sarebbe più brutto con una toppa nuova! <verse number="37" style="v"/>Così pure, nessuno mette del vino nuovo in otri vecchi, perché il vino nuovo li fa scoppiare, e così si rovinerebbero gli otri ed anche il vino andrebbe perso. <verse number="38" style="v"/>Il vino nuovo deve essere messo in otri nuovi. <verse number="39" style="v"/>E nessuno, dopo aver bevuto del vino dʼannata, ne vuol bere del nuovo. Infatti si suol dire: “Quello vecchio è migliore”».</para>
  <chapter number="6" style="c"/>
  <para style="s1">Il Padrone del sabato</para>
  <para style="p">
    <verse number="1" style="v"/>Un sabato, mentre Gesù passava attraverso dei campi di grano, i suoi discepoli si misero a raccogliere le spighe e, fregandole con le mani, ne mangiavano i chicchi.</para>
  <para style="p">
    <verse number="2" style="v"/>Alcuni Farisei protestarono: «Quello che fate è illegale! I tuoi discepoli stanno raccogliendo il grano, ed è contro la legge ebraica lavorare di sabato!»</para>
  <para style="p">
    <verse number="3" style="v"/>Gesù rispose: «Non ricordate le Scritture? Avete mai letto che fece il re Davide, quando egli e i suoi uomini ebbero fame? <verse number="4" style="v"/>Davide entrò nella casa di Dio, prese i pani speciali offerti davanti al Signore e li mangiò, dividendoli con gli altri, anche se solo i sacerdoti possono mangiare quei pani. Un atto illegale, dunque, proprio come questo!» <verse number="5" style="v"/>Poi Gesù aggiunse: «Io, il Figlio dellʼuomo, sono signore anche del sabato!»</para>
  <para style="p">
    <verse number="6" style="v"/>Un altro sabato, mentre Gesù era nella sinagoga ad insegnare, cʼera lì presente un uomo che aveva la mano destra paralizzata. <verse number="7" style="v"/>I dottori della legge e i Farisei tenevano dʼocchio Gesù per vedere se lʼavrebbe guarito quel giorno stesso, anche se era sabato, perché non vedevano lʼora di poterlo accusare in qualche modo.</para>
  <para style="p">
    <verse number="8" style="v"/>Come conosceva bene i loro pensieri Gesù! Eppure, rivolgendosi allʼuomo con la mano paralizzata, disse: «Vieni, mettiti qui, dove tutti ti possono vedere». Lʼuomo ubbidì.</para>
  <para style="p">
    <verse number="9" style="v"/>Allora Gesù disse ai Farisei e ai dottori della legge: «Vorrei farvi una domanda. Che cosa è permesso fare di sabato, secondo la legge? Del bene o del male? Salvare una vita o distruggerla?»</para>
  <para style="p">
    <verse number="10" style="v"/>Così dicendo li guardava uno per uno; poi disse allʼuomo: «Stendi la tua mano!» Egli ubbidì e la sua mano fu guarita. <verse number="11" style="v"/>A questo punto i nemici di Gesù erano fuori di sé dalla rabbia, e cominciarono a complottare per ucciderlo.</para>
  <para style="s1">Gesù sceglie i suoi aiutanti</para>
  <para style="p">
    <verse number="12" style="v"/>Qualche giorno dopo, Gesù salì sulla montagna a pregare, e pregò tutta la notte. <verse number="13" style="v"/>Allʼalba, riunì i suoi seguaci e fra loro ne scelse dodici, che nominò suoi aiutanti. (Erano indicati anche con il nome di «apostoli»).</para>
  <para style="p">
    <verse number="14-16" style="v"/>Ecco i loro nomi: Simone (che Gesù chiamò anche Pietro), Andrea (fratello di Simone), Giacomo, Giovanni, Filippo, Bartolomeo, Matteo, Tommaso, Giacomo (figlio di Alfeo), Simone (membro degli Zeloti, un partito politico sovversivo), Giuda (figlio di Giacomo) e Giuda Iscariota (quello che più tardi lo avrebbe tradito).</para>
  <para style="p">
    <verse number="17-18" style="v"/>Scesi dal monte, Gesù e gli apostoli si fermarono in una zona pianeggiante e furono attorniati da molti discepoli, a loro volta circondati dalla folla. Gente da tutta la Giudea, da Gerusalemme e fin dalle coste di Tiro e Sidone era venuta per ascoltare Gesù e per farsi guarire. E Gesù cacciava molti demòni. <verse number="19" style="v"/>Poiché da lui emanava una forza che guariva, tutti cercavano di toccarlo, e, quando ci riuscivano, guarivano da ogni forma di malattia.</para>
  <para style="p">
    <verse number="20" style="v"/>Poi Gesù, rivolgendosi ai discepoli, disse: «Beati voi poveri, perché il Regno di Dio è vostro!</para>
  <para style="p">
    <verse number="21" style="v"/>Beati voi che ora avete fame, perché sarete saziati!</para>
  <para style="p">Beati voi che piangete, perché verrà il tempo in cui riderete di gioia!</para>
  <para style="p">
    <verse number="22" style="v"/>Beati voi se gli altri vi odiano, vi escludono, vʼinsultano e vi disprezzano, perché avete creduto in me!</para>
  <para style="p">
    <verse number="23" style="v"/>Quando vi accadono queste cose, siate felici e saltate di gioia! Perché in cielo Dio vi darà una grande ricompensa. E vi dico che sarete in buona compagnia, perché anche gli antichi profeti furono trattati allo stesso modo.</para>
  <para style="p">
    <verse number="24" style="v"/>Ma guai a voi ricchi, perché avete già qui in terra la vostra sola felicità! <verse number="25" style="v"/>Guai a voi che ora siete sazi, perché un giorno avrete fame. Guai a voi che ora ridete perché sarete tristi e piangerete.</para>
  <para style="p">
    <verse number="26" style="v"/>Guai a voi che siete tanto apprezzati dalle masse, perché i falsi profeti sono sempre stati tenuti in grande considerazione!</para>
  <para style="p">
    <verse number="27" style="v"/>Ascoltate bene tutti: amate i vostri nemici e fate del bene a quelli che vi odiano! <verse number="28" style="v"/>Pregate per la felicità di quelli che vi maledicono. Invocate le benedizioni di Dio su quelli che vi fanno del male.</para>
  <para style="p">
    <verse number="29" style="v"/>Se qualcuno vi schiaffeggia su una guancia, porgetegli anche lʼaltra! Se qualcuno vi chiede il cappotto, dategli anche la camicia! <verse number="30" style="v"/>Date ciò che avete a chiunque ve lo chieda; e se vi tolgono qualcosa di vostro, lasciateglielo. <verse number="31" style="v"/>Trattate gli altri esattamente come vorreste che gli altri trattassero voi.</para>
  <para style="p">
    <verse number="32" style="v"/>Pensate di aver qualche merito per il semplice fatto che amate soltanto quelli che vi amano? Perfino gli atei lo fanno! <verse number="33" style="v"/>E se fate del bene soltanto a quelli che vi fanno del bene, credete di fare qualcosa di eccezionale? Anche i peccatori si comportano così! <verse number="34" style="v"/>Come pure se fate un prestito soltanto a chi può rimborsarvi, che fate di tanto strano? Perfino i più cattivi fanno prestiti ai loro simili per poi farsi rimborsare in pieno! <verse number="35" style="v"/>Voi, invece, amate anche i vostri nemici. Fate loro del bene! Prestate pure il vostro denaro, senza sperare di ricevere niente in cambio! Allora sì che la vostra ricompensa in cielo sarà grande e vi comporterete da veri figli di Dio, che è clemente anche verso glʼingrati e i malvagi.</para>
  <para style="p">
    <verse number="36" style="v"/>Siate anche voi misericordiosi come lo è il Padre vostro. <verse number="37" style="v"/>Non criticate gli altri e non condannateli, altrimenti sarete criticati e condannati. Perdonate gli altri ed anche voi sarete perdonati. <verse number="38" style="v"/>Date e riceverete. Ciò che avete dato, vi sarà reso in pieno, anzi, in misura superiore, pigiato per far posto ad altro e, addirittura, traboccante! Qualsiasi misura userete per dare, piccola o grande che sia, sarà usata per misurare ciò che vi sarà restituito».</para>
  <para style="p">
    <verse number="39" style="v"/>Ecco alcune parabole che Gesù raccontò: «Come può un cieco far da guida a un altro cieco? Se lo facesse, cadrebbe senzʼaltro in un fosso, e si tirerebbe appresso anche lʼaltro! <verse number="40" style="v"/>Uno studente non ne sa di più del suo maestro. Ma chiunque lavora sodo sarà come il suo maestro.</para>
  <para style="p">
    <verse number="41" style="v"/>E tu, perché ti meravigli del bruscolo che è nellʼocchio del tuo fratello—un piccolo difetto—e non tʼaccorgi che nel tuo cʼè addirittura una trave? <verse number="42" style="v"/>Come ti passa per la mente di dirgli: “Fratello, ti aiuto io a togliere quel bruscolo dallʼocchio”, quando non riesci neppure a vedere la trave che cʼè nel tuo? Ipocrita, togli prima la tua trave; dopo, forse, potrai vedere abbastanza per togliere il bruscolo dallʼocchio del tuo fratello!</para>
  <para style="p">
    <verse number="43" style="v"/>Un albero di buona qualità non dà frutta scadente; e un albero selvatico non può dare buoni frutti. <verse number="44" style="v"/>Si riconosce un albero dal tipo di frutta che produce: infatti i fichi non crescono tra le spine, né lʼuva tra i rovi. <verse number="45" style="v"/>Un uomo buono tira fuori il bene dal suo cuore, come da un prezioso tesoro. Un uomo cattivo, invece, tira fuori il male dal suo cuore, come da una riserva di malvagità. Infatti, tutto ciò che trabocca dal cuore affiora dai discorsi.</para>
  <para style="p">
    <verse number="46" style="v"/>Perché mi chiamate “Signore”, e poi non fate quello che vi dico? <verse number="47-48" style="v"/>Ma chi mi segue, ascolta le mie parole e chi mi ubbidisce assomiglia ad un uomo che costruisce una casa su robuste fondamenta, gettate profondamente nella roccia. Quando viene unʼalluvione e lʼacqua si rovescia su quella casa, essa non crolla perché è ben costruita.</para>
  <para style="p">
    <verse number="49" style="v"/>Al contrario chi ascolta le mie parole e poi non le mette in pratica, assomiglia a un uomo che costruisce una casa senza fondamenta. Quando le acque della piena si abbattono contro quella casa, essa crolla subito e altro non resta che un mucchio di rovine».</para>
  <chapter number="7" style="c"/>
  <para style="s1">Due miracoli straordinari</para>
  <para style="p">
    <verse number="1" style="v"/>Quando Gesù ebbe finito di parlare, tornò nella città di Cafarnao. <verse number="2" style="v"/>Là abitava un centurione romano, che aveva un servo, a cui era molto affezionato. Questo servo era ammalato e stava per morire. <verse number="3" style="v"/>Quando il centurione seppe di Gesù, mandò alcuni anziani giudei molto rispettati a chiedergli di venire a guarire il suo servo. <verse number="4" style="v"/>Essi cominciarono a pregare Gesù con insistenza. Gli raccontarono anche che brava persona fosse quel centurione.</para>
  <para style="p">«Se cʼè qualcuno che merita il tuo aiuto, questi è proprio lui!» dissero, <verse number="5" style="v"/>«Perché ama i Giudei e ci ha perfino fatto costruire una sinagoga a sue spese!»</para>
  <para style="p">
    <verse number="6-8" style="v"/>Gesù andò con loro. Stava per arrivare alla casa, quando il centurione gli mandò incontro alcuni amici per dirgli: «Signore, non ti disturbare ad entrare nella mia casa, perché io non sono degno di un tale onore e neppure di venire da te di persona. Diʼ soltanto una parola e il mio servo certamente guarirà! Lo so, perché anchʼio dipendo dallʼautorità dei miei superiori e, a mia volta, ho autorità sui miei uomini. Basta che io dica “Andate!” ed essi ubbidiscono, oppure “Venite!” ed essi vengono; e se dico al mio servo: “Faʼ questo o quello”, egli lo fa. Perciò basta che tu dica: “Sii guarito!” ed il mio servo guarirà!»</para>
  <para style="p">
    <verse number="9" style="v"/>Gesù rimase colpito da queste parole. Rivolgendosi alla folla, disse: «Neppure fra il popolo dʼIsraele ho mai trovato un uomo con una fede come questa!»</para>
  <para style="p">
    <verse number="10" style="v"/>E quando gli amici del centurione ritornarono a casa, trovarono il servo completamente guarito.</para>
  <para style="p">
    <verse number="11" style="v"/>Non molto tempo dopo, Gesù andò con i suoi discepoli nel villaggio di Naim e, come al solito, una gran folla lo seguiva. <verse number="12" style="v"/>In prossimità della porta del villaggio, ecco passare un funerale. Il morto era lʼunico figlio di una vedova, e molte persone accompagnavano, piangendo, la povera donna.</para>
  <para style="p">
    <verse number="13" style="v"/>Quando il Signore la vide, ebbe pietà di lei. «Non piangere!» le disse. <verse number="14" style="v"/>Poi si avvicinò alla bara e la toccò.</para>
  <para style="p">I portatori si fermarono. «Ragazzo», disse Gesù, «sono io che te lo dico: àlzati!»</para>
  <para style="p">
    <verse number="15" style="v"/>Il ragazzo si alzò a sedere e cominciò a parlare. E Gesù lo restituì alla madre.</para>
  <para style="p">
    <verse number="16" style="v"/>Tutti furono presi da gran timore e si misero a lodare Dio, esclamando: «Un potente profeta è sorto fra noi!» e ancora: «Oggi abbiamo visto allʼopera la mano di Dio!»</para>
  <para style="p">
    <verse number="17" style="v"/>La notizia di questi fatti corse da un estremo allʼaltro della Giudea, e perfino oltre i suoi confini.</para>
  <para style="s1">Gesù e Giovanni</para>
  <para style="p">
    <verse number="18" style="v"/>Ben presto i discepoli di Giovanni Battista vennero a conoscenza di tutto ciò che Gesù stava facendo. Quando lo riferirono a Giovanni, <verse number="19" style="v"/>questi mandò due dei suoi discepoli da Gesù per chiedergli: «Sei davvero tu il Messia che deve venire? O dobbiamo continuare ad aspettarlo?»</para>
  <para style="p">
    <verse number="20-22" style="v"/>I due discepoli trovarono Gesù che stava guarendo molte persone dalle più diverse malattie. Risanava gli zoppi e i ciechi, e cacciava gli spiriti maligni. Quando gli riferirono le parole di Giovanni, Gesù rispose: «Tornate e raccontategli tutto ciò che avete visto e udito qui oggi: i ciechi possono vedere, gli zoppi camminano, i lebbrosi sono guariti, i sordi possono udire, i morti risuscitano e i poveri possono udire il Vangelo della salvezza. <verse number="23" style="v"/>E ditegli anche: “Beato chi non si sarà scandalizzato di me!”»</para>
  <para style="p">
    <verse number="24" style="v"/>Partiti i discepoli di Giovanni, Gesù cominciò a parlare alla folla di lui. «Chi è costui che siete andati a vedere nel deserto della Giudea?» chiese loro: «Un uomo debole come un filo dʼerba, mosso dal minimo alito di vento? <verse number="25" style="v"/>No! E allora che cosa siete andati a vedere? Un uomo drappeggiato in abiti lussuosi? No! Quelli che vivono nel lusso stanno nei palazzi, non nel deserto. <verse number="26" style="v"/>Allora, che cosa siete andati a vedere? Un profeta? Sì, questa è la risposta giusta! Anzi, egli è più di un profeta. <verse number="27" style="v"/>È quello a cui si riferiscono le Scritture, quando dicono: <char style="qt">“Ecco, manderò il mio messaggero davanti a te, per prepararti la strada!”</char></para>
  <para style="p">
    <verse number="28" style="v"/>Fra tutti gli esseri umani non ce nʼè mai stato uno più grande di Giovanni. Eppure, perfino lʼultimo abitante del Regno di Dio è più grande di lui!</para>
  <para style="p">
    <verse number="29" style="v"/>E tutti quelli che hanno sentito predicare Giovanni, perfino i più malvagi, hanno riconosciuto che ciò che richiedeva era giusto, e si sono fatti battezzare da lui. <verse number="30" style="v"/>Tutti. Cioè, tutti tranne i Farisei e i dottori della legge. Essi hanno respinto il progetto che Dio aveva per loro e non hanno voluto farsi battezzare da Giovanni».</para>
  <para style="p">
    <verse number="31" style="v"/>«Che posso dire degli uomini dei nostri tempi?» chiese Gesù. «A che cosa potrei paragonarli? <verse number="32" style="v"/>Mi sembrano quei bambini che giocano nella piazza e si lamentano così coi loro amici: “Non vi piace se giochiamo agli sposi e non vi piace se giochiamo al funerale!” <verse number="33" style="v"/>Lo stesso fate anche voi: perché, prima è venuto Giovanni Battista, che spesso digiuna e non beve vino, e voi dite: “Deve essere matto!” <verse number="34" style="v"/>Poi sono venuto io, che mangio e bevo, e voi dite: “Ma che mangione è quel Gesù! E come beve! E che cattive compagnie frequenta!” <verse number="35" style="v"/>Ma la sapienza di Dio si rivela vera dai suoi frutti».</para>
  <para style="p">
    <verse number="36" style="v"/>Un giorno, un fariseo invitò Gesù a pranzo a casa sua ed egli accettò lʼinvito. Mentre si sedevano per mangiare, <verse number="37" style="v"/>una donna, una prostituta di quel villaggio seppe che Gesù stava là e venne, portando un vasetto di alabastro, pieno di costoso profumo. <verse number="38" style="v"/>Entrò, sʼinginocchiò dietro di lui, ai suoi piedi e, piangendo, glieli bagnava di lacrime e poi li asciugava con i suoi capelli, baciandoli e ribaciandoli, mentre li cospargeva di profumo.</para>
  <para style="p">
    <verse number="39" style="v"/>Quando il fariseo che lo aveva invitato vide ciò che stava accadendo e riconobbe la donna, pensò: «Questa è la prova che Gesù non è un profeta, perché se fosse veramente mandato da Dio, saprebbe di che risma è questa donna!»</para>
  <para style="p">
    <verse number="40" style="v"/>Gesù, allora, si voltò verso di lui e gli disse: «Simone, devo dirti una cosa».</para>
  <para style="p">«Bene, Maestro», rispose Simone, «Dimmi!»</para>
  <para style="p">
    <verse number="41" style="v"/>Allora Gesù gli raccontò questa storia: «Un tale prestò dei soldi a due persone: 500 denari ad uno e 50 a un altro. <verse number="42" style="v"/>Ma nessuno di loro poté restituire i soldi, così egli passò sopra alla cosa e lasciò che si tenessero il denaro. Secondo te, chi dei due gli sarà stato più riconoscente dopo questʼatto generoso?»</para>
  <para style="p">
    <verse number="43" style="v"/>«Senzʼaltro quello che gli doveva di più», rispose Simone. «Giusto», fu dʼaccordo Gesù.</para>
  <para style="p">
    <verse number="44" style="v"/>Poi, voltandosi verso la donna, disse a Simone: «Guarda, vedi questa donna inginocchiata? Quando sono entrato in casa tua, tu non ti sei nemmeno preso il disturbo di darmi un poʼ dʼacqua per lavarmi i piedi, invece lei me li ha lavati con le sue lacrime e me li ha asciugati con i suoi capelli.</para>
  <para style="p">
    <verse number="45" style="v"/>Tu non mi hai dato il tradizionale bacio di saluto, lei invece, da quando sono entrato, non ha smesso di baciarmi e ribaciarmi i piedi.</para>
  <para style="p">
    <verse number="46" style="v"/>Tu hai trascurato la rituale cortesia di ungermi il capo con lʼolio dʼoliva, mentre lei mi ha cosparso i piedi di profumo prezioso.</para>
  <para style="p">
    <verse number="47" style="v"/>Dunque, i suoi peccati, anche se sono molti, le sono perdonati, perciò questa donna mi ha dimostrato molto amore. Ma quelli a cui è perdonato poco, dimostrano meno amore».</para>
  <para style="p">
    <verse number="48" style="v"/>Poi, rivolto alla donna, disse: «I tuoi peccati ti sono perdonati».</para>
  <para style="p">
    <verse number="49" style="v"/>Allora glʼinvitati che erano a tavola con lui, dissero fra di loro: «Ma chi crede di essere costui, che se ne va in giro a perdonare i peccati?»</para>
  <para style="p">
    <verse number="50" style="v"/>Ma Gesù disse alla donna: «La tua fede ti ha salvato. Vaʼ in pace!»</para>
  <chapter number="8" style="c"/>
  <para style="s1">La parabola del seminatore</para>
  <para style="p">
    <verse number="1" style="v"/>Qualche tempo dopo, Gesù cominciò a visitare le città e i villaggi della Galilea per annunciare lʼarrivo del Regno di Dio, e durante questo viaggio prese con sé i suoi dodici discepoli. <verse number="2" style="v"/>Lo seguivano anche alcune donne che aveva liberato dai demoni o che aveva guarito dalle malattie. Fra loro cʼera Maria Maddalena, (da lei Gesù aveva cacciato sette demoni), <verse number="3" style="v"/>Giovanna, moglie di Cuza, amministratore del re Erode, incaricato di palazzo e responsabile degli affari domestici, Susanna e molte altre che contribuivano coi loro mezzi al mantenimento di Gesù e dei suoi discepoli.</para>
  <para style="p">
    <verse number="4" style="v"/>Un giorno in cui si era riunita una grande folla per ascoltarlo, mentre molte altre persone erano in cammino, provenienti da diverse città, Gesù raccontò questa parabola:</para>
  <para style="p">
    <verse number="5" style="v"/>«Un contadino andò nei suoi campi per seminare il grano. Mentre seminava, alcuni semi caddero sulla strada e furono calpestati o mangiati dagli uccelli. <verse number="6" style="v"/>Altri semi caddero sulla roccia ricoperta da un basso strato di terra; appena cominciarono a crescere, le pianticelle si seccarono e morirono per mancanza di umidità. <verse number="7" style="v"/>Altri semi caddero tra le spine e i teneri steli di grano che crebbero furono soffocati. <verse number="8" style="v"/>Altri, invece, caddero sul terreno fertile; questi semi germogliarono e produssero un raccolto cento volte maggiore di quanto era stato seminato». Poi Gesù aggiunse: «Chi ha orecchie per udire, ascolti!»</para>
  <para style="p">
    <verse number="9" style="v"/>Gli apostoli gli chiesero il significato della storia. <verse number="10" style="v"/>Gesù rispose: «Dio vi ha concesso di conoscere il significato di queste parabole che rivelano il mistero del Regno di Dio. Ma questa gente ascolta e non capisce, guarda e non vede, proprio come predissero gli antichi profeti.</para>
  <para style="p">
    <verse number="11" style="v"/>Questo è il significato della storia: il seme è il messaggio di Dio agli uomini. <verse number="12" style="v"/>Il sentiero su cui cadono alcuni semi rappresenta il cuore duro di quelli che ascoltano le parole di Dio, ma poi viene il diavolo e porta via quelle parole, impedendo loro di credere e di essere salvati. <verse number="13" style="v"/>Il terreno roccioso rappresenta quelli che ascoltano con gioia il messaggio, che però non penetra fino in fondo al loro cuore, non mette radici, né cresce in loro. Queste persone sanno che il messaggio è vero, e per un poʼ credono; ma quando giunge il momento della prova, allora perdono ogni interesse.</para>
  <para style="p">
    <verse number="14" style="v"/>I semi fra le spine rappresentano quelli che ascoltano e credono alle parole di Dio, ma, dopo un poʼ, si lasciano soffocare dalle preoccupazioni, dalle ricchezze, dalle responsabilità o dai piaceri della vita. E così non sono mai capaci di aiutare nessun altro a credere nel Vangelo.</para>
  <para style="p">
    <verse number="15" style="v"/>Ma il terreno fertile rappresenta la gente dal cuore buono e onesto. Queste persone ascoltano le parole di Dio, vi si aggrappano e con la loro perseveranza producono un abbondante raccolto».</para>
  <para style="p">
    <verse number="16" style="v"/>Unʼaltra volta Gesù chiese: «Si è mai sentito di qualcuno che accende una lampada e poi la copre, perché non risplenda? No, anzi, le lampade vengono messe bene in vista, dove tutti possano vedere la luce. <verse number="17" style="v"/>Così un giorno tutto ciò che ora è nascosto sarà portato alla luce e reso palese.</para>
  <para style="p">
    <verse number="18" style="v"/>Perciò attenzione a come ascoltate; perché a chi ha, sarà dato ancor di più; e chi non ha, sarà privato perfino di quel poco che pensa di avere».</para>
  <para style="p">
    <verse number="19" style="v"/>Accadde una volta che la madre e i fratelli di Gesù vennero per vederlo, ma causa la folla, non riuscivano ad entrare nella casa dove lui stava insegnando. <verse number="20" style="v"/>Quando Gesù fu avvertito che stavano fuori e volevano vederlo, <verse number="21" style="v"/>disse: «Mia madre e i miei fratelli sono tutti quelli che ascoltano il messaggio di Dio e lo mettono in pratica!»</para>
  <para style="s1">Gesù calma una tempesta</para>
  <para style="p">
    <verse number="22" style="v"/>Un giorno, sempre in quel periodo, dopo essere salito in barca coi discepoli, Gesù suggerì di attraversare il lago e raggiungere lʼaltra riva. <verse number="23" style="v"/>Mentre navigavano, egli si distese per fare un pisolino. Stava dormendo, quando cominciò ad alzarsi il vento. In poco tempo si scatenò una violenta tempesta, tanto che la barca cominciò a riempirsi dʼacqua ed essi erano in serio pericolo.</para>
  <para style="p">
    <verse number="24" style="v"/>Gli apostoli si precipitarono a svegliare Gesù: «Maestro, Maestro, affondiamo!» urlavano.</para>
  <para style="p">Gesù si svegliò e sgridò il vento. Subito le onde si acquietarono e ritornò la calma. <verse number="25" style="v"/>Poi Gesù chiese ai discepoli: «Dovʼè dunque la vostra fede?» Ed essi, stupiti e pieni di paura, si dicevano lʼun lʼaltro: «Ma chi è questʼuomo, a cui ubbidiscono perfino i venti e le onde?»</para>
  <para style="p">
    <verse number="26" style="v"/>Arrivarono così sullʼaltra riva del lago, nel paese dei Geraseni, di fronte alla Galilea. <verse number="27" style="v"/>Mentre Gesù scendeva dalla barca, un uomo della città gli si fece incontro. Il poveretto era da molto tempo posseduto dai demòni. Nudo e senza tetto viveva fra le tombe in un cimitero.</para>
  <para style="p">
    <verse number="28" style="v"/>Non appena vide Gesù cominciò ad urlare, poi cadde in terra ai suoi piedi, gridando: «Che cosa vuoi da me, Gesù, figlio del Dio Altissimo? Ti prego, non tormentarmi!» <verse number="29" style="v"/>Il demonio parlava così, perché Gesù gli aveva già ordinato di uscire da quellʼuomo. Questo demonio aveva un tale controllo su di lui, che, perfino quando lʼuomo veniva incatenato, egli riusciva sempre a rompere le catene e poi scappava via nel deserto, in balìa della potenza del diavolo. <verse number="30" style="v"/>«Come ti chiami?» gli chiese Gesù. «Legione», rispose, perché lʼuomo era posseduto da migliaia di loro. <verse number="31" style="v"/>E cominciarono a scongiurarlo di non mandarli nellʼabisso.</para>
  <para style="p">
    <verse number="32" style="v"/>Un branco di porci stava pascolando sul pendio del monte vicino. I demoni allora lo pregarono di farli entrare in quegli animali. Gesù acconsentì. <verse number="33" style="v"/>Così essi, lasciato lʼuomo, entrarono nei porci e immediatamente lʼintero branco rotolò dalla montagna, precipitando nel lago sottostante, dove tutti affogarono. <verse number="34" style="v"/>Quando i guardiani dei porci videro ciò che era accaduto, corsero a raccontarlo dappertutto, nella città vicina e per le campagne.</para>
  <para style="p">
    <verse number="35" style="v"/>Ben presto molte persone vennero per vedere coi propri occhi che cosʼera successo. Quando giunsero vicino a Gesù, videro lʼuomo, poco prima indemoniato, seduto tranquillamente ai suoi piedi, completamente sano e rivestito di tutto punto. E tutti furono presi da gran paura.</para>
  <para style="p">
    <verse number="36" style="v"/>Allora i testimoni dellʼaccaduto raccontarono agli altri come lʼindemoniato era stato guarito. <verse number="37" style="v"/>E tutti gli abitanti della regione pregarono Gesù di andarsene e di lasciarli in pace, perché un vero terrore si era impossessato di loro. Perciò Gesù risalì in barca e partì, attraversando di nuovo il lago per raggiungere lʼaltra riva.</para>
  <para style="p">
    <verse number="38" style="v"/>Lʼuomo che era stato liberato dai demòni lo aveva pregato di prenderlo con sé, ma Gesù non aveva voluto.</para>
  <para style="p">
    <verse number="39" style="v"/>«Torna dai tuoi», gli aveva detto, «e racconta loro il miracolo meraviglioso che Dio ha fatto per te».</para>
  <para style="p">Così lʼuomo era andato per la città, raccontando a tutti ciò che aveva fatto per lui Gesù.</para>
  <para style="s1">Dalla morte alla vita</para>
  <para style="p">
    <verse number="40" style="v"/>Sullʼaltra riva del lago, la folla, che era in attesa di Gesù, lo accolse a braccia aperte. <verse number="41" style="v"/>Ed ecco un uomo di nome Giàiro, capo della sinagoga locale, si avvicinò a Gesù e gli cadde ai piedi, implorandolo di andare a casa sua, <verse number="42" style="v"/>perché la sua unica figlia di dodici anni stava morendo. Gesù, facendosi largo fra la folla, lo seguì.</para>
  <para style="p">
    <verse number="43-44" style="v"/>Strada facendo, una donna che voleva essere guarita gli si avvicinò da dietro e lo toccò. La poveretta soffriva da dodici anni di una lenta emorragia e non era riuscita a trovare un rimedio, nonostante avesse speso per i medici tutto ciò che possedeva. Nel momento stesso in cui toccò lʼorlo del vestito di Gesù, lʼemorragia si fermò.</para>
  <para style="p">
    <verse number="45" style="v"/>«Chi mi ha toccato?» chiese Gesù. E siccome tutti negavano, Pietro e quelli che erano con lui risposero «Signore, con tutta questa gente che ti stringe da ogni parte!…»</para>
  <para style="p">
    <verse number="46" style="v"/>Ma Gesù insistette: «No, qualcuno mi ha toccato con uno scopo ben preciso, perché ho sentito la forza guaritrice uscire da me».</para>
  <para style="p">
    <verse number="47" style="v"/>Quando la donna si rese conto che Gesù sapeva, cominciò a tremare e cadde in ginocchio davanti a lui, confessando che era stata lei a toccarlo e che ora era guarita.</para>
  <para style="p">
    <verse number="48" style="v"/>«Figliola», le disse Gesù, «la tua fede ti ha salvato. Vaʼ in pace».</para>
  <para style="p">
    <verse number="49" style="v"/>Stava ancora parlando con lei, che arrivò un uomo dalla casa di Giàiro per comunicargli che la bambina era morta, e aggiunse: «Ormai non occorre più disturbare il Maestro!»</para>
  <para style="p">
    <verse number="50" style="v"/>Ma Gesù che aveva sentito disse a Giàiro: «Non temere, abbi soltanto fiducia in me e tua figlia starà bene!»</para>
  <para style="p">
    <verse number="51" style="v"/>Quando arrivarono alla casa di Giàiro, Gesù non fece entrare nessuno con lui, ad eccezione di Pietro, Giacomo e Giovanni e i genitori della piccola. <verse number="52" style="v"/>La casa era piena di gente in lacrime, ma egli disse: «Smettete di piangere! La bambina non è morta, sta soltanto dormendo!» <verse number="53" style="v"/>Queste parole sollevarono amara derisione, perché tutti sapevano che era morta.</para>
  <para style="p">
    <verse number="54" style="v"/>Allora Gesù prese la ragazzina per la mano e la chiamò: «Àlzati, bambina!» <verse number="55" style="v"/>In quel momento la vita tornò in lei ed ella si alzò.</para>
  <para style="p">«Datele qualcosa da mangiare!» disse Gesù. <verse number="56" style="v"/>I genitori della piccola rimasero sbalorditi, ma Gesù raccomandò loro di non raccontare a nessuno ciò che era accaduto.</para>
  <chapter number="9" style="c"/>
  <para style="s1">La missione dei dodici apostoli</para>
  <para style="p">
    <verse number="1" style="v"/>Un giorno Gesù riunì i suoi dodici apostoli, e diede loro autorità su tutti i demòni (potere di cacciarli) e la capacità di guarire tutte le malattie.</para>
  <para style="p">
    <verse number="2" style="v"/>Poi li mandò in giro ad annunciare a tutti lʼarrivo del Regno di Dio ed a guarire i malati.</para>
  <para style="p">
    <verse number="3" style="v"/>«Non prendete con voi neppure un bastone», furono le istruzioni di Gesù, «né bisaccia, né cibo e nemmeno denaro. Non prendete abiti di ricambio. <verse number="4" style="v"/>E siate ospiti in una sola casa per ogni villaggio.</para>
  <para style="p">
    <verse number="5" style="v"/>Se, quando vi presentate in una città, la gente non vi ascolta, voltate le spalle e andatevene. Dimostrerete poi lʼira di Dio contro quella gente, scuotendovi la polvere dai piedi, mentre ve ne andate».</para>
  <para style="p">
    <verse number="6" style="v"/>Così gli apostoli cominciarono il loro giro per i villaggi, predicando il Vangelo e guarendo i malati.</para>
  <para style="p">
    <verse number="7" style="v"/>Quando il re Erode venne a sapere dei miracoli di Gesù, cominciò a preoccuparsi e a farsi un sacco di domande, perché alcuni dicevano: «Questo è Giovanni Battista risuscitato!» <verse number="8" style="v"/>ed altri: «È Elia o qualche altro antico profeta risorto dai morti!»</para>
  <para style="p">Ma Erode disse:</para>
  <para style="p">
    <verse number="9" style="v"/>«Sono stato io a far decapitare Giovanni. Perciò, chi può mai essere questʼuomo, di cui sento dire tutte queste cose?» E cercò di vedere Gesù.</para>
  <para style="p">
    <verse number="10" style="v"/>Tornati dal loro giro, gli apostoli riferirono a Gesù ciò che avevano fatto. Allora Gesù si allontanò con loro in incognito verso la città di Betsàida. <verse number="11" style="v"/>Ma la folla scoprì dove era diretto e lo seguì. Gesù li accolse tutti di buon grado, parlando loro di nuovo del Regno di Dio, e guarendo quelli che erano ammalati.</para>
  <para style="p">
    <verse number="12" style="v"/>Nel tardo pomeriggio, i dodici discepoli si avvicinarono a Gesù e gli dissero: «Manda questa gente nei villaggi e nelle fattorie qui intorno alla ricerca di cibo e di un alloggio per la notte, perché non cʼè niente da mangiare in questo posto deserto!»</para>
  <para style="p">
    <verse number="13" style="v"/>Ma Gesù rispose: «Pensateci voi a dar loro da mangiare!»</para>
  <para style="p">«Ma come? Fra tutti noi abbiamo soltanto cinque pani e due pesci!» replicarono i discepoli. «O ti aspetti che andiamo noi a comprare cibo sufficiente per tutta questa gente?!» <verse number="14" style="v"/>Perché a quel raduno cʼerano circa cinquemila uomini.</para>
  <para style="p">Allora Gesù ordinò ai discepoli di far sedere la gente a terra, a gruppi di circa cinquanta persone. <verse number="15" style="v"/>E così fecero.</para>
  <para style="p">
    <verse number="16" style="v"/>Poi prese i cinque pani e i due pesci e, alzando gli occhi al cielo, ringraziò di quel cibo; ne fece poi tante parti che diede ai discepoli, perché le distribuissero alla folla. <verse number="17" style="v"/>E tutti mangiarono e si saziarono; non solo, dopo furono raccolti ben dodici ceste di avanzi!</para>
  <para style="p">
    <verse number="18" style="v"/>Un giorno, mentre Gesù si era ritirato a pregare e i discepoli erano con lui, egli domandò loro: «Chi dice la gente che io sia?» <verse number="19" style="v"/>«Alcuni dicono che sei Giovanni Battista», gli risposero, «altri, invece, che sei Elia, o uno degli antichi profeti risuscitati».</para>
  <para style="p">
    <verse number="20" style="v"/>Poi Gesù chiese loro: «E voi?… Chi pensate che io sia?»</para>
  <para style="p">Rispose Pietro: «Tu sei Cristo, il Salvatore promesso da Dio!»</para>
  <para style="p">
    <verse number="21" style="v"/>Allora Gesù ordinò loro severamente di non dirlo a nessuno, e aggiunse: <verse number="22" style="v"/>«Perché io, il Messia, devo soffrire molto. Devo essere disprezzato dai capi giudei, dagli anziani, dai capi sacerdoti e dai dottori della legge. E sarò ucciso, ma dopo tre giorni risusciterò!»</para>
  <para style="p">
    <verse number="23" style="v"/>Poi disse a tutti loro: «Chi vuole seguirmi, deve smettere di pensare a se stesso, e deve essere pronto a portare la propria croce ogni giorno, restandomi vicino!</para>
  <para style="p">
    <verse number="24" style="v"/>Chi perde la sua vita per amor mio la salverà, ma chi vorrà salvare la propria vita la perderà. <verse number="25" style="v"/>E che vantaggio cʼè se si guadagna tutto il mondo, quando ciò significa rovinare se stesso o perdere la propria vita?</para>
  <para style="p">
    <verse number="26" style="v"/>Quando io, il Messia, verrò nella mia gloria, nella gloria di mio Padre e dei santi angeli, allora mi vergognerò di tutti quelli che ora si vergognano di me e delle mie parole. <verse number="27" style="v"/>Ma questa è la pura verità: alcuni di voi che sono qui presenti non moriranno finché non avranno visto il Regno di Dio».</para>
  <para style="s1">Gesù nella sua gloria</para>
  <para style="p">
    <verse number="28" style="v"/>Otto giorni dopo, Gesù prese Pietro, Giacomo e Giovanni e salì sulla collina a pregare. <verse number="29" style="v"/>Mentre stava pregando, il suo viso cominciò a risplendere e i suoi abiti divennero di un bianco abbagliante e luminoso.</para>
  <para style="p">
    <verse number="30" style="v"/>Poi apparvero due uomini che stavano parlando con lui: erano Mosè ed Elia! <verse number="31" style="v"/>Il loro aspetto era splendente, glorioso. Parlavano con Gesù della sua morte a Gerusalemme, che doveva verificarsi secondo il progetto di Dio.</para>
  <para style="p">
    <verse number="32" style="v"/>Pietro e gli altri, presi dalla sonnolenza, si erano addormentati profondamente. Svegliandosi, videro Gesù splendente e glorioso e i due uomini che parlavano con lui. <verse number="33" style="v"/>Mentre Mosè ed Elia stavano per andarsene, Pietro, tutto confuso e senza rendersi conto di ciò che stava dicendo, esclamò entusiasta: «Maestro, comʼè bello stare qui! Facciamo tre tende: una per te, una per Mosè ed una per Elia!»</para>
  <para style="p">
    <verse number="34" style="v"/>Stava ancora parlando, che si formò una nube sopra di loro. I discepoli furono presi da un vero terrore, quando la nuvola li avvolse.</para>
  <para style="p">
    <verse number="35" style="v"/>E una voce dalla nuvola disse: «Questo è mio Figlio, che io ho scelto, ascoltatelo!»</para>
  <para style="p">
    <verse number="36" style="v"/>Quando la voce tacque, Gesù era di nuovo solo con i suoi discepoli. Essi non dissero a nessuno ciò che avevano visto, se non molto tempo dopo.</para>
  <para style="p">
    <verse number="37" style="v"/>Il giorno dopo, mentre scendevano dalla collina, una gran folla andò incontro a Gesù. <verse number="38" style="v"/>Un uomo tra la gente gli gridò: «Maestro, ti prego, vieni a vedere mio figlio, è lʼunico che ho, <verse number="39" style="v"/>e un demonio continua a prenderlo di mira. Lo fa urlare e gli fa venire delle convulsioni tali da avere la bava alla bocca. Lo colpisce continuamente e non lo lascia quasi mai in pace. <verse number="40" style="v"/>Ho pregato i tuoi discepoli di cacciarlo, ma non ci riescono!» <verse number="41" style="v"/>«Gente testarda e senza fede!» disse Gesù, «Per quanto ancora dovrò stare con voi e sopportarvi? Portami qui tuo figlio!»</para>
  <para style="p">
    <verse number="42" style="v"/>Mentre il ragazzo sʼavvicinava, il demonio lo scaraventò a terra con violente convulsioni. Ma Gesù ordinò al diavolo di uscire, guarì il ragazzo, poi lo rese a suo padre.</para>
  <para style="p">
    <verse number="43" style="v"/>La gente rimase di stucco nel vedere così manifestata la potenza di Dio.</para>
  <para style="p">Nel frattempo, mentre tutti si meravigliavano per le grandi cose che Gesù faceva, egli disse ai discepoli: <verse number="44" style="v"/>«Ascoltate bene e ricordate ciò che vi dico. Io, il Messia, sto per essere tradito!» <verse number="45" style="v"/>I discepoli però non capivano quelle parole: per loro erano un mistero, come se fossero coperte da un velo; ma non avevano il coraggio di chiedere a Gesù una spiegazione.</para>
  <para style="p">
    <verse number="46" style="v"/>Fra i discepoli sorse poi una questione per stabilire chi di loro sarebbe stato il più grande nel Regno di Dio. <verse number="47" style="v"/>Ma Gesù, che conosceva i loro pensieri, prese un bambino e, tenendolo vicino, <verse number="48" style="v"/>disse loro: «Chi accoglie con amore un bambino come questo, accoglie me. E chi accoglie me, accoglie Dio che mi ha mandato. Il vostro amore per gli altri è la misura della vostra grandezza». <verse number="49" style="v"/>Giovanni, suo discepolo, gli si avvicinò, dicendo: «Maestro, abbiamo visto uno che si serviva del tuo nome per cacciare i demòni e noi glielo abbiamo vietato. Dopo tutto, non è del nostro gruppo!» Ma Gesù rispose:</para>
  <para style="p">
    <verse number="50" style="v"/>«Non avreste dovuto farlo, perché chi non è contro di voi è con voi».</para>
  <para style="p">
    <verse number="51" style="v"/>Poiché si avvicinava il tempo del suo ritorno in cielo, Gesù si mise risolutamente in cammino per Gerusalemme <verse number="52" style="v"/>e mandò avanti alcuni dei suoi per cercare alloggio in un villaggio della Samaria. <verse number="53" style="v"/>Ma la gente del villaggio non voleva avere a che fare con loro, perché erano diretti a Gerusalemme.</para>
  <para style="p">
    <verse number="54" style="v"/>Quando seppero ciò che era successo, Giacomo e Giovanni dissero a Gesù: «Maestro, vuoi che ordiniamo che scenda un fuoco dal cielo che li bruci tutti?» <verse number="55" style="v"/>Ma Gesù, si voltò verso di loro e li rimproverò severamente. <verse number="56" style="v"/>Poi si diressero verso un altro villaggio.</para>
  <para style="p">
    <verse number="57" style="v"/>Strada facendo, un tale disse a Gesù: «Ti seguirò sempre, ovunque tu vada!»</para>
  <para style="p">
    <verse number="58" style="v"/>Ma Gesù rispose: «Ricorda, io non possiedo neppure un cuscino su cui appoggiare la testa. Le volpi hanno una tana e gli uccelli hanno un nido, ma io, il Messia, non ho casa qui in terra».</para>
  <para style="p">
    <verse number="59" style="v"/>Unʼaltra volta Gesù invitò un uomo a diventare suo discepolo. Quello accettò, ma voleva prima seppellire suo padre.</para>
  <para style="p">
    <verse number="60" style="v"/>Gesù rispose: «Lascia che siano quelli che sono morti spiritualmente a preoccuparsi di queste cose! Il tuo dovere invece è quello di venire ad annunciare il Regno di Dio a tutto il mondo!»</para>
  <para style="p">
    <verse number="61" style="v"/>Un altro disse a Gesù: «Sì, Signore, verrò, ma prima lascia che vada a salutare i miei».</para>
  <para style="p">
    <verse number="62" style="v"/>Ma Gesù gli disse: «Nessuno che ha messo mano allʼaratro e poi si volta indietro è adatto per il Regno di Dio!»</para>
  <chapter number="10" style="c"/>
  <para style="s1">Gesù manda i discepoli</para>
  <para style="p">
    <verse number="1" style="v"/>A questo punto il Signore scelse altri settantadue discepoli e li mandò avanti a due a due in tutte le città e i villaggi che stava per visitare.</para>
  <para style="p">
    <verse number="2" style="v"/>Queste furono le istruzioni che diede loro: «Pregate il Padrone del raccolto che mandi ancor più braccianti ad aiutarvi, perché il raccolto è tanto grande, mentre i braccianti sono così pochi! <verse number="3" style="v"/>Andate ora! E ricordate che vi mando come gli agnelli fra i lupi. <verse number="4" style="v"/>Non prendete denaro con voi, né bisaccia e neppure un paio di sandali di ricambio. E non fermatevi a salutare nessuno lungo la strada.</para>
  <para style="p">
    <verse number="5" style="v"/>In qualsiasi casa voi entriate, date la vostra benedizione. <verse number="6" style="v"/>Se essa è degna di benedizione, la benedizione vi rimarrà; in caso contrario, la benedizione tornerà a voi.</para>
  <para style="p">
    <verse number="7" style="v"/>Non andate di casa in casa, ma restate in un sol posto, mangiate e bevete tutto ciò che vi viene offerto, perché chi lavora ha diritto di essere pagato! <verse number="8-9" style="v"/>Quando in una città qualcuno vi accoglie, seguite queste due regole:</para>
  <para style="p">1) Mangiate qualsiasi cosa vi venga offerta.</para>
  <para style="p">2) Guarite i malati, e dite loro “Ora il Regno di Dio vi è molto vicino”.</para>
  <para style="p">
    <verse number="10" style="v"/>Ma se in una città nessuno vi accoglie, andate per le sue strade e dite: <verse number="11" style="v"/>“Ci scuotiamo dai piedi la polvere della vostra città, per annunciare pubblicamente la vostra rovina. Non dimenticate mai quanto vi è stato vicino il Regno di Dio!” <verse number="12" style="v"/>Vi assicuro che nel giorno del giudizio gli abitanti della malvagia Sòdoma saranno trattati meno duramente della gente di quella città! <verse number="13" style="v"/>Quali orrori vi aspettano, o città di Corazin e Betsaida! Perché, se i miracoli compiuti fra voi fossero stati fatti nelle città di Tiro o Sidone, da tempo le loro popolazioni si sarebbero pentite, vestendosi di tela di sacco e cospargendosi il capo di cenere per il rimorso. <verse number="14" style="v"/>Perciò nel giorno del giudizio gli abitanti di Tiro e Sidone riceveranno una punizione meno dura della vostra. <verse number="15" style="v"/>E voi, cittadini di Cafarnao, che dovrei dire di voi? Che sarete innalzati fino al cielo? No, anzi, sarete gettati giù nellʼinferno!»</para>
  <para style="p">
    <verse number="16" style="v"/>Poi disse ai discepoli: «Chi ascolta voi, ascolta me. Chi disprezza voi, disprezza me. E chi disprezza me, disprezza Dio che mi ha mandato».</para>
  <para style="p">
    <verse number="17" style="v"/>Quando i settantadue discepoli tornarono, pieni di gioia dissero a Gesù: «Perfino i demòni ci ubbidiscono quando usiamo il tuo nome!» <verse number="18" style="v"/>E Gesù disse loro: «Io ho visto Satana cadere dal cielo come un fulmine! <verse number="19" style="v"/>Ecco, vi ho dato il potere di calpestare serpenti e scorpioni e di vincere qualunque potenza del nemico. Niente potrà farvi del male! <verse number="20" style="v"/>Non rallegratevi però perché i demoni si sottomettono a voi, ma rallegratevi perché i vostri nomi sono scritti nel cielo».</para>
  <para style="p">
    <verse number="21" style="v"/>Poi Gesù, pieno di gioia per lo Spirito Santo, esclamò: «Io lodo te, Padre, Signore del cielo e della terra, perché hai nascosto queste cose agli intellettuali e ai grandi del mondo, e le hai fatte conoscere a quelli che sono come bambini piccoli. Sì, grazie, Padre, perché così tu hai voluto! <verse number="22" style="v"/>Mio Padre mi ha affidato tutte le cose; e nessuno conosce appieno il Figlio, se non il Padre, così pure nessuno conosce il Padre, eccetto il Figlio e quelli a cui il Figlio ha scelto di rivelarlo».</para>
  <para style="p">
    <verse number="23" style="v"/>Poi, rivolgendosi ai suoi discepoli, disse loro in disparte: «Beati voi che avete visto tutte queste cose! <verse number="24" style="v"/>Molti profeti e re hanno desiderato con tutto il cuore vedere ciò che voi avete visto. Chissà che cosa avrebbero dato per vedere e udire ciò che voi avete visto e udito!»</para>
  <para style="s1">Parabola del «Buon Samaritano»</para>
  <para style="p">
    <verse number="25" style="v"/>Un giorno, un dottore della legge di Mosè venne per mettere alla prova Gesù, e gli fece questa domanda: «Maestro, che deve fare un uomo per avere la vita eterna?»</para>
  <para style="p">
    <verse number="26" style="v"/>Gesù gli pose a sua volta una domanda: «Che cosa dice la legge di Mosè sullʼargomento?» <verse number="27" style="v"/>Lʼuomo rispose: «Dice: <char style="qt">“Devi amare il Signore tuo Dio con tutto il tuo cuore, con tutta la tua anima, con tutte le tue forze e con tutta la tua mente!”</char> e <char style="qt">“Ama il tuo prossimo come te stesso”</char>».</para>
  <para style="p">
    <verse number="28" style="v"/>«Ben detto!» approvò Gesù. «Fai questo e vivrai!»</para>
  <para style="p">
    <verse number="29" style="v"/>Lʼuomo, volendo giustificarsi, (visto che non riusciva ad amare certa gente), chiese ancora: «Ma chi è il mio prossimo?»</para>
  <para style="p">
    <verse number="30" style="v"/>Gesù rispose allora con una parabola: «Un giudeo, durante un viaggio da Gerusalemme a Gerico, fu attaccato dai banditi. Gli tolsero i vestiti e il denaro e lo picchiarono; poi lo abbandonarono mezzo morto sulla strada.</para>
  <para style="p">
    <verse number="31" style="v"/>Per caso passò di lì un sacerdote giudeo. Quando vide lʼuomo in quelle condizioni, attraversò la strada per evitarlo, e proseguì.</para>
  <para style="p">
    <verse number="32" style="v"/>Passò per quella strada anche un levita, assistente del tempio, vide il poveretto ma, come aveva fatto lʼaltro, lo scansò e proseguì.</para>
  <para style="p">
    <verse number="33" style="v"/>Infine passò un Samaritano, vide lʼuomo e ne ebbe pietà. <verse number="34" style="v"/>Sʼinginocchiò vicino a lui, medicò le sue ferite e le fasciò. Poi mise lʼuomo sul suo somaro e, camminando al suo fianco, lo portò in una locanda, dove si prese cura di lui per tutta la notte. <verse number="35" style="v"/>Il giorno dopo, il Samaritano diede allʼoste due denari e gli raccomandò di prendersi cura dellʼuomo. “Se il suo conto supera questa cifra”, gli disse poi, “ti pagherò la differenza la prossima volta che passo di qui”.</para>
  <para style="p">
    <verse number="36" style="v"/>Secondo te, chi di questi tre si comportò da “prossimo” verso quellʼuomo, vittima dei banditi?»</para>
  <para style="p">
    <verse number="37" style="v"/>Il dottore della legge rispose: «Quello che ha avuto compassione di lui». Allora Gesù disse: «Giusto. Ora vaʼ e comportati così».</para>
  <para style="s1">Marta e Maria</para>
  <para style="p">
    <verse number="38" style="v"/>Mentre Gesù e i discepoli continuavano il loro viaggio verso Gerusalemme, giunsero in un villaggio dove furono accolti in casa di una donna di nome Marta. <verse number="39" style="v"/>Ella aveva una sorella, Maria, che, dopo essersi seduta ai piedi di Gesù, lo ascoltava mentre parlava.</para>
  <para style="p">
    <verse number="40" style="v"/>Marta, invece, era molto affaccendata per il pranzo che stava preparando per loro. Ad un certo punto si avvicinò a Gesù e disse: «Signore, ti sembra bello che mia sorella se ne stia qui seduta, mentre sono io che faccio tutto il lavoro? Dille di venire ad aiutarmi!»</para>
  <para style="p">
    <verse number="41" style="v"/>Ma il Signore le disse: «Marta, Marta come te la prendi per tutte queste piccole cose! <verse number="42" style="v"/>Invece, cʼè solo una cosa di cui valga la pena di preoccuparsi. Maria lʼha scoperta e nessuno gliela porterà via!»</para>
  <chapter number="11" style="c"/>
  <para style="s1">Preghiera e purezza</para>
  <para style="p">
    <verse number="1" style="v"/>Una volta, dopo che Gesù era stato a pregare, non appena ebbe finito, uno dei discepoli gli si avvicinò e gli disse: «Signore, insegnaci a pregare come Giovanni ha insegnato ai suoi discepoli».</para>
  <para style="p">
    <verse number="2" style="v"/>Gesù disse loro: «Quando pregate dite: “Padre, sia santificato il tuo nome, venga il tuo Regno. <verse number="3" style="v"/>Dacci ogni giorno il cibo necessario. <verse number="4" style="v"/>Perdona i nostri peccati, perché anche noi perdoniamo tutti quelli che ci fanno dei torti, e non permettere che cediamo alla tentazione!”»</para>
  <para style="p">
    <verse number="5-6" style="v"/>Poi, per insegnar loro ancor di più sulla preghiera, usò questa similitudine: «Supponete di andare in casa di un amico a mezzanotte per chiedergli tre pezzi di pane. Gli potreste gridare: “È appena arrivato un mio amico a farmi visita e non ho niente da dargli da mangiare!” <verse number="7" style="v"/>Lʼaltro potrebbe rispondere dal letto: “Per piacere, non farmi alzare! La porta è sbarrata per la notte e siamo tutti a letto. Questa volta non posso darti niente!” <verse number="8" style="v"/>Vi dico questo, anche se non lo farà per amicizia, se continuerete a bussare, alla fine si alzerà e vi darà tutto ciò che volete, per non rovinarsi la reputazione. <verse number="9" style="v"/>Ebbene io vi dico: chiedete e vi sarà dato, cercate e troverete, bussate e vi sarà aperto. <verse number="10" style="v"/>Perché chi chiede, riceve; chi cerca, trova; e a chi bussa, sarà aperto.</para>
  <para style="p">
    <verse number="11" style="v"/>Voi uomini, che siete padri: se vostro figlio vi chiede del pane, gli darete forse una pietra? Se vi chiede un pesce, gli darete forse un serpente? <verse number="12" style="v"/>O se vi chiede un uovo, gli darete uno scorpione? (Naturalmente no!)</para>
  <para style="p">
    <verse number="13" style="v"/>E se perfino voi, che siete dei peccatori, sapete dare delle cose buone ai vostri figli, a maggior ragione il Padre vostro che è in cielo darà lo Spirito Santo a quelli che glielo chiedono».</para>
  <para style="p">
    <verse number="14" style="v"/>Una volta, Gesù scacciò un demonio che aveva reso muto un uomo, e dopo che il demonio fu uscito, il muto si mise a parlare. La folla era stupita ed entusiasta, <verse number="15" style="v"/>ma alcuni dicevano: «Non meravigliatevi se può cacciare i demoni. Egli prende il suo potere da Satana, il re dei demoni!» <verse number="16" style="v"/>Altri invece chiedevano a Gesù di fare apparire qualcosa nel cielo, per provare che era davvero il Messia.</para>
  <para style="p">
    <verse number="17" style="v"/>Gesù conosceva bene i pensieri di ognuno di loro, perciò disse: «Ogni regno diviso da una guerra civile va alla rovina, così pure una casa divisa da litigi e discussioni. <verse number="18" style="v"/>Perciò, se ciò che voi dite è vero, e cioè che Satana combatte contro se stesso, dandomi il potere di cacciare i suoi demoni, come può durare il suo regno?</para>
  <para style="p">
    <verse number="19" style="v"/>Ma se io scaccio i demoni con lʼaiuto di Satana, allora, con lʼaiuto di chi li scacciano i vostri seguaci? Sono anche loro posseduti da Satana? Perciò saranno loro stessi a giudicarvi! <verse number="20" style="v"/>Ma se io caccio i demoni con lʼaiuto di Dio, allora vuol dire che il Regno di Dio è arrivato fino a voi.</para>
  <para style="p">
    <verse number="21" style="v"/>Perché quando un uomo, forte e ben armato, sta di guardia al suo palazzo, tutto ciò che possiede è al sicuro. <verse number="22" style="v"/>Ma se arriva qualcun altro che è più forte di lui, lo vince, lo disarma e distribuisce ciò che gli appartiene.</para>
  <para style="p">
    <verse number="23" style="v"/>Chi non è con me, è contro di me; e chi non raccoglie con me, disperde.</para>
  <para style="p">
    <verse number="24" style="v"/>Quando un demonio è uscito da un uomo, va nel deserto in cerca di sollievo. Se però non lo trova, se ne ritorna nella persona che ha lasciato, <verse number="25" style="v"/>e trova la sua casa di prima spazzata e messa in ordine. <verse number="26" style="v"/>Allora va a trovare altri sette demoni, ancora più cattivi di lui; e tutti insieme entrano nellʼuomo e vi rimangono. E così quellʼuomo si viene a trovare in una situazione sette volte peggiore della prima!»</para>
  <para style="p">
    <verse number="27" style="v"/>Mentre stava parlando, una donna dalla folla gridò: «Beata tua madre che ti ha partorito e allattato!»</para>
  <para style="p">
    <verse number="28" style="v"/>Ma Gesù rispose: «Beati piuttosto quelli che ascoltano la Parola di Dio e la mettono in pratica!»</para>
  <para style="p">
    <verse number="29-30" style="v"/>Mentre la gente si stringeva intorno a lui, Gesù incominciò a dire: «Questi sono tempi tremendi, con gente malvagia. Continuano a chiedermi di far apparire qualcosa di miracoloso nel cielo (per provare che sono il Messia), ma lʼunica prova che darò loro sarà un segno come quello di Giona che, così facendo, dimostrò alla gente di Ninive che Dio lo aveva mandato. Un prodigio simile a quello sarà la prova che Dio mi ha mandato a questo popolo.</para>
  <para style="p">
    <verse number="31" style="v"/>Nel giorno del giudizio, la regina di Saba si alzerà per accusare questa generazione e la condannerà, perché ella affrontò un viaggio lungo e faticoso per ascoltare la saggezza di Salomone; e adesso qui cʼè qualcuno ben più grande di Salomone! (e solo pochi lo ascoltano). <verse number="32" style="v"/>Nel giorno del giudizio anche gli abitanti di Ninive si alzeranno per condannare questa generazione, perché essi si convertirono quando sentirono predicare Giona; mentre ora qui cʼè qualcuno ben più grande di Giona! (ma questa gente non vuole ascoltare).</para>
  <para style="p">
    <verse number="33" style="v"/>Non si accende una lampada per nasconderla! Anzi, si metterà su un portalampada per far luce a tutti quelli che entrano nella stanza. <verse number="34" style="v"/>I tuoi occhi sono come una lampada per il tuo corpo: infatti lasciano intravedere il tuo intimo. Se i tuoi occhi sono puri, vuol dire che tutto in te è luce, ma se i tuoi occhi sono peccaminosi vuol dire che tutto in te è tenebre. <verse number="35" style="v"/>State attenti, perciò, che la luce che è in voi non si spenga. <verse number="36" style="v"/>Se sei pieno di luce dentro, senza zone dʼombra, allora tutto in te risplenderà, proprio come se una lampada ti illuminasse col suo splendore».</para>
  <para style="s1">Gesù e gli ipocriti</para>
  <para style="p">
    <verse number="37-38" style="v"/>Dopo che ebbe finito di parlare, un Fariseo lo invitò a pranzo. Quando Gesù arrivò, si sedette subito a tavola, senza aver prima rispettato il rito di lavarsi le mani, richiesto dalla tradizione ebraica. Il Fariseo ne fu molto sorpreso.</para>
  <para style="p">
    <verse number="39" style="v"/>Allora Gesù gli disse: «Voi Farisei vi preoccupate di lavare lʼesterno, ma allʼinterno siete sporchi, pieni di avidità e cattiveria! <verse number="40" style="v"/>Sciocchi! Non è stato forse Dio a fare sia lʼinterno che lʼesterno? <verse number="41" style="v"/>La purezza si dimostra meglio con la generosità!</para>
  <para style="p">
    <verse number="42" style="v"/>Ma guai a voi, Farisei, che siete scrupolosi nel dare la decima, anche della più piccola parte delle vostre entrate, ma trascurate completamente la giustizia e lʼamore di Dio! Certo, è giusto dare la decima, ma non dovreste trascurare tutte le altre cose.</para>
  <para style="p">
    <verse number="43" style="v"/>Guai a voi, Farisei! Perché vi piace occupare i posti dʼonore nelle sinagoghe ed essere riveriti da tutti, quando passate nelle piazze! <verse number="44" style="v"/>Guai a voi, perché siete come tombe nascoste in un prato. Chi vi passa vicino non immagina la corruzione che contenete!» <verse number="45" style="v"/>Allora un dottore della legge, che era lì presente, disse a Gesù: «Signore, parlando così, offendi anche la mia professione!»</para>
  <para style="p">
    <verse number="46" style="v"/>«Sì», rispose Gesù, «guai anche a voi! Perché imponete alla gente degli obblighi talmente pesanti, che voi stessi non vi sognereste nemmeno di sfiorare con un dito! <verse number="47" style="v"/>Guai a voi, che costruite le tombe per i profeti che i vostri antenati hanno ucciso! <verse number="48" style="v"/>Assassini! Così facendo, voi dimostrate di approvare quanto fecero i vostri padri: essi assassinarono i profeti e voi completate lʼopera, costruendo le tombe per loro!</para>
  <para style="p">
    <verse number="49" style="v"/>Questo è ciò che dice nella sua sapienza Dio: “Manderò loro dei profeti, ma essi li uccideranno e li perseguiteranno!”</para>
  <para style="p">
    <verse number="50" style="v"/>E voi di questa generazione sarete considerati responsabili dellʼassassinio di tutti i profeti di Dio, dalla fondazione del mondo in poi: <verse number="51" style="v"/>dallʼuccisione di Abele fino a quella di Zaccaria, che fu assassinato fra lʼaltare e il santuario. Sì, senza ombra di dubbio, a questa gente Dio chiederà conto di tutti questi delitti!</para>
  <para style="p">
    <verse number="52" style="v"/>Guai a voi, esperti di religione! Perché avete tolto la chiave della conoscenza. Voi stessi non siete entrati e a chi voleva entrare lʼavete impedito».</para>
  <para style="p">
    <verse number="53-54" style="v"/>I Farisei e i dottori della legge erano furiosi. Da quel momento in poi cominciarono a bersagliarlo ferocemente con un sacco di domande; e cercavano di intrappolarlo, facendogli dire qualcosa di compromettente per cui poterlo arrestare.</para>
  <chapter number="12" style="c"/>
  <para style="p">
    <verse number="1" style="v"/>Nel frattempo, le persone si erano riunite a migliaia, tanto che rischiavano di calpestarsi a vicenda. Gesù si rivolse ai discepoli e li mise in guardia: «Non diventate ipocriti come i Farisei: la loro ipocrisia è come il lievito! <verse number="2" style="v"/>Ma non cʼè niente che possa rimanere nascosto per sempre. <verse number="3" style="v"/>Perciò qualsiasi cosa abbiate detto in segreto, sarà udita alla luce; e ciò che avete sussurrato allʼorecchio nelle stanze più appartate, sarà gridato dai tetti delle case, perché tutti possano sentire!</para>
  <para style="p">
    <verse number="4" style="v"/>Cari amici, non abbiate paura di quelli che vogliono uccidervi. Essi, infatti, possono soltanto uccidere il vostro corpo, ma non hanno potere sulla vostra anima. <verse number="5" style="v"/>Ma vi dico io di chi dovete aver paura: temete Dio che ha il potere di dare la morte e poi di gettare allʼinferno!</para>
  <para style="p">
    <verse number="6" style="v"/>Quanto costano cinque passeri? Soltanto due soldi, no? Eppure Dio non ne dimentica nemmeno uno! <verse number="7" style="v"/>E conosce perfino il numero esatto dei capelli che avete in testa! Perciò non temete, per lui valete di più voi, che molti passeri!</para>
  <para style="p">
    <verse number="8" style="v"/>Inoltre vi dico: chiunque riconosce pubblicamente di appartenere a me, anchʼio, il Figlio dellʼuomo, lo riconoscerò davanti agli angeli di Dio. <verse number="9" style="v"/>Ma chi rinnega pubblicamente di appartenere a me, sarà rinnegato davanti agli angeli di Dio. <verse number="10" style="v"/>Tuttavia, quelli che parlano contro di me possono essere perdonati, ma chi avrà bestemmiato contro lo Spirito Santo non sarà perdonato mai più.</para>
  <para style="p">
    <verse number="11" style="v"/>E quando sarete processati dalle autorità e dai magistrati giudei nelle sinagoghe, non preoccupatevi di quello che direte in vostra difesa, <verse number="12" style="v"/>perché sarà lo Spirito Santo che, al momento opportuno, vi darà le parole giuste».</para>
  <para style="p">
    <verse number="13" style="v"/>Dalla folla un tale gridò: «Signore, per piacere diʼ a mio fratello di dividere con me lʼeredità!»</para>
  <para style="p">
    <verse number="14" style="v"/>Ma Gesù gli rispose: «Amico, chi mi ha eletto giudice sui vostri affari, per decidere questo tipo di cose?» <verse number="15" style="v"/>Poi, rivolto agli altri, disse: «Badate di non desiderare mai ciò che non avete! Perché la vita vera non dipende dalle ricchezze che possediamo!»</para>
  <para style="p">
    <verse number="16" style="v"/>Poi raccontò questa parabola: «Un uomo ricco aveva una campagna fertile che produceva abbondanti raccolti. <verse number="17" style="v"/>I suoi granai erano così pieni che traboccavano, tanto da non potervi aggiungere più nulla. Lʼuomo pensava a come risolvere il problema. <verse number="18" style="v"/>Finalmente esclamò: “Ecco che cosa farò: demolirò i vecchi granai e ne costruirò altri più grandi! Così avrò posto a sufficienza per il mio grano e le mie proprietà. <verse number="19" style="v"/>Poi finalmente siederò e dirò a me stesso vecchio mio, hai immagazzinato abbastanza per gli anni futuri. Ora prenditela comoda! Mangia, bevi e godi!”</para>
  <para style="p">
    <verse number="20" style="v"/>Ma Dio gli disse: “Sciocco, stanotte morirai. A chi andranno allora tutte le tue ricchezze?”</para>
  <para style="p">
    <verse number="21" style="v"/>Proprio così, chi accumula ricchezze sulla terra, anziché in cielo, è davvero sciocco!»</para>
  <para style="p">
    <verse number="22" style="v"/>Poi Gesù, rivolgendosi ai discepoli, aggiunse: «Perciò io vi dico: non preoccupatevi di ciò che mangerete, né dei vestiti che indosserete. <verse number="23" style="v"/>Perché la vita è molto più importante del cibo e il corpo vale più dei vestiti. <verse number="24" style="v"/>Date unʼocchiata ai corvi: non seminano, non raccolgono e non hanno neppure granai per immagazzinare il loro cibo, eppure vivono bene, perché Dio li nutre. E voi per il Signore siete ben più importanti degli uccelli!</para>
  <para style="p">
    <verse number="25" style="v"/>Inoltre, a che serve preoccuparsi? Che ci si guadagna? Aggiungerà forse un solo giorno alla vostra vita? Certo che no! <verse number="26" style="v"/>Quindi, se la vostra preoccupazione non serve nemmeno per queste piccole cose, a che serve stare in ansia per quelle più importanti?</para>
  <para style="p">
    <verse number="27" style="v"/>Guardate i gigli. Non sʼaffaticano e non filano. Eppure nemmeno Salomone, con tutta la sua ricchezza, fu vestito come uno di loro. <verse number="28" style="v"/>Ora, se Dio provvede a rivestire i fiori, che sono qui oggi e domani non ci saranno più, a maggior ragione provvederà anche ai vostri vestiti, gente di poca fede! <verse number="29" style="v"/>E anche per il cibo: non preoccupatevi di ciò che mangerete o berrete, non preoccupatevene affatto! <verse number="30" style="v"/>Tutta lʼumanità si affanna ogni giorno per queste cose, ma il vostro Padre che è in cielo sa che ne avete bisogno. <verse number="31" style="v"/>Se farete in modo che il Regno di Dio sia il vostro primo interesse, Dio vi darà tutto il resto.</para>
  <para style="p">
    <verse number="32" style="v"/>Perciò non temete, piccolo gregge, perché è stata una gran gioia per il Padre vostro darvi il suo Regno. <verse number="33" style="v"/>Vendete ciò che possedete e date a quelli che ne hanno bisogno. Questo riempirà il vostro portafoglio in cielo! E i portafogli del cielo non hanno strappi, né buchi. I tesori che avete là non scompariranno; nessun ladro può rubarveli e le tarme non possono rovinarli. <verse number="34" style="v"/>Perché, dove è il vostro tesoro, lì saranno anche il vostro cuore e i vostri pensieri.</para>
  <para style="p">
    <verse number="35-36" style="v"/>Siate pronti per servire e tenete accese le vostre lampade. Siate come coloro che aspettano il padrone che deve tornare da una festa di nozze, per essere pronti ad aprirgli subito, appena arriva e bussa. <verse number="37" style="v"/>Beati quelli che, al suo ritorno, il Signore troverà pronti! Egli stesso li farà accomodare a tavola e si preparerà per servirli mentre siedono e mangiano. <verse number="38" style="v"/>Egli potrebbe tornare alle nove di sera, oppure a mezzanotte. Ma in qualsiasi momento arrivi, ci sarà una grande gioia per i suoi servi che sono pronti!</para>
  <para style="p">
    <verse number="39" style="v"/>Tutti si terrebbero pronti per riceverlo, se conoscessero il momento esatto del suo ritorno; proprio come starebbero allʼerta per un ladro, sapendo quando arriva. <verse number="40" style="v"/>Perciò, state pronti ogni momento, perché io, il Messia, arriverò quando meno ve lo aspettate!»</para>
  <para style="p">
    <verse number="41" style="v"/>Allora Pietro chiese: «Signore, stai parlando solo per noi o per tutti?»</para>
  <para style="p">
    <verse number="42-44" style="v"/>E il Signore rispose: «Le mie parole sono dirette a qualsiasi uomo fedele e saggio a cui il padrone ha affidato il compito di distribuire il cibo agli altri servi. Se il padrone torna e trova che ha fatto un buon lavoro, per lui ci sarà una ricompensa: il padrone gli affiderà tutti i suoi beni.</para>
  <para style="p">
    <verse number="45" style="v"/>Ma se quellʼuomo comincia a pensare: “Ci vorrà molto prima che torni il mio padrone…” e si mette a frustare i servi di cui è responsabile, a passare il suo tempo in divertimenti e a gozzovigliare; <verse number="46" style="v"/>ebbene, il suo padrone tornerà quando meno se lo aspetta, lo licenzierà e gli farà fare la fine che meritano glʼinfedeli. <verse number="47" style="v"/>Quel servo sarà punito severamente, perché, pur sapendo qual era il suo dovere, non ha voluto farlo.</para>
  <para style="p">
    <verse number="48" style="v"/>Ma tutti quelli che non si rendono conto di agire male riceveranno una punizione meno severa. Si pretende molto da quelli a cui è stato dato molto, perché la loro responsabilità è maggiore.</para>
  <para style="p">
    <verse number="49" style="v"/>Sono venuto a portare il fuoco sulla terra, e magari avessi già terminato il mio compito! <verse number="50" style="v"/>Un terribile battesimo mi aspetta e sono angosciato finché non lʼavrò ricevuto.</para>
  <para style="p">
    <verse number="51" style="v"/>Pensate, forse, che sia venuto a portare pace sulla terra? No! Lotta e divisione piuttosto! <verse number="52" style="v"/>Dʼora in poi le famiglie si divideranno in due gruppi; tre per me e due contro di me, oppure il contrario. <verse number="53" style="v"/>Verso di me, un padre deciderà in un modo e il figlio gli starà contro; madre e figlia saranno in disaccordo; e la decisione di una suocera sarà contrastata dalla nuora».</para>
  <para style="p">
    <verse number="54" style="v"/>Poi Gesù si rivolse alla folla e disse: «Quando vedete che le nuvole cominciano a formarsi ad ovest, dite: “Fra un poʼ pioverà!” Ed avete ragione.</para>
  <para style="p">
    <verse number="55" style="v"/>Quando, invece, sentite spirare il vento del sud, dite: “Oggi farà un caldo da morire!” Ed anche questo è giusto. <verse number="56" style="v"/>Ipocriti! Sapete prevedere il tempo che farà, ma non volete accorgervi del significato delle cose che accadono in questo periodo! <verse number="57" style="v"/>Perché non volete rendervi conto di persona di ciò che è giusto?</para>
  <para style="p">
    <verse number="58" style="v"/>Se hai una causa in corso e mentre vai in tribunale incontri per la via il tuo accusatore, cercherai senzʼaltro di sistemare la faccenda tra di voi prima che arrivi al giudice, altrimenti corri il rischio di finire in prigione! <verse number="59" style="v"/>In tal caso, ti dico che non sarai liberato, finché non avrai pagato fino allʼultimo centesimo!»</para>
  <chapter number="13" style="c"/>
  <para style="s1">La porta per il cielo è stretta!</para>
  <para style="p">
    <verse number="1" style="v"/>In quello stesso periodo vennero a riferire a Gesù che Pilato aveva fatto massacrare dei Giudei della Galilea, mentre stavano facendo sacrifici nel tempio di Gerusalemme.</para>
  <para style="p">
    <verse number="2" style="v"/>«Pensate, forse, che quelli fossero più peccatori degli altri uomini della Galilea?» disse loro Gesù. «E per questo motivo abbiano dovuto soffrire in quel modo? <verse number="3" style="v"/>Niente affatto! Ma non capite che anche voi perirete, se non abbandonate le vie malvagie e non vi convertite a Dio?</para>
  <para style="p">
    <verse number="4" style="v"/>E che dite di quei diciotto uomini che morirono, schiacciati sotto la torre di Siloe? Erano forse loro i peggiori peccatori di Gerusalemme? <verse number="5" style="v"/>Niente affatto! E anche voi, se non vi pentite, perirete!»</para>
  <para style="p">
    <verse number="6" style="v"/>Poi raccontò questa parabola: «Un uomo, aveva piantato un albero di fico nel suo giardino e andava spesso a vedere se cʼerano dei frutti fra i rami, ma rimaneva sempre deluso. <verse number="7" style="v"/>Finalmente ordinò al suo giardiniere di abbatterlo. “Ho aspettato tre anni, e non mi ha fatto un solo fico!” disse il padrone, “perché devo preoccuparmi ancora? Quellʼalbero occupa il posto che potremmo usare per unʼaltra pianta!” Ma il giardiniere rispose: <verse number="8" style="v"/>“Signore, dagli unʼaltra possibilità. Lascialo ancora un altrʼanno! Voglio zappare per bene la terra intorno e dargli del concime in abbondanza! <verse number="9" style="v"/>Se avremo dei fichi il prossimo anno, bene, altrimenti, lo farai tagliare!”»</para>
  <para style="p">
    <verse number="10" style="v"/>Un sabato, Gesù stava insegnando in una sinagoga, <verse number="11" style="v"/>quando vide una donna paralitica che da diciotto anni stava piegata in due e non riusciva a raddrizzarsi.</para>
  <para style="p">
    <verse number="12" style="v"/>Gesù la chiamò e le disse: «Donna, sei guarita dalla tua malattia!» <verse number="13" style="v"/>La toccò e, immediatamente, ella poté raddrizzarsi. Immaginate quanto lodò e ringraziò Dio quella poveretta!</para>
  <para style="p">
    <verse number="14" style="v"/>Ma il capo della sinagoga rimase scandalizzato, perché Gesù aveva guarito la donna di sabato. Perciò si rivolse alla folla e gridò: «Ci sono sei giorni alla settimana per lavorare! Venite dunque in uno di quei giorni per farvi guarire, non di sabato!»</para>
  <para style="p">
    <verse number="15" style="v"/>Ma il Signore gli rispose: «Ipocriti, non lavorate anche voi di sabato? Non è, forse, di sabato che slegate il vostro bestiame e lo portate fuori dalla stalla ad abbeverarsi? <verse number="16" style="v"/>È dunque sbagliato soltanto perché è sabato, liberare questa donna giudea dalla schiavitù in cui Satana lʼha tenuta per diciotto anni?»</para>
  <para style="p">
    <verse number="17" style="v"/>Queste parole confusero i nemici di Gesù, mentre tutta la gente era alle stelle dalla gioia per le meravigliose cose che Gesù aveva fatto.</para>
  <para style="p">
    <verse number="18" style="v"/>Di nuovo Gesù incominciò a parlare del Regno di Dio: «A che cosa rassomiglia il Regno?» diceva. «Come posso illustrarvelo? <verse number="19" style="v"/>È come un piccolo granello di senape seminato in un orto: ben presto diventa un albero tanto alto, che gli uccelli vanno a vivere fra i suoi rami». <verse number="20-21" style="v"/>Poi disse ancora: «Il Regno di Dio è come il lievito nella farina, che lavora di nascosto finché non ha reso la pasta gonfia e leggera».</para>
  <para style="p">
    <verse number="22" style="v"/>Gesù andava di città in città, di villaggio in villaggio, e strada facendo insegnava alla gente. Intanto sʼavvicinava sempre più a Gerusalemme.</para>
  <para style="p">
    <verse number="23" style="v"/>Un tale gli chiese: «Saranno soltanto pochi i salvati?»</para>
  <para style="p">Ed egli rispose: <verse number="24-25" style="v"/>«La porta per il cielo è stretta. Datevi da fare per entrarvi, perché sono tanti davvero quelli che cercano di entrare, ma quando il capo di casa avrà chiuso la porta, allora sarà troppo tardi! E se allora vi troverete fuori a bussare e a pregare: “Signore, aprici la porta!” egli vi risponderà: “Io non vi conosco!”</para>
  <para style="p">
    <verse number="26" style="v"/>Allora voi direte: “Ma noi abbiamo mangiato e bevuto con te e tu hai insegnato per le nostre strade…”</para>
  <para style="p">
    <verse number="27" style="v"/>Ed egli replicherà: “Ve lo ripeto, non vi conosco. Non potete entrare qui, colpevoli come siete. Andatevene!”</para>
  <para style="p">
    <verse number="28" style="v"/>Allora piangerete, digrignando i denti, perché vedrete Abramo, Isacco, Giacobbe e tutti i profeti nel Regno di Dio, mentre voi ve ne starete fuori. <verse number="29" style="v"/>Verranno da oriente e da occidente, da settentrione e da mezzogiorno e siederanno a mensa nel Regno di Dio. <verse number="30" style="v"/>Tenete in mente questo: alcuni che sono disprezzati ora, saranno molto onorati dopo; ed alcuni che adesso sono tenuti in grande considerazione, in seguito saranno i meno importanti».</para>
  <para style="p">
    <verse number="31" style="v"/>Poco dopo alcuni Farisei gli dissero: «Vaʼ via di qui, se vuoi salvare la pelle, perché Erode vuole ucciderti!»</para>
  <para style="p">
    <verse number="32" style="v"/>Gesù rispose: «Andate a dire a quella volpe che continuerò a cacciare i demòni e a compiere miracoli di guarigione oggi e domani; e il terzo giorno raggiungerò la mia destinazione. <verse number="33" style="v"/>Certo, devo camminare oggi, domani e dopodomani, perché non può essere che un profeta di Dio sia ucciso, se non a Gerusalemme!</para>
  <para style="p">
    <verse number="34" style="v"/>Gerusalemme, Gerusalemme, città che uccidi i profeti e lapidi tutti quelli che Dio ti manda per aiutarti. Quante volte ho voluto riunire i tuoi figli, come la chioccia protegge la covata sotto le ali! Ma tu non hai voluto! <verse number="35" style="v"/>Ebbene, ora la vostra casa vi sarà lasciata deserta. E non mi rivedrete più, finché non direte: “Benvenuto colui che viene nel nome del Signore”».</para>
  <chapter number="14" style="c"/>
  <para style="s1">Invito a pranzo</para>
  <para style="p">
    <verse number="1" style="v"/>Un sabato Gesù era a pranzo in casa di un capo dei Farisei. <verse number="2" style="v"/>Siccome cʼera lì presente un uomo sofferente di idropisia, i Farisei tenevano dʼocchio Gesù, per vedere se lʼavrebbe guarito.</para>
  <para style="p">
    <verse number="3" style="v"/>Gesù disse ai Farisei e ai dottori della legge, che stavano lì attorno: «Allora, è permesso dalla legge guarire un malato di sabato, oppure no?»</para>
  <para style="p">
    <verse number="4" style="v"/>Ma quelli non rispondevano. Allora Gesù prese lʼuomo per mano, lo guarì e lo mandò via.</para>
  <para style="p">
    <verse number="5" style="v"/>Poi si rivolse agli altri e domandò: «Chi di voi non lavora il sabato? Se a qualcuno di voi cade nel pozzo un figlio o il bue, non cercherà forse, di tirarli fuori subito, anche se è sabato?»</para>
  <para style="p">
    <verse number="6" style="v"/>Di nuovo nessuna risposta.</para>
  <para style="p">
    <verse number="7" style="v"/>Quando Gesù sʼaccorse che tutti quelli che venivano a pranzo cercavano di sedersi nei posti migliori, diede loro questo consiglio: <verse number="8" style="v"/>«Se sei invitato ad un pranzo di nozze, non cercare di sederti al posto migliore. Perché, se si presenta qualcuno più importante di te, <verse number="9" style="v"/>il padrone di casa lo porterà dove te ne stai seduto e ti dirà: “Lascia a questʼuomo il tuo posto!” E tu, imbarazzatissimo, dovrai alzarti e andare in un posto qualsiasi rimasto libero in fondo alla tavola!</para>
  <para style="p">
    <verse number="10" style="v"/>Fai così, invece: quando sei invitato ad un pranzo, vaʼ a sederti allʼultimo posto, così che, quando chi ti ha invitato se ne accorgerà, si avvicinerà per dirti: “Amico mio, per te cʼè un posto migliore di questo!” Così sarai onorato di fronte a tutti gli altri invitati. <verse number="11" style="v"/>Perché chi cerca di elevarsi, sarà umiliato; chi invece si umilia, sarà innalzato». <verse number="12" style="v"/>Poi si rivolse allʼuomo che lo aveva invitato e gli disse: «Quando prepari un pranzo, non invitare amici, fratelli, parenti o ricchi vicini, che possono contraccambiare lʼinvito. <verse number="13" style="v"/>Invita invece i poveri, gli zoppi, gli storpi e i ciechi. <verse number="14" style="v"/>Allora, alla risurrezione di coloro che temono Dio, il Signore ti ricompenserà per avere invitato quelli che non possono contraccambiare».</para>
  <para style="p">
    <verse number="15" style="v"/>A queste parole, un uomo che sedeva a tavola con Gesù esclamò: «Beato chi parteciperà al banchetto del Regno di Dio!»</para>
  <para style="p">
    <verse number="16" style="v"/>Gesù allora gli raccontò questa parabola: «Un uomo preparò un gran pranzo e invitò molta gente.</para>
  <para style="p">
    <verse number="17" style="v"/>Quando tutto fu pronto, mandò uno dei suoi servi ad avvertire gli ospiti che era tempo di presentarsi. <verse number="18" style="v"/>Ma tutti cominciarono a trovare delle scuse. Uno disse che aveva appena comprato un terreno e voleva andare a vederlo, perciò chiese di essere scusato se non accettava lʼinvito. <verse number="19" style="v"/>Un altro disse che aveva appena comprato cinque paia di buoi e voleva provarli. <verse number="20" style="v"/>Un terzo si era appena sposato e anche questa era unʼaltra buona ragione per non partecipare al banchetto.</para>
  <para style="p">
    <verse number="21" style="v"/>Il servo tornò dal suo padrone e riferì tutto ciò che gli avevano detto. Allora il padrone, adirato, gli ordinò di andare in fretta per le piazze e i vicoli della città ad invitare i mendicanti, i mutilati, gli zoppi e i ciechi. <verse number="22" style="v"/>Più tardi, il servo tornò e disse al padrone: “Signore, ho fatto come tu hai ordinato, ma cʼè ancora posto!”</para>
  <para style="p">
    <verse number="23" style="v"/>“Bene!” disse il padrone. “Allora esci di nuovo e vai per i viottoli di campagna e lungo le siepi, e costringi a venire tutti quelli che trovi, così la mia casa sarà piena. <verse number="24" style="v"/>Nessuno di quelli che avevo invitato dapprincipio assaggerà anche un solo boccone di ciò che ho preparato!”»</para>
  <para style="p">
    <verse number="25" style="v"/>Unʼimmensa folla seguiva Gesù. Egli si voltò e disse: <verse number="26" style="v"/>«Chi vuole seguirmi deve amarmi più di quanto ami suo padre, sua madre, sua moglie, i suoi figli, i suoi fratelli o le sue sorelle. Deve amarmi più della sua stessa vita, altrimenti non può essere mio discepolo! <verse number="27" style="v"/>E nessuno può essere mio discepolo, se non porta la sua croce e mi segue.</para>
  <para style="p">
    <verse number="28" style="v"/>Voi certo non cominciate a costruire una casa senza averne prima calcolato la spesa. Infatti, chi si accingerebbe ad una tale impresa, prima di aver fatto i preventivi ed essersi accertato di aver denaro sufficiente per pagare? <verse number="29" style="v"/>Altrimenti potrebbe riuscire a completare soltanto le fondamenta e poi uscire dai costi. Allora sì che tutti riderebbero di lui!</para>
  <para style="p">
    <verse number="30" style="v"/>“Vedete quello là?” direbbero con scherno. “Aveva cominciato quella costruzione, ma ha finito i soldi, prima di completare i lavori!”</para>
  <para style="p">
    <verse number="31" style="v"/>Oppure, quale re penserebbe mai di fare una guerra, senza averne prima parlato con i suoi consiglieri e aver discusso con loro se il suo esercito di diecimila uomini sia abbastanza forte da sconfiggere quello di ventimila del nemico, che gli sta marciando contro?</para>
  <para style="p">
    <verse number="32" style="v"/>Se vede che è impossibile, allora, mentre le truppe nemiche sono ancora lontane, il re manderà una delegazione, per discutere le condizioni di pace. <verse number="33" style="v"/>Allo stesso modo, nessuno può diventare mio discepolo, se prima non fa un attento calcolo di ciò che ha, e poi rinuncia a tutto per me.</para>
  <para style="p">
    <verse number="34" style="v"/>A che serve il sale se diventa insipido? <verse number="35" style="v"/>Se non è salato, non serve a niente, neppure come concime. Non vale niente e devʼessere gettato via. Ascoltate bene, se volete capire ciò che voglio dire!»</para>
  <chapter number="15" style="c"/>
  <para style="s1">Perduto e… ritrovato</para>
  <para style="p">
    <verse number="1" style="v"/>Ad ascoltare Gesù venivano anche certi esattori delle tasse disonesti ed altri noti peccatori. <verse number="2" style="v"/>La loro presenza suscitava molte critiche da parte dei capi religiosi e dei dottori della legge ebraica, perché Gesù si univa a quella gente poco raccomandabile; non solo, mangiava perfino con loro! <verse number="3-4" style="v"/>Gesù allora raccontò questa parabola: «Fate conto di avere cento pecore e ne perdete una nel deserto. Che cosa farete? Non lascerete forse le altre novantanove per andare a cercare quella che si è perduta, finché non lʼavete trovata? <verse number="5" style="v"/>E poi, felici, ve la riporterete a casa sulle spalle! <verse number="6" style="v"/>Arrivati, riunirete gli amici e i vicini, per festeggiare la pecora ritrovata.</para>
  <para style="p">
    <verse number="7" style="v"/>Allo stesso modo si fa più festa in cielo per un solo peccatore che torna a Dio, che per novantanove altri che non si sono smarriti!</para>
  <para style="p">
    <verse number="8" style="v"/>Prendete un altro esempio: una donna ha dieci monete dʼargento di un certo valore e ne perde una. Bene, che cosa farà? Accenderà una lampada e spazzerà in ogni angolo della casa, cercando dappertutto, finché non lʼavrà ritrovata. <verse number="9" style="v"/>Poi chiamerà amiche e vicine, perché si rallegrino con lei. <verse number="10" style="v"/>Allo stesso modo cʼè gioia alla presenza degli angeli di Dio, quando un peccatore si pente!»</para>
  <para style="p">Poi Gesù raccontò questʼaltra parabola: <verse number="11" style="v"/>«Un uomo aveva due figli. <verse number="12" style="v"/>Un giorno il minore disse al padre: “Voglio subito la mia parte dʼeredità”. E il padre acconsentì di dividere la sua ricchezza fra i due figli.</para>
  <para style="p">
    <verse number="13" style="v"/>Alcuni giorni dopo, il figlio minore, fatti i bagagli, partì per un paese lontano, dove sperperò tutto il suo denaro con una vita dissoluta. <verse number="14" style="v"/>Proprio quando era rimasto senza il becco di un quattrino, scoppiò una grande carestia in tutto il paese ed egli si trovò in gravi difficoltà economiche. <verse number="15" style="v"/>Si mise allora al servizio di un contadino, che lo mandò a pascolare i porci. <verse number="16" style="v"/>La fame però aumentava, tanto che perfino ciò che mangiavano i maiali gli sembrava buono, ma nessuno gliene dava.</para>
  <para style="p">
    <verse number="17" style="v"/>Quando finalmente si rese conto della sua situazione, disse tra di sé: “A casa mia perfino i servi hanno cibo che basta e avanza, mentre io me ne sto qui a morire di fame! <verse number="18" style="v"/>Ritornerò a casa da mio padre e gli dirò: Padre, ho peccato contro Dio e contro di te; <verse number="19" style="v"/>non sono più degno di essere chiamato tuo figlio. Ti prego, prendimi come tuo servo!”</para>
  <para style="p">
    <verse number="20" style="v"/>Così il giovane tornò a casa sua. Era ancora lontano che suo padre lo vide arrivare; pieno dʼamore e compassione gli corse incontro, lo abbracciò e lo baciò.</para>
  <para style="p">
    <verse number="21" style="v"/>Il figlio gli disse: “Padre, ho peccato contro il cielo e contro di te, non sono più degno di essere chiamato tuo figlio!”</para>
  <para style="p">
    <verse number="22" style="v"/>Ma il padre disse ai servi: “Svelti, portate i vestiti più belli che abbiamo in casa e fateglieli indossare! Portate anche un anello con una pietra preziosa, e non dimenticate i sandali! <verse number="23" style="v"/>Poi ammazzate il vitello che teniamo allʼingrasso. Dobbiamo festeggiare con un gran pranzo, <verse number="24" style="v"/>perché questo figlio mio era per me come morto, ed ora è ritornato in vita. Era perduto, ed ora lʼho ritrovato!”</para>
  <para style="p">Così ebbe inizio la festa.</para>
  <para style="p">
    <verse number="25" style="v"/>Nel frattempo il figlio maggiore stava lavorando nei campi. Quando tornò a casa, sentì la musica provenire dalla sala del banchetto <verse number="26" style="v"/>e chiese ad uno dei servi che cosa stesse accadendo.</para>
  <para style="p">
    <verse number="27" style="v"/>“È tornato tuo fratello!” gli rispose il servo, “e tuo padre ha fatto ammazzare il vitello che era allʼingrasso ed ha preparato un grande banchetto per festeggiare il suo ritorno a casa, sano e salvo!”</para>
  <para style="p">
    <verse number="28" style="v"/>Il fratello maggiore sʼadirò e non voleva neppure entrare in casa. Il padre, allora, uscì e cercò di convincerlo ad entrare, <verse number="29" style="v"/>ma egli disse: “Tutti questi anni ho lavorato sodo per te e non mi sono mai rifiutato di fare una sola cosa che tu avessi ordinato. Ebbene, in tutto questo tempo tu non mi hai dato neppure un capretto per far festa con i miei amici. <verse number="30" style="v"/>Invece, quando questo tuo figlio è ritornato, dopo aver sperperato tutti i tuoi soldi con le prostitute, lʼhai festeggiato facendo ammazzare il più bel vitello che avevamo!”</para>
  <para style="p">
    <verse number="31" style="v"/>“Vedi, figlio mio”, gli spiegò il padre, “tu ed io siamo molto uniti, e tutto ciò che è mio è anche tuo. <verse number="32" style="v"/>Ma è giusto festeggiare, perché questo tuo fratello era per me come morto ed è tornato in vita! Era perduto ed ora lʼho ritrovato!”»</para>
  <chapter number="16" style="c"/>
  <para style="s1">Gesù racconta altre parabole</para>
  <para style="p">
    <verse number="1" style="v"/>A questo punto Gesù raccontò ai discepoli: «Un uomo ricco aveva un amministratore che si occupava dei suoi affari, ma presto venne a sapere che questo amministratore sperperava i suoi averi.</para>
  <para style="p">
    <verse number="2" style="v"/>Così il padrone lo chiamò e gli disse: “È vero quello che dicono: che tu mi stai derubando?! Presentami tutti i conti, perché da adesso sei licenziato!”</para>
  <para style="p">
    <verse number="3" style="v"/>Il contabile pensò tra sé: “Ed ora che faccio disoccupato? Mi metto a zappare la terra? No, non ne ho la forza. Vado a chiedere lʼelemosina?… No, mi vergognerei. <verse number="4" style="v"/>Ma so io che cosa devo fare. Fra un poʼ avrò un sacco di amici, che si prenderanno cura di me, anche se sarò a spasso!” <verse number="5-6" style="v"/>Poi, ad uno ad uno, chiamò i debitori del suo padrone per esaminare la situazione. Al primo chiese: “Dimmi, quantʼè il tuo debito?” “Gli debbo circa quattrocento litri di olio di oliva”, rispose lʼuomo. “Ecco il contratto che hai firmato”, disse lʼamministratore, “scrivine subito un altro per la metà di ciò che gli devi!”</para>
  <para style="p">
    <verse number="7" style="v"/>Si presentò un altro debitore: “Quanto devi al mio padrone?” gli chiese lʼamministratore. “Mille sacchi di grano”, fu la risposta. “Ecco”, suggerì lʼaltro, “sostituisci la tua fattura con questa per ottocento sacchi!” <verse number="8" style="v"/>Ebbene, il ricco padrone dovette ammirare il mascalzone, perché era stato così astuto, perché gli uomini di questo mondo, nei loro rapporti di affari, sono più furbi degli uomini di Dio. <verse number="9" style="v"/>E così vi dico: fatevi amici con la ricchezza materiale, cosicché quando finisce, sarete benvenuti in cielo. <verse number="10" style="v"/>Se non siete onesti nelle piccole cose, non lo sarete neppure nelle cose importanti. E chi è disonesto nelle piccole cose, lo è anche nelle cose importanti. <verse number="11" style="v"/>E se non ci si può fidare di voi per quanto riguarda le ricchezze del mondo, chi vi affiderà le vere ricchezze del cielo? <verse number="12" style="v"/>Se non siete onesti nellʼamministrare ciò che appartiene agli altri, chi vi affiderà quello che vi aspetta?</para>
  <para style="p">
    <verse number="13" style="v"/>Nessuno infatti può servire due padroni. Odierete uno e amerete lʼaltro, o viceversa; sarete entusiasti di uno e disprezzerete lʼaltro. Non potete servire contemporaneamente Dio e il denaro!»</para>
  <para style="p">
    <verse number="14" style="v"/>I Farisei, dato il loro attaccamento al denaro, naturalmente accolsero con scherno queste parole.</para>
  <para style="p">
    <verse number="15" style="v"/>Allora Gesù disse loro: «Voi vi ritenete giusti davanti agli uomini, ma Dio conosce i vostri cuori. Ciò che è esaltato fra gli uomini è ripugnante agli occhi di Dio. <verse number="16" style="v"/>Finché Giovanni Battista non cominciò a predicare, le leggi di Mosè e i messaggi dei profeti erano le vostre uniche guide. Ma Giovanni vi annunciò la buona notizia che il Regno di Dio verrà presto ed ora moltitudini di persone premono per entrarvi. <verse number="17" style="v"/>Ma questo non significa che la legge non sia più valida, no di certo, nemmeno nel più piccolo paragrafo! La legge è forte e incrollabile come il cielo e la terra.</para>
  <para style="p">
    <verse number="18" style="v"/>Chiunque divorzia da sua moglie e ne sposa unʼaltra commette adulterio, e chiunque sposa una donna divorziata commette adulterio».</para>
  <para style="p">
    <verse number="19" style="v"/>«Cʼera una volta un uomo ricco», raccontava Gesù, «che aveva degli abiti splendidi e viveva ogni giorno nel lusso e nelle feste. <verse number="20" style="v"/>E cʼera un povero mendicante ammalato, di nome Lazzaro, che se ne stava accovacciato alla porta del ricco.</para>
  <para style="p">
    <verse number="21" style="v"/>Mentre era lì, con una gran voglia di sfamarsi con gli avanzi della tavola del ricco, i cani venivano a leccargli le piaghe. <verse number="22" style="v"/>Un giorno, il povero Lazzaro morì e fu portato dagli angeli in paradiso nel luogo dove vanno i timorati di Dio, quando muoiono. Anche il ricco morì, fu sepolto, <verse number="23" style="v"/>e la sua anima andò allʼinferno. Là, fra i tormenti, vide a grande distanza Lazzaro con Abramo.</para>
  <para style="p">
    <verse number="24" style="v"/>“Padre Abramo!” gridò il ricco, “Abbi pietà di me! Diʼ a Lazzaro che intinga la punta del suo dito nellʼacqua e poi mandalo a rinfrescarmi la lingua, perché spasimo fra queste fiamme!”</para>
  <para style="p">
    <verse number="25" style="v"/>Ma Abramo gli rispose: “Figliolo, ricorda che durante la tua vita non ti è mancato mai nulla; Lazzaro invece non ha mai avuto niente! Ora egli è qui nella gioia, mentre tu sei fra i tormenti. <verse number="26" style="v"/>Per di più, tra noi e voi vʼè un grande abisso, e chi volesse venire da te non potrebbe, come pure nessuno di voi può venire da questa parte!”</para>
  <para style="p">
    <verse number="27" style="v"/>Allora il ricco disse: “Ti supplico, padre Abramo, manda almeno Lazzaro a casa di mio padre. <verse number="28" style="v"/>Ho cinque fratelli: che li possa avvertire, perché non finiscano anche loro in questo luogo di tormenti, quando moriranno!”</para>
  <para style="p">
    <verse number="29" style="v"/>Ma Abramo gli rispose: “Le Scritture li hanno avvertiti più volte. I tuoi fratelli possono leggerle quando vogliono”.</para>
  <para style="p">
    <verse number="30" style="v"/>Lʼuomo replicò: “No, padre Abramo, loro non si prenderanno la briga di leggerle. Ma se vedono qualcuno che viene dal mondo dei morti, allora sì che potranno pentirsi e cambiare vita!”</para>
  <para style="p">
    <verse number="31" style="v"/>Ma Abramo disse: “Se non ascoltano le parole di Mosè e dei profeti, non ascolteranno neppure chi è resuscitato dalla morte!”»</para>
  <chapter number="17" style="c"/>
  <para style="p">
    <verse number="1" style="v"/>Un giorno, Gesù disse ai discepoli: «È inevitabile che ci siano le tentazioni a peccare, ma guai a chi provoca la tentazione! <verse number="2-3" style="v"/>Se qualcuno crea degli ostacoli alla fede di queste persone semplici come bambini, sarebbe meglio per lui che fosse gettato in mare con una macina da mulino al collo! Vi ho avvertiti!</para>
  <para style="p">Rimprovera tuo fratello se pecca, ma perdonalo se si pente. <verse number="4" style="v"/>Perfino se sbaglia sette volte al giorno ed ogni volta viene a chiederti perdono, tu perdonalo».</para>
  <para style="p">
    <verse number="5" style="v"/>Gli apostoli dissero al Signore: «Vogliamo avere più fede, dicci come dobbiamo fare!»</para>
  <para style="p">
    <verse number="6" style="v"/>Gesù rispose: «Basterebbe che la vostra fede fosse grande come un granello di senape, per dire a questa pianta di sicomòro: “Sradicati e trapiantati in mare!” E vi ubbidirebbe. <verse number="7-9" style="v"/>Quando un servo torna a casa, dopo aver arato o aver pascolato il gregge, non viene invitato dal suo padrone a mangiare, anzi, prima di mettersi a tavola, dovrà preparare il pranzo per il suo padrone e poi glielo servirà. Quel servitore non viene neppure ringraziato, perché sta semplicemente facendo il suo dovere. <verse number="10" style="v"/>Questo vale anche per voi: quando avete fatto tutto ciò che vi è stato comandato dovete dire: “Siamo soltanto dei servitori. Abbiamo fatto semplicemente il nostro dovere!”»</para>
  <para style="p">
    <verse number="11" style="v"/>Mentre continuavano il loro cammino verso Gerusalemme, Gesù e i discepoli raggiunsero il confine fra la Galilea e la Samaria. <verse number="12" style="v"/>Mentre entravano in un villaggio, gli si fecero incontro dieci lebbrosi che, dopo essersi fermati ad una certa distanza, <verse number="13" style="v"/>cominciarono a gridare: «Gesù, Signore, abbi pietà di noi!»</para>
  <para style="p">
    <verse number="14" style="v"/>Gesù li guardò e disse: «Andate dal sacerdote e fategli vedere che siete guariti!» Quelli obbedirono e, mentre andavano, la lebbra scomparve dai loro corpi.</para>
  <para style="p">
    <verse number="15" style="v"/>Uno di loro tornò indietro da Gesù, gridando: «Gloria a Dio, sono guarito!» <verse number="16" style="v"/>Poi si gettò a terra davanti a lui e lo ringraziò di ciò che aveva fatto. Questʼuomo era un samaritano. <verse number="17" style="v"/>Gesù allora osservò: «Non sono dieci gli uomini che ho guarito? Dove sono gli altri nove? <verse number="18" style="v"/>Soltanto questo straniero è tornato per glorificare Dio?!»</para>
  <para style="p">
    <verse number="19" style="v"/>Poi si rivolse allʼuomo e gli disse: «Àlzati e vaʼ, la tua fede ti ha salvato!»</para>
  <para style="p">
    <verse number="20" style="v"/>Un giorno, i Farisei chiesero a Gesù: «Quando comincerà il Regno di Dio?» Gesù rispose: «Il Regno di Dio non si avverte da segni visibili. <verse number="21" style="v"/>Non si potrà dire: “Eccolo qui, da questa parte”, o “eccolo là”. Il Regno di Dio è già in mezzo a voi!»</para>
  <para style="p">
    <verse number="22" style="v"/>Più tardi, Gesù riprese lʼargomento con i suoi discepoli: «Verrà il tempo in cui voi desidererete con tutte le vostre forze la mia presenza, anche per un giorno soltanto, ma io non sarò più qui. <verse number="23" style="v"/>Diranno che sono ritornato. “Eccolo qui, eccolo là!” diranno, ma voi non credeteci e non mettetevi alla mia ricerca. <verse number="24" style="v"/>Perché, quando tornerò, lo saprete senza ombra di dubbio. Il mio ritorno balzerà agli occhi come il lampo che balena da un punto allʼaltro del cielo. <verse number="25" style="v"/>Prima, però, devo soffrire molto ed essere respinto dagli uomini di questa generazione.</para>
  <para style="p">
    <verse number="26" style="v"/>Quando tornerò, il mondo sarà indifferente alle cose di Dio, proprio come lo era la gente ai tempi di Noè. <verse number="27" style="v"/>Mangiavano, bevevano e facevano lʼamore. Tutto procedeva come sempre, fino al giorno in cui Noè entrò nellʼarca; allora venne il diluvio che li spazzò via tutti.</para>
  <para style="p">
    <verse number="28" style="v"/>Quando tornerò, il mondo sarà come ai tempi di Lot. La gente si occupava degli affari quotidiani: mangiava, beveva, comprava, vendeva, piantava alberi e costruiva case, <verse number="29" style="v"/>fino al mattino in cui Lot lasciò Sòdoma. Allora dal cielo Dio fece piovere fuoco e lava, e li distrusse tutti. <verse number="30" style="v"/>Proprio così, tutto procederà normalmente, fino al momento del mio ritorno.</para>
  <para style="p">
    <verse number="31" style="v"/>Allora, quelli che quel giorno saranno fuori casa non dovranno ritornare per fare i bagagli; e chi sarà nei campi non dovrà rientrare in città. <verse number="32" style="v"/>Ricordatevi come finì la moglie di Lot! <verse number="33" style="v"/>Chi cercherà di salvare ad ogni costo la propria vita, la perderà; chi invece, darà la propria vita, la salverà. <verse number="34" style="v"/>Quella notte, quando tornerò, due uomini dormiranno nella stessa stanza: uno sarà preso, lʼaltro sarà lasciato. <verse number="35-36" style="v"/>Due donne saranno occupate insieme nei lavori di casa: una sarà presa e lʼaltra lasciata; e due uomini lavoreranno fianco a fianco nei campi; uno sarà preso e lʼaltro lasciato». Allora i discepoli gli chiesero:</para>
  <para style="p">
    <verse number="37" style="v"/>«Signore, ma dove saranno presi?»</para>
  <para style="p">Gesù rispose: «Dove cʼè un cadavere, là si riuniscono gli avvoltoi!»</para>
  <chapter number="18" style="c"/>
  <para style="p">
    <verse number="1" style="v"/>Un giorno, Gesù raccontò ai discepoli una storia per insegnar loro che bisogna pregare, pregare sempre, senza stancarsi, finché non si è esauditi:</para>
  <para style="p">
    <verse number="2" style="v"/>«In una città viveva un giudice, un uomo che non temeva Dio e non aveva rispetto per nessuno. <verse number="3" style="v"/>Nella stessa città cʼera anche una vedova che si recava spesso dal giudice, chiedendo che le fosse resa giustizia, per un torto che aveva subìto. <verse number="4-5" style="v"/>Per qualche tempo il giudice non ne volle sapere, ma lʼinsistenza dellʼaltra gli dava fastidio. Alla fine pensò: “Non temo Dio, e neppure gli uomini, ma questa donna mi sta proprio seccando! Vedrò che le sia fatta giustizia, così finalmente non verrà più a scocciarmi!”»</para>
  <para style="p">
    <verse number="6" style="v"/>Poi il Signore aggiunse: «Se perfino un cattivo giudice arriva a convincersi, dietro forti insistenze, <verse number="7" style="v"/>volete che Dio non faccia sicuramente giustizia ai suoi figli che lo implorano giorno e notte? <verse number="8" style="v"/>Certamente sì! Risponderà loro con prontezza. Ma quando io, il Messia, tornerò, quanti ne troverò che hanno fede (e pregano)?».</para>
  <para style="p">
    <verse number="9" style="v"/>Poi raccontò questa storia, diretta a certuni che in cuor loro sono convinti di essere giusti e disprezzano gli altri: <verse number="10" style="v"/>«Due uomini andarono al tempio a pregare. Uno era un Fariseo ipocrita e pieno di sé, lʼaltro un esattore delle tasse disonesto. <verse number="11" style="v"/>Lʼorgoglioso Fariseo se ne stava in piedi e pregava così: “Grazie Dio, perché non sono un peccatore come tutti gli altri, specialmente come quellʼesattore delle tasse là in fondo! Perché non imbroglio la gente, non commetto adulterio, <verse number="12" style="v"/>digiuno due volte la settimana e offro al tempio la decima parte di tutto ciò che guadagno”.</para>
  <para style="p">
    <verse number="13" style="v"/>Lʼesattore, intanto, se ne stava a distanza e non osava neppure alzare gli occhi al cielo, mentre pregava, ma, battendosi il petto per il dolore, diceva: “O Dio, abbi pietà di me, peccatore!” <verse number="14" style="v"/>Ebbene, ve lo dico io: fu questo peccatore, e non il Fariseo, a ritornare a casa perdonato! Perché lʼorgoglioso sarà umiliato, ma lʼumile sarà onorato!».</para>
  <para style="p">
    <verse number="15" style="v"/>Un giorno portarono a Gesù dei bambini, perché li toccasse e li benedicesse. Ma i discepoli cominciarono a sgridare quelli che li portavano.</para>
  <para style="p">
    <verse number="16-17" style="v"/>Gesù, invece, richiamò i bambini vicino a sé e disse ai discepoli: «Lasciate che i piccoli vengano da me, non mandateli via, perché il Regno di Dio appartiene a chi ha le stesse qualità di questi bambini. Chi non accoglie il Regno di Dio come un bambino, non vi entrerà».</para>
  <para style="p">
    <verse number="18" style="v"/>Una volta, uno dei capi religiosi gli fece questa domanda: «Buon Maestro, che devo fare per entrare in cielo?».</para>
  <para style="p">
    <verse number="19" style="v"/>«Ti rendi conto di ciò che dici, quando mi chiami “buono”?» gli chiese Gesù. «Soltanto Dio è veramente buono e nessun altro.</para>
  <para style="p">
    <verse number="20" style="v"/>Ma per quanto riguarda la tua domanda, tu sai bene che cosa dicono i dieci comandamenti: <char style="qt">non commettere adulterio, non uccidere, non rubare, non dire il falso, onora i tuoi genitori</char> e così via…» <verse number="21" style="v"/>Lʼuomo rispose: «Ho sempre obbedito a tutti questi comandamenti fin da quando ero molto piccolo!».</para>
  <para style="p">
    <verse number="22" style="v"/>«Cʼè ancora una cosa che ti manca», aggiunse Gesù. «Vendi tutto ciò che hai e dà il denaro ai poveri. Così avrai un tesoro nel cielo; poi vieni e seguimi!».</para>
  <para style="p">
    <verse number="23" style="v"/>A queste parole, lʼuomo se ne andò via tristemente, perché era molto ricco.</para>
  <para style="p">
    <verse number="24" style="v"/>Gesù lo seguì con lo sguardo, mentre sʼallontanava, e disse ai discepoli: «Comʼè difficile per un ricco entrare nel Regno di Dio! <verse number="25" style="v"/>È più facile che un cammello passi per la cruna di un ago, che un ricco entri nel Regno di Dio!»</para>
  <para style="p">
    <verse number="26" style="v"/>Quelli che lo ascoltavano, esclamarono: «Ma se è così difficile, chi dunque può essere salvato?».</para>
  <para style="p">
    <verse number="27" style="v"/>Gesù rispose: «Dio può fare ciò che per gli uomini è impossibile!».</para>
  <para style="p">
    <verse number="28" style="v"/>Allora, Pietro disse: «Ecco, noi abbiamo lasciato tutto e ti abbiamo seguito!» <verse number="29-30" style="v"/>E Gesù replicò: «Vi assicuro che chiunque ha fatto come voi e ha lasciato casa, moglie, fratelli, genitori e figli per amore del Regno di Dio, sarà ricompensato molto di più in questa vita, e riceverà la vita eterna nel mondo che verrà».</para>
  <para style="p">
    <verse number="31" style="v"/>Poi, dopo aver riunito i dodici intorno a sé, Gesù disse loro: «Come sapete, stiamo andando a Gerusalemme. Quando saremo là, si avvereranno le predizioni che hanno scritto gli antichi profeti sul mio conto.</para>
  <para style="p">
    <verse number="32" style="v"/>Sarò consegnato ai pagani, che mi derideranno, mʼinsulteranno e mi sputeranno addosso. <verse number="33" style="v"/>Poi mi frusteranno e mi uccideranno. Ma il terzo giorno risusciterò dalla morte».</para>
  <para style="p">
    <verse number="34" style="v"/>Essi però non capivano una parola di ciò che diceva. Per loro era come se parlasse per indovinelli.</para>
  <para style="p">
    <verse number="35" style="v"/>Mentre sʼavvicinavano a Gerico, videro un cieco che se ne stata seduto a lato della strada a chiedere lʼelemosina. <verse number="36" style="v"/>Quando sentì passare la folla, il cieco chiese che cosa stesse accadendo. <verse number="37" style="v"/>Gli dissero che stava passando Gesù di Nazaret. <verse number="38" style="v"/>Il povero uomo allora cominciò a gridare: «Gesù, Figlio di Davide, abbi pietà di me!»</para>
  <para style="p">
    <verse number="39" style="v"/>La folla, che precedeva Gesù, cercò di farlo tacere, ma egli gridava ancora più forte: «Gesù, Figlio di Davide, abbi pietà di me!»</para>
  <para style="p">
    <verse number="40" style="v"/>Quando Gesù arrivò allʼaltezza del cieco si fermò: «Portatemi quellʼuomo là in fondo!» disse. Poi gli chiese: <verse number="41" style="v"/>«Che cosa vuoi da me?» «Signore», implorò il cieco, «faʼ che io veda!»</para>
  <para style="p">
    <verse number="42" style="v"/>Allora Gesù disse: «Ebbene, che tu veda! La tua fede ti ha salvato». <verse number="43" style="v"/>Immediatamente lʼuomo riacquistò la vista e seguì Gesù, lodando Dio. E tutti quelli che avevano assistito al miracolo glorificavano il Signore.</para>
  <chapter number="19" style="c"/>
  <para style="s1">Zaccheo</para>
  <para style="p">
    <verse number="1" style="v"/>Mentre Gesù passava per Gerico, <verse number="2" style="v"/>un tale di nome Zaccheo, un capo degli esattori delle tasse (naturalmente molto ricco), <verse number="3" style="v"/>cercava di vedere Gesù, ma non vi riusciva, perché cʼera troppa gente e lui era troppo basso di statura. <verse number="4" style="v"/>Allora corse avanti e salì su un albero di sicomòro lungo la strada dove Gesù doveva passare.</para>
  <para style="p">
    <verse number="5" style="v"/>Quando Gesù passò di lì, alzò gli occhi verso Zaccheo e gli disse: «Zaccheo, svelto, scendi, perché oggi mi fermerò a casa tua!»</para>
  <para style="p">
    <verse number="6" style="v"/>Zaccheo scese in fretta, e con grande gioia ed eccitazione accolse Gesù in casa sua. <verse number="7" style="v"/>Ma tutti ci rimasero male. «Si è fatto ospitare da un noto peccatore!» commentavano.</para>
  <para style="p">
    <verse number="8" style="v"/>Nel frattempo, Zaccheo, in piedi davanti al Signore, diceva: «Signore, la metà delle mie ricchezze la do ai poveri e, se mi accorgo di aver imbrogliato qualcuno sulle tasse, gli renderò quattro volte tanto!»</para>
  <para style="p">
    <verse number="9-10" style="v"/>Allora Gesù gli disse: «Oggi la salvezza è davvero entrata in questa casa! Perché anche questʼuomo è un figlio di Abramo, ed io, il Messia, sono venuto a cercare e a salvare quelli che erano perduti come lui».</para>
  <para style="s1">«A chi sarà dato…»</para>
  <para style="p">
    <verse number="11" style="v"/>Siccome erano vicini a Gerusalemme, Gesù raccontò una parabola per chiarire il malinteso che il Regno di Dio sarebbe cominciato di lì a poco:</para>
  <para style="p">
    <verse number="12" style="v"/>«Un aristocratico, che viveva in una data provincia, fu convocato nella lontana capitale dellʼimpero, per essere incoronato re del suo paese. <verse number="13" style="v"/>Prima di partire, mandò a chiamare dieci ministri e diede a ciascuno di loro una certa somma di denaro da investire, mentre era assente. <verse number="14" style="v"/>Ma alcuni suoi sudditi lo odiavano e gli inviarono una “dichiarazione dʼindipendenza”, in cui si diceva che si erano ribellati e che non lo avrebbero riconosciuto come loro re.</para>
  <para style="p">
    <verse number="15" style="v"/>Al suo ritorno, lʼaristocratico fece chiamare i ministri ai quali aveva dato il denaro per sapere che cosa ne avessero fatto e quanto avesse fruttato.</para>
  <para style="p">
    <verse number="16" style="v"/>Il primo lo informò di un guadagno straordinario: dieci volte la somma che gli era stata affidata.</para>
  <para style="p">
    <verse number="17" style="v"/>“Benissimo”, esclamò il re. “Sei davvero in gamba! Sei stato fedele per quel poco che ti ho dato e, per ricompensa, ti nominerò governatore di dieci città”.</para>
  <para style="p">
    <verse number="18" style="v"/>Anche il secondo aveva fatto un ottimo guadagno: cinque volte la somma originale.</para>
  <para style="p">
    <verse number="19" style="v"/>“Bene”, disse il suo padrone. “Ti farò governatore di cinque città”.</para>
  <para style="p">
    <verse number="20" style="v"/>Ma il terzo uomo riportò soltanto il denaro che aveva ricevuto. “Lʼho tenuto al sicuro”, si scusò. <verse number="21" style="v"/>“Temevo che tu esigessi i miei profitti, perché sei un uomo duro con cui trattare, pronto a prendere ciò che non è tuo, e perfino a confiscare i raccolti che altri hanno piantato!” <verse number="22" style="v"/>“Servo vile e malvagio!” gridò il re. “Dunque, sarei un uomo duro?! Ebbene, da uomo duro mi comporterò nei tuoi confronti! Se mi conoscevi così a fondo e sapevi che pretendo perfino ciò che non mi appartiene e confisco i raccolti che non ho seminato, <verse number="23" style="v"/>allora perché non hai depositato il denaro in banca per farmi avere almeno degli interessi?”</para>
  <para style="p">
    <verse number="24" style="v"/>Poi, rivolgendosi agli altri presenti, ordinò: “Togliete il denaro a costui e datelo a quello che ha guadagnato più di tutti”.</para>
  <para style="p">
    <verse number="25" style="v"/>“Ma, Signore”, obiettarono, “ne ha già abbastanza!”</para>
  <para style="p">
    <verse number="26" style="v"/>“Sì”, rispose il re, “ma io vi dico che quelli che hanno, otterranno di più, mentre quelli che hanno poco, verranno privati anche di quello. <verse number="27" style="v"/>Ed ora, per quanto riguarda quei miei nemici che si sono ribellati, portateli qui e giustiziateli in mia presenza”».</para>
  <para style="s1">La folla acclama Gesù</para>
  <para style="p">
    <verse number="28" style="v"/>Dopo aver raccontato questa storia, Gesù si diresse verso Gerusalemme, camminando alla testa dei discepoli. <verse number="29" style="v"/>Arrivati ai villaggi di Bètfage e Betania, sul Monte degli Ulivi, Gesù mandò avanti due discepoli.</para>
  <para style="p">
    <verse number="30" style="v"/>«Andate al prossimo villaggio», ordinò loro. «Appena entrati, troverete un asinello legato. Si tratta di un puledro che nessuno ha mai cavalcato.</para>
  <para style="p">Slegatelo e portatelo qui. <verse number="31" style="v"/>Se qualcuno vi chiede che cosa state facendo, basta che rispondiate: “Il Signore ne ha bisogno”».</para>
  <para style="p">
    <verse number="32" style="v"/>I due discepoli andarono e trovarono il puledro come aveva detto Gesù. <verse number="33" style="v"/>Mentre lo slegavano, i suoi padroni domandarono:</para>
  <para style="p">«Che cosa state facendo? Perché slegate il nostro asinello?»</para>
  <para style="p">
    <verse number="34" style="v"/>I discepoli risposero semplicemente: «Perché il Signore ne ha bisogno!» <verse number="35" style="v"/>Così portarono lʼasinello a Gesù e gli gettarono alcuni dei loro mantelli sulla groppa prima che egli lo montasse.</para>
  <para style="p">
    <verse number="36-37" style="v"/>E al suo passaggio, la gente stendeva i propri mantelli sulla strada davanti al suo cammino. Quando raggiunsero il punto in cui incominciava la discesa dal Monte degli Ulivi, tutti cominciarono ad acclamare e a cantare, glorificando Dio per i meravigliosi miracoli che Gesù aveva fatto.</para>
  <para style="p">
    <verse number="38" style="v"/>«Dio ci ha dato un re!» esclamavano con gioia. «Benedetto colui che viene nel nome del Signore!» «Pace in cielo! Gloria a Dio nel più alto dei cieli!»</para>
  <para style="p">
    <verse number="39" style="v"/>Ma alcuni dei Farisei, che erano tra la folla, dissero a Gesù: «Signore, sgrida i tuoi discepoli, non devono dire cose del genere!»</para>
  <para style="p">
    <verse number="40" style="v"/>Ma Gesù rispose: «Se tacessero loro, vi assicuro che le pietre della strada griderebbero di gioia!»</para>
  <para style="p">
    <verse number="41" style="v"/>Giunti in prossimità di Gerusalemme, quando vide davanti a sé la città, Gesù cominciò a piangere, dicendo: <verse number="42" style="v"/>«Se tu avessi solo saputo in questo giorno quello che ti avrebbe dato pace, ma ora è nascosto ai tuoi occhi. <verse number="43" style="v"/>Gerusalemme, verranno i giorni in cui i tuoi nemici ti circonderanno di trincee. Ti assedieranno, stringendoti come in una morsa, <verse number="44" style="v"/>e sarai rasa al suolo; e con te distruggeranno i tuoi abitanti.</para>
  <para style="p">Non lasceranno di te una pietra sullʼaltra, perché non hai saputo riconoscere lʼoccasione di salvezza che Dio ti aveva offerto».</para>
  <para style="p">
    <verse number="45" style="v"/>Poi Gesù entrò nel tempio e cominciò a scacciare i mercanti dalle loro bancarelle. <verse number="46" style="v"/>Diceva: «Le scritture dicono: <char style="qt">“il mio tempio è un posto di preghiera”</char>; ma voi lʼavete trasformato in una spelonca di ladroni!»</para>
  <para style="p">
    <verse number="47" style="v"/>Dopo di ciò, egli cominciò ad insegnare ogni giorno nel tempio. Intanto, i primi sacerdoti, gli altri capi giudei e i cittadini influenti cercavano un modo per toglierlo di mezzo.</para>
  <para style="p">
    <verse number="48" style="v"/>Ma non sapevano come fare, perché Gesù era un eroe agli occhi della gente, che pendeva dalle sue labbra.</para>
  <chapter number="20" style="c"/>
  <para style="s1">La parabola dei contadini</para>
  <para style="p">
    <verse number="1" style="v"/>Un giorno, mentre Gesù stava insegnando e predicando il Vangelo nel tempio, fu affrontato dai capi sacerdoti e dagli altri capi giudei, insieme con gli anziani. <verse number="2" style="v"/>Gli chiesero con che diritto facesse quelle cose o chi lʼavesse autorizzato.</para>
  <para style="p">
    <verse number="3" style="v"/>«Prima di rispondere, voglio farvi io una domanda», rispose Gesù. <verse number="4" style="v"/>«Secondo voi, Giovanni fu mandato da Dio o agiva semplicemente di sua iniziativa?»</para>
  <para style="p">
    <verse number="5" style="v"/>Essi cominciarono a discutere fra di loro: «Se diciamo che il messaggio di Giovanni era dʼispirazione divina, allora Gesù ci chiederà perché non gli abbiamo creduto. <verse number="6" style="v"/>Se invece diciamo che Giovanni non fu mandato da Dio, la folla ci lincerà senzʼaltro, perché tutti sono convinti che era un profeta».</para>
  <para style="p">
    <verse number="7" style="v"/>Finalmente risposero: «Non lo sappiamo!»</para>
  <para style="p">
    <verse number="8" style="v"/>Allora Gesù disse: «In tal caso, neppure io risponderò alla vostra domanda».</para>
  <para style="p">
    <verse number="9" style="v"/>Poi Gesù si rivolse di nuovo alla folla e raccontò questa parabola: «Un uomo piantò una vigna e lʼaffittò ad alcuni contadini, poi partì per un paese lontano, dove rimase per lungo tempo. <verse number="10" style="v"/>Al tempo della vendemmia, egli mandò uno dei suoi uomini dai contadini per ritirare la sua parte del raccolto. Ma i contadini lo picchiarono e lo mandarono indietro a mani vuote. <verse number="11" style="v"/>Allora il padrone mandò un altro servo, ma accadde la stessa cosa; il poveretto fu picchiato e insultato e rimandato indietro a mani vuote. <verse number="12" style="v"/>Il padrone volle mandare ancora un terzo uomo, che però subì la stessa sorte degli altri. Anchʼegli fu ferito e cacciato via.</para>
  <para style="p">
    <verse number="13" style="v"/>“Che posso fare?” si domandò allora il padrone. “Ma sì… manderò il mio carissimo figlio; senzʼaltro avranno rispetto di lui!”</para>
  <para style="p">
    <verse number="14" style="v"/>Ma quando i contadini videro arrivare il figlio del padrone, dissero: “Questa è lʼoccasione della nostra vita! Quel tipo erediterà la vigna, quando suo padre morirà. Avanti, uccidiamolo, così la proprietà sarà nostra!” <verse number="15" style="v"/>Lo trascinarono, quindi, fuori dalla vigna e lo uccisero.</para>
  <para style="p">Secondo voi, che cosa farà il padrone? <verse number="16" style="v"/>Ve lo dico io: verrà, ucciderà quei contadini e affitterà la vigna ad altri». «Non sia mai!» esclamarono i presenti.</para>
  <para style="p">
    <verse number="17" style="v"/>Gesù li guardò e disse: «Allora che intendono le Scritture, quando dicono: <char style="qt">“La pietra scartata dai costruttori è diventata la pietra più importante”</char>»?</para>
  <para style="p">
    <verse number="18" style="v"/>E aggiunse: «Chi inciamperà in quella pietra sarà frantumato; e quelli su cui cadrà, saranno ridotti in polvere».</para>
  <para style="s1">Farisei e Sadducei</para>
  <para style="p">
    <verse number="19" style="v"/>Udita la storia di Gesù, i capi sacerdoti e i capi religiosi volevano arrestarlo immediatamente, perché si erano resi conto che stava parlando di loro. Infatti erano proprio loro i malvagi contadini della sua parabola. Tuttavia temevano che, se fossero stati proprio loro ad arrestarlo, si sarebbe scatenata una rivolta.</para>
  <para style="p">
    <verse number="20" style="v"/>Perciò cercarono di fargli dire qualcosa di compromettente da riferire al governatore romano e farlo quindi arrestare.</para>
  <para style="p">Considerando questa possibilità, mandarono delle spie dallʼaspetto di brave persone. <verse number="21" style="v"/>Costoro dissero a Gesù: «Maestro, sappiamo che quello che tu insegni è giusto. Dici sempre la verità e non dai peso allʼapparenza degli uomini, ma insegni la volontà di Dio.</para>
  <para style="p">
    <verse number="22" style="v"/>Ora, dicci: è giusto pagare le tasse al governo romano?»</para>
  <para style="p">
    <verse number="23" style="v"/>Gesù, conoscendo la loro malafede, rispose:</para>
  <para style="p">
    <verse number="24" style="v"/>«Fatemi vedere una moneta. Di chi è il ritratto qui sopra? E di chi è il nome?»</para>
  <para style="p">Risposero: «Di Cesare, lʼimperatore romano».</para>
  <para style="p">
    <verse number="25" style="v"/>Allora Gesù concluse: «Quindi, date a Cesare ciò che è di Cesare, e date a Dio tutto ciò che è di Dio!»</para>
  <para style="p">
    <verse number="26" style="v"/>Così fallì il loro tentativo di comprometterlo agli occhi del popolo, anzi, sorpresi dalla sua risposta, non sapevano più che cosa dire.</para>
  <para style="p">
    <verse number="27" style="v"/>Allora alcuni Sadducei, quelli che dicevano che nessuno può risorgere dopo la morte, <verse number="28" style="v"/>fecero a Gesù questa domanda: «Maestro, le leggi di Mosè stabiliscono che se un uomo muore senza figli, suo fratello dovrà sposarne la vedova e i loro figli apparterranno legalmente al morto, per mantenere il suo nome. <verse number="29" style="v"/>Dunque, cʼera una famiglia di sette fratelli. Il maggiore si sposò e morì senza lasciare figli. <verse number="30" style="v"/>Suo fratello, allora, sposò la vedova, ma anchʼegli morì senza figli. <verse number="31" style="v"/>E così via, uno dopo lʼaltro, tutti e sette i fratelli la sposarono e morirono, sempre senza avere figli. <verse number="32" style="v"/>Alla fine anche la donna morì. <verse number="33" style="v"/>Ecco la domanda: alla risurrezione di chi sarà moglie quella donna, dato che tutti i fratelli lʼhanno avuta in moglie?!»</para>
  <para style="p">
    <verse number="34-35" style="v"/>Gesù rispose: «Il matrimonio è per la gente qui sulla terra, ma quando quelli che sono giudicati degni della risurrezione vanno in cielo, non si sposano, <verse number="36" style="v"/>né possono più morire. In queste cose sono come angeli, e sono figli di Dio, perché sono risorti alla nuova vita dalla morte.</para>
  <para style="p">
    <verse number="37-38" style="v"/>Ma, per quanto riguarda la risurrezione, perfino gli scritti di Mosè ne sono una prova. Perché, quando Mosè descrive come Dio gli apparve nel cespuglio ardente, dice che: <char style="qt">“il Signore è il Dio dʼAbramo, il Dio di Isacco e il Dio di Giacobbe”</char>. Dicendo che Dio è il Dio di una persona, significa che questa persona è viva, non morta! Perciò, dal punto di vista di Dio, tutti gli uomini sono vivi».</para>
  <para style="p">
    <verse number="39" style="v"/>«Ben detto, Signore!» approvarono alcuni dottori della legge lì presenti.</para>
  <para style="p">
    <verse number="40" style="v"/>E questo mise fine alle loro domande, perché non avevano più coraggio di farne altre.</para>
  <para style="p">
    <verse number="41" style="v"/>Poi Gesù domandò loro: «Come mai dicono che Cristo, il Messia, deve essere discendente del re Davide? <verse number="42-43" style="v"/>Davide stesso scrisse nel libro dei Salmi: <char style="qt">“Dio disse al mio Signore, il Messia: Siedi alla mia destra, finché non ti abbia messo i nemici sotto i piedi”</char>. <verse number="44" style="v"/>Comʼè possibile che il Messia sia contemporaneamente discendente e Signore di Davide?»</para>
  <para style="p">
    <verse number="45" style="v"/>Poi, mentre la folla ascoltava, si rivolse ai discepoli e disse: <verse number="46" style="v"/>«Diffidate di questi dottori della legge, perché a loro piace passeggiare avvolti in vesti dignitose e avere glʼinchini della gente, quando passano per strada. E come ci tengono ai posti dʼonore nelle sinagoghe e nei banchetti! <verse number="47" style="v"/>Ma perfino mentre recitano lunghe preghiere con grande sfoggio di commozione, architettano i loro intrighi per truffare le vedove delle loro proprietà! Perciò, per questi uomini ci sarà la più severa condanna di Dio!»</para>
  <chapter number="21" style="c"/>
  <para style="s1">Gesù predice il futuro</para>
  <para style="p">
    <verse number="1" style="v"/>Mentre stava nel tempio, Gesù si mise ad osservare alcuni ricchi che gettavano il loro denaro nella cassetta delle offerte. <verse number="2" style="v"/>Passò anche una povera donna vedova, che vi lasciò cadere due monete di rame.</para>
  <para style="p">
    <verse number="3" style="v"/>«Per la verità», osservò Gesù, «questa povera vedova ha dato più di tutti gli altri messi insieme.</para>
  <para style="p">
    <verse number="4" style="v"/>Quelli hanno dato un poʼ del loro superfluo, mentre lei, povera comʼè, ha dato tutto ciò che le serviva per vivere».</para>
  <para style="p">
    <verse number="5" style="v"/>Alcuni dei discepoli cominciarono a fare considerazioni sulla bellezza dei bassorilievi e delle offerte votive sulle pareti del tempio.</para>
  <para style="p">
    <verse number="6" style="v"/>Ma Gesù disse: «Verrà il tempo in cui tutte queste cose che voi ammirate saranno distrutte. Non sarà lasciata una pietra sullʼaltra: tutto diventerà un grande ammasso di rovine!» Allora gli altri gli domandarono:</para>
  <para style="p">
    <verse number="7" style="v"/>«Maestro, quando accadranno queste cose? Ci saranno degli avvertimenti prima di quel periodo?»</para>
  <para style="p">
    <verse number="8" style="v"/>Gesù rispose: «Fate attenzione: non lasciatevi ingannare. Perché molti verranno e si presenteranno come il Messia, dicendo: “Il tempo è giunto!” Però voi non ascoltateli, non seguiteli! <verse number="9" style="v"/>Quando sentirete parlare di guerre e rivoluzioni, non spaventatevi! È vero, le guerre devono scoppiare, ma la fine non verrà subito dopo. <verse number="10" style="v"/>Una nazione entrerà in guerra contro unʼaltra nazione, e un regno contro un altro regno. <verse number="11" style="v"/>Ci saranno grandi terremoti e carestie in molti paesi; ed anche epidemie, e nel cielo accadranno cose terrificanti.</para>
  <para style="p">
    <verse number="12" style="v"/>Ma prima che tutto questo avvenga, ci sarà un periodo di grande persecuzione: sarete trascinati nelle sinagoghe e nelle prigioni, davanti a re e a governatori per amore del mio nome. <verse number="13" style="v"/>Ma ciò vi darà lʼoccasione di parlare a tutti di me. <verse number="14" style="v"/>Perciò, non preoccupatevi di come dovrete rispondere alle accuse che vi muovono, <verse number="15" style="v"/>perché sarò io a darvi le parole giuste, e una tale logica che nessuno dei vostri avversari sarà in grado di replicare! <verse number="16" style="v"/>In quel periodo, perfino quelli più vicini a voi: i vostri genitori, i fratelli, i parenti e gli amici vi tradiranno e vi faranno arrestare; ed alcuni di voi saranno uccisi. <verse number="17" style="v"/>E tutti vi odieranno, perché siete miei e chiamati col mio nome. <verse number="18" style="v"/>Eppure non andrà perduto neppure un capello della vostra testa! <verse number="19" style="v"/>Se starete saldi nella fede, salverete le vostre anime.</para>
  <para style="p">
    <verse number="20" style="v"/>Quando vedrete Gerusalemme circondata da eserciti nemici, allora saprete che è arrivato il tempo della sua rovina. <verse number="21" style="v"/>In quel periodo, quelli che saranno in Giudea scappino sulle colline. Quelli che si troveranno a Gerusalemme fuggano lontano, e quelli fuori città non cerchino di ritornare. <verse number="22" style="v"/>Perché quello sarà il tempo del giudizio di Dio e si avvereranno pienamente le parole scritte dagli antichi profeti. <verse number="23" style="v"/>Poverette le donne incinte in quei giorni e quelle che avranno i figli piccoli! Perché ci sarà un grande dolore in tutto il paese e lʼira di Dio colpirà questo popolo. <verse number="24" style="v"/>Alcuni saranno uccisi brutalmente dalle armi nemiche, altri saranno esiliati o deportati in tutte le nazioni del mondo. Gerusalemme sarà conquistata e calpestata dagli stranieri finché non finirà il periodo del loro trionfo.</para>
  <para style="p">
    <verse number="25" style="v"/>Accadranno allora strane cose nel cielo: fenomeni nel sole, nella luna e nelle stelle e qui sulla terra; i popoli saranno sconvolti, terrorizzati dal rimbombo del mare in tempesta. <verse number="26" style="v"/>A molti mancherà il coraggio di fronte al destino spaventoso che vedranno avvicinarsi, perché perfino la stabilità dei cieli sarà sconvolta. <verse number="27" style="v"/>Allora gli abitanti della terra vedranno me, il Messia, arrivare sopra le nuvole con grande potenza e gloria. <verse number="28" style="v"/>Così, quando cominceranno ad accadere tutte queste cose, state allʼerta e alzate la testa, perché il tempo della vostra liberazione è vicino!»</para>
  <para style="p">
    <verse number="29" style="v"/>Poi Gesù raccontò questa parabola: «Osservate il fico o qualsiasi altro albero. <verse number="30" style="v"/>Quando spuntano le prime foglie, voi sapete, senza che nessuno ve lo dica, che lʼestate è vicina. <verse number="31" style="v"/>Allo stesso modo, quando vedete accadere tutte queste cose che vi ho descritto, potete essere sicuri che il Regno di Dio è vicino.</para>
  <para style="p">
    <verse number="32" style="v"/>In tutta sincerità vi dico che, quando accadranno queste cose, sarà giunta la fine di questʼera. <verse number="33" style="v"/>I cieli e la terra passeranno, ma le mie parole rimarranno vere per sempre!</para>
  <para style="p">
    <verse number="34-35" style="v"/>Fate attenzione che il mio arrivo improvviso non vi trovi impreparati. Non fate che vi trovi immersi in una vita di agi e leggerezze, a mangiare e a bere, preoccupati soltanto dei problemi di questa vita, come avverrà per il resto del mondo. <verse number="36" style="v"/>State sempre pronti e pregate, se è possibile, di poter arrivare alla mia presenza, senza avere sperimentato questi orrori».</para>
  <para style="p">
    <verse number="37-38" style="v"/>Di giorno Gesù andava al tempio ad insegnare, e la folla cominciava a radunarsi la mattina presto per ascoltarlo. Di sera invece egli ritornava sul Monte degli Ulivi per passarvi la notte.</para>
  <chapter number="22" style="c"/>
  <para style="s1">Lʼultima cena</para>
  <para style="p">
    <verse number="1" style="v"/>Si avvicinava la Pasqua, la festa ebraica, durante la quale si mangia soltanto pane non lievitato. <verse number="2" style="v"/>I primi sacerdoti e gli altri capi giudei tramavano la morte di Gesù e cercavano il modo di ucciderlo, senza provocare una rivolta popolare, possibilità che temevano molto.</para>
  <para style="p">
    <verse number="3" style="v"/>Allora Satana entrò in Giuda Iscariota, uno dei dodici discepoli, <verse number="4" style="v"/>che si recò dai capi sacerdoti e dalle guardie del tempio per mettersi dʼaccordo con loro sul modo di aiutarli a prendere Gesù. <verse number="5" style="v"/>Naturalmente quelli ne furono ben contenti e gli promisero una ricompensa. <verse number="6" style="v"/>Così Giuda cominciò a cercare lʼoccasione buona per far arrestare Gesù in un momento tranquillo, quando non cʼera gente.</para>
  <para style="p">
    <verse number="7" style="v"/>Giunse il giorno della celebrazione della Pasqua, durante il quale lʼagnello pasquale viene ucciso e mangiato col pane senza lievito. <verse number="8" style="v"/>Gesù mandò avanti Pietro e Giovanni con lʼincarico di trovare un posto per preparare la cena pasquale.</para>
  <para style="p">
    <verse number="9" style="v"/>«Dove vuoi che andiamo?» gli chiesero.</para>
  <para style="p">
    <verse number="10" style="v"/>Gesù rispose: «Non appena entrate in Gerusalemme, troverete un uomo che porta una brocca dʼacqua. Seguitelo fin nella casa in cui entrerà; <verse number="11" style="v"/>poi dite al padrone di casa: “Il nostro Maestro ti chiede di mostrarci la stanza dove farà la cena di Pasqua con i suoi discepoli”. <verse number="12" style="v"/>Egli vi condurrà di sopra in una grande stanza, già pronta per noi. Quello è il posto. Andate e preparate là la nostra cena».</para>
  <para style="p">
    <verse number="13" style="v"/>Pietro e Giovanni andarono in città, trovarono tutto come Gesù aveva detto e prepararono la cena di Pasqua.</para>
  <para style="p">
    <verse number="14-15" style="v"/>Poi Gesù arrivò con gli altri. Ad una certa ora, tutti si sedettero a tavola e Gesù disse: «Ho tanto aspettato e desiderato questo momento per poter fare questa Pasqua con voi, prima che comincino le mie sofferenze. <verse number="16" style="v"/>E adesso vi dico che non mangerò più questa cena di Pasqua, finché ciò che essa rappresenta non si realizzi nel Regno di Dio».</para>
  <para style="p">
    <verse number="17" style="v"/>Poi prese un calice di vino e, dopo averne ringraziato Dio, disse: «Prendete questo, e dividetelo fra voi. <verse number="18" style="v"/>Perché non berrò più vino, fino a quando non verrà il Regno di Dio».</para>
  <para style="p">
    <verse number="19" style="v"/>Prese quindi un pezzo di pane e, dopo averne ringraziato Dio, lo spezzò in tante parti, che distribuì agli apostoli, dicendo: «Questo è il mio corpo, dato per voi. Mangiate questo pane in mio ricordo».</para>
  <para style="p">
    <verse number="20" style="v"/>Dopo cena, prese il calice di vino e lʼoffrì a loro dicendo: «Questo vino è il segno del nuovo patto di Dio per salvarvi, un patto suggellato col sangue che verserò per riscattare le vostre anime.</para>
  <para style="p">
    <verse number="21" style="v"/>Ma tra di noi, seduto a questa tavola in veste dʼamico, cʼè lʼuomo che mi tradirà. <verse number="22" style="v"/>Devo morire. Fa parte del piano di Dio. Ma guai a quellʼuomo che mi tradisce!»</para>
  <para style="p">
    <verse number="23" style="v"/>Allora i discepoli cominciarono a domandarsi gli uni con gli altri chi di loro avrebbe mai fatto una cosa del genere.</para>
  <para style="p">
    <verse number="24" style="v"/>Nacque poi tra di loro una discussione per stabilire chi di loro fosse il più importante.</para>
  <para style="p">
    <verse number="25" style="v"/>Ma Gesù spiegò: «A questo mondo i re e i grandi uomini danno ordini ai loro servi che non hanno altra scelta se non quella di mostrarsi soddisfatti! <verse number="26" style="v"/>Ma fra di voi non devʼessere così! Anzi, chi è il più importante deve essere pronto a servire come se fosse lʼultima ruota del carro. <verse number="27" style="v"/>Chi è più grande? Chi siede a tavola o chi serve? Senzʼaltro chi siede a tavola. Ma non fra di voi! Io stesso sono il vostro servo. <verse number="28" style="v"/>Voi mi siete rimasti fedeli in questi giorni terribili ed ora, <verse number="29" style="v"/>come il Padre mio ha preparato un Regno per me, anchʼio preparo un Regno per voi. In quel Regno avrete il diritto <verse number="30" style="v"/>di mangiare e bere alla mia tavola, e siederete su dodici troni per giudicare le dodici tribù dʼIsraele.</para>
  <para style="p">
    <verse number="31" style="v"/>Simone, Simone, Satana ha chiesto di mettervi alla prova e vagliarvi come il grano! <verse number="32" style="v"/>Ma io ho pregato per te, che la tua fede non venga meno. E tu, quando sarai convertito e tornerai di nuovo da me, daʼ forza e sostieni la fede dei tuoi fratelli!»</para>
  <para style="p">
    <verse number="33" style="v"/>Simone allora disse: «Signore, io sono pronto a finire in galera e perfino a morire con te!»</para>
  <para style="p">
    <verse number="34" style="v"/>Ma Gesù disse: «Pietro, lascia che ti dica una cosa: prima che il gallo canti domattina, tu mi avrai rinnegato tre volte!»</para>
  <para style="p">
    <verse number="35" style="v"/>Poi Gesù chiese loro: «Quando vi mandai a predicare il Vangelo ed eravate senza denaro, né bisaccia e neppure vestiti di ricambio, come ve la siete cavata?»</para>
  <para style="p">«Bene», risposero tutti.</para>
  <para style="p">
    <verse number="36" style="v"/>«Ma ora, invece», aggiunse Gesù, «chi ha una bisaccia, la prenda, ed anche dei soldi! E chi non ha una spada, è meglio che venda il suo vestito per comprarne una! <verse number="37" style="v"/>Perché è giunto il momento che si avveri questa profezia che mi riguarda: “Sarà messo nel numero dei criminali!” Proprio così, ogni cosa scritta sul mio conto dai profeti si avvererà».</para>
  <para style="p">
    <verse number="38" style="v"/>«Signore», risposero, «abbiamo qui due spade!» Ma Gesù disse: «Basta!»</para>
  <para style="p">
    <verse number="39" style="v"/>Poi, accompagnato dai discepoli, Gesù uscì dalla stanza e si diresse, come al solito, verso il Monte degli Ulivi. <verse number="40" style="v"/>Quando fu là, disse loro: «Pregate Dio di non essere sopraffatti dalla tentazione!»</para>
  <para style="p">
    <verse number="41-42" style="v"/>Poi sʼallontanò circa un tiro di sasso, sʼinginocchiò e pregò: «Padre, se vuoi, ti supplico, togli da me questo calice di orrore! Ma sia fatta la tua volontà, non la mia».</para>
  <para style="p">
    <verse number="43" style="v"/>Apparve, quindi, un angelo dal cielo per confortarlo. <verse number="44" style="v"/>In tale agonia di spirito pregava sempre più intensamente, sudando sangue che cadeva a terra in grosse gocce. <verse number="45" style="v"/>Quando Gesù si rialzò e ritornò dai discepoli, li trovò tutti addormentati, sfiniti per la tristezza.</para>
  <para style="p">
    <verse number="46" style="v"/>«Perché dormite?» disse loro Gesù. «Svegliatevi e pregate Dio di non peccare, quando siete tentati!»</para>
  <para style="p">
    <verse number="47" style="v"/>Stava ancora parlando, quando sopraggiunse un gruppo di persone guidate da Giuda, uno dei dodici apostoli. Giuda si avvicinò a Gesù per baciarlo, <verse number="48" style="v"/>ma Gesù gli disse: «Giuda, come puoi tradire così, con un bacio, il Messia?»</para>
  <para style="p">
    <verse number="49" style="v"/>Quando gli altri discepoli videro ciò che stava accadendo, gridarono: «Signore, dobbiamo combattere? Abbiamo portato con noi le spade!» <verse number="50" style="v"/>Ed uno di loro colpì il servo del sommo sacerdote e gli mozzò lʼorecchio destro.</para>
  <para style="p">
    <verse number="51" style="v"/>Ma Gesù disse: «Basta così!» Poi toccò il punto da cui era stato staccato lʼorecchio e lo guarì. <verse number="52" style="v"/>Si rivolse quindi ai capi sacerdoti, ai capitani delle guardie del tempio e ai capi religiosi che guidavano la folla: «Sono un tipo così pericoloso da venirmi a prendere armati di spade e bastoni? <verse number="53" style="v"/>Perché non mi avete arrestato nel tempio? Ero là ogni giorno. Ma questo è il vostro momento, il momento in cui trionfa la potenza di Satana!»</para>
  <para style="p">
    <verse number="54" style="v"/>Allora lo catturarono e lo portarono alla residenza del sommo sacerdote; intanto Pietro lo seguiva da lontano. <verse number="55" style="v"/>Nel cortile alcuni soldati avevano acceso un fuoco e molti sedevano lì attorno per scaldarsi. Pietro si unì a loro.</para>
  <para style="p">
    <verse number="56" style="v"/>Al bagliore della fiamma una serva sʼaccorse di lui, e cominciò ad osservarlo attentamente. «Questʼuomo era con Gesù!» sbottò infine.</para>
  <para style="p">
    <verse number="57" style="v"/>Ma Pietro negò: «Donna», disse, «io non lo conosco nemmeno!…» <verse number="58" style="v"/>Dopo un poʼ, qualcun altro, dopo averlo osservato, lʼapostrofò: «Anche tu sei uno di loro!»</para>
  <para style="p">«Nossignore, non è vero!» replicò Pietro.</para>
  <para style="p">
    <verse number="59" style="v"/>Era trascorsa circa unʼora, quando anche un terzo insistette, dicendo: «Conosco questo qui, è uno dei discepoli di Gesù, infatti viene dalla Galilea!»</para>
  <para style="p">
    <verse number="60" style="v"/>Ma Pietro disse: «Ma se non so nemmeno di che stai parlando!» Non aveva finito di pronunciare queste parole, che un gallo cantò.</para>
  <para style="p">
    <verse number="61" style="v"/>In quel momento Gesù si volse e guardò Pietro. Allora Pietro si ricordò che Gesù gli aveva detto: «Prima che il gallo canti domani mattina, mi rinnegherai tre volte…» <verse number="62" style="v"/>Disperato, uscì dal cortile e pianse amaramente.</para>
  <para style="p">
    <verse number="63-64" style="v"/>Intanto le guardie che avevano in consegna Gesù, si prendevano gioco di lui. Dopo averlo bendato, lo prendevano a pugni, poi gli chiedevano: «Ehi profeta, indovina un poʼ chi ti ha colpito questa volta?» <verse number="65" style="v"/>E, bestemmiando, lo coprivano di ogni sorta dʼinsulti.</para>
  <para style="p">
    <verse number="66" style="v"/>Il giorno dopo, alle prime ore dellʼalba, si riunì la Suprema Corte Ebraica, che comprendeva i capi sacerdoti e tutte le massime autorità religiose del paese. Gesù fu portato davanti a loro. <verse number="67-68" style="v"/>«Se tu sei il Cristo, ce lo devi dire!» gli dissero.</para>
  <para style="p">Ma egli rispose: «Se ve lo dicessi, voi non mi credereste, né mi lascereste parlare. <verse number="69" style="v"/>Ma sʼavvicina lʼora in cui io, il Messia, siederò sul trono; alla destra del Dio Onnipotente».</para>
  <para style="p">
    <verse number="70" style="v"/>A queste parole tutti gridarono: «Allora tu saresti il Figlio di Dio?!» Gesù rispose loro: «Sì che lo sono!»</para>
  <para style="p">
    <verse number="71" style="v"/>«Che bisogno abbiamo di altre testimonianze?» gridarono. «Noi stessi abbiamo sentito con le nostre orecchie ciò che ha detto!»</para>
  <chapter number="23" style="c"/>
  <para style="s1">Processo ed esecuzione</para>
  <para style="p">
    <verse number="1" style="v"/>Poi condussero Gesù dal Governatore Pilato e <verse number="2" style="v"/>cominciarono ad accusarlo: «Abbiamo trovato costui che incitava la nostra gente a ribellarsi e a non pagare le tasse al governo romano; e per di più diceva di essere lui il nostro re, il Messia!»</para>
  <para style="p">
    <verse number="3" style="v"/>Allora Pilato chiese a Gesù: «Sei davvero tu il loro re, il Messia?»</para>
  <para style="p">«Sì», rispose Gesù, «è proprio come tu dici».</para>
  <para style="p">
    <verse number="4" style="v"/>Pilato si rivolse ai capi sacerdoti e alla folla: «Ebbene?» disse, «questo non è un crimine!»</para>
  <para style="p">
    <verse number="5" style="v"/>Ma quelli si accanivano ancora di più: «Ovunque andasse sollevava il popolo contro il governo, per tutta la Giudea: dalla Galilea fin qui, a Gerusalemme!»</para>
  <para style="p">
    <verse number="6" style="v"/>Sentendo nominare la Galilea, Pilato chiese se Gesù fosse nativo di quella regione.</para>
  <para style="p">
    <verse number="7" style="v"/>Quando gli risposero affermativamente, ordinò di portarlo dal re Erode, perché la Galilea era sotto giurisdizione di Erode, che in quel periodo si trovava proprio a Gerusalemme. <verse number="8" style="v"/>Erode fu molto contento di vedere Gesù, perché aveva sentito molto parlare di lui e sperava di vederlo compiere un miracolo.</para>
  <para style="p">
    <verse number="9" style="v"/>Gli rivolse perciò molte domande, ma Gesù non gli rispose affatto. <verse number="10" style="v"/>Intanto i primi sacerdoti e gli altri capi giudei insistevano nellʼaccusarlo.</para>
  <para style="p">
    <verse number="11" style="v"/>Allora Erode e i suoi soldati, dopo averlo schernito, lo misero in ridicolo, facendogli indossare un mantello reale, poi lo rimandarono da Pilato.</para>
  <para style="p">
    <verse number="12" style="v"/>Quel giorno, da nemici che erano prima, Erode e Pilato diventarono amici.</para>
  <para style="p">
    <verse number="13" style="v"/>Poi Pilato convocò i grandi sacerdoti, i magistrati e il popolo <verse number="14" style="v"/>e disse loro:</para>
  <para style="p">«Voi mi avete portato questʼuomo, accusandolo dʼincitamento alla rivolta contro il governo romano. Lʼho interrogato in vostra presenza, ma lʼho trovato innocente. <verse number="15" style="v"/>Anche Erode è giunto alla stessa conclusione, infatti ce lʼha rimandato indietro. Dunque, non ha commesso niente che meriti la pena di morte! <verse number="16" style="v"/>Perciò, dopo averlo castigato, lo rimetterò in libertà».</para>
  <para style="p">
    <verse number="17-18" style="v"/>Ma la folla ad una sola voce gridò: «Uccidilo e liberaci Barabba!» <verse number="19" style="v"/>(Barabba era in prigione per aver preso parte ad una sommossa a Gerusalemme contro il Governo, e per un omicidio). <verse number="20" style="v"/>Pilato tentò di nuovo di farli ragionare, perché voleva liberare Gesù. <verse number="21" style="v"/>Ma essi urlavano: «Crocifiggilo! Crocifiggilo!»</para>
  <para style="p">
    <verse number="22" style="v"/>Per la terza volta, Pilato domandò: «Ma perché? Che ha fatto di male? Non ho trovato motivi validi per condannarlo a morte! Perciò lo farò frustare, poi lo rimetterò in libertà». <verse number="23" style="v"/>Ma quelli insistevano a gran voce, chiedendo la morte di Gesù. E le loro grida andavano aumentando sempre più, finché non ebbero il sopravvento.</para>
  <para style="p">
    <verse number="24" style="v"/>Così Pilato decretò la morte di Gesù, come avevano richiesto. <verse number="25" style="v"/>Liberò quindi Barabba, lʼuomo arrestato per insurrezione e omicidio, come richiedeva il popolo. Consegnò poi Gesù nelle loro mani, perché ne facessero ciò che volevano.</para>
  <para style="p">
    <verse number="26" style="v"/>Mentre la folla portava via Gesù, costrinsero un certo Simone di Cirene, che tornava in quel momento dai campi, a seguire il corteo, portando la croce di Gesù. <verse number="27" style="v"/>Una gran folla li seguiva, fra cui molte donne prostrate dal dolore.</para>
  <para style="p">
    <verse number="28" style="v"/>Ma Gesù si volse verso di loro e disse: «Figlie di Gerusalemme, non piangete per me, ma per voi stesse e per i vostri figli, perché, <verse number="29" style="v"/>ecco, si stanno avvicinando giorni in cui saranno fortunate le donne senza figli! <verse number="30" style="v"/>Gli uomini imploreranno le montagne, gridando: “Cadeteci addosso! Schiacciateci!” E chiederanno alle colline di ricoprirli. <verse number="31" style="v"/>Perché se hanno fatto queste cose a me, che sono lʼalbero della vita, che mai faranno a voi?!»</para>
  <para style="p">
    <verse number="32-33" style="v"/>Intanto altri due criminali venivano condotti sul luogo detto «il Teschio», per essere giustiziati con Gesù. Là, tutti e tre furono crocifissi: Gesù sulla croce al centro e i due criminali ai lati.</para>
  <para style="p">
    <verse number="34" style="v"/>«Padre, perdonali!» diceva Gesù, «perché non sanno quello che fanno».</para>
  <para style="p">Poi i soldati si giocarono a dadi i suoi vestiti. <verse number="35" style="v"/>La folla stava a guardare mentre i capi giudei lo deridevano: «Era tanto bravo ad aiutare gli altri, vediamo se riesce a salvare se stesso, visto che è il Figlio di Dio, il Messia!»</para>
  <para style="p">
    <verse number="36" style="v"/>Anche i soldati lo insultavano e gli offrivano dellʼaceto da bere. <verse number="37" style="v"/>E dicevano: «Se sei il re dei Giudei, salva te stesso!»</para>
  <para style="p">
    <verse number="38" style="v"/>Sulla croce, sopra la sua testa, era stata inchiodata unʼiscrizione con queste parole: «Questo è il Re dei Giudei».</para>
  <para style="p">
    <verse number="39" style="v"/>Uno dei malviventi appeso alla croce vicino alla sua lo scherniva: «Dunque, tu saresti il Cristo, no? Allora salva te stesso e anche noi!»</para>
  <para style="p">
    <verse number="40" style="v"/>Ma lʼaltro lo rimproverava. <verse number="41" style="v"/>«Non temi dunque Dio, nemmeno quando stai per morire? Noi meritiamo di morire per i nostri delitti, ma questʼuomo non ha fatto nulla di male!» <verse number="42" style="v"/>Poi disse: «Signore Gesù, ricordati di me, quando sarai nel tuo Regno».</para>
  <para style="p">
    <verse number="43" style="v"/>E Gesù rispose: «Io ti assicuro che oggi tu sarai con me in Paradiso».</para>
  <para style="p">
    <verse number="44" style="v"/>Era ormai mezzogiorno e le tenebre scesero su tutto il paese per tre ore, fino alle tre del pomeriggio, perché il sole si era oscurato. <verse number="45" style="v"/>Improvvisamente, il grosso velo del tempio si squarciò in due.</para>
  <para style="p">
    <verse number="46" style="v"/>Gesù gridò: <char style="qt">«Padre, nelle tue mani affido il mio Spirito»</char> Detto questo, spirò.</para>
  <para style="p">
    <verse number="47" style="v"/>E il centurione romano, responsabile delle esecuzioni, dopo aver visto ciò che era accaduto, fu preso dal timore di Dio e disse: «Questʼuomo era davvero innocente!»</para>
  <para style="p">
    <verse number="48" style="v"/>Anche la folla che era venuta per assistere alla crocifissione, quando vide che Gesù era morto, se ne tornò a casa profondamente addolorata. <verse number="49" style="v"/>Nel frattempo, gli amici di Gesù, con le donne che lo avevano seguito dalla Galilea, se ne stavano ad osservare in lontananza.</para>
  <para style="p">
    <verse number="50-52" style="v"/>Allora un uomo di nome Giuseppe, membro della Suprema Corte Ebraica, nativo della città di Arimatea in Giudea, andò da Pilato a chiedere il corpo di Gesù. Egli era un uomo timorato di Dio, che aspettava lʼarrivo del Messia e non aveva dato il suo consenso alle decisioni e allʼoperato degli altri capi giudei. <verse number="53" style="v"/>Giuseppe prese giù dalla croce il corpo di Gesù e, dopo averlo avvolto in una lunga stoffa di lino, lo depose in una tomba nuova, scavata nella roccia. <verse number="54" style="v"/>Questo avvenne nel tardo pomeriggio di venerdì, il giorno di preparazione per il sabato di Pasqua.</para>
  <para style="s1">Resurrezione</para>
  <para style="p">
    <verse number="55" style="v"/>Dopo che il corpo di Gesù fu tolto dalla croce, le donne che erano venute con Gesù dalla Galilea accompagnarono Giuseppe, per vedere in che modo Gesù sarebbe stato posto nella tomba. <verse number="56" style="v"/>Poi se ne andarono a casa a preparare gli aromi e gli unguenti per il suo corpo. Il sabato, poi, riposarono tutto il giorno, secondo il precetto della legge ebraica.</para>
  <chapter number="24" style="c"/>
  <para style="p">
    <verse number="1" style="v"/>Domenica mattina, di buonʼora, esse si recarono alla tomba con gli aromi <verse number="2" style="v"/>e sʼaccorsero che lʼenorme pietra, che chiudeva lʼentrata, era stata spostata da una parte. <verse number="3" style="v"/>Entrarono, ma il corpo del Signore Gesù noi cʼera più!</para>
  <para style="p">
    <verse number="4" style="v"/>Interdette, non sapevano che cosa pensare. Ed ecco che davanti ai loro occhi apparvero due uomini, che indossavano vestiti splendenti, così splendenti che ne restarono abbagliate. <verse number="5" style="v"/>Le donne, impaurite, si gettarono con la faccia a terra.</para>
  <para style="p">Allora gli uomini chiesero: «Perché cercate in una tomba chi è vivo?</para>
  <para style="p">
    <verse number="6-7" style="v"/>Non è più qui. È risorto! Non vi ricordate più che cosa vi disse quando eravate ancora in Galilea? Che il Messia sarebbe stato tradito, consegnato ai malvagi e crocifisso; e che sarebbe resuscitato il terzo giorno.»</para>
  <para style="p">
    <verse number="8" style="v"/>Allora le donne si ricordarono, e <verse number="9" style="v"/>si precipitarono a Gerusalemme per raccontare lʼaccaduto agli undici discepoli ed a tutti gli altri. <verse number="10" style="v"/>(Le donne che erano andate alla tomba erano Maria Maddalena, Giovanna e Maria, madre di Giacomo, e molte altre ancora). <verse number="11" style="v"/>Ma la loro storia parve agli uomini il frutto di unʼallucinazione, e nessuno prestò loro fede.</para>
  <para style="p">
    <verse number="12" style="v"/>Comunque, Pietro corse alla tomba per dare unʼocchiata. Chinandosi per guardare, vide soltanto i panni di lino lì per terra, allora se ne tornò a casa di nuovo, chiedendosi che cosa mai fosse accaduto.</para>
  <para style="p">
    <verse number="13" style="v"/>Quello stesso giorno due discepoli di Gesù stavano camminando verso il villaggio di Emmaus, a dodici chilometri da Gerusalemme. <verse number="14-15" style="v"/>Cammin facendo, parlavano di tutto quello che era accaduto, quando improvvisamente Gesù stesso sʼavvicinò e si unì a loro. <verse number="16" style="v"/>Ma essi erano incapaci di riconoscerlo.</para>
  <para style="p">
    <verse number="17-18" style="v"/>«Pare che stiate discutendo seriamente di qualche cosa», disse Gesù. «Di che state parlando?» Una profonda tristezza traspariva dai loro visi. Uno di loro, Cleopa, rispose: «Tu devi essere il solo forestiero in tutta Gerusalemme a non sapere che cose tremende sono capitate la settimana scorsa!» Gesù domandò: <verse number="19" style="v"/>«Quali cose?» «Ciò che è accaduto a Gesù di Nazaret», risposero. «Egli era un profeta, che faceva potenti miracoli, ed era anche un grande maestro, stimato da Dio e dagli uomini. <verse number="20" style="v"/>Ma i capi sacerdoti e i nostri capi religiosi lo hanno arrestato e consegnato al governo romano, perché fosse condannato a morte; e lʼhanno crocifisso. <verse number="21" style="v"/>E dire che noi speravamo che fosse lui il glorioso Messia, e che fosse venuto per salvare Israele!</para>
  <para style="p">Non bastava tutto questo che è capitato tre giorni fa! <verse number="22-23" style="v"/>Questa mattina presto, alcune donne del gruppo dei suoi discepoli sono andate alla sua tomba e sono ritornate con una notizia da capogiro: il suo corpo non cʼè più, e due angeli hanno detto loro che Gesù è vivo! <verse number="24" style="v"/>Alcuni dei nostri sono corsi al sepolcro a vedere, ed è proprio vero, il corpo di Gesù non cʼè più, come le donne hanno detto! Ma neppure lui!» <verse number="25" style="v"/>Allora Gesù esclamò: «Uomini corti di cervello! Vi riesce così difficile credere a tutto ciò che i profeti hanno detto nelle Scritture? <verse number="26" style="v"/>Non fu predetto chiaramente dai profeti che il Messia avrebbe sofferto tutte queste cose, prima che iniziasse il tempo della sua gloria?» <verse number="27" style="v"/>Poi Gesù, cominciando dalla Genesi e proseguendo attraverso le Scritture, spiegò loro il significato di tutto ciò che era stato scritto sul suo conto.</para>
  <para style="p">
    <verse number="28-29" style="v"/>Quando furono vicini ad Emmaus e il viaggio stava per terminare, Gesù finse di voler proseguire, ma essi lo pregarono di rimanere quella notte, perché si stava facendo tardi. Così egli andò a casa loro. <verse number="30" style="v"/>Quando furono seduti a tavola, Gesù prese il pane, lo benedisse e, dopo averlo spezzato, lo porse ai due. <verse number="31" style="v"/>Improvvisamente i loro occhi si aprirono ed essi lo riconobbero. Ma in quel preciso momento Gesù scomparve.</para>
  <para style="p">
    <verse number="32" style="v"/>Cominciarono allora a dirsi lʼun lʼaltro: «Ecco perché mentre ci spiegava le Scritture, durante il cammino, per poco il cuore non ci balzava dal petto!» <verse number="33-34" style="v"/>Subito si misero di nuovo sulla via del ritorno verso Gerusalemme, dove incontrarono gli undici apostoli e gli altri discepoli di Gesù, che li salutarono con queste parole: «Il Signore è davvero risorto! È apparso a Pietro!»</para>
  <para style="p">
    <verse number="35" style="v"/>Allora i due discepoli di Emmaus raccontarono come Gesù fosse apparso anche a loro, durante il cammino verso Emmaus, e come lo avevano riconosciuto, mentre spezzava il pane. <verse number="36" style="v"/>Stavano ancora parlando di questo fatto quando Gesù stesso apparve improvvisamente in mezzo a loro. «Pace a voi!» li salutò. <verse number="37" style="v"/>Tutti rimasero terribilmente spaventati, pensando di vedere un fantasma.</para>
  <para style="p">
    <verse number="38" style="v"/>«Perché avete paura?» chiese Gesù. «Perché mettete in dubbio che sia proprio io? <verse number="39" style="v"/>Guardate le mie mani e i miei piedi, sono proprio io! Toccatemi e rendetevi conto che non sono un fantasma! Gli spiriti non hanno corpo, io invece ce lʼho!» <verse number="40" style="v"/>Mentre parlava, mostrava loro le mani e i piedi (perché vedessero i segni dei chiodi).</para>
  <para style="p">
    <verse number="41" style="v"/>I discepoli, però, erano ancora indecisi, pieni di gioia, ma anche di dubbio.</para>
  <para style="p">Allora egli chiese loro: «Non avete niente da mangiare?»</para>
  <para style="p">
    <verse number="42" style="v"/>Gli diedero un pezzo di pesce arrosto <verse number="43" style="v"/>e, sotto i loro occhi, Gesù mangiò.</para>
  <para style="p">
    <verse number="44" style="v"/>Poi disse: «Quando ero con voi, prima, non vi ricordate ciò che vi dicevo: che tutte le cose scritte su di me da Mosè, dai profeti e nei Salmi dovevano avverarsi?» <verse number="45" style="v"/>Allora Gesù aprì loro la mente, perché finalmente capissero le Scritture. <verse number="46" style="v"/>Poi disse: «Sì, così fu scritto, e così è stato: il Messia doveva soffrire, morire e risorgere dalla morte il terzo giorno, <verse number="47" style="v"/>e nel suo nome sarebbe stato predicato il pentimento e la remissione dei peccati a tutti i popoli, cominciando da Gerusalemme. <verse number="48" style="v"/>Voi avete visto avverarsi queste profezie.</para>
  <para style="p">
    <verse number="49" style="v"/>Ed ora manderò su di voi lo Spirito Santo, come promise mio Padre. Ma non cominciate ancora a predicare agli altri; rimanete in città, finché lo Spirito Santo non venga a fortificarvi con la potenza del cielo».</para>
  <para style="p">
    <verse number="50" style="v"/>Poi Gesù li condusse fuori sulla strada verso Betania e, alzate le mani al cielo, li benedisse. <verse number="51" style="v"/>Mentre li benediceva, partì da loro e salì in cielo. <verse number="52" style="v"/>Ed essi lo adorarono, poi ritornarono a Gerusalemme pieni di gioia, <verse number="53" style="v"/>e rimasero continuamente nel tempio a lodare Dio.</para>
</usx>
