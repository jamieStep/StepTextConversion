<?xml version="1.0" encoding="UTF-8"?>
<usx version="2.6">
  <book code="PHP" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">FILIPPESI</para>
  <para style="toc1">Lettera ai Filippesi</para>
  <para style="toc2">Filippesi</para>
  <para style="toc3">Fil</para>
  <para style="mt1">Lettera ai Filippesi</para>
  <chapter number="1" style="c"/>
  <para style="p">
    <verse number="1" style="v"/>Questa lettera è scritta da Paolo e Timòteo, servi di Gesù Cristo, ed è indirizzata ai vescovi, ai diaconi e a tutti i credenti della città di Filippi.</para>
  <para style="p">
    <verse number="2" style="v"/>Io prego che Dio, nostro Padre, e il Signore Gesù Cristo diano a ciascuno di voi le più grandi benedizioni e la pace nel vostro cuore e nella vostra vita. <verse number="3" style="v"/>Ogni volta che mi ricordo di voi, ringrazio il mio Dio. <verse number="4" style="v"/>Quando prego per voi, il mio cuore si riempie di gioia <verse number="5" style="v"/>per tutto lʼaiuto che mi avete dato nel diffondere il Vangelo di Cristo dal giorno in cui lʼavete conosciuto fino ad ora. <verse number="6" style="v"/>Sono sicuro che Dio, che ha cominciato in voi la sua opera, vi aiuterà a crescere nella sua grazia fino a completare questa sua opera in voi il giorno in cui Gesù Cristo tornerà.</para>
  <para style="s1">Parole dʼaffetto</para>
  <para style="p">
    <verse number="7" style="v"/>È naturale che provi questi sentimenti nei vostri confronti, perché voi avete un posto particolare nel mio cuore. Infatti, voi tutti avete partecipato con me alle benedizioni di Dio, sia quando ero in prigione che quando ero libero e difendevo la verità, parlando agli altri di Cristo. <verse number="8" style="v"/>Dio solo sa quanto è profondo il mio amore per voi e quanto desidero rivedervi, con lo stesso affetto di Gesù Cristo. <verse number="9" style="v"/>La mia preghiera per voi è questa: il vostro amore aumenti sempre più e allo stesso tempo maturino in voi la sensibilità e la conoscenza spirituale, <verse number="10" style="v"/>in modo che possiate sempre distinguere chiaramente la differenza fra il bene e il male, perché siate sinceri e irreprensibili da adesso fino a quando il nostro Signore tornerà. <verse number="11" style="v"/>Che possiate sempre fare quelle azioni giuste e buone che dimostrano che siete figli di Dio, perché ciò porterà gloria e lode al Signore.</para>
  <para style="p">
    <verse number="12" style="v"/>E voglio che sappiate questo, cari fratelli; ogni cosa che mi è accaduta ha contribuito al progresso del Vangelo. <verse number="13" style="v"/>Perché tutti quanti qui intorno a me, compresi i soldati del palazzo del governatore, sanno che sono prigioniero semplicemente perché sono cristiano. <verse number="14" style="v"/>E grazie al fatto che sono prigioniero, la maggior parte dei cristiani del luogo non ha più paura della prigione! In qualche modo la mia pazienza li ha rincuorati e si sono fatti più coraggiosi che mai nel parlare agli altri di Cristo.</para>
  <para style="p">
    <verse number="15" style="v"/>Alcuni, è vero, predicano il Vangelo di Cristo solo perché sono invidiosi e in polemica con me. Vogliono farsi la reputazione di predicatori coraggiosi! Ma altri lo fanno con sincerità <verse number="16-17" style="v"/>e predicano perché mi amano, perché sanno che il Signore mi ha portato qui per servirsi di me per difendere la verità. Invece, quelli che predicano per farmi ingelosire pensano che con il loro successo aumenteranno i miei dispiaceri mentre sono qui in prigione. <verse number="18" style="v"/>Ma che importa, per qualsiasi motivo lo facciano, rimane il fatto che la buona notizia di Cristo viene predicata ed io ne sono felice!</para>
  <para style="s1">Ecco perché devo continuare a vivere</para>
  <para style="p">
    <verse number="19" style="v"/>Sono felice perché so che, siccome voi pregate per me e lo Spirito di Gesù Cristo mi assiste, tutto ciò che mi accade sarà per la mia liberazione. <verse number="20" style="v"/>Infatti vivo nella ferma convinzione e nella speranza che non dovrò mai vergognarmi di niente, ma ora come sempre sarò pronto a parlare di Cristo senza peli sulla lingua, esaltandolo sia con la vita che con la morte. <verse number="21" style="v"/>Per me infatti vivere significa predicare Cristo e morire è tutto un guadagno! <verse number="22" style="v"/>Ma se vivere mi darà più occasioni di portare la gente a Cristo, allora non so davvero che cosa sia meglio, se vivere o morire! <verse number="23" style="v"/>Sono messo alle strette; da una parte desidero lasciare questa vita per essere con Cristo: quanto sarei più felice che restare qui! <verse number="24" style="v"/>Ma dallʼaltra capisco che per voi è molto più utile che rimanga quaggiù. <verse number="25" style="v"/>Cʼè ancora bisogno di me, perciò sono certo che resterò sulla terra ancora per un poʼ, per aiutarvi a progredire e perché abbiate la gioia che viene dalla fede. <verse number="26" style="v"/>Così, quando tornerò di nuovo a trovarvi, vi farò felici ed avrete una ragione di più per glorificare Gesù Cristo che mi ha protetto.</para>
  <para style="p">
    <verse number="27" style="v"/>Ma, qualsiasi cosa mi succeda, ricordate sempre di vivere come si addice a dei veri credenti in modo che, sia che vi riveda o no, possa continuare a sapere che restate ben fermi in uno stesso spirito e che lottate uniti per la fede che nasce dal Vangelo, <verse number="28" style="v"/>senza nessun timore, qualunque cosa facciano i vostri nemici. In questo essi riconosceranno la prova della loro rovina, ma per voi sarà un chiaro segno che Dio è con voi e vi ha dato la salvezza. <verse number="29" style="v"/>Perché, non soltanto avete ricevuto il privilegio di credere in Cristo, ma anche di soffrire per lui. <verse number="30" style="v"/>Stiamo sostenendo insieme la stessa lotta. Voi mi avete già visto lottare per Cristo in passato ed ancora adesso, come ben sapete, mi trovo nel bel mezzo di una grande e terribile lotta.</para>
  <chapter number="2" style="c"/>
  <para style="s1">Imitate lʼamore di Cristo</para>
  <para style="p">
    <verse number="1" style="v"/>Che cosa cʼè di più prezioso dellʼincoraggiamento reciproco fra cristiani? Trovate conforto nellʼamore di Cristo? Non significa niente per voi il fatto che siamo fratelli nel Signore e che abbiamo lo stesso Spirito? <verse number="2" style="v"/>Se veramente cʼè in voi affetto e comprensione, allora fatemi davvero felice amandovi a vicenda e vivendo in perfetto accordo, collaborando insieme uniti da uno stesso sentimento, una stessa anima e uno stesso scopo.</para>
  <para style="p">
    <verse number="3" style="v"/>Non siate egoisti, non fate niente per far buona impressione agli altri. Siate umili, invece, considerando gli altri migliori di voi. <verse number="4" style="v"/>Non pensate soltanto al vostro interesse, ma preoccupatevi piuttosto di quello degli altri.</para>
  <para style="p">
    <verse number="5" style="v"/>Il vostro comportamento deve essere quello che ci ha insegnato Gesù Cristo <verse number="6" style="v"/>che, benché fosse Dio, non si fece forte dei suoi diritti divini, <verse number="7" style="v"/>ma mise da parte la sua straordinaria potenza e la sua gloria, assumendo lʼaspetto di un servo e diventando simile agli uomini, tanto da sembrare tale e quale a loro. <verse number="8" style="v"/>Egli si abbassò talmente, da ubbidire fino al punto di morire sulla croce come un criminale.</para>
  <para style="p">
    <verse number="9" style="v"/>Per questo Dio lo ha innalzato fino al cielo e gli ha dato un nome che è al di sopra di tutti gli altri, <verse number="10" style="v"/>perché nel nome di Gesù ognuno, sia in cielo sia sulla terra che sotto la terra, pieghi le ginocchia, <verse number="11" style="v"/>ed ogni lingua dichiari che Gesù Cristo è il Signore, per la gloria di Dio Padre.</para>
  <para style="p">
    <verse number="12" style="v"/>Così, miei cari, come eravate ubbidienti verso di me, quando ero con voi, siatelo ancora di più adesso che non ci sono, adoperandovi per fare quelle buone azioni che sono il risultato della salvezza, obbedendo a Dio con profonda riverenza ed evitando tutto ciò che potrebbe dispiacergli. <verse number="13" style="v"/>Perché Dio, nella sua bontà, agisce dentro di voi e vi rende capaci non soltanto di desiderare, ma anche di fare ciò che egli vuole.</para>
  <para style="p">
    <verse number="14" style="v"/>Fate ogni cosa senza protestare né discutere, <verse number="15" style="v"/>in modo che nessuno possa muovervi la minima critica. Dovete vivere in modo pulito e innocente, da veri figli di Dio. In questo mondo oscuro, pieno di gente perversa e corrotta, fate in modo di risplendere fra gli altri come stelle nel cielo, <verse number="16" style="v"/>tenendo alta la parola che dà la vita.</para>
  <para style="p">Allora, quando Cristo tornerà, potrò dire che il mio lavoro fra voi è servito a qualcosa. <verse number="17" style="v"/>Ed anche se il mio sangue dovesse essere versato per essere aggiunto al sacrificio che la vostra fede offre a Dio, in parole povere, se anche dovessi morire per voi, ne sarei contento, e vi comunico la mia gioia. <verse number="18" style="v"/>E anche voi dovrete esserne felici e rallegrarvi con me per questo privilegio.</para>
  <para style="s1">Nostalgia dei fratelli cristiani</para>
  <para style="p">
    <verse number="19" style="v"/>Spero, con lʼaiuto del Signore Gesù, di mandarvi presto Timòteo. Così, quando tornerà, potrà confortarmi con le vostre notizie. <verse number="20" style="v"/>Non cʼè nessuno come Timòteo che si preoccupi di voi e provi per voi i miei stessi sentimenti. <verse number="21" style="v"/>Tutti gli altri, per lo più, cercano il proprio interesse, non quello del Signore Gesù. <verse number="22" style="v"/>Ma voi conoscete Timòteo, è stato come un figlio per me, collaborando con tanto impegno a diffondere il messaggio di Cristo. <verse number="23" style="v"/>Spero dunque di mandarvelo non appena vedrò che piega prende la situazione; <verse number="24" style="v"/>ma per la fiducia che ho nel Signore credo che presto potrò venire a trovarvi anchʼio.</para>
  <para style="p">
    <verse number="25" style="v"/>Nel frattempo, ho pensato che fosse il caso di rimandarvi Epafrodìto. Voi me lo avevate mandato perché mi fosse dʼaiuto, ebbene, lui ed io siamo stati come fratelli, compagni di lavoro e di lotta. <verse number="26" style="v"/>Ora però lo rimando a casa, perché ha molta nostalgia di tutti voi ed è preoccupato, perché avete saputo che era ammalato. <verse number="27" style="v"/>Infatti è stato molto ammalato, quasi in punto di morte, ma Dio ha avuto pietà di lui ed anche di me e non ha permesso che avessi anche questo dolore, oltre a tutto il resto.</para>
  <para style="p">
    <verse number="28" style="v"/>Perciò ci tengo molto che ritorni da voi, perché so quanto vi farà piacere rivederlo. Questo mi farà felice e alleggerirà le mie preoccupazioni. <verse number="29" style="v"/>Accoglietelo dunque come un fratello nel Signore, con grande gioia, e abbiate stima degli uomini di questa pasta, <verse number="30" style="v"/>perché Epafrodìto ha rasentato la morte per lavorare per Cristo. Infatti ha messo a repentaglio la vita, mentre cercava di fare per me quelle cose che a voi erano impossibili, data la lontananza.</para>
  <chapter number="3" style="c"/>
  <para style="p">
    <verse number="1" style="v"/>Qualsiasi cosa accada, cari fratelli, siate felici, perché siete uniti al Signore. Non mi stancherò mai di dirvelo ed anche a voi farà bene sentirvelo ripetere.</para>
  <para style="s1">Attenzione ai falsi maestri</para>
  <para style="p">
    <verse number="2" style="v"/>Fate attenzione a quegli uomini malvagi, veri e propri cani pericolosi, li chiamo io, che vi spingono a farvi circoncidere per essere salvati. <verse number="3" style="v"/>Non è mutilando il nostro corpo che diventiamo figli di Dio, bensì adorando il Signore guidati dallo Spirito Santo. Questa soltanto è la vera circoncisione. Noi cristiani siamo fieri di ciò che Cristo ha fatto per noi e sappiamo bene che non cʼè niente che possiamo fare per salvarci per conto nostro.</para>
  <para style="p">
    <verse number="4" style="v"/>Eppure, se ci fosse qualcuno con valide ragioni per vantarsi di poter mettere fiducia nella propria carne, quello sarei io. Se cʼè qualcuno che pensa di aver motivi per porre fiducia nei propri sforzi, sappia che io ne ho molti di più. <verse number="5" style="v"/>Perché sono stato circonciso quando avevo otto giorni e sono un vero Israelita, nato in una famiglia della tribù di Beniamino. Perciò, se cʼè un vero Ebreo, quello sono io! Cʼè di più, appartenevo alla setta dei Farisei, che osserva strettamente tutte le leggi e le tradizioni ebraiche; <verse number="6" style="v"/>e per quanto riguarda la mia sincerità, ci credevo talmente che ho perseguitato in tutti i modi la Chiesa e mi consideravo giusto, perché cercavo di osservare le regole e i precetti ebraici nei minimi particolari.</para>
  <para style="p">
    <verse number="7" style="v"/>Ma tutte queste cose, che una volta ritenevo molto importanti, le considero soltanto un danno, ora che fondo la mia fede e la mia speranza soltanto in Cristo. <verse number="8" style="v"/>Anzi, per la verità, considero qualsiasi altra cosa un danno rispetto al vantaggio immenso di conoscere Gesù Cristo, il mio Signore. Ho rinunciato a tutte queste cose, considerandole come spazzatura, per poter avere Cristo <verse number="9" style="v"/>ed essere unito a lui nella salvezza. Non quella salvezza che si cerca di ottenere con un buon comportamento o con lʼubbidienza alle leggi di Mosè, ma quella che si ottiene per mezzo della fede in Cristo, perché Dio ci rende giusti ai suoi occhi soltanto se abbiamo fede in Cristo. <verse number="10" style="v"/>Mi sono disfatto di qualsiasi altra cosa: è stato lʼunico modo valido per poter conoscere fino in fondo Cristo e la potenza della sua resurrezione, e scoprire che cosa significa soffrire e morire unito a lui, <verse number="11" style="v"/>per giungere anchʼio alla nuova vita con la resurrezione dai morti.</para>
  <para style="p">
    <verse number="12" style="v"/>Non voglio dire di essere già arrivato alla perfezione e di aver già ottenuto il premio, ma continuo la mia corsa per tentare di afferrarlo, perché anchʼio sono stato afferrato da Cristo.</para>
  <para style="p">
    <verse number="13" style="v"/>No, cari fratelli, non credo davvero dʼaver già conquistato il mio premio, ma io sto impegnandomi con tutte le mie forze per questo: dimenticare tutto il passato per lanciarmi verso ciò che mi aspetta. <verse number="14" style="v"/>Continuo a correre verso il traguardo per ricevere il premio per cui Dio ci ha chiamati, grazie a ciò che Cristo ha fatto per noi.</para>
  <para style="p">
    <verse number="15" style="v"/>Spero che tutti voi, che siete cristiani maturi, abbiate gli stessi sentimenti per quanto riguarda queste cose. Se invece non siete dʼaccordo su certi punti, sono certo che Dio ve li chiarirà, <verse number="16" style="v"/>soltanto però se seguite fino in fondo la verità, come avete fatto finora.</para>
  <para style="p">
    <verse number="17" style="v"/>Cari fratelli, fate come me e osservate quelli che vivono seguendo il mio esempio. <verse number="18" style="v"/>Perché, ve lʼho già detto tante volte e ve lo ripeto ancora una volta con le lacrime agli occhi: ce ne sono molti che si comportano come nemici della croce di Cristo. <verse number="19" style="v"/>La loro fine sarà la perdizione, perché il loro dio è la loro ingordigia. Si vantano di ciò di cui, invece, dovrebbero vergognarsi, e tutti quanti non pensano che alle soddisfazioni di questo mondo. <verse number="20" style="v"/>La nostra patria invece è il cielo, dovʼè il Signore Gesù Cristo, nostro Salvatore, e da dove aspettiamo il suo ritorno. <verse number="21" style="v"/>Quando tornerà, egli trasformerà questi nostri corpi mortali in corpi gloriosi uguali al suo, lo farà con la stessa potenza con cui sottomette qualsiasi altra cosa.</para>
  <chapter number="4" style="c"/>
  <para style="s1">Ultime disposizioni e… una preghiera</para>
  <para style="p">
    <verse number="1" style="v"/>Cari fratelli cristiani, ho tanta voglia di rivedervi! Voi siete la mia gloria e la ricompensa del mio lavoro. Miei amati fratelli, restate fermamente uniti nel Signore!</para>
  <para style="p">
    <verse number="2" style="v"/>Ed ora voglio raccomandare a quelle due care donne, Evòdia e Sìntiche di vivere dʼamore e dʼaccordo con lʼaiuto del Signore. <verse number="3" style="v"/>E mi rivolgo anche a te, mio caro Sinzigo, pregandoti di aiutarle, perché Evòdia e Sìntiche hanno lottato al mio fianco per diffondere il Vangelo, insieme con Clemente e con tutti gli altri miei collaboratori, i cui nomi sono scritti nel libro della vita.</para>
  <para style="p">
    <verse number="4" style="v"/>Siate sempre felici di appartenere al Signore! Lo ripeto: siate sempre felici! <verse number="5" style="v"/>Che tutti vedano la vostra bontà e la vostra dolcezza. Ricordatevi che il Signore verrà presto! <verse number="6" style="v"/>Non state in ansia per nessuna cosa, ma in ogni cosa rivolgetevi a Dio, chiedendogli ciò di cui avete bisogno, con la preghiera e la domanda, in ringraziamento. <verse number="7" style="v"/>Se farete questo, vivrete nella pace di Dio, che supera di gran lunga qualsiasi immaginazione umana. La sua pace proteggerà i vostri cuori e i vostri pensieri, tenendoli uniti a Gesù Cristo.</para>
  <para style="p">
    <verse number="8" style="v"/>Ed ora, fratelli, mentre concludo questa lettera, voglio dirvi ancora una cosa: indirizzate i vostri pensieri su tutto ciò che è vero, nobile, giusto, puro, amabile, onorato, quello che è virtù e merita lode. <verse number="9" style="v"/>Continuate a mettere in pratica tutto ciò che avete imparato, ricevuto, udito e visto in me. E il Dio della pace sarà con voi.</para>
  <para style="p">
    <verse number="10" style="v"/>Mi ha fatto immenso piacere vedere quanto interesse avete di nuovo per me, e ne ho ringraziato il Signore. So che lʼavete sempre avuto, ma finora vi era mancata lʼoccasione per dimostrarmelo. <verse number="11" style="v"/>Non vi parlo così, perché adesso mi trovo in ristrettezze; infatti ho imparato a tirare avanti sia con molto sia con poco.</para>
  <para style="p">
    <verse number="12" style="v"/>So come fare a vivere con quasi niente o nellʼabbondanza. Ho imparato il segreto di accontentarmi della condizione in cui mi trovo, sia che abbia lo stomaco pieno o vuoto, sia nellʼabbondanza che nella miseria. <verse number="13" style="v"/>Posso fare tutto ciò che Dio mi chiede, perché Cristo mi dà forza e potenza. <verse number="14" style="v"/>Comunque avete fatto bene ad aiutarmi in questa difficoltà.</para>
  <para style="p">
    <verse number="15" style="v"/>Voi di Filippi lo sapete bene: da quando ho cominciato a parlarvi del Vangelo, dopo aver lasciato la Macedonia, nessuna chiesa, eccetto la vostra, ha avuto con me rapporti così stretti di dare e avere. <verse number="16" style="v"/>Perfino quando ero in Tessalonica mi avete aiutato due volte. <verse number="17" style="v"/>Ma anche se ho gradito i vostri doni, ciò che mi sta più a cuore è la ben meritata ricompensa che riceverete dal Signore per la vostra bontà.</para>
  <para style="p">
    <verse number="18" style="v"/>Per il momento ho tutto ciò di cui posso aver bisogno, anzi, anche di più! Sono provvisto di tutto, grazie a quello che mi avete mandato quando è venuto Epafrodìto. I vostri doni sono come un sacrificio dal dolce profumo che piace a Dio. <verse number="19" style="v"/>Sarà lui che vi darà generosamente tutto ciò che vi occorre secondo le sue ricchezze. E vi darà la gloria, grazie a ciò che Gesù Cristo ha fatto per voi. <verse number="20" style="v"/>Al nostro Dio e Padre sia gloria per sempre. Amen, Paolo.</para>
  <para style="p">P.S. <verse number="21" style="v"/>Salutatemi uno ad uno tutti i cristiani; anche i fratelli che sono qui con me vi mandano i loro saluti, <verse number="22" style="v"/>come pure tutti gli altri cristiani del posto, specialmente quelli che lavorano al servizio dellʼimperatore romano. <verse number="23" style="v"/>La grazia del nostro Signore Gesù Cristo sia col vostro spirito.</para>
</usx>
