<?xml version="1.0" encoding="UTF-8"?>
<usx version="2.6">
  <book code="EPH" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">EFESINI</para>
  <para style="toc1">Lettera agli Efesini</para>
  <para style="toc2">Efesini</para>
  <para style="toc3">Ef</para>
  <para style="mt1">Lettera agli Efesini</para>
  <chapter number="1" style="c"/>
  <para style="p">
    <verse number="1" style="v"/>Io, Paolo, apostolo di Gesù Cristo per volontà di Dio, scrivo ai fratelli cristiani di Efeso sempre fedeli a Gesù Cristo. <verse number="2" style="v"/>A voi auguro grazia e pace da parte di Dio, nostro Padre, e del Signore Gesù Cristo. <verse number="3" style="v"/>Benedetto sia Dio, Padre del nostro Signore Gesù Cristo, che nel cielo ci ha benedetto con ogni benedizione spirituale, perché apparteniamo a Cristo.</para>
  <para style="s1">Il grande piano di Dio</para>
  <para style="p">
    <verse number="4" style="v"/>Molto tempo fa, ancor prima di creare il mondo, Dio ci scelse perché gli appartenessimo, in virtù di ciò che Cristo avrebbe fatto per noi. Nel suo amore, egli decise di renderci santi e senza difetti di fronte a lui. <verse number="5" style="v"/>Il suo piano immutabile è stato attuato per far sì che diventassimo suoi figli, mandando Gesù Cristo a morire per noi, secondo il suo volere.</para>
  <para style="p">
    <verse number="6" style="v"/>Sia lodato il Signore per il dono meraviglioso che ci ha fatto per mezzo di Gesù, suo amatissimo Figlio. <verse number="7" style="v"/>Da Cristo, dal suo sangue versato per noi, abbiamo la redenzione, vale a dire il perdono di tutti i peccati. Questa è la ricchezza della grazia di Dio. <verse number="8" style="v"/>Egli ce lʼha donata in abbondanza, dandoci sapienza e intelligenza e <verse number="9" style="v"/>rivelandoci il motivo segreto per cui ha mandato Cristo, rivelandoci il piano che aveva già deciso e preparato sin dai tempi dei tempi. <verse number="10" style="v"/>E questo è il suo scopo quando i tempi saranno maturati, egli riunirà tutte le cose, sia in cielo che in terra, sotto un unico capo: Cristo. <verse number="11" style="v"/>E anche noi, grazie a ciò che Cristo ha fatto, abbiamo parte nel suo progetto e siamo destinati ad essere suoi eredi, perché Dio stesso lo vuole. Infatti tutte queste cose accadono, perché egli stesso decise così tanto tempo fa, perché <verse number="12" style="v"/>potessimo lodare ed esaltare la sua gloria per le grandi cose che ha fatto per noi, per noi che siamo stati i primi a credere in Cristo. <verse number="13" style="v"/>E grazie a ciò che Cristo ha fatto, anche voi, dopo che avete ascoltato la buona notizia della vostra salvezza e dopo aver confidato in Cristo, avete ricevuto il sigillo di quello Spirito Santo che era stato promesso a tutti noi cristiani. <verse number="14" style="v"/>Lo Spirito Santo che è dentro di noi è la garanzia che Dio ci darà tutto ciò che ha promesso; e il sigillo dello Spirito su di noi sta ad indicare che Dio ci ha già acquistati e ci garantisce di prenderci con sé. Per noi questa è una ragione di più per lodare il nostro Dio glorioso. <verse number="15" style="v"/>Per tutto questo, perché ho saputo della vostra grande fede nel Signore Gesù e dellʼamore che avete verso tutti i cristiani, <verse number="16-17" style="v"/>non smetto di ringraziare Dio per voi. Prego per voi continuamente, chiedendo a Dio, il Padre glorioso del nostro Signore Gesù Cristo, di darvi la saggezza di vedere chiaramente e di conoscere fino in fondo Cristo e tutto quello che ha fatto per voi. <verse number="18" style="v"/>Prego che i vostri cuori siano inondati di luce, perché sappiate a quale futuro Dio vi ha chiamati e quanta gloria la sua eredità riserva a noi cristiani. <verse number="19" style="v"/>Prego anche che incominciate a capire quanto sia immensa la sua potenza in quelli che credono in lui. Con la stessa straordinaria potenza <verse number="20" style="v"/>Dio ha resuscitato Cristo dalla morte e lo ha fatto sedere al posto dʼonore alla sua destra in cielo <verse number="21" style="v"/>molto, molto più in alto di qualsiasi altro principe, autorità, dittatore o capo. Proprio così, egli stesso si trova al di sopra di qualsiasi altro, non solo di questo mondo, ma anche del mondo che verrà. <verse number="22" style="v"/>Infatti, come dicono le Scritture: <char style="qt">«Dio gli ha affidato tutto ciò che ha creato, dandogli autorità su tutte le cose»</char> e lo ha eletto capo supremo della Chiesa, <verse number="23" style="v"/>che è il suo corpo, la pienezza di Cristo, che in tutti porta a compimento ogni cosa.</para>
  <chapter number="2" style="c"/>
  <para style="s1">Allora… e adesso</para>
  <para style="p">
    <verse number="1" style="v"/>Una volta voi eravate morti per sempre a causa dei vostri peccati. <verse number="2" style="v"/>Voi seguivate lʼandazzo di questo mondo ed eravate proprio come tutti gli altri, pieni di peccati e obbedienti a Satana, il principe del potere che è nellʼaria, che ora agisce nel cuore di quelli che si ribellano al Signore. <verse number="3" style="v"/>Del resto, anche tutti noi eravamo tali e quali a loro, la nostra vita era la dimostrazione del male dentro di noi, e facevamo tutte quelle brutte cose che ci suggerivano le nostre passioni e i nostri cattivi pensieri. Quindi, per natura, meritavamo la stessa condanna di Dio, esattamente come tutti gli altri.</para>
  <para style="p">
    <verse number="4" style="v"/>Ma Dio, così ricco di misericordia, ci amava tanto che, <verse number="5" style="v"/>benché fossimo spiritualmente condannati a morte per i nostri peccati, ci ha fatti vivere, resuscitando Cristo (ricordate che è soltanto per il suo dono immeritato che siamo stati salvati!). <verse number="6" style="v"/>Con Cristo il Signore ci ha risuscitati e con lui ci ha fatto sedere nel cielo, per mostrare anche nei secoli futuri <verse number="7" style="v"/>la straordinaria ricchezza della sua grazia, che si è manifestata in tutto ciò che ha fatto per noi per mezzo di Gesù Cristo. <verse number="8" style="v"/>È per la sua grazia che siete stati salvati per mezzo della fede in Gesù Cristo. E ciò non viene da voi ma è dono di Dio! <verse number="9" style="v"/>La salvezza non è la ricompensa delle nostre buone opere, affinché nessuno di noi se ne possa vantare. <verse number="10" style="v"/>È Dio stesso che ci ha fatto così e ci ha dato nuova vita in Gesù Cristo, per farci compiere quelle buone opere che egli aveva preparato per noi fin da principio. Dio stesso ha cominciato il cambiamento in noi, rendendoci capaci di fare il bene.</para>
  <para style="p">
    <verse number="11" style="v"/>Non scordatevi mai che una volta eravate pagani, chiamati «senza Dio» e «non circoncisi» dai Giudei. (Comunque anche loro non erano puri, benché osservassero le cerimonie e i riti religiosi e si circoncidessero in segno di devozione). <verse number="12" style="v"/>Ricordate che allora eravate senza Cristo, non appartenevate al popolo di Dio, ed eravate estranei ai patti della promessa. Perciò nel mondo eravate persone senza Dio e senza speranza.</para>
  <para style="s1">Cristo ha gettato il ponte</para>
  <para style="p">
    <verse number="13" style="v"/>Ma ora appartenete a Gesù Cristo, ed anche se una volta eravate molto lontani da Dio, ora siete stati avvicinati a lui, per mezzo del sangue versato da Gesù Cristo. <verse number="14" style="v"/>Perché Cristo stesso è la nostra via di pace. Egli ha stabilito la pace fra noi Giudei e voi pagani, e ha fatto di noi tutti un solo popolo, abbattendo la barriera che ci separava. <verse number="15" style="v"/>Con la sua morte, egli ha messo fine alla discordia che cʼera fra noi, una frattura causata dalle leggi ebraiche che favorivano i Giudei ed escludevano i pagani, perché Cristo è morto per annullare tutto il sistema delle leggi ebraiche. Allora, egli ha fuso insieme i due gruppi che si contrastavano e li ha resi parte di se stesso; da questa fusione ha formato un uomo nuovo; così, finalmente, cʼè stata la pace. <verse number="16" style="v"/>Come parte dello stesso corpo, le nostre discordie sono scomparse, perché entrambi siamo stati riconciliati con Dio; le ostilità finalmente sono state eliminate sulla croce. <verse number="17" style="v"/>Ed egli ha portato questa buona notizia di pace, tanto a voi pagani, che eravate così lontani da lui, quanto a noi Giudei, che eravamo vicini. <verse number="18" style="v"/>Ora tutti noi, sia Giudei che pagani, possiamo presentarci a Dio Padre uniti dallo stesso Spirito Santo, grazie a ciò che Gesù Cristo ha fatto per noi.</para>
  <para style="p">
    <verse number="19" style="v"/>Ora davanti a Dio voi non siete più stranieri né ospiti, ma fate parte del popolo e della famiglia di Dio, come ogni altro cristiano. <verse number="20" style="v"/>Ora siete parte di quellʼedificio che ha come fondamenta gli apostoli e i profeti; un edificio del quale Gesù Cristo stesso è la pietra angolare, la più importante, <verse number="21" style="v"/>sulla quale tutto lʼedificio, solidamente costruito, si va innalzando fino a diventare un tempio santo per il Signore. <verse number="22" style="v"/>Ed anche voi, uniti a lui e a tutti gli altri, fate parte di questo edificio dove abita Dio per mezzo dello Spirito Santo.</para>
  <chapter number="3" style="c"/>
  <para style="p">
    <verse number="1" style="v"/>Io Paolo, servo di Cristo, sono qui in prigione per voi, per aver predicato che voi pagani fate parte della famiglia di Dio. <verse number="2-3" style="v"/>Senza dubbio già sapete che Dio mi ha affidato questo speciale incarico di parlarvi del Vangelo. Come vi ho già accennato brevemente in precedenza, Dio stesso mi ha rivelato questo suo piano segreto, e cioè che anche i pagani erano inclusi nella sua grazia. <verse number="4" style="v"/>Vi dico queste cose, perché sappiate fino a che punto sono al corrente del mistero che riguarda Gesù Cristo. <verse number="5" style="v"/>In passato Dio non rivelò mai a nessuno il suo piano così chiaramente come lo ha rivelato ai giorni nostri, per mezzo dello Spirito Santo, agli apostoli e ai profeti. <verse number="6" style="v"/>E questo è il segreto: i pagani erediteranno insieme con i Giudei tutte le benedizioni di Dio. Tutti, sia Giudei che pagani, sono invitati ad appartenere alla sua Chiesa, e tutte le promesse di Dio, che si avverano in Gesù Cristo, valgono sia per i Giudei che per i pagani, quando accettano il suo Vangelo, di cui io sono diventato ministro. <verse number="7" style="v"/>Per grazia di Dio, e per la sua potenza, mi è stato donato il meraviglioso privilegio di parlare a tutti di questo piano.</para>
  <para style="p">
    <verse number="8" style="v"/>A me, proprio a me che sono lʼultimo di tutti i cristiani, Dio ha dato questa grazia: di portare ai pagani la buona notizia degli infiniti tesori che possono trovare in Cristo; <verse number="9" style="v"/>e di spiegare a tutti che Dio è anche il loro Salvatore, proprio come, fin dai tempi dei tempi, aveva programmato con amore e in segreto, lui, il Creatore di tutte le cose. <verse number="10" style="v"/>E per quale ragione? Per dimostrare, per mezzo della sua Chiesa composta da Ebrei e pagani, a tutte le potenze del cielo gli infiniti aspetti della sua sapienza. <verse number="11" style="v"/>Fin dai tempi dei tempi questo era lo scopo di Dio, che egli ha raggiunto per mezzo del nostro Signore Gesù Cristo.</para>
  <para style="p">
    <verse number="12" style="v"/>Uniti a Cristo, ora possiamo presentarci a Dio senza paura, sicuri di essere ben accolti, perché abbiamo fede in lui.</para>
  <para style="p">
    <verse number="13" style="v"/>Perciò, vi prego, non lasciatevi scoraggiare a causa delle sofferenze che devo patire adesso per voi, anzi, dovete esserne orgogliosi! <verse number="14-15" style="v"/>Quando penso alla saggezza di Dio e allo scopo del suo piano, cado in ginocchio davanti al Padre, a lui che è Padre di ogni famiglia, sia in cielo che in terra.</para>
  <para style="p">
    <verse number="16" style="v"/>Lo prego che, per mezzo della sua immensa e gloriosa potenza, vi dia la straordinaria forza interiore dello Spirito Santo, e <verse number="17" style="v"/>che Cristo abiti sempre più nei vostri cuori e viva dentro di voi per mezzo della fede. A lui chiedo che restiate profondamente radicati e fondati nellʼamore.</para>
  <para style="p">
    <verse number="18-19" style="v"/>Così voi, insieme con tutti i credenti, potrete conoscere e capire fino in fondo lʼampiezza, la lunghezza, la altezza e la profondità dellʼamore di Cristo che supera qualsiasi umana conoscenza. Allora, finalmente, sarete ripieni di Dio stesso.</para>
  <para style="p">
    <verse number="20" style="v"/>Sia gloria a Dio ché, per mezzo della sua straordinaria potenza che agisce dentro di noi, può fare molto di più di quanto noi oseremmo soltanto chiedere o pensare, infinitamente di più di ciò che domandiamo, desideriamo e speriamo.</para>
  <para style="p">
    <verse number="21" style="v"/>A lui sia gloria nella Chiesa e in Gesù Cristo, in ogni momento e per sempre. Amen.</para>
  <chapter number="4" style="c"/>
  <para style="p">
    <verse number="1" style="v"/>Io dunque, che sono in prigione per servire il Signore, vi raccomando di vivere e dʼagire in modo degno di chi è stato scelto per ricevere tali benedizioni! <verse number="2" style="v"/>Siate sempre umili e gentili, pazienti lʼuno verso lʼaltro, e sopportate i reciproci errori con amore.</para>
  <para style="p">
    <verse number="3" style="v"/>Fate sempre tutto il possibile per rimanere uniti col vincolo della pace nello Spirito Santo.</para>
  <para style="s1">A ciascuno un dono diverso</para>
  <para style="p">
    <verse number="4" style="v"/>Noi facciamo tutti parte del medesimo corpo, abbiamo il medesimo spirito e siamo tutti stati chiamati allo stesso glorioso futuro. <verse number="5" style="v"/>Per noi cʼè soltanto un Signore, una fede, un battesimo, <verse number="6" style="v"/>e tutti noi abbiamo lo stesso Dio e Padre che è al di sopra di tutti, in tutti e agisce per mezzo di tutti. <verse number="7" style="v"/>Eppure Cristo ha dato a ciascuno di noi la grazia sotto forma di doni diversi, nella misura che egli stesso ha stabilito.</para>
  <para style="p">
    <verse number="8" style="v"/>A ciò si riferisce il salmista, quando dice: <char style="qt">«Quando Cristo è salito trionfante in cielo, egli ha portato con sé molti nemici fatti prigionieri e ha distribuito doni agli uomini»</char>. <verse number="9" style="v"/>Notate, dice: Cristo «è salito» in cielo. Questo significa che prima dovette scendere, giù nelle parti inferiori della terra. <verse number="10" style="v"/>Chi è disceso è lo stesso che e salito al di sopra di tutti i cieli allo scopo di completare ogni cosa con la sua presenza.</para>
  <para style="p">
    <verse number="11" style="v"/>Ebbene, è proprio lui che ha dato diversi doni agli uomini: alcuni hanno ricevuto la particolare capacità di essere apostoli, altri il dono della profezia, altri ancora quello di portare la gente a Cristo, aiutandola ad avere lui come proprio Salvatore; altri, invece, hanno il dono di prendersi cura di quelli che appartengono a Dio, proprio come fa un pastore con le pecore, guidandoli e insegnando loro le vie del Signore.</para>
  <para style="p">
    <verse number="12" style="v"/>Come mai Cristo ci dà queste particolari capacità di fare bene certe cose? Perché così noi, che apparteniamo a Dio, ci perfezioniamo nel servizio che facciamo per lui, rendendo forte la Chiesa, il corpo di Cristo, <verse number="13" style="v"/>finché tutti non saremo arrivati allʼunità con la stessa fede e la stessa piena conoscenza del nostro Salvatore, il Figlio di Dio. Così raggiungeremo una maturità completa, allʼaltezza della perfetta grandezza di Cristo.</para>
  <para style="p">
    <verse number="14" style="v"/>Allora non saremo più come bambini, sempre pronti a cambiare idea da un momento allʼaltro, perché qualcuno ci ha ingannato o ci ha mentito con astuzia, facendoci cadere in errore. <verse number="15-16" style="v"/>Vivremo, invece, nella verità e nellʼamore; così sotto ogni aspetto ci avvicineremo sempre più a Cristo, che è il capo del suo corpo, la Chiesa. Sotto la sua guida tutto il corpo ben collegato e tenuto unito dalle giunture starà bene, ben proporzionato e armonioso, grazie al contributo di ogni singola parte. Da Cristo, in proporzione allʼattività di ogni parte, tutto il corpo riceverà quella forza che lo fa crescere nellʼamore.</para>
  <para style="s1">Vivete la nuova vita</para>
  <para style="p">
    <verse number="17" style="v"/>Vi prego, dunque, anzi vi scongiuro nel nome del Signore: non vivete più come quelli che non credono in Dio, con i loro pensieri vuoti e confusi! <verse number="18" style="v"/>Essi sono lontani da Dio, perché non hanno voluto saperne di lui, perciò non possono capire le sue vie. <verse number="19" style="v"/>A loro ormai non importa più che cosa sia giusto o sbagliato; si sono abbandonati al vizio fino a commettere ogni genere di sconcezza per i loro desideri incontentabili.</para>
  <para style="p">
    <verse number="20" style="v"/>Ma non è questo che Cristo ci ha insegnato! <verse number="21" style="v"/>Se gli avete dato ascolto per davvero e avete imparato da lui le sue verità, <verse number="22" style="v"/>allora sapete già che cosa dovete fare: sbarazzatevi della vostra vecchia natura che si corrompe e segue solo le passioni che ingannano, sbarazzatevene come di un vestito vecchio!</para>
  <para style="p">
    <verse number="23" style="v"/>Ora tutte le vostre inclinazioni e i vostri pensieri devono migliorare continuamente. <verse number="24" style="v"/>Proprio così, dovete diventare uomini nuovi, creati simili a Dio per vivere una vita santa e retta. Rivestitevi allora di questa nuova natura!</para>
  <para style="p">
    <verse number="25" style="v"/>Perciò, basta con le bugie! Diciamoci invece la verità altrimenti, siccome siamo parte gli uni degli altri, quando mentiamo ai nostri fratelli, facciamo del male a noi stessi. <verse number="26" style="v"/>Se siete in collera, attenti a non peccare, coltivando la vostra rabbia; anzi, non lasciate che il sole tramonti prima che vi sia passata, <verse number="27" style="v"/>perché quando siete arrabbiati date un buon punto dʼappiglio al diavolo.</para>
  <para style="p">
    <verse number="28" style="v"/>Se qualcuno fra voi rubava, ora non lo faccia più; si serva piuttosto delle mani per lavorare onestamente, tanto da poterne dare anche a quelli che ne hanno bisogno. <verse number="29" style="v"/>Che nessuna cattiva parola vi esca di bocca! Piuttosto, quando è il caso, dite soltanto buone parole, che facciano bene a chi vʼascolta. <verse number="30" style="v"/>Non rattristate lo Spirito Santo col modo in cui vivete, ricordate che da lui avete ricevuto come un sigillo, un segno da presentare il giorno in cui la redenzione sarà completa. <verse number="31" style="v"/>Fate sparire dalla vostra vita qualsiasi amarezza, la collera e il risentimento. Evitate le ingiurie, le offese e le malignità di qualsiasi genere. <verse number="32" style="v"/>Siate invece gentili gli uni verso gli altri, pieni di tenerezza, pronti a perdonarvi a vicenda, come anche Dio ha perdonato voi, perché appartenete a Cristo.</para>
  <chapter number="5" style="c"/>
  <para style="s1">Il vostro scopo: piacere a Dio</para>
  <para style="p">
    <verse number="1" style="v"/>Seguite lʼesempio di Dio in tutto ciò che fate, proprio come un figlio amato imita il proprio padre. <verse number="2" style="v"/>Siate pieni di amore per gli altri, seguendo lʼesempio di Cristo che ci ha amato e ha dato la sua vita per noi, offrendola a Dio come un sacrificio per i nostri peccati. E Dio lo ha gradito, perché quellʼatto dʼamore è stato per lui come un dolce profumo.</para>
  <para style="p">
    <verse number="3" style="v"/>Fra voi, che appartenete a Dio, non si devono neppure nominare certi peccati sessuali, né lʼimpurità, né lʼavarizia; che nessuno possa accusarvi di cose del genere! <verse number="4" style="v"/>Lo stesso vale per ciò che è disonesto, sciocco o triviale non sono cose per voi. Ricordatevi invece della bontà di Dio e ringraziatelo continuamente.</para>
  <para style="p">
    <verse number="5" style="v"/>Di una cosa potete essere certi: il Regno di Cristo e di Dio non apparterrà mai a chi è spudorato, vizioso, avaro, (perché lʼavaro è un idolatra: ama e adora le cose attraenti di questa vita più di Dio). <verse number="6" style="v"/>Non fatevi ingannare da quelli che cercano di scusare questi peccati, perché tutti quelli che li commettono attirano sopra di sé lʼira terribile di Dio. <verse number="7" style="v"/>Perciò non frequentatela neppure la gente di questo genere! <verse number="8" style="v"/>Perché, anche se una volta il vostro cuore era nel buio più completo, ora è pieno della luce del Signore, ed il vostro comportamento lo deve dimostrare! <verse number="9" style="v"/>Grazie a questa luce che è dentro di voi, dovete fare soltanto ciò che è bene, giusto e vero.</para>
  <para style="p">
    <verse number="10" style="v"/>Imparate ciò che piace al Signore, <verse number="11" style="v"/>e non prendete parte, insieme con certi individui, aglʼinutili piaceri del male e delle tenebre; condannateli apertamente piuttosto! <verse number="12" style="v"/>Perché è una vergogna soltanto parlare delle cose che quella gente fa di nascosto! <verse number="13" style="v"/>Ma quando voi condannate apertamente queste cose, mettendo in piena luce il loro peccato, essi, rendendosi conto del proprio errore, possono arrivare addirittura a pentirsi e a diventare figli della luce! <verse number="14" style="v"/>Per questo Dio dice nelle Scritture: <char style="qt">« Svegliati, sorgi dai morti, tu che dormi, e Cristo ti darà la luce»</char>. <verse number="15-16" style="v"/>Perciò fate attenzione a come vi comportate; questi sono giorni difficili. Non siate stupidi, ma saggi, approfittando di ogni occasione per fare del bene. <verse number="17" style="v"/>Non agite senza riflettere, ma cercate invece di capire e di fare ciò che vuole il Signore. <verse number="18" style="v"/>Non bevete troppo vino, che porta al vizio; siate invece pieni di Spirito Santo e guidati da lui.</para>
  <para style="p">
    <verse number="19" style="v"/>Parlate molto fra voi del Signore; intrattenetevi con salmi, inni e canti spirituali, cantando con tutto il cuore al Signore. <verse number="20" style="v"/>Ringraziate continuamente di tutto il nostro Dio e Padre nel nome del nostro Signore Gesù Cristo.</para>
  <para style="s1">Regole per una famiglia felice</para>
  <para style="p">
    <verse number="21" style="v"/>Per il rispetto che dovete a Cristo, siate sottomessi gli uni agli altri. <verse number="22" style="v"/>Mogli, siate sottomesse ai vostri mariti, come al Signore, <verse number="23" style="v"/>perché il marito è capo della moglie, come Cristo è capo della Chiesa, che è il suo corpo. Egli ha dato la sua vita per essere il Salvatore della Chiesa! <verse number="24" style="v"/>Così voi mogli dovete obbedire volentieri in tutto ai vostri mariti, proprio come la Chiesa obbedisce a Cristo.</para>
  <para style="p">
    <verse number="25" style="v"/>Mariti, amate le vostre mogli, come anche Cristo ha amato la Chiesa fino a sacrificare la sua vita per lei, <verse number="26" style="v"/>per renderla santa e pura, purificata dallʼacqua della Parola; <verse number="27" style="v"/>per farla comparire alla sua presenza gloriosa, senza la minima macchia, né la più piccola ruga o altre cose del genere, ma santa e senza difetti. <verse number="28" style="v"/>È così che i mariti dovrebbero trattare le proprie mogli, amandole come il proprio corpo, una parte di se stessi. Dato che moglie e marito sono un solo essere, chi ama sua moglie ama se stesso! <verse number="29-30" style="v"/>Nessuno ha mai odiato il proprio corpo, anzi, ognuno di noi se ne prende cura in tutti i modi, proprio come Cristo si prende cura del proprio, la Chiesa, di cui noi tutti facciamo parte.</para>
  <para style="p">
    <verse number="31" style="v"/>Che il marito e la moglie sono un solo corpo è dimostrato dalle Scritture che dicono: <char style="qt">«Per questo lʼuomo lascerà suo padre e sua madre e si unirà alla sua donna e i due formeranno una carne sola»</char>. <verse number="32" style="v"/>So che è difficile da capire, ma sono convinto che queste parole si riferiscono anche a Cristo e alla Chiesa.</para>
  <para style="p">
    <verse number="33" style="v"/>Perciò ripeto: lʼuomo deve amare sua moglie come ama se stesso; e la moglie deve rispettare suo marito.</para>
  <chapter number="6" style="c"/>
  <para style="p">
    <verse number="1" style="v"/>Figli, ubbidite ai vostri genitori, perché è stato Dio stesso che ha stabilito la loro autorità su di voi, e questa è senzʼaltro una regola giusta. <verse number="2" style="v"/><char style="qt">«Onora tuo padre e tua madre»</char>, questo è il primo dei dieci comandamenti di Dio accompagnato da una promessa. <verse number="3" style="v"/>E questa è la promessa se onorate vostro padre e vostra madre, <char style="qt">«avrete una vita lunga e ricca di benedizioni sulla terra»</char>.</para>
  <para style="p">
    <verse number="4" style="v"/>Ed ora un suggerimento per voi genitori. Non esasperate i vostri figli, allevateli piuttosto con amore e disciplina, con suggerimenti e consigli che vengono dal Signore.</para>
  <para style="p">
    <verse number="5" style="v"/>Servi, ubbidite ai vostri padroni, cercando di fare del vostro meglio, con premura e rispetto, come se serviste Cristo stesso. <verse number="6-7" style="v"/>Non lavorate sodo soltanto quando il padrone vi guarda per poi battere la fiacca quando è lontano. Lavorate con impegno e serenamente tutto il giorno, come se lavoraste per Cristo, e non per gli uomini, facendo la volontà di Dio con tutto il vostro cuore. <verse number="8" style="v"/>Ricordatevi, schiavi o liberi che siate, il Signore vi ripagherà per ogni buona azione che fate.</para>
  <para style="p">
    <verse number="9" style="v"/>E voi, padroni, fate altrettanto verso i vostri schiavi. Non maltrattateli e ricordatevi che voi stessi siete schiavi di Cristo, e in cielo avete lo stesso padrone che hanno loro, un padrone che non fa differenze personali.</para>
  <para style="s1">La vostra forza viene soltanto da Dio</para>
  <para style="p">
    <verse number="10" style="v"/>Per ultima cosa voglio ricordarvi che dovete prendere forza dal Signore, dalla sua potenza straordinaria. <verse number="11" style="v"/>Indossate tutta lʼarmatura di Dio per poter resistere a tutte le manovre e ai tranelli del diavolo. <verse number="12" style="v"/>Infatti, noi non combattiamo contro persone in carne e ossa, ma contro spiriti senza corpo, contro potenti esseri diabolici, prìncipi malvagi delle tenebre, che dominano questo mondo; e contro gli spiriti maligni che sono nel mondo invisibile dello spirito.</para>
  <para style="p">
    <verse number="13" style="v"/>Perciò, servitevi di ogni parte dellʼarmatura di Dio per poter far fronte al nemico nel giorno della lotta, e per poter restare in piedi, dopo aver compiuto tutto il vostro dovere.</para>
  <para style="p">
    <verse number="14" style="v"/>Ma per far questo avete bisogno della forte cintura della verità, della corazza della giustizia di Dio <verse number="15" style="v"/>e dei sandali che vi rendono veloci a predicare il Vangelo della pace di Dio. <verse number="16" style="v"/>In tutte le battaglie servitevi dello scudo della fede, con cui potete spegnere le frecce infuocate di Satana. <verse number="17" style="v"/>Prendete anche lʼelmo della salvezza e la spada dello Spirito Santo, che è la parola di Dio. <verse number="18" style="v"/>Pregate sempre: chiedete a Dio il suo aiuto in ogni occasione e in tutti i modi, lasciandovi guidare dallo Spirito Santo. Supplicatelo, ricordandogli le vostre necessità, e continuate a pregare con convinzione per tutti i cristiani.</para>
  <para style="p">
    <verse number="19" style="v"/>Pregate anche per me e chiedete a Dio di darmi le parole giuste per far conoscere la verità del suo messaggio. <verse number="20" style="v"/>Ora sono ambasciatore in catene per aver predicato questo messaggio da Dio, ma pregate che possa continuare a parlare coraggiosamente di lui anche qui in prigione, come è mio dovere.</para>
  <para style="p">
    <verse number="21" style="v"/>Tìchico, il nostro caro fratello e collaboratore fedele nel lavoro del Signore, vi dirà tutto. <verse number="22" style="v"/>Ve lʼho mandato apposta, perché sappiate come stiamo e vi sia dʼincoraggiamento.</para>
  <para style="p">
    <verse number="23" style="v"/>Cari fratelli cristiani, che Dio Padre e il nostro Signore Gesù Cristo vi diano pace, amore e fede.</para>
  <para style="p">
    <verse number="24" style="v"/>La grazia sia con tutti quelli che amano sinceramente il nostro Signore Gesù Cristo. Paolo.</para>
</usx>
