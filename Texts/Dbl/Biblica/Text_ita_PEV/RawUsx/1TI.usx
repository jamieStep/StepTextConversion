<?xml version="1.0" encoding="UTF-8"?>
<usx version="2.6">
  <book code="1TI" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">1 TIMOTEO</para>
  <para style="toc1">Prima Lettera a Timoteo</para>
  <para style="toc2">1 Timoteo</para>
  <para style="toc3">1 Tm</para>
  <para style="mt1">Prima Lettera a Timoteo</para>
  <chapter number="1" style="c"/>
  <para style="p">
    <verse number="1" style="v"/>Questa lettera è scritta da Paolo, apostolo di Gesù Cristo per ordine di Dio, nostro Salvatore, e di Gesù Cristo nostra unica speranza, <verse number="2" style="v"/>ed è indirizzata a Timòteo.</para>
  <para style="p">Timòteo, per quanto riguarda la fede, sei per me come un figlio. Possano Dio, nostro Padre, e il nostro Signore Gesù Cristo darti grazia, misericordia e pace.</para>
  <para style="s1">Attenti ai falsi maestri!</para>
  <para style="p">
    <verse number="3-4" style="v"/>Come già ti dissi mentre partivo per la Macedonia, ti prego di rimanere lì ad Efeso per far tacere quei tali che stanno insegnando altre false dottrine.</para>
  <para style="p">Metti fine una buona volta ai miti, alle favole e alle genealogie interminabili. Queste idee strambe suscitano soltanto discussioni, anziché aiutare la gente ad accettare il piano di Dio, che si fonda sulla fede. <verse number="5" style="v"/>Ciò che mi sta più a cuore è che tutti i cristiani siano guidati dallʼamore che viene da un cuore puro, da una buona coscienza e da una fede sincera, <verse number="6" style="v"/>cose che questi «maestri» hanno perso di vista, per sprecare il loro tempo in discussioni e chiacchiere inutili.</para>
  <para style="p">
    <verse number="7" style="v"/>Pretendono di essere dottori nella legge di Dio, mentre non conoscono in realtà né quello di cui parlano, né quello che affermano con tanta sicurezza. <verse number="8" style="v"/>Ora, noi sappiamo bene che le leggi sono buone, quando se ne fa lʼuso che intende il Signore. <verse number="9" style="v"/>Esse non sono state fatte per i giusti, bensì per i peccatori, che le rifiutano e si ribellano a Dio. Servono per gli empi, per gli scellerati e per quelli che non rispettano Dio e ciò che è sacro; servono per chi alza le mani sui genitori e per gli assassini. <verse number="10-11" style="v"/>È così: queste leggi sono state fatte perché possano riconoscersi peccatori tutti quelli che sono immorali, pervertiti, trafficanti di uomini e donne, bugiardi, tutti quelli che sono spergiuri e che vanno contro il giusto insegnamento del Vangelo che ci fa conoscere la gloria del Signore benedetto, Vangelo di cui mi è stata affidata la predicazione.</para>
  <para style="p">
    <verse number="12" style="v"/>Ringrazio Gesù Cristo, nostro Signore, che mi ha considerato degno di fiducia e mi ha dato la forza di compiere il servizio che mi ha affidato. <verse number="13" style="v"/>Ha chiamato me, che prima ero un bestemmiatore, un persecutore e lo avevo offeso. Ma Dio ha avuto pietà di me, perché in quel periodo non conoscevo Cristo e non mi rendevo conto di ciò che facevo. <verse number="14" style="v"/>Quanto è stato misericordioso il Signore, che mi ha mostrato la via per credere in lui e mi ha riempito dellʼamore di Gesù Cristo!</para>
  <para style="p">
    <verse number="15" style="v"/>Questo è un fatto sicuro, degno di essere accettato da tutti con piena fiducia: Gesù è venuto nel mondo per salvare i peccatori, dei quali io sono il peggiore. <verse number="16" style="v"/>Ma Dio ha avuto pietà di me, perché Cristo mi potesse usare come esempio, per dimostrare a tutti quanto sia grande la sua pazienza perfino verso i peccatori più incalliti, in modo che anche gli altri credano in lui e possano avere la vita eterna. <verse number="17" style="v"/>Sia gloria e onore a Dio per sempre! A lui che è il Re di tutte le età, lʼinvisibile che non muore mai, il solo e unico Dio, pieno di saggezza. Amen.</para>
  <para style="p">
    <verse number="18" style="v"/>Ed ora, Timòteo, figlio mio, ecco lʼincarico che ho per te: in accordo con le profezie che sono state fatte su di te, perché, fondato su di esse, tu combatta con impegno la buona battaglia. <verse number="19" style="v"/>Aggrappati forte alla tua fede in Cristo e mantieni sempre pulita la tua coscienza, facendo ciò che è giusto. Perché alcuni, per aver disobbedito alla propria coscienza, hanno fallito nella fede. <verse number="20" style="v"/>Fra questi ci sono Imenèo e Alessandro, che ho abbandonato in mano a Satana, perché li punisca, così impareranno a non bestemmiare.</para>
  <chapter number="2" style="c"/>
  <para style="s1">Come e per che cosa si deve pregare</para>
  <para style="p">
    <verse number="1" style="v"/>Mi raccomando, dunque, prima di ogni altra cosa, che si facciano domande, preghiere, intercessioni e ringraziamenti per tutti gli uomini.</para>
  <para style="p">
    <verse number="2" style="v"/>Pregate per i re e per tutti quelli che sono al potere e che hanno grandi responsabilità, affinché si possa vivere tutti in pace una vita serena e dedicata al Signore. <verse number="3" style="v"/>Questa è una cosa buona che piace a Dio, nostro Salvatore. <verse number="4" style="v"/>Egli vuole che tutti gli uomini siano salvati e comprendano la verità fino in fondo. <verse number="5" style="v"/>Cʼè un unico Dio, Egli sta da una parte, mentre tutti gli uomini sono dalla parte opposta, e cʼè un solo mediatore che può riunire gli uomini a Dio: Gesù Cristo uomo, <verse number="6" style="v"/>che ha dato la vita come prezzo di riscatto per tutti noi.</para>
  <para style="p">Questo è il messaggio che, al momento opportuno, Dio ha dato al mondo. <verse number="7" style="v"/>Per questo io sono stato scelto come araldo e apostolo di Dio, per insegnare questa verità ai pagani e indicar loro come possono essere salvati per mezzo della fede. È la pura verità. <verse number="8" style="v"/>Io voglio dunque che in qualsiasi luogo, gli uomini preghino, alzando al cielo mani pure, senza collera, né discussioni. <verse number="9-10" style="v"/>Così pure voglio che le donne si vestano in modo decoroso, con pudore e modestia. Le donne cristiane devono essere notate per la loro bontà e gentilezza, come si conviene a donne che dicono di amare Dio, non per il modo in cui si acconciano i capelli, né per i gioielli o i vestiti eleganti. <verse number="11" style="v"/>Devono ascoltare e imparare in silenzio e con umiltà.</para>
  <para style="p">
    <verse number="12" style="v"/>Non permetto a nessuna donna dʼinsegnare, né di comandare al marito; le donne devono starsene tranquille. <verse number="13" style="v"/>Perché? Perché Dio creò per primo Adamo e poi Eva. <verse number="14" style="v"/>E non fu Adamo a lasciarsi ingannare da Satana, ma Eva, che si rese colpevole di peccato. <verse number="15" style="v"/>Perciò Dio mandò alle donne i dolori del parto. Tuttavia salverà la loro anima, a condizione che perseverino nella fede, nellʼamore e nella sottomissione a Dio.</para>
  <chapter number="3" style="c"/>
  <para style="s1">Regole per la scelta di pastori e diaconi</para>
  <para style="p">
    <verse number="1" style="v"/>Se qualcuno desidera avere un incarico di dirigente nella chiesa, bisogna dire che la sua è unʼaspirazione buona e lecita. <verse number="2" style="v"/>Ma chi dirige una comunità cristiana deve essere irreprensibile, fedele alla propria moglie, e deve avere la testa sulle spalle. Inoltre, deve essere equilibrato, dignitoso, ospitale e capace dʼinsegnare le Scritture.</para>
  <para style="p">
    <verse number="3" style="v"/>Non deve bere troppo, né essere violento o attaccabrighe, ma è suo dovere essere gentile e pacifico e non attaccato ai soldi. <verse number="4" style="v"/>Bisogna che sappia dirigere bene la propria famiglia e crescere figli ubbidienti e rispettosi. <verse number="5" style="v"/>Perché, se uno non sa dirigere la propria famiglia, come farà ad avere cura della Chiesa di Dio?</para>
  <para style="p">
    <verse number="6" style="v"/>Inoltre bisogna che non sia convertito da poco, perché potrebbe montarsi la testa per essere stato scelto tanto presto, e si sa, lʼorgoglio porta al peccato. La caduta di Satana ne è un chiaro esempio. <verse number="7" style="v"/>Infine, deve essere stimato anche da quelli che sono fuori dalla Chiesa, ossia dai non credenti, in modo che Satana non possa intrappolarlo con critiche e accuse, impedendogli di condurre liberamente il suo gregge.</para>
  <para style="p">
    <verse number="8" style="v"/>Anche i diaconi devono essere uomini dignitosi, sinceri nel parlare, non dediti al vino, né avidi di sporchi guadagni. <verse number="9" style="v"/>Conservino invece la profonda verità della fede in una coscienza pura. <verse number="10" style="v"/>Perciò, prima di diventare diaconi, devono essere messi alla prova con altri incarichi nella Chiesa e, soltanto più tardi, se si comportano come si deve, possono assumere lʼincarico di diacono.</para>
  <para style="p">
    <verse number="11" style="v"/>Inoltre, le loro mogli devono essere dignitose, non pettegole, capaci di controllarsi e fedeli in tutto. <verse number="12" style="v"/>Anche i diaconi devono essere fedeli alla propria moglie e devono saper dirigere come si deve figli e famiglia. <verse number="13" style="v"/>Quelli che sono stati buoni diaconi, saranno ricompensati sia dal rispetto degli altri, sia dal fatto che aumenterà in loro la sicurezza nella fede in Gesù Cristo. <verse number="14" style="v"/>Ti scrivo queste cose ora, anche se spero di venire presto da te, <verse number="15" style="v"/>in modo che, se ritardo, tu sappia come bisogna comportarsi nella Chiesa del Dio Vivente, colonna e sostegno della verità.</para>
  <para style="p">
    <verse number="16" style="v"/>Senza dubbio grande è il mistero della nostra fede: Cristo venne sulla terra come uomo, e fu dichiarato senza peccato dallo Spirito Santo. Egli apparve agli angeli e fu predicato alle nazioni pagane; molte persone di questo mondo gli credettero, credettero in lui che fu elevato alla gloria in cielo.</para>
  <chapter number="4" style="c"/>
  <para style="s1">Le idee ispirate dal diavolo</para>
  <para style="p">
    <verse number="1" style="v"/>Lo Spirito Santo parla chiaro: ci dice che negli ultimi tempi alcuni sʼallontaneranno da Cristo per dar retta a certi «maestri», le cui idee sono ispirate dai demòni. <verse number="2" style="v"/>Questi maestri bugiardi hanno la coscienza già bollata a fuoco. <verse number="3" style="v"/>Essi vieteranno il matrimonio e lʼuso di certi cibi che Dio ha creato, perché quelli che sono veri cristiani se ne servano con animo riconoscente. <verse number="4" style="v"/>Infatti tutto ciò che Dio ha creato è buono: non cʼè niente che non si possa mangiare, purché ne ringraziamo il Signore. <verse number="5" style="v"/>Ogni cosa è consacrata dalla parola di Dio e dalla preghiera.</para>
  <para style="p">
    <verse number="6" style="v"/>Se spiegherai questo agli altri fratelli, farai il tuo dovere e sarai un buon ministro di Gesù Cristo, nutrito dalle parole della fede e dal vero insegnamento che hai seguito.</para>
  <para style="p">
    <verse number="7" style="v"/>Non perdere tempo a discutere sciocche idee, miti o favole; cosa da vecchie comari. Impiega, invece, il tuo tempo e le tue energie a tenerti in buona forma spirituale. <verse number="8" style="v"/>La ginnastica del corpo serve a ben poco, mentre lʼamore verso Dio ti serve in tutto ciò che fai. Perciò, allenati spiritualmente e datti da fare per essere un cristiano migliore, perché ciò non ti servirà soltanto adesso, in questa vita, ma anche in quella futura. <verse number="9-10" style="v"/>Questa è la verità, degna di essere accettata con fiducia. Appunto per questo noi lavoriamo sodo e lottiamo: per far sì che la gente creda, perché la nostra speranza è nel Dio Vivente, che è morto per salvare tutti, soprattutto quelli che hanno creduto in lui.</para>
  <para style="p">
    <verse number="11" style="v"/>Insegna queste cose, e fai in modo che tutti le imparino bene. <verse number="12" style="v"/>Non permettere che nessuno ti critichi, perché sei giovane, ma sii dʼesempio ai credenti: nel parlare, nel comportamento, nellʼamore, nella fede e nella purezza. <verse number="13" style="v"/>Finché non arrivo io, leggi e spiega le Scritture alla Chiesa predica la Parola di Dio.</para>
  <para style="p">
    <verse number="14" style="v"/>Non trascurare le capacità che Dio ti ha dato per mezzo dei suoi profeti, quando i responsabili delle comunità hanno posato le mani su tuo capo. <verse number="15" style="v"/>Coltiva questi doni e dedicati anima e corpo ai tuoi compiti in modo che tutti possano notare i tuo progressi. <verse number="16" style="v"/>Bada a te stesso e a ciò che insegni. Persevera in ciò che è giusto, perché così facendo, salverai te stesso e quelli che ti ascoltano.</para>
  <chapter number="5" style="c"/>
  <para style="p">
    <verse number="1" style="v"/>Non rimproverare mai duramente un uomo anziano, ma esortalo con rispetto, come se fosse tuo padre. Parla ai più giovani come se fossero tuoi fratelli. <verse number="2" style="v"/>Tratta le donne più anziane come madri e le ragazze come tue sorelle, con pensieri puliti nei loro confronti.</para>
  <para style="p">
    <verse number="3" style="v"/>La chiesa deve prendersi cura delle vedove che sono veramente sole e non hanno nessuno che le aiuti. <verse number="4" style="v"/>Ma se una vedova ha dei figli o dei nipoti, sono costoro che devono assumersene la responsabilità, perché lʼamore deve cominciare nella propria famiglia, ricambiando ai genitori il bene ricevuto. È così, infatti, che piace a Dio.</para>
  <para style="p">
    <verse number="5" style="v"/>La chiesa deve prendersi cura delle vedove che sono povere e sole al mondo, se hanno riposto la loro speranza in Dio e passano molto tempo a pregare. <verse number="6" style="v"/>Al contrario, quelle che pensano solo a divertirsi e si abbandonano ai piaceri, anche se sono vive, sono come morte. <verse number="7" style="v"/>Tu faʼ queste raccomandazioni, in modo che gli interessati sappiano e facciano ciò che è giusto.</para>
  <para style="p">
    <verse number="8" style="v"/>Ma chi non si prende cura dei parenti che ne hanno bisogno, soprattutto di quelli di casa sua, non ha il diritto di dire di essere cristiano. Le persone di questo genere sono peggiori di chi non crede in Dio.</para>
  <para style="p">
    <verse number="9" style="v"/>Una vedova che chiede un lavoro particolare nella chiesa non deve avere meno di sessantʼanni, deve essere stata fedele al marito e <verse number="10" style="v"/>godere di una buona reputazione per il bene che ha fatto. Ha cresciuto bene i suoi figli? È stata generosa e servizievole verso i forestieri e gli altri cristiani? Ha soccorso i malati e i bisognosi? È stata sempre pronta a cooperare nelle opere buone? Se la risposta è «sì», la donna può essere iscritta nella lista speciale delle vedove.</para>
  <para style="p">
    <verse number="11" style="v"/>Le vedove più giovani, invece, non devono essere ammesse in questo gruppo, perché, dopo un poʼ, prese da desideri sessuali, possono trascurare il loro servizio per Cristo e risposarsi. <verse number="12" style="v"/>Di conseguenza si rendono colpevoli di non aver mantenuto il loro primo impegno. <verse number="13" style="v"/>Inoltre si abituano allʼozio e perdono tempo nei pettegolezzi di casa in casa, mettendo il naso negli affari degli altri. <verse number="14" style="v"/>Perciò, desidero che le vedove più giovani si risposino, abbiano figli e si prendano cura della propria casa, così nessuno avrà occasione di criticarle. <verse number="15" style="v"/>Perché già alcune di loro si sono allontanate dalla Chiesa per andar dietro a Satana.</para>
  <para style="p">
    <verse number="16" style="v"/>Voglio ricordarvi di nuovo che i parenti di una vedova devono prendersi cura di lei, senza aspettare che sia la Chiesa a farlo, così la comunità potrà aiutare quelle vedove che sono veramente sole e non sanno a chi rivolgersi.</para>
  <para style="p">
    <verse number="17" style="v"/>I responsabili, che fanno bene il proprio lavoro, devono essere ricompensati e tenuti in massima considerazione, specialmente quelli che lavorano duramente, insegnando e predicando. <verse number="18" style="v"/>Infatti le Scritture dicono: <char style="qt">«Non mettere la museruola al bue che trebbia, lascia che mangi mentre lavora!»</char> E in un altro passo: <char style="qt">«Quelli che lavorano hanno diritto alla loro paga!»</char></para>
  <para style="p">
    <verse number="19" style="v"/>Non date ascolto alle accuse contro un responsabile, a meno che non ci siano due o tre testimoni a suo carico. <verse number="20" style="v"/>Se ha mancato davvero ai propri doveri, allora deve essere rimproverato davanti a tutta la chiesa, affinché nessun altro segua il suo esempio.</para>
  <para style="p">
    <verse number="21" style="v"/>Ti scongiuro, alla presenza di Dio, del Signore Gesù Cristo e dei santi angeli, di mettere in pratica ciò che ti ho detto, senza fare preferenze per nessuno. Tutti devono essere trattati esattamente allo stesso modo. <verse number="22" style="v"/>Non aver fretta quando scegli un responsabile, non renderti complice dei peccati degli altri e conservati puro. <verse number="23" style="v"/>Non bere soltanto acqua, prendi anche un poʼ di vino ogni tanto, che ti fa bene allo stomaco, dato che sei spesso indisposto.</para>
  <para style="p">
    <verse number="24" style="v"/>Ricordati che certi uomini vivono nel peccato e tutti lo sanno. In situazioni del genere devi intervenire, ma in altri casi certi peccati saranno scoperti soltanto il giorno del giudizio. <verse number="25" style="v"/>Allo stesso modo, certe opere buone sono conosciute da tutti e quelle che non lo sono, non possono rimanere nascoste.</para>
  <chapter number="6" style="c"/>
  <para style="s1">Lavoro e denaro…</para>
  <para style="p">
    <verse number="1" style="v"/>I dipendenti cristiani devono lavorare con impegno per i loro padroni e rispettarli, perché non si creda che i cristiani sono lavoratori da poco, e per questo motivo si possa parlar male del nome e dellʼinsegnamento del Signore. <verse number="2" style="v"/>Se il padrone è cristiano, i dipendenti non devono trattarlo con meno rispetto, anzi, devono lavorare ancor di più, appunto perché chi riceve il beneficio dei loro servizi è un fratello nella fede.</para>
  <para style="p">Insegna queste verità, Timòteo, ed incoraggia tutti ad osservarle. <verse number="3" style="v"/>Si sa che certuni possono rinnegare queste cose, che sono le parole del Signore nostro, Gesù Cristo, e lʼinsegnamento della nostra fede, che è in armonia con lʼamore. <verse number="4" style="v"/>Se qualcuno insegna diversamente è superbo e ignorante, dedito ai giochi di parole e alle questioni inutili, da cui nascono invidia, discordia, maldicenza, sospetti maligni e discussioni senza fine. <verse number="5" style="v"/>Costoro hanno la mente bacata dal peccato ed hanno perduto il senso della verità; per loro il Vangelo è soltanto un mezzo per far soldi. State alla larga da gente del genere!</para>
  <para style="p">
    <verse number="6" style="v"/>Volete davvero essere ricchi? Lo siete già, se avete la fede e vi accontentate. <verse number="7" style="v"/>Dopo tutto, quando veniamo al mondo non ci portiamo appresso niente; e neppure possiamo portare niente con noi, quando moriamo. <verse number="8" style="v"/>Perciò, quando abbiamo da mangiare e da vestirci, accontentiamoci. <verse number="9" style="v"/>Quelli invece che vogliono accumulare ricchezze, cadono nella tentazione di commettere qualsiasi cattiva azione pur di far soldi e si lasciano ingannare, sopraffatti da desideri stupidi, che li mandano in rovina e in perdizione. <verse number="10" style="v"/>Perché lʼamore per i soldi è il primo gradino verso tutti i peccati. Certe persone si sono perfino allontanate da Dio per questo, creandosi unʼinfinità di dispiaceri.</para>
  <para style="p">
    <verse number="11" style="v"/>Ma tu, Timòteo, uomo di Dio, evita tutte queste cose. Impegnati invece in tutto ciò che è giusto e buono, coltivando la tua fede nel Signore, lʼamore per gli altri, la pazienza e la dolcezza. <verse number="12" style="v"/>Combatti la buona battaglia della fede. Afferra la vita eterna, che Dio ti ha dato, quando hai fatto quella bella testimonianza di fede alla presenza di tanti testimoni.</para>
  <para style="p">
    <verse number="13" style="v"/>Ti scongiuro davanti a Dio, che dà la vita ad ogni cosa, e davanti a Gesù Cristo, che testimoniò la sua fede alla presenza di Ponzio Pilato: <verse number="14" style="v"/>ubbidisci a tutto ciò che Dio ti ha detto di fare e conservati puro in modo che nessuno possa trovarti in errore da adesso fino al ritorno del nostro Signore Gesù Cristo. <verse number="15" style="v"/>Perché, quando sarà il momento, Cristo sarà reso visibile dallʼunico Dio, benedetto e onnipotente, il Re dei re, il Signore dei signori, <verse number="16" style="v"/>il solo che non può mai morire e abita in una luce inaccessibile, a cui nessun uomo si può avvicinare. Nessun comune mortale lo ha mai visto, né può vederlo. A lui onore e potenza per sempre. Amen.</para>
  <para style="s1">I ricchi</para>
  <para style="p">
    <verse number="17" style="v"/>Raccomanda ai ricchi di non essere superbi e di non far affidamento sul loro denaro, che presto scomparirà. La loro speranza invece si deve fondare in Dio, che ci dà ogni cosa in abbondanza, perché ne possiamo godere. <verse number="18" style="v"/>Raccomanda ai ricchi di servirsi del proprio denaro per fare del bene, arricchendosi di opere buone, e di essere pronti a dare a chi è nel bisogno e a dividere con altri qualsiasi cosa Dio ha dato loro. <verse number="19" style="v"/>Così facendo, si metteranno da parte un vero tesoro in cielo; e questo è lʼunico sicuro investimento per lʼeternità. Vivranno inoltre una vita cristiana fruttifera qui in terra.</para>
  <para style="p">
    <verse number="20" style="v"/>Timòteo, non venir meno a queste cose, di cui Dio ti ha incaricato. Evita le chiacchiere inutili e contrarie alla fede con quelli che si vantano della loro «sapienza» e, così facendo, dimostrano di esserne privi. <verse number="21" style="v"/>Alcuni di questi hanno perso la cosa più importante della vita: la fede, perché non conoscono Dio. La grazia di Dio sia con tutti voi. Paolo.</para>
</usx>
