<?xml version="1.0" encoding="UTF-8"?>
<usx version="2.6">
  <book code="COL" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">COLOSSESI</para>
  <para style="toc1">Lettera ai Colossesi</para>
  <para style="toc2">Colossesi</para>
  <para style="toc3">Col</para>
  <para style="mt1">Lettera ai Colossesi</para>
  <chapter number="1" style="c"/>
  <para style="p">
    <verse number="1" style="v"/>Paolo, apostolo di Gesù Cristo per volontà di Dio, e il fratello Timòteo scrivono <verse number="2" style="v"/>ai fedeli fratelli cristiani di Colosse. Che Dio, nostro Padre, vi dia grazia e pace. <verse number="3" style="v"/>Ogni volta che preghiamo per voi, cominciamo sempre col ringraziare Dio, Padre del nostro Signore, Gesù Cristo. <verse number="4" style="v"/>Lo ringraziamo, perché abbiamo sentito parlare della vostra fede in Gesù Cristo e del vostro amore verso tutti i fratelli cristiani. La vostra fede e il vostro amore si fondano sulla speranza. <verse number="5" style="v"/>Voi infatti siete in attesa delle gioie del cielo e avete questa speranza fin da quando vi è stata predicata la verità del Vangelo. <verse number="6" style="v"/>Lo stesso Vangelo che è giunto a voi, si sta diffondendo in tutto il mondo, cambiando ovunque gli uomini proprio come ha cambiato voi dal primo giorno che lʼavete udito e avete conosciuto lʼimmensa grazia di Dio nella verità.</para>
  <para style="p">
    <verse number="7" style="v"/>Èpafra, il nostro caro collaboratore, è quello che vi ha portato questa buona notizia. È lui che lavora per voi come servo fedele di Gesù Cristo, <verse number="8" style="v"/>e ci ha parlato del grande amore verso il prossimo che vi ha dato lo Spirito Santo. <verse number="9" style="v"/>Perciò, dal momento in cui abbiamo avuto queste notizie continuiamo a pregare e a chiedere a Dio di aiutarvi a conoscere la sua volontà; e di rendervi saggi e istruiti per quanto riguarda le cose spirituali. <verse number="10" style="v"/>Così il vostro modo di vivere sarà degno del Signore, ed ogni cosa che farete gli piacerà. Tutte le vostre azioni saranno buone e imparerete a conoscere il Signore sempre di più.</para>
  <para style="p">
    <verse number="11" style="v"/>A Dio chiediamo anche di farvi diventare forti, per mezzo della sua forza potente e gloriosa, perché possiate continuare su questa strada, sempre pieni della gioia e della pazienza che vengono dal Signore, qualsiasi cosa succeda. <verse number="12" style="v"/>Ringraziate il Padre che vi ha resi degni di partecipare a tutte le cose meravigliose che appartengono a quelli che vivono nel regno della luce. <verse number="13" style="v"/>Egli ci ha liberati dal potere delle tenebre, il regno di Satana, per portarci nel regno del suo amato Figlio, <verse number="14" style="v"/>che ha comprato la nostra libertà con il suo sangue ed ha perdonato tutti i nostri peccati.</para>
  <para style="s1">La gloria di Cristo</para>
  <para style="p">
    <verse number="15" style="v"/>Cristo è lʼimmagine del Dio invisibile primogenito della creazione. Infatti, <verse number="16" style="v"/>Cristo stesso è il Creatore che fece tutte le cose, sia in cielo che in terra, le visibili e le invisibili: sia i troni che i domini, sia le autorità che le potenze. Tutte le cose sono state create per mezzo suo e per la sua gloria. <verse number="17" style="v"/>Cristo esisteva già prima di qualsiasi altra cosa, e tutte le cose sussistono in lui. <verse number="18" style="v"/>Cristo è anche il capo del corpo costituito dalla sua gente, la Chiesa, che egli stesso ha fondato, ed è il primo di tutti quelli che risorgono dai morti. In ogni cosa Cristo è il primo. <verse number="19" style="v"/>Poiché Dio ha voluto essere presente in suo Figlio con tutto se stesso; <verse number="20" style="v"/>e per mezzo suo ha riconciliato con sé tutte le cose, sia in cielo che in terra, si può dire che il sangue versato da Cristo sulla croce ha riappacificato tutti con Dio. <verse number="21" style="v"/>Questo vale anche per voi, che una volta eravate così lontani da Dio. Eravate suoi nemici e lʼodiavate, ed eravate separati da lui a causa dei vostri pensieri e delle vostre azioni malvagie. <verse number="22" style="v"/>Ma ora Cristo vi ha dato la pace con Dio, per mezzo della morte sulla croce del suo corpo umano, per presentarvi a Dio santi, immacolati e senza che nessuno possa muovervi la minima accusa. <verse number="23" style="v"/>Lʼunica condizione, però, è che voi crediate pienamente alla verità, nella quale dovete rimanere ben fondati e saldi, forti nel Signore; e che non permettiate a nessuno di sviarvi dalla vostra speranza della buona notizia che Gesù è morto per voi, per salvarvi. Questo è il Vangelo che ognuno di voi ha udito e che ora è divulgato in tutto il mondo. Ed io, Paolo, sono stato scelto da Dio per annunciarlo alla gente.</para>
  <para style="p">
    <verse number="24" style="v"/>Fa parte del mio compito soffrire per voi, ed io ne sono felice, perché così completo il piano di sofferenza che Cristo ha stabilito per me, per il bene del suo corpo, che è la Chiesa.</para>
  <para style="p">
    <verse number="25" style="v"/>Dio mi ha mandato ad aiutare la sua Chiesa e a rivelare il suo piano segreto a voi pagani. <verse number="26-27" style="v"/>Il Signore ha sempre tenuto nascosto questo segreto per tutti i secoli e le generazioni passate, ma adesso, finalmente, ha voluto svelarlo a quelli che lo amano e vivono per lui, ed ha riservato anche per voi pagani le ricchezze e la gloria del suo piano. E questo è il segreto: Cristo presente nel vostro cuore è la vostra unica speranza di gloria. <verse number="28" style="v"/>Cristo, di cui parliamo ovunque, ammonendo e insegnando a tutti nel migliore dei modi, perché, per mezzo di Lui, ogni uomo possa diventare perfetto davanti a Dio, <verse number="29" style="v"/>questo è il mio lavoro, e lo posso portare avanti soltanto perché sono sostenuto dalla potente forza di Cristo, che agisce dentro di me.</para>
  <chapter number="2" style="c"/>
  <para style="p">
    <verse number="1" style="v"/>Voglio che sappiate quanto ho lottato, pregando per voi, per la chiesa di Laodicèa e per i tanti altri amici che non mi hanno mai conosciuto personalmente. <verse number="2" style="v"/>Questo è ciò che ho chiesto a Dio per voi: che siate incoraggiati e, uniti nellʼamore, possiate fare lʼesperienza straordinaria di conoscere Cristo fino in fondo, con la piena convinzione dellʼintelligenza. Perché il piano segreto di Dio finalmente ora è stato rivelato: è Cristo stesso. <verse number="3" style="v"/>In lui stanno nascosti tutti i tesori della sapienza e della scienza.</para>
  <para style="s1">Che nessuno sciupi la vostra fede</para>
  <para style="p">
    <verse number="4" style="v"/>Vi dico queste cose, perché temo che qualcuno possa imbrogliarvi con dei bei discorsi. <verse number="5" style="v"/>Anche se sono lontano da voi, il mio cuore è con voi, e sono felice di sapere che vi comportate bene e che restate ben fermi nella fede in Cristo. <verse number="6" style="v"/>Ora come avete creduto che Cristo vi salva, così camminate in Lui. Mantenetevi in unione vitale con Cristo. <verse number="7" style="v"/>Come alberi che hanno in lui le loro radici, prendete da lui il vostro nutrimento; come case che hanno in lui le loro fondamenta, tenete salda in lui la vostra fede, tanto da diventare forti e vigorosi nella verità che avete imparato. La vostra vita sia piena di gioia e di gratitudine per tutto ciò che Dio ha fatto per voi.</para>
  <para style="p">
    <verse number="8" style="v"/>State attenti che nessuno rovini la vostra fede e la vostra gioia con la filosofia e con i ragionamenti inutili e sbagliati che si basano sui pensieri e le tradizioni degli uomini, anziché su ciò che Cristo ha detto. <verse number="9" style="v"/>In Cristo cʼè corporalmente la pienezza della divinità, <verse number="10" style="v"/>perciò quando avete Cristo, avete tutto e, strettamente uniti a lui, siete riempiti di Dio. È lui il Signore di tutti i signori, dominatore di ogni potenza.</para>
  <para style="p">
    <verse number="11" style="v"/>Quando voi avete accettato Cristo, egli vi ha liberato dalla debolezza davanti al peccato, e non per mezzo della circoncisione, un semplice intervento sul corpo, ma con un intervento spirituale, fatto da Cristo. <verse number="12" style="v"/>Perché nel battesimo avete sepolto con Cristo la vostra vecchia natura corrotta, per poi risorgere con lui ad una nuova vita, per mezzo della fede nella potenza di Dio, che ha resuscitato Cristo dalla morte.</para>
  <para style="p">
    <verse number="13" style="v"/>A causa dei vostri peccati e della vostra vecchia natura corrotta, di fatto, voi eravate come morti. Ma Dio vi ha fatto rivivere con Cristo; egli ha perdonato tutti i nostri peccati, <verse number="14" style="v"/>eliminando lʼatto di accusa contro di noi: lʼelenco dei comandamenti che noi non abbiamo osservato. Dio ha tolto di mezzo le accuse contro di noi, inchiodandole alla croce di Cristo. <verse number="15" style="v"/>In questo modo Dio ha disarmato ogni autorità e ogni potenza, e le ha esposte allo scherno della gente, dopo averle vinte per mezzo della croce di Cristo.</para>
  <para style="p">
    <verse number="16" style="v"/>Perciò, nessuno ha il diritto di criticarvi per ciò che mangiate o bevete, né se osservate o meno le feste ebraiche, le cerimonie del sabato o per la luna nuova. <verse number="17" style="v"/>Perché queste sono state soltanto regole provvisorie, che hanno avuto fine con lʼarrivo di Cristo. Erano soltanto lʼombra delle cose reali, e cioè, di Cristo stesso. <verse number="18" style="v"/>Non lasciate che chiunque che si compiace nella falsa umiltà e nellʼadorare gli angeli, vi dica che perderete il premio. Magari vi raccontano di aver avuto delle visioni, e per questo vorrebbero obbligarvi. Costoro sono soltanto degli esaltati, <verse number="19" style="v"/>ma una cosa è certa: non sono uniti a Cristo, il capo a cui siamo uniti tutti noi, che siamo il suo corpo. E questo corpo, tenuto ben saldo dalle giunture e dalle articolazioni, può crescere soltanto se prende nutrimento da Cristo, un nutrimento che viene da Dio. <verse number="20" style="v"/>Se davvero fate conto di essere morti con Cristo, e ciò vi ha liberati dalla ricerca della salvezza per mezzo degli insegnamenti di questo mondo, perché allora continuate a seguirli, restando legati a certi precetti? <verse number="21" style="v"/>Perché vi lasciate dire: «Questo non si può prendere, quello non si può assaggiare, o questʼaltro non si può toccare?» <verse number="22" style="v"/>Questi precetti non sono né più né meno che insegnamenti umani, destinati a scomparire con lʼuso. <verse number="23" style="v"/>È vero che tali regole possono anche sembrare sagge perché, oltre a richiedere grande devozione, umiliano e fanno soffrire il corpo, ma in realtà non servono a niente per dominare i pensieri e i desideri carnali. Anzi, servono soltanto a renderci orgogliosi.</para>
  <chapter number="3" style="c"/>
  <para style="s1">Pensate alle cose di lassù</para>
  <para style="p">
    <verse number="1" style="v"/>Ora che siete stati resuscitati con Cristo dalla morte, cercate i ricchi tesori e le gioie del cielo, dove Cristo stesso siede al posto dʼonore, accanto a Dio. <verse number="2" style="v"/>Rivolgete le vostre menti al cielo, e non perdete tempo a preoccuparvi delle cose di questa terra! <verse number="3" style="v"/>Per quanto riguarda le cose di questo mondo, dovete avere lo stesso interesse che hanno i morti, perché la vostra vita vera è in cielo, con Cristo e con Dio. <verse number="4" style="v"/>Quando Cristo, che è la nostra vera vita, tornerà di nuovo, allora anche voi risplenderete di gloria con lui.</para>
  <para style="p">
    <verse number="5" style="v"/>Perciò, sbarazzatevi dei comportamenti tipici di questo mondo: le immoralità, gli atti impuri, la lussuria, le voglie inconfessate e lʼavidità delle cose allettanti di questa vita, che è un tipo dʼidolatria. <verse number="6" style="v"/>La tremenda collera di Dio si scatena su quelli che fanno queste cose. <verse number="7" style="v"/>Quando facevate ancora parte di questo mondo, eravate dediti a questi vizi, <verse number="8" style="v"/>ma ora è tempo di gettare via tutto: la collera, lʼodio, le malignità, la maldicenza, le parole volgari. <verse number="9" style="v"/>E basta con le falsità fra voi!</para>
  <para style="p">Era la vostra vecchia vita, con tutta la sua malvagità, che vi portava a fare queste cose, ma ora ve ne siete liberati come si smette un vestito vecchio. <verse number="10" style="v"/>Ora siete persone nuove che imparano sempre più ciò che è giusto, per diventare sempre più uguali a Cristo, che ha creato questa nuova vita dentro di noi. <verse number="11" style="v"/>In questa nuova vita non conta la nazionalità, né la razza, né la cultura e neppure la posizione sociale; queste cose non hanno significato. Ciò che conta è avere Cristo dentro di noi. Cristo, che è disponibile allo stesso modo per tutti.</para>
  <para style="p">
    <verse number="12" style="v"/>Siete stati scelti da Dio, che vi ama e vi ha dato questo nuovo tipo di vita. Perciò dovete avere sentimenti nuovi: siate pieni di compassione, bontà e dolcezza verso gli altri; siate umili e pazienti. <verse number="13" style="v"/>Sopportatevi a vicenda, e se qualcuno ha motivo di lamentarsi degli altri, sia pronto a perdonare senza portare rancori. Ricordate: come il Signore ha perdonato voi, così voi dovete perdonare gli altri.</para>
  <para style="p">
    <verse number="14" style="v"/>Prima di tutto, fate sì che sia lʼamore a guidare la vostra vita, perché soltanto con lʼamore si può vivere uniti in perfetta armonia. <verse number="15" style="v"/>Fate in modo che la pace, che è un dono di Cristo, sia sempre presente nel vostro cuore. Questo è il vostro dovere e il vostro privilegio, che non dovete trascurare per fare veramente parte del suo corpo. E non dimenticatevi di essergli riconoscenti!</para>
  <para style="p">
    <verse number="16" style="v"/>Ricordatevi sempre di ciò che Cristo ha insegnato, e fate in modo che le sue parole arricchiscano la vostra vita e vi rendano saggi. Istruitevi e correggetevi a vicenda con tutta la saggezza possibile. Cantate salmi, inni e canti spirituali al Signore con gioia e con cuore riconoscente. <verse number="17" style="v"/>Qualsiasi cosa fate o dite, fatelo come rappresentanti del Signore Gesù, ringraziando Dio Padre, per mezzo suo.</para>
  <para style="s1">Nelle famiglie dei credenti…</para>
  <para style="p">
    <verse number="18" style="v"/>Voi mogli, siate sottomesse ai vostri mariti, come si conviene a chi appartiene al Signore. <verse number="19" style="v"/>E voi, mariti, amate le vostre mogli e non siate duri nei loro confronti. <verse number="20" style="v"/>Voi figli, obbedite sempre ai vostri genitori, perché così fate piacere al Signore. <verse number="21" style="v"/>Voi padri, non irritate i vostri figli, perché potrebbero scoraggiarsi.</para>
  <para style="p">
    <verse number="22" style="v"/>Voi servi, obbedite in tutto ai padroni che avete su questa terra, non solo quando vi tengono dʼocchio, ma sempre; obbedite loro con impegno e sincerità, per lʼamore che provate verso il Signore e perché volete piacergli. <verse number="23" style="v"/>Lavorate serenamente, qualunque sia il vostro lavoro, fatelo come se steste lavorando per il Signore, e non semplicemente per il vostro padrone, <verse number="24" style="v"/>ricordando che è il Signore Gesù che vi darà la ricompensa. In realtà è per lui che state lavorando, <verse number="25" style="v"/>e se non fate del vostro meglio, sarete retribuiti come meritate, chiunque voi siate, perché Dio non fa preferenze.</para>
  <chapter number="4" style="c"/>
  <para style="p">
    <verse number="1" style="v"/>Voi padroni, siate giusti e onesti con tutti i vostri dipendenti. Ricordatevi sempre che anche voi avete un padrone in cielo, che vi sorveglia attentamente.</para>
  <para style="p">
    <verse number="2" style="v"/>Pregate in continuazione senza stancarvi, ricordandovi di ringraziare il Signore. <verse number="3" style="v"/>Non dimenticate di pregare anche per noi, perché Dio ci dia buone occasioni di proclamare il mistero di Cristo. È per questo che ora mi trovo in prigione. <verse number="4" style="v"/>Ma voi pregate che io possa ancora predicare liberamente e con sicurezza, così comʼè mio dovere.</para>
  <para style="p">
    <verse number="5" style="v"/>Cogliete tutte le occasioni possibili per parlare agli altri del Vangelo, e comportatevi saggiamente nei vostri rapporti con quelli che non sono credenti. <verse number="6" style="v"/>Il vostro parlare sia sempre con gentilezza, condito con sale, per poter rispondere a tutti nel modo migliore.</para>
  <para style="s1">Saluti</para>
  <para style="p">
    <verse number="7" style="v"/>Di tutto ciò che mi riguarda vʼinformerà Tichico, il nostro caro fratello che serve fedelmente con me il Signore. <verse number="8" style="v"/>Lʼho mandato da voi appunto per farvi sapere come sto, per consolarvi ed incoraggiarvi. <verse number="9" style="v"/>Vi ho mandato anche Onèsimo, un altro fratello caro e fedele, che è uno dei vostri. Egli e Tichico vi porteranno le ultime notizie.</para>
  <para style="p">
    <verse number="10" style="v"/>Vi saluta Aristarco, che è qui in prigione con me, ed anche Marco, parente di Barnaba. Riguardo a Marco, come ho detto prima, se viene, accoglietelo bene. <verse number="11" style="v"/>Vi saluta anche Gesù, detto il Giusto. Questi sono i soli Giudei cristiani che lavorano qui con me; sapeste di che consolazione mi sono stati!</para>
  <para style="p">
    <verse number="12" style="v"/>Un saluto anche da Èpafra, vostro concittadino, servo del Signore Gesù Cristo, che non cessa di pregare per voi, chiedendo a Dio di rendervi forti e perfetti, e di aiutarvi a sapere quale è la sua volontà in tutto ciò che fate. <verse number="13" style="v"/>Posso assicurarvi che Èpafra non cessa di pregare per voi ed anche per i credenti di Laodicèa e di Geràpoli.</para>
  <para style="p">
    <verse number="14" style="v"/>Vi saluta Luca, il nostro caro medico, insieme con Dema.</para>
  <para style="p">
    <verse number="15" style="v"/>Vi prego di salutare gli amici cristiani di Laodicèa, salutatemi anche Ninfa e tutti quelli che si riuniscono in casa sua. <verse number="16" style="v"/>Dopo che avete letto questa lettera, passatela alla chiesa di Laodicèa, e voi potete leggere quella che ho scritto loro. <verse number="17" style="v"/>Dite ad Archippo: «Bada di eseguire bene lʼincarico che il Signore ti ha dato».</para>
  <para style="p">
    <verse number="18" style="v"/>Ecco il mio saluto personale, scritto di mio pugno: ricordatevi di me che sono in prigione. La grazia di Dio sia con voi. Paolo.</para>
</usx>
