<?xml version="1.0" encoding="UTF-8"?>
<usx version="2.6">
  <book code="HEB" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">EBREI</para>
  <para style="toc1">Lettera agli Ebrei</para>
  <para style="toc2">Ebrei</para>
  <para style="toc3">Eb</para>
  <para style="mt1">Lettera agli Ebrei</para>
  <chapter number="1" style="c"/>
  <para style="s1">Dio ci ha parlato</para>
  <para style="p">
    <verse number="1" style="v"/>Molto tempo fa, Dio parlò parecchie volte e in modi diversi ai nostri antenati per mezzo dei profeti, rivelando loro a poco a poco i suoi piani.</para>
  <para style="p">
    <verse number="2" style="v"/>Ora, invece, ai giorni nostri, che sono gli ultimi, ha parlato a noi per mezzo di suo Figlio, al quale ha dato tutto e per mezzo del quale ha creato lʼuniverso.</para>
  <para style="p">
    <verse number="3" style="v"/>Questo Figlio è il riflesso della gloria di Dio, lʼimmagine perfetta di ciò che Dio è. È lui che regola lʼuniverso con la forza straordinaria del suo comando. È lui che, dopo essere morto per purificare gli uomini dai loro peccati, si è seduto al posto dʼonore, alla destra del grande Dio del cielo.</para>
  <para style="p">
    <verse number="4" style="v"/>Perciò egli è diventato di gran lunga superiore agli angeli; ciò è provato dal fatto che il nome «Figlio di Dio», che Dio Padre gli ha dato, è molto più importante di quello degli angeli. <verse number="5-6" style="v"/>Infatti, Dio non ha mai detto a nessun angelo ciò che disse a Gesù, e cioè: <char style="qt">«Tu sei mio Figlio, oggi ti ho dato la vita»</char>.</para>
  <para style="p">E di nuovo, parlando di Gesù: <char style="qt">«Io sarò suo Padre ed egli sarà mio Figlio»</char>. E unʼaltra volta, quando stava per mandare il suo Figlio primogenito sulla terra: <char style="qt">«Tutti gli angeli di Dio devono adorarlo!»</char></para>
  <para style="p">
    <verse number="7" style="v"/>Dio descrive i suoi angeli simili a messaggeri veloci come il vento, servi fatti di lingue di fuoco; <verse number="8" style="v"/>ma di suo Figlio dice: <char style="qt">«Il tuo regno, o Dio, durerà in eterno. I tuoi ordini sono sempre giusti e retti.</char> <verse number="9" style="v"/><char style="qt">Tu ami la giustizia e non sopporti lʼingiustizia. Per questo, o Dio, il tuo Dio ti ha consacrato con gioia, preferendoti a qualsiasi altro»</char>.</para>
  <para style="p">
    <verse number="10" style="v"/>Dio chiamò Gesù «Signore», quando disse: <char style="qt">«Tu, Signore, da principio hai creato la terra; e i cieli sono opera delle tue mani.</char> <verse number="11" style="v"/><char style="qt">Essi scompariranno nel nulla, ma tu resterai per sempre. Invecchieranno come un vestito,</char> <verse number="12" style="v"/><char style="qt">e un giorno li arrotolerai come un mantello e saranno cambiati. Ma tu rimani sempre lo stesso e i tuoi anni non avranno fine»</char>.</para>
  <para style="p">
    <verse number="13" style="v"/>Quando mai Dio ha detto a un angelo ciò che disse a suo Figlio, e cioè: <char style="qt">«Siedi qui vicino a me, al posto dʼonore, finché non abbia fatto dei tuoi nemici lo sgabello dei tuoi piedi?»</char></para>
  <para style="p">
    <verse number="14" style="v"/>Mai, perché gli angeli sono soltanto messaggeri spirituali al servizio di Dio, mandati ad aiutare quelli che devono ricevere la sua salvezza.</para>
  <chapter number="2" style="c"/>
  <para style="s1">Cristo è morto per tutti</para>
  <para style="p">
    <verse number="1" style="v"/>Proprio per questo dobbiamo attenerci ancora di più alle verità che abbiamo ascoltato, per non correre il rischio di finire fuori dalla strada giusta.</para>
  <para style="p">
    <verse number="2-3" style="v"/>Già lʼantico messaggio di Dio, portato dagli angeli, si è dimostrato valido; e tutti quelli che lʼhanno trascurato o gli hanno disubbidito sono stati puniti come meritavano. Perciò come potremo sfuggire al castigo noi, se trascuriamo una salvezza così grande? Prima, essa è stata annunciata dal Signore. Poi, lʼhanno ripetuta e confermata per noi quelli che lʼavevano udita dal Signore.</para>
  <para style="p">
    <verse number="4" style="v"/>Dio ci ha sempre dimostrato che questi messaggi sono veri, sia per mezzo di segni, avvenimenti straordinari e miracoli di ogni sorta, sia donando, tramite lo Spirito Santo, particolari capacità ai credenti. Proprio così, a ciascuno di noi Dio ha assegnato tali doni come gli è parso meglio.</para>
  <para style="p">
    <verse number="5" style="v"/>Il mondo futuro di cui parliamo non sarà sottomesso agli angeli, <verse number="6" style="v"/>no, perché nel libro dei Salmi Davide dice a Dio: <char style="qt">«Che cosʼè un uomo, perché tu te ne preoccupi tanto? Chi è mai questo Figlio dellʼuomo che ti sta tanto a cuore?</char> <verse number="7" style="v"/><char style="qt">Perché, anche se per un certo periodo lʼhai fatto di poco inferiore agli angeli, ora lʼhai coronato di gloria ed onore</char> <verse number="8" style="v"/><char style="qt">e gli flai dato potere su tutte le cose»</char>.</para>
  <para style="p">Dicendo «tutte le cose» si intende che non è stato lasciato niente che non gli sia sottomesso.</para>
  <para style="p">Tuttavia, finora non abbiamo ancora visto realizzarsi tutto questo, <verse number="9" style="v"/>ma ben vediamo Gesù, che per un certo tempo fu di poco inferiore agli angeli. Lo vediamo coronato da Dio di gloria e onore, perché ha patito la morte per noi. Sì, grazie alla immensa bontà di Dio, Gesù ha subito la morte per il bene di tutti. <verse number="10" style="v"/>Infatti era giusto che Dio, Creatore di ogni cosa per la sua gloria, volendo portare in cielo molti suoi figli, permettesse a Gesù di soffrire, perché la sofferenza facesse di lui il perfetto capo che li guida verso la salvezza.</para>
  <para style="p">
    <verse number="11" style="v"/>Noi, resi santi da Gesù, ora abbiamo il suo stesso Padre. Questa è la ragione per cui Gesù non si vergogna di chiamarci fratelli. <verse number="12" style="v"/>Infatti egli dice: <char style="qt">«Parlerò di Dio, mio Padre, ai miei fratelli, e insieme canteremo le sue lodi»</char>. <verse number="13" style="v"/>E ancora: <char style="qt">«Io confiderò in Dio»</char>. E più oltre: <char style="qt">«Eccoci, io e i figli che Dio mi ha dato»</char>.</para>
  <para style="p">
    <verse number="14" style="v"/>Siccome noi, figli di Dio, siamo esseri umani, fatti di carne e sangue, anche Gesù divenne carne e sangue, nascendo come essere umano, perché soltanto così poteva morire per distruggere il diavolo che ha potere sulla morte. <verse number="15" style="v"/>Soltanto così ha potuto liberare quelli che, per paura della morte, vivevano tutta la vita come schiavi.</para>
  <para style="p">
    <verse number="16" style="v"/>Noi tutti sappiamo che Gesù non viene in aiuto a degli angeli, ma ad esseri umani, discendenti dʼAbramo. <verse number="17" style="v"/>Per questo fu necessario che Gesù fosse come noi, suoi fratelli, per poter diventare davanti a Dio il nostro sommo sacerdote, misericordioso verso di noi e fedele a Dio fino a pagare per i peccati del popolo. <verse number="18" style="v"/>Il fatto che egli stesso sia stato tentato ed abbia sofferto lo mette in grado di capirci quando soffriamo, e di aiutarci quando siamo tentati.</para>
  <chapter number="3" style="c"/>
  <para style="s1">I cristiani sono la casa di Dio</para>
  <para style="p">
    <verse number="1" style="v"/>Perciò, cari fratelli che appartenete a Dio e siete stati scelti per il cielo, fissate bene lo sguardo su Gesù: Dio lo ha mandato come sommo sacerdote della nostra fede. <verse number="2" style="v"/>Gesù è fedele a Dio, che lo ha eletto sommo sacerdote, come fu fedele Mosè, che servì fedelmente nella casa di Dio. <verse number="3" style="v"/>Ma Gesù è stato giudicato degno di una gloria superiore a quella di Mosè, così come al costruttore di una bella casa va maggior gloria, che non alla casa stessa. <verse number="4" style="v"/>Infatti ogni casa è costruita da qualcuno, ma chi ha creato tutto è soltanto Dio. <verse number="5" style="v"/>Ebbene, Mosè fu fedele in tutta la casa di Dio, ma soltanto come servo; e il suo compito fu soprattutto quello di parlare delle cose che sarebbero accadute in seguito. <verse number="6" style="v"/>Cristo, invece, è stato fedele a Dio come figlio; ed è lui che ha piena autorità sulla casa di Dio. E la casa di Dio siamo proprio noi cristiani. Egli vive in noi, se conserviamo intatta fino alla fine la nostra fede e la nostra speranza nel Signore. <verse number="7-8" style="v"/>E poiché Cristo è tanto superiore, ecco che cosa ci dice lo Spirito Santo: «<char style="qt">Oggi, se udite la sua voce, non vogliate indurire il vostro cuore, come accadde a Meriba, come il giorno di Massa, nel deserto! Quando i vostri padri mi tentarono, mi misero alla prova e videro la mia reazione.</char> <verse number="9" style="v"/><char style="qt">Così per quarantʼanni ebbi a nausea quella generazione e dissi: “sono un popolo dal cuore ribelle che neppure ha compreso le mie proposte”</char>. <verse number="10" style="v"/><char style="qt">“Perciò”</char>, dice Dio, <char style="qt">“mi disgustai di loro, perché il loro cuore era sempre alla ricerca di altre cose, anziché rivolgersi a me, e così hanno ignorato le mie vie”</char>».</para>
  <para style="p">
    <verse number="11" style="v"/>Perciò il Signore, pieno dʼira contro di loro, giurò a se stesso che non li avrebbe mai lasciati entrare nel suo luogo di riposo.</para>
  <para style="s1">Attenti al vostro cuore!…</para>
  <para style="p">
    <verse number="12" style="v"/>Fratelli, badate che non ci sia tra voi nessuno tanto malvagio ed incredulo da portarvi lontano dal Dio Vivente! <verse number="13" style="v"/>Piuttosto, incoraggiatevi a vicenda, ogni giorno, quando è ancora tempo, in modo che nessuno di voi si ostini a rimanere contro Dio, accecato dallʼinganno del peccato. <verse number="14" style="v"/>Perché noi siamo uniti a Cristo e lo saremo ancora, se conserveremo sino alla fine quella fiducia in Dio che abbiamo avuto da principio, quando diventammo cristiani. <verse number="15" style="v"/>Non dimenticate mai lʼavvertimento che si legge nelle Scritture: <char style="qt">«Oggi, se sentite la voce di Dio, che vi parla, non siate duri di cuore, come gli Israeliti, quando si ribellarono al Signore nel deserto»</char>.</para>
  <para style="p">
    <verse number="16" style="v"/>Chi furono queste persone di cui parlo che, dopo aver udito la voce di Dio, si ribellarono a lui? Erano quelli che uscirono dallʼEgitto, guidati da Mosè. <verse number="17" style="v"/>E chi furono quelli dei quali Dio si disgustò durante quei quarantʼanni? Le stesse persone, che peccarono e di conseguenza morirono nel deserto. <verse number="18" style="v"/>Chi furono quelli a cui Dio giurò che non sarebbero mai entrati nella terra promessa al suo popolo? Tutti quelli che gli avevano disubbidito. <verse number="19" style="v"/>E perché non vi poterono entrare? Perché non ebbero fede in lui.</para>
  <chapter number="4" style="c"/>
  <para style="s1">Un nuovo «luogo di riposo»</para>
  <para style="p">
    <verse number="1" style="v"/>Siccome la promessa di Dio è ancora valida (parlo della promessa che tutti possono entrare nel suo luogo di riposo), stiamo ben attenti che qualcuno di voi non pensi dʼesser arrivato troppo tardi. <verse number="2" style="v"/>Perché questa meravigliosa notizia, è stata data a noi come a quelli che vissero al tempo di Mosè. A loro, però, non giovò, perché dopo averla udita, non vi prestarono fede. <verse number="3" style="v"/>Noi, invece che abbiamo creduto in Dio, possiamo entrare nel luogo del suo riposo, quel «riposo» a proposito del quale Dio disse: <char style="qt">«Quando mi sono adirato ho giurato che quelli che non credono in me non vi entreranno mai!»</char></para>
  <para style="p">Così parlò il Signore, benché avesse già preparato tutto e fosse in loro attesa fin dalla creazione del mondo.</para>
  <para style="p">
    <verse number="4" style="v"/>Sappiamo che Dio è pronto e aspetta, perché in un punto della Scrittura, a proposito del settimo giorno, si dice: <char style="qt">«E il settimo giorno della creazione, dopo aver finito tutte le sue opere, Dio si riposò»</char>.</para>
  <para style="p">
    <verse number="5" style="v"/>Nonostante ciò, Dio ha detto: <char style="qt">«Non entreranno mai nel luogo del mio riposo!»</char> <verse number="6" style="v"/>La promessa di Dio però rimane ed è riservata ad alcuni. E siccome quelli ai quali per primi fu annunciata la buona notizia non vi entrarono, perché avevano disubbidito, <verse number="7" style="v"/>ecco che Dio fissa un nuovo giorno per entrarvi: oggi. Come abbiamo già detto, lo annunciò con queste parole per mezzo del re Davide, molti anni dopo il primo fallimento dellʼuomo: <char style="qt">«Oggi, se udite la sua voce, non siate duri di cuore»</char>.</para>
  <para style="p">
    <verse number="8" style="v"/>Questo nuovo luogo di riposo di cui Dio parla, non è la terra di Israele in cui Giosuè condusse gli Ebrei. In tal caso Dio non avrebbe più parlato dʼun altro giorno per entrarvi. <verse number="9" style="v"/>È dunque un altro riposo quello riservato al popolo di Dio, un riposo simile a quello del settimo giorno. <verse number="10" style="v"/>Chiunque vi entri si riposa anchʼegli dopo il suo lavoro, come fece Dio dopo la creazione. <verse number="11" style="v"/>Facciamo dunque del nostro meglio per entrare anche noi in quel luogo di riposo, badando di non disubbidire a Dio, come fecero gli Israeliti che non riuscirono ad entrarvi.</para>
  <para style="p">
    <verse number="12" style="v"/>Infatti, la parola di Dio è viva ed efficace, più affilata di qualsiasi spada a doppio taglio. Essa penetra rapidamente e a fondo in ogni parte dei nostri pensieri e sentimenti più intimi, mettendo in luce ciò che veramente siamo. <verse number="13" style="v"/>Non cʼè niente che Dio non conosca, niente che possa restargli nascosto; tutte le cose sono nude e scoperte agli occhi del nostro Dio, al quale dobbiamo rendere conto di tutto ciò che facciamo.</para>
  <para style="p">
    <verse number="14" style="v"/>Siccome abbiamo un sommo sacerdote veramente grande: Gesù, Figlio di Dio, che ha attraversato i cieli per aiutarci, non dobbiamo mai cessare di avere fede in lui. <verse number="15" style="v"/>Infatti non abbiamo un sommo sacerdote incapace di soffrire con noi nelle nostre miserie, anzi, il nostro sommo sacerdote comprende le nostre debolezze, perché ha avuto le nostre stesse tentazioni, anche se non ha mai peccato.</para>
  <para style="p">
    <verse number="16" style="v"/>Perciò, avviciniamoci con piena fiducia al trono di Dio, per ottenere la sua piena misericordia e trovare la grazia che ci aiuti nel momento del bisogno.</para>
  <chapter number="5" style="c"/>
  <para style="p">
    <verse number="1" style="v"/>Il sommo sacerdote giudeo è soltanto un essere umano, ma viene scelto per intervenire in favore degli uomini nelle loro relazioni con Dio. <verse number="2-3" style="v"/>Il sommo sacerdote presenta al Signore i loro doni, e gli offre il sangue degli animali sacrificati per lavare i suoi peccati e quelli del popolo.</para>
  <para style="p">Essendo uomo, è in grado di sentire compassione per quelli che sono ignoranti e lontani da Dio, perché anche lui deve affrontare le stesse tentazioni.</para>
  <para style="p">
    <verse number="4" style="v"/>Altra cosa da ricordare è che nessuno può decidere da sé di diventare sommo sacerdote, ma devʼessere chiamato da Dio a questo compito, proprio come nel caso di Aronne.</para>
  <para style="p">
    <verse number="5" style="v"/>Ecco perché anche Gesù Cristo non si attribuì lʼonore di essere sommo sacerdote, ma fu eletto da Dio, che gli disse: <char style="qt">«Tu sei mio Figlio, oggi Io sono tuo padre»</char>. <verse number="6" style="v"/>E ancora: <char style="qt">«Tu sei sacerdote in eterno, secondo lʼordine di Melchisedek»</char>.</para>
  <para style="p">
    <verse number="7" style="v"/>Infatti, mentre era ancora qui sulla terra, Cristo rivolse preghiere e suppliche a Dio con grida e lacrime, perché soltanto lui poteva salvarlo dalla morte. Poiché Gesù gli era sempre stato fedele, Dio ascoltò le sue preghiere e lo liberò dalla paura della morte.</para>
  <para style="p">
    <verse number="8" style="v"/>Gesù, benché fosse figlio di Dio, imparò per esperienza, dalle proprie sofferenze, che cosa significasse obbedire. <verse number="9" style="v"/>E dopo essere stato reso perfetto, egli è diventato sorgente di salvezza eterna per tutti quelli che gli ubbidiscono, <verse number="10" style="v"/>perché Dio lo ha scelto come sommo sacerdote «secondo lʼordine di Melchisedek».</para>
  <para style="s1">«Mettetevi in grado di mangiare cibi solidi!»</para>
  <para style="p">
    <verse number="11" style="v"/>Su questo argomento ci sarebbe molto da dire, ma è difficile, perché siete diventati duri a capire.</para>
  <para style="p">
    <verse number="12" style="v"/>Dovreste essere voi, che siete cristiani già da molto tempo, ad insegnare agli altri! Invece, avete fatto dei passi indietro ed avete di nuovo bisogno che qualcuno vʼinsegni i primi elementi della Parola di Dio. Siete come bambini che possono nutrirsi soltanto di latte, non di cibi solidi. <verse number="13" style="v"/>E chi si nutre di latte è ancora un bambino nella fede, un bambino che non riesce ancora a distinguere il bene dal male!</para>
  <para style="p">
    <verse number="14" style="v"/>Non potrete mangiare cibi solidi spirituali, né capire le cose profonde della Parola di Dio finché non diventerete cristiani maturi e non imparerete a distinguere il vero dal falso, esercitandovi a fare il bene.</para>
  <chapter number="6" style="c"/>
  <para style="p">
    <verse number="1" style="v"/>Perciò, lasciamo da parte gli insegnamenti elementari! Passiamo invece a cose più profonde, fino a raggiungere lʼinsegnamento perfetto, senza ritornare sui punti fondamentali. Certamente non cʼè bisogno di tirare ancora in ballo che per essere salvati è necessario avere fede in Dio. <verse number="2" style="v"/>Non avete neppure bisogno che vi parli ancora del battesimo, dellʼimposizione delle mani, della resurrezione dalla morte o del giudizio eterno.</para>
  <para style="p">
    <verse number="3" style="v"/>Se Dio lo permette, ora andremo avanti a parlare di altre cose.</para>
  <para style="p">
    <verse number="4-5" style="v"/>Se dovessero cadere spiritualmente quelli che una volta hanno capito la Parola di Dio e hanno assaporato il dono celeste, sarebbe impossibile riportarli ad una nuova conversione. Parlo degli stessi che sono diventati partecipi dello Spirito Santo ed hanno conosciuto la dolcezza della Parola di Dio <verse number="6" style="v"/>e le meraviglie del mondo futuro. Sì, sarebbe impossibile che si convertissero una seconda volta. In tal caso, crocifiggerebbero unʼaltra volta per conto proprio il Figlio di Dio e lo esporrebbero alla pubblica infamia.</para>
  <para style="p">
    <verse number="7" style="v"/>Difatti, una terra che assorbe piogge cadute in abbondanza, produce piante utili a chi la coltiva e riceve benedizioni da Dio. <verse number="8" style="v"/>Ma se non dà che spine e rovi, allora non vale niente: sarà maledetta da Dio e finirà per essere bruciata.</para>
  <para style="p">
    <verse number="9" style="v"/>Cari fratelli, anche se parlo così, in realtà non credo che ciò che dico si adatti a voi, perché sono convinto che voi vi troviate in una situazione migliore, per quanto riguarda la salvezza. <verse number="10" style="v"/>Dio, infatti, non è ingiusto. Come può dimenticare quanto avete lavorato per lui e lʼamore che gli avete dimostrato e che ancora gli dimostrate aiutando i suoi figli? <verse number="11" style="v"/>Nondimeno desideriamo che continuiate fino alla fine con lo stesso impegno, in modo che possiate ottenere la vostra piena ricompensa.</para>
  <para style="p">
    <verse number="12" style="v"/>Allora, sapendo ciò che vi aspetta, non vi stancherete di essere cristiani, né potrete diventare pigri o indifferenti dal punto di vista spirituale, ma farete di tutto per seguire lʼesempio di quelli che ricevono tutto ciò che Dio ha promesso, grazie alla loro grande fede e pazienza.</para>
  <para style="s1">Lʼesempio dʼAbramo</para>
  <para style="p">
    <verse number="13" style="v"/>Per esempio, quando Dio fece la sua promessa ad Abramo, siccome non cʼera nessuno più grande di lui per cui giurare, Dio giurò per se stesso. <verse number="14" style="v"/>Disse che avrebbe benedetto Abramo molte volte, e gli avrebbe dato un figlio che sarebbe diventato capostipite di una grande nazione. <verse number="15" style="v"/>Così Abramo aspettò con pazienza, finché Dio non gli diede un figlio, Isacco, proprio come aveva promesso.</para>
  <para style="p">
    <verse number="16" style="v"/>Quando si fa un giuramento, di solito lo si fa per qualcuno più importante di chi giura, qualcuno che possa obbligare a rispettare lʼimpegno preso, pena la punizione; così il giuramento serve da garanzia e mette fine ad ogni discussione. <verse number="17" style="v"/>Ebbene, anche il Signore si vincolò con un giuramento; lo fece per dare la certezza a quelli che aveva promesso di aiutare che non avrebbe mai cambiato la sua decisione.</para>
  <para style="p">
    <verse number="18" style="v"/>Il Signore ci diede sia la sua promessa che il suo giuramento, in modo che potessimo contare in pieno su questi due atti irrevocabili, nei quali è impossibile che Dio non sia sincero. E tutti quelli che cercano scampo in Dio per avere la salvezza sono incoraggiati dalla promessa e dal giuramento di Dio: ora possono sapere senza dubbio che egli darà loro la salvezza che ha promesso.</para>
  <para style="p">
    <verse number="19" style="v"/>Questa sicura speranza di essere salvati è come lʼàncora della nostra anima, è la speranza che ci lega a Dio stesso e penetra al di là delle sacre cortine del cielo, <verse number="20" style="v"/>dove Cristo entrò prima di noi ad intercedere per la nostra causa, quando divenne «sommo sacerdote per sempre, secondo lʼordine di Melchisedek».</para>
  <chapter number="7" style="c"/>
  <para style="s1">Il grande Melchisedek</para>
  <para style="p">
    <verse number="1" style="v"/>Questo Melchisedek era re della città di Salem, sacerdote del Dio Altissimo. Quando Abramo tornò, dopo aver vinto una grande battaglia contro molti re, Melchisedek gli andò incontro e lo benedisse. <verse number="2" style="v"/>Allora Abramo prese la decima parte di tutto ciò che aveva vinto in battaglia e la diede a Melchisedek.</para>
  <para style="p">Il nome Melchisedek significa innanzitutto il re della giustizia, poi è anche il re della pace, dal nome della sua città, Salem, che significa «pace». <verse number="3" style="v"/>Nella Bibbia non si parla né di suo padre, né di sua madre, né dei suoi antenati; né della sua nascita, né della sua morte.</para>
  <para style="p">Fatto simile al Figlio di Dio, egli rimane sacerdote per sempre.</para>
  <para style="p">
    <verse number="4" style="v"/>Considerate ora la grandezza di Melchisedek:</para>
  <para style="p">a) Perfino il patriarca Abramo, il più onorato fra tutti i prescelti da Dio, diede a Melchisedek la decima parte del bottino conquistato in battaglia. <verse number="5" style="v"/>Si potrebbe capire il gesto di Abramo, se Melchisedek fosse stato un sacerdote giudeo.</para>
  <para style="p">Infatti, più tardi, il popolo di Dio fu obbligato per legge a dare la decima parte dei propri beni ai suoi sacerdoti, in quanto parenti. <verse number="6" style="v"/>Melchisedek, invece, non apparteneva alla loro stirpe, eppure Abramo gli diede la decima parte di ciò che aveva.</para>
  <para style="p">b) Melchisedek impartì la benedizione al potente Abramo <verse number="7" style="v"/>e, come tutti sanno, la persona che ha il potere di benedire è sempre più grande di chi riceve la sua benedizione.</para>
  <para style="p">
    <verse number="8" style="v"/>c) I sacerdoti giudei che ricevono la decima parte di tutto sono dei semplici mortali, qui, invece, la Scrittura ci dice che chi prese la decima parte, ossia Melchisedek, vive in eterno (è come se Dio testimoniasse che egli è ancora vivente, visto che nulla è menzionato nella Scrittura della sua morte).</para>
  <para style="p">
    <verse number="9" style="v"/>d) si potrebbe perfino dire che lo stesso Levi, capostipite di tutti i sacerdoti giudei (e cioè di tutti quelli che ricevono le decime), abbia pagato la decima a Melchisedek per mezzo di Abramo. <verse number="10" style="v"/>Perché, anche se Levi non era ancora nato, il seme con cui fu concepito era già in Abramo, quando Melchisedek gli andò incontro.</para>
  <para style="p">
    <verse number="11" style="v"/>Se dunque i sacerdoti ebraici e le loro leggi avessero potuto salvarci, che bisogno aveva Dio di mandare Cristo come sacerdote secondo lʼordine di Melchisedek, anziché mandare qualcuno secondo lʼordine di Aronne, lo stesso a cui appartengono tutti gli altri sacerdoti?</para>
  <para style="p">
    <verse number="12-14" style="v"/>Ma quando Dio cambia il tipo di sacerdote, deve cambiare anche la sua legge. Come tutti sappiamo, Cristo non faceva parte della tribù sacerdotale di Levi, ma nacque nella tribù di Giuda, i cui membri non furono mai sacerdoti; infatti Mosè non li incaricò mai di quel lavoro. <verse number="15" style="v"/>Da ciò possiamo capire chiaramente che Dio ha cambiato sistema, perché Cristo, il nuovo sommo sacerdote, che è venuto secondo lʼordine di Melchisedek, <verse number="16" style="v"/>non è diventato tale grazie alla vecchia legge umana secondo la quale tutti i sacerdoti devono appartenere alla tribù di Levi. Ma Cristo è diventato il nostro sommo sacerdote, grazie alla potenza proveniente da una vita eterna.</para>
  <para style="p">
    <verse number="17" style="v"/>E il salmista sottolinea questo particolare, quando dice di lui: <char style="qt">«Tu sei sacerdote in eterno, secondo lʼordine di Melchisedek»</char>.</para>
  <para style="p">
    <verse number="18" style="v"/>In questo modo è stato abolito il vecchio sistema di sacerdozio basato sulla discendenza familiare, perché ormai non serve più: è debole e inutile per salvare la gente.</para>
  <para style="p">
    <verse number="19" style="v"/>Infatti la legge di Mosè, che si basa su questo sistema di sacerdozio, non ha mai reso nessuno perfetto agli occhi di Dio. Ma ora, al suo posto, noi abbiamo una speranza di gran lunga migliore: Cristo, che ci ha resi accettabili agli occhi di Dio, tanto che ora possiamo avvicinarci a lui. <verse number="20" style="v"/>Per di più Dio giurò che Cristo sarebbe stato sacerdote in eterno, <verse number="21" style="v"/>mentre gli altri sono stati fatti sacerdoti senza giuramenti. Soltanto a Cristo Dio disse: <char style="qt">«Il Signore lʼha giurato e non se ne pentirà mai: tu sei sacerdote in eterno, secondo lʼordine di Melchisedek»</char>. <verse number="22" style="v"/>Grazie al giuramento di Dio, Cristo può garantire per sempre il buon fine di questo nuovo patto certamente migliore del primo.</para>
  <para style="p">
    <verse number="23" style="v"/>E vʼè di più. Secondo lʼantico patto i sacerdoti devono essere numerosi in modo che, quando qualcuno muore, il sistema venga mantenuto da quelli che rimangono.</para>
  <para style="p">
    <verse number="24" style="v"/>Gesù, invece, vive sempre e possiede un sacerdozio che non si trasmette. <verse number="25" style="v"/>Egli può salvare perfettamente tutti quelli che, per mezzo suo, sʼavvicinano a Dio. Infatti egli vive per sempre per pregare Dio in loro favore.</para>
  <para style="p">
    <verse number="26" style="v"/>Era proprio questo il sommo sacerdote di cui avevamo bisogno! Egli è santo, innocente, senza macchia di peccato e incontaminato dai peccatori; a lui è stato assegnato il posto dʼonore in cielo. <verse number="27" style="v"/>Cristo non ha bisogno, come gli altri sacerdoti, di offrire tutti i giorni sacrifici di animali, prima per i propri peccati, poi per quelli del popolo, perché egli ha offerto un sacrificio una volta per tutte, quando ha sacrificato se stesso sulla croce. <verse number="28" style="v"/>Secondo il vecchio sistema, i sommi sacerdoti sono uomini deboli e peccatori, incapaci di evitare il male; in seguito invece Dio, con un giuramento, ha eletto sommo sacerdote suo Figlio che è perfetto per lʼeternità.</para>
  <chapter number="8" style="c"/>
  <para style="s1">Cristo ha offerto un sacrificio</para>
  <para style="p">
    <verse number="1" style="v"/>Il nocciolo di quanto stiamo dicendo è questo: Cristo è il nostro sommo sacerdote che sta in cielo, seduto al posto dʼonore alla destra di Dio stesso. <verse number="2" style="v"/>Egli è ministro del tempio in cielo, del vero tabernacolo costruito non dallʼuomo, ma dal Signore.</para>
  <para style="p">
    <verse number="3" style="v"/>Siccome ogni sommo sacerdote viene eletto per offrire doni e sacrifici, è necessario che anche Cristo abbia qualcosa da offrire. <verse number="4" style="v"/>Comunque, se fosse qui sulla terra, Gesù non sarebbe neppure sacerdote, perché qui i sacerdoti presentano i sacrifici, seguendo ancora lʼantico sistema ebraico. <verse number="5" style="v"/>Tuttavia il loro servizio non è che una copia umana o unʼombra delle realtà del cielo. Infatti, quando Mosè stava per costruire il tabernacolo, Dio gli disse: <char style="qt">«Bada di fare ogni cosa secondo il modello che ti è stato mostrato sul monte Sinai»</char>.</para>
  <para style="p">
    <verse number="6" style="v"/>Ma ora Cristo ha ottenuto un incarico ben più importante del loro: egli è il mediatore della nuova alleanza fra Dio e lʼuomo, un patto fondato su promesse migliori.</para>
  <para style="p">
    <verse number="7" style="v"/>Il vecchio patto non è più valido perché, se fosse stato perfetto, non ci sarebbe stato bisogno di farne un secondo. <verse number="8" style="v"/>Infatti Dio stesso trovò difettoso il primo patto, quando, rimproverando il suo popolo, disse: <char style="qt">«Verrà il giorno in cui farò un nuovo patto con il popolo dʼIsraele e con la tribù di Giuda.</char> <verse number="9" style="v"/><char style="qt">Questo nuovo patto non sarà come quello che feci con i loro antenati, il giorno in cui li presi per mano e li condussi fuori dallʼEgitto. Essi non restarono fedeli a quel mio patto, perciò a mia volta non mi sono più curato di loro.</char> <verse number="10" style="v"/><char style="qt">Ma, dopo quel periodo, questo è il nuovo patto che farò col popolo dʼIsraele, dice il Signore: Io metterò le mie leggi nella loro mente, affinché sappiano ciò che voglio da loro, senza neppure che io glielo dica. Non solo, le scriverò nel loro cuore, così saranno loro a volerle osservare. Io sarò il loro Dio ed essi saranno il mio popolo.</char> <verse number="11" style="v"/><char style="qt">E non ci sarà più bisogno che nessuno dica al suo amico, o al vicino, o al fratello: “Anche tu devi conoscere il Signore!” perché tutti mi conosceranno, dal più piccolo al più grande.</char> <verse number="12" style="v"/><char style="qt">Io perdonerò i loro errori e non mi ricorderò più dei loro peccati»</char>.</para>
  <para style="s1">LʼAntico Patto</para>
  <para style="p">
    <verse number="13" style="v"/>Definendo questo «un patto nuovo», Dio ha dichiarato superato il precedente; e ciò che è diventato vecchio e superato è destinato a sparire.</para>
  <chapter number="9" style="c"/>
  <para style="p">
    <verse number="1" style="v"/>Quel primo patto fra Dio e il suo popolo aveva delle norme per il culto e un santuario qui sulla terra. <verse number="2" style="v"/>In questo luogo di culto cʼerano due stanze. Nella prima si trovavano il candelabro dʼoro e la tavola sulla quale venivano messi dei pani speciali santificati. Questa parte si chiamava il «Luogo Santo». <verse number="3" style="v"/>Poi, dietro una cortina, cʼera unʼaltra stanza chiamata il «Luogo Santissimo», <verse number="4" style="v"/>dove si trovavano lʼaltare dʼoro per lʼincenso e una cassa tutta ricoperta dʼoro: «lʼArca del patto». In questa cassa cʼerano: unʼurna dʼoro, che conteneva la manna, il bastone dʼAronne, che Dio aveva fatto fiorire, e le tavole di pietra su cui erano scritti i comandamenti del patto. <verse number="5" style="v"/>Sopra lʼarca dʼoro cʼerano le statue di angeli chiamati cherubini, i guardiani della gloria di Dio, con le ali aperte sul coperchio dellʼarca detto il «Propiziatorio» su cui si offriva il sangue per avere il perdono dei peccati. Ma ora non è il caso di entrare nei dettagli.</para>
  <para style="p">
    <verse number="6" style="v"/>Ebbene, dopo aver disposto così tutte queste cose, i sacerdoti entrano regolarmente nella prima stanza per svolgere il loro servizio.</para>
  <para style="p">
    <verse number="7" style="v"/>Nella seconda stanza, invece, può entrare soltanto il sommo sacerdote, e una sola volta allʼanno. E quando vi entra, deve sempre portare del sangue di animali che offre a Dio per la purificazione dei propri peccati e di quelli del popolo.</para>
  <para style="p">
    <verse number="8" style="v"/>Con questo lo Spirito Santo ci fa capire che, secondo lʼantico sistema, la gente comune non può entrare nel Luogo Santissimo. Ciò avviene finché sussiste la prima stanza con lʼintero sistema che essa rappresenta.</para>
  <para style="p">
    <verse number="9" style="v"/>Questa è unʼimportante lezione per i giorni nostri. Infatti, secondo lʼantico sistema, si offrono doni e sacrifici che non riescono però a cambiare il cuore di chi li offre. <verse number="10" style="v"/>Perché lʼantico sistema si limita a seguire certi rituali, come ad esempio: che cosa mangiare o bere, come procedere alle diverse abluzioni, ed altre regole che sono state valide, finché non è venuto Cristo a cambiare tutto in meglio.</para>
  <para style="p">
    <verse number="11" style="v"/>Cristo invece è venuto come sommo sacerdote, di questo sistema migliore: quello che abbiamo noi adesso. Egli è entrato nel tabernacolo più grande e più perfetto, quello del cielo, un tabernacolo non costruito dagli uomini, vale a dire, che non fa parte di questo mondo. <verse number="12" style="v"/>Una volta per tutte Cristo è entrato in quella stanza più interna, il Luogo Santissimo. Là non ha portato sangue di capre o di tori, ma il proprio sangue, per mezzo del quale ci ha assicurato la salvezza eterna.</para>
  <para style="s1">Il Nuovo Patto</para>
  <para style="p">
    <verse number="13" style="v"/>Se, in base allʼantico sistema, il sangue delle capre e dei tori e la cenere di una vitella bruciata potevano purificare il corpo dellʼuomo dal peccato, <verse number="14" style="v"/>quanto più il sangue di Cristo purificherà la nostra coscienza dalle opere morte (i peccati che abbiamo commesso), per servire il Dio Vivente. Questo significa che non dobbiamo sentirci colpevoli per i nostri peccati. Perché, con lʼaiuto dello Spirito Santo eterno, Cristo, di sua spontanea volontà, ha offerto se stesso a Dio come vittima immacolata per i nostri peccati. <verse number="15" style="v"/>Quindi, Cristo è il mediatore di un nuovo patto tra Dio e gli uomini, affinché tutti quelli che sono chiamati da Dio possano ricevere quelle cose meravigliose ed eterne che Dio ha loro promesso. Questo è possibile perché Cristo è morto per liberare gli uomini dalla pena dei peccati commessi, mentre dipendevano ancora dal vecchio patto.</para>
  <para style="p">
    <verse number="16" style="v"/>Ora, se qualcuno muore e lascia un testamento, nessuno avrà lʼeredità, finché non sarà stata accertata la morte di chi ha scritto quel testamento. <verse number="17" style="v"/>Infatti, un testamento è valido soltanto in caso di morte di chi lʼha scritto; non ha valore, invece, se chi lo ha fatto è ancora vivo.</para>
  <para style="p">
    <verse number="18" style="v"/>Per questa ragione il primo patto dovette essere inaugurato con uno spargimento di sangue. <verse number="19" style="v"/>Infatti, dopo che Mosè ebbe dato al popolo tutte le leggi di Dio, prese il sangue di capre e vitelli, lo mischiò con acqua, poi, servendosi di rami dʼissopo e di lana scarlatta, lo spruzzò sopra il libro delle leggi di Dio e su tutto il popolo, dicendo:</para>
  <para style="p">
    <verse number="20" style="v"/>
    <char style="qt">«Questo è il sangue che segna lʼinizio del patto fra voi e Dio, il patto che Dio mi ha ordinato di fare con voi»</char>.</para>
  <para style="p">
    <verse number="21" style="v"/>E nello stesso modo, spruzzò di sangue il tabernacolo e tutti gli oggetti che servivano per il culto. <verse number="22" style="v"/>Così possiamo dire che, secondo il vecchio patto basato sulle leggi di Mosè, quasi ogni cosa veniva purificata col sangue, perché senza spargimento di sangue non cʼè perdono dei peccati.</para>
  <para style="p">
    <verse number="23" style="v"/>Questa è la ragione per cui il tabernacolo qui in terra e tutto ciò che conteneva, cose che sono soltanto una immagine della realtà del cielo, dovettero essere purificate da Mosè in quel modo, per mezzo del sangue di animali. Ma era necessario che anche le stesse realtà del cielo fossero purificate con sacrifici molto più preziosi. <verse number="24" style="v"/>Infatti, Cristo non è entrato in un santuario terreno, che è solo una immagine del vero tempio in cielo. Egli è entrato proprio nel cielo, per essere ora il nostro avvocato davanti a Dio. <verse number="25" style="v"/>Non vi è entrato per offrire se stesso più volte, come fa il sommo sacerdote qui sulla terra, che ogni anno offre il sangue di animali nel Luogo Santissimo. <verse number="26" style="v"/>In tal caso, sarebbe dovuto morire più volte, dalla creazione del mondo in poi. Invece no! Cristo è venuto una volta per tutte, ora che siamo alla fine dei tempi, per eliminare il peccato per sempre, morendo per noi.</para>
  <para style="p">
    <verse number="27" style="v"/>E, come è stabilito che gli uomini muoiano una sola volta e dopo la morte siano giudicati da Dio, <verse number="28" style="v"/>così anche Cristo fu offerto in sacrificio una sola volta per cancellare i peccati di molte persone; e tornerà di nuovo, non per i nostri peccati stavolta, ma per portare la salvezza a tutti quelli che lʼaspettano.</para>
  <chapter number="10" style="c"/>
  <para style="s1">Contrasto fra il vecchio e il nuovo</para>
  <para style="p">
    <verse number="1" style="v"/>Il vecchio sistema delle leggi ebraiche era solo lʼombra, e non la realtà, delle cose meravigliose che Cristo avrebbe fatto per noi. Secondo lʼantico sistema, i sacrifici venivano ripetuti continuamente anno dopo anno; anche così però non potevano mai rendere perfetti, né salvare quelli che li offrivano. <verse number="2" style="v"/>Altrimenti, sarebbe bastato un sacrificio, e quelli che lʼoffrivano sarebbero stati purificati una volta per tutte e non si sarebbero sentiti più colpevoli.</para>
  <para style="p">
    <verse number="3" style="v"/>Invece, accadeva proprio il contrario: quei sacrifici annuali non facevano altro che ricordare agli uomini la loro disobbedienza e colpevolezza, anziché alleviare la loro coscienza.</para>
  <para style="p">
    <verse number="4" style="v"/>Perché è impossibile che il sangue di tori e di capre riesca a togliere i peccati.</para>
  <para style="p">
    <verse number="5" style="v"/>Ecco perché, quando Cristo venne su questa terra, disse: <char style="qt">«O Dio, il sangue di tori e di capre non può soddisfarti, perciò mi hai formato questo corpo da dare in sacrificio sul tuo altare.</char> <verse number="6" style="v"/><char style="qt">Tu non gradisci sacrifici e offerte, non esigi né olocausti, né espiazioni per il peccato.</char> <verse number="7" style="v"/><char style="qt">Allora ho detto: Eccomi, vengo! Proprio questo sta scritto nel tuo libro: “Io prendo gioia nel fare la tua volontà, o mio Dio, perché la tua legge è nel mio cuore”»</char>.</para>
  <para style="p">
    <verse number="8" style="v"/>Dopo aver detto che Dio non gradiva né offerte, né sacrifici compiuti secondo lʼantico sistema delle leggi, Cristo <verse number="9" style="v"/>aggiunge: <char style="qt">«Eccomi. Vengo a dare la mia vita»</char>.</para>
  <para style="p">Egli abolisce, così, il primo sistema a favore di un altro migliore. <verse number="10" style="v"/>Grazie a questo nuovo piano, siamo stati perdonati e purificati dalla morte di Gesù Cristo, avvenuta per noi una volta per tutte. <verse number="11" style="v"/>Secondo lʼantico patto, i sacerdoti restano in piedi davanti allʼaltare, giorno dopo giorno, per offrire più volte gli stessi sacrifici, che però non possono mai cancellare i peccati. <verse number="12" style="v"/>Gesù, invece, ha dato se stesso in sacrificio a Dio una volta per sempre per i nostri peccati, e si è seduto al posto dʼonore alla destra di Dio. <verse number="13" style="v"/>Ora aspetta soltanto che i suoi nemici gli siano messi sotto i piedi a moʼ di sgabello. <verse number="14" style="v"/>Così, con una sola offerta, egli ha reso perfetti per sempre agli occhi di Dio quelli che ha purificato dai peccati.</para>
  <para style="p">
    <verse number="15" style="v"/>Ed anche lo Spirito Santo ce lo conferma nelle Scritture con queste parole: <verse number="16" style="v"/><char style="qt">«Questo è il nuovo patto, che stringerò con loro, dopo quei giorni. Scriverò le mie leggi nella loro mente in modo che conoscano sempre la mia volontà; le metterò nel loro cuore, perché siano loro a volerle osservare»</char>. <verse number="17" style="v"/>E aggiunge: <char style="qt">«Non mi ricorderò più dei loro peccati, né delle loro azioni immorali»</char>.</para>
  <para style="p">
    <verse number="18" style="v"/>Perciò, quando i peccati sono stati perdonati e dimenticati per sempre, non cʼè più alcun bisogno di offrire sacrifici. <verse number="19" style="v"/>Così, cari fratelli, grazie al sangue di Gesù, ora abbiamo piena libertà di entrare nel Luogo Santissimo, dove cʼè Dio. <verse number="20" style="v"/>Questa è la via nuova che dà la vita, la via che Cristo ha aperto per noi attraverso quella cortina, vale a dire il suo corpo, per farci entrare alla santa presenza di Dio.</para>
  <para style="p">
    <verse number="21" style="v"/>Poiché Gesù, nostro grande sommo sacerdote, è a capo della casa di Dio, <verse number="22" style="v"/>accostiamoci a Dio stesso con cuore sincero e con piena fiducia che egli ci riceverà, perché il nostro cuore è stato purificato dal sangue di Cristo da ogni cattiva coscienza e il nostro corpo è stato lavato con acqua pura.</para>
  <para style="p">
    <verse number="23" style="v"/>E continuiamo a credere, sicuri della salvezza che Dio ci ha promesso. Ormai possiamo dire che la salvezza è nostra, perché non cʼè il minimo dubbio che il Signore manterrà ciò che ha promesso.</para>
  <para style="p">
    <verse number="24" style="v"/>Da parte nostra, cerchiamo dʼincoraggiarci a vicenda nellʼamore fraterno e nel fare il bene.</para>
  <para style="p">
    <verse number="25" style="v"/>Non trascuriamo le nostre riunioni di chiesa, come fanno certuni regolarmente; incoraggiamole invece, esortandoci a vicenda, tanto più ora che il giorno del ritorno del Signore si avvicina.</para>
  <para style="p">
    <verse number="26" style="v"/>Se, infatti, qualcuno pecca volontariamente, rifiutando il Salvatore, dopo aver conosciuto in pieno la verità e il perdono, il suo peccato non può essere purificato dalla morte di Cristo. <verse number="27" style="v"/>Non gli rimane altro che la terribile attesa della punizione di Dio e del fuoco che consumerà tutti i ribelli. <verse number="28" style="v"/>Chi si rifiuta di ubbidire alle leggi date da Mosè, viene messo a morte senza pietà sulla parola di due o tre testimoni. <verse number="29" style="v"/>Pensate, allora, quanto sarà peggiore il castigo per quelli che avranno calpestato il Figlio di Dio, disprezzando il suo sangue purificatore; e avranno offeso lo Spirito Santo che porta il dono della salvezza!</para>
  <para style="p">
    <verse number="30" style="v"/>Perché lo sappiamo bene chi è colui che ha detto: <char style="qt">«Io farò vendetta! Io li ripagherò come si meritano!»</char> E ancora: <char style="qt">«Il Signore stesso giudicherà il suo popolo»</char>. <verse number="31" style="v"/>È una cosa terribile cadere nelle mani del Dio Vivente!</para>
  <para style="p">
    <verse number="32" style="v"/>Non dimenticate mai quei giorni meravigliosi in cui, avete sentito parlare di Cristo per la prima volta! Ricordate come vi siete mantenuti fedeli al Signore, anche a costo di conflitti e patimenti! <verse number="33" style="v"/>A volte siete stati insultati e maltrattati davanti a tutti, a volte vi siete fatti avanti, pronti a dividere la sorte di quelli che pativano queste pene. <verse number="34" style="v"/>Siete stati solidali con quelli che venivano gettati in prigione, e con gioia, vi siete rassegnati alla confisca dei vostri beni, ben sapendo che in cielo vi aspettavano cose migliori, che sarebbero state vostre per sempre.</para>
  <para style="p">
    <verse number="35" style="v"/>Non lasciate morire in voi questa ferma fiducia nel Signore, qualsiasi cosa accada. Ricordatevi della vostra ricompensa! <verse number="36" style="v"/>Voi avete soltanto bisogno di pazienza; allora, dopo che avrete fatto la volontà di Dio, otterrete tutto ciò che egli vi ha promesso. <verse number="37" style="v"/>Infatti le Scritture dicono: <char style="qt">«Ancora breve, brevissimo tempo e il suo arrivo non tarderà.</char> <verse number="38" style="v"/><char style="qt">Quelli che per la fede ora sono giusti davanti a Dio vivranno per fede, fiduciosi in lui per ogni cosa. Ma se tornano indietro, Dio non sarà contento di loro»</char>.</para>
  <para style="p">
    <verse number="39" style="v"/>Noi però non siamo di quelli che indietreggiano e vanno alla perdizione, no, siamo invece di quelli che conservano la fede per salvare la propria anima.</para>
  <chapter number="11" style="c"/>
  <para style="s1">Le meraviglie della fede</para>
  <para style="p">
    <verse number="1" style="v"/>Che cosʼè la fede? È la completa certezza che quello che si spera si realizzerà. È la piena fiducia in cose che non si vedono.</para>
  <para style="p">
    <verse number="2" style="v"/>Gli uomini di Dio del passato erano famosi per la loro fede.</para>
  <para style="p">
    <verse number="3" style="v"/>Per fede, credendo in Dio, sappiamo che lʼintero universo è stato creato per mezzo della Parola di Dio, e che le cose visibili hanno avuto origine da quelle invisibili.</para>
  <para style="p">
    <verse number="4" style="v"/>Fu per fede che Abele offrì un sacrificio a Dio che piacque al Signore, più di quello di Caino. Per questo Dio lo giudicò giusto e glielo dimostrò, accettando i suoi doni. E nonostante Abele sia morto da tempo, grazie alla fede, parla ancora. <verse number="5" style="v"/>Anche Enoc ebbe fede in Dio, e per questo Dio lo trasportò in cielo senza che morisse. Infatti di lui le Scritture dicono: <char style="qt">«Nessuno lo trovò più, perché Dio lʼaveva preso»</char>. Prima che ciò accadesse, Dio aveva detto che Enoc <char style="qt">«era vissuto come piaceva al Signore»</char>. <verse number="6" style="v"/>Ora, senza fede, è impossibile piacere a Dio. Chi vuole avvicinarsi a Dio, deve credere che Dio esiste e che ricompensa quelli che sinceramente lo cercano.</para>
  <para style="p">Un altro che ebbe fede in Dio fu Noè. Quando seppe da Dio ciò che sarebbe accaduto, benché non ci fossero ancora segni del diluvio, Noè <verse number="7" style="v"/>gli credette e, senza perdere tempo, costruì lʼarca e salvò la propria famiglia. La fede di Noè era in netto contrasto con il peccato e lo scetticismo del resto del mondo, che per questo fu condannato. Noè, invece, fu dichiarato giusto come possono esserlo tutti quelli che hanno fede.</para>
  <para style="p">
    <verse number="8" style="v"/>Anche Abramo ebbe fede in Dio, e quando il Signore gli ordinò di lasciare la sua casa e di andarsene lontano, in unʼaltra terra che gli aveva promesso, Abramo ubbidì e partì, senza neppure sapere dove andava. <verse number="9" style="v"/>Per fede, si stabilì nella terra promessa da Dio, vivendo sotto le tende come uno straniero; e così fecero Isacco e Giacobbe, ai quali Dio fece la stessa promessa. <verse number="10" style="v"/>Abramo si comportò in questo modo, perché aspettava con fiducia che Dio lo portasse in quella città celeste dalle solide fondamenta, della quale Dio è architetto e costruttore.</para>
  <para style="p">
    <verse number="11" style="v"/>Anche Sara ebbe fede, e per questo fu in grado di diventare madre, nonostante lʼetà avanzata, perché capì che Dio, che le aveva fatto questa promessa, lʼavrebbe certamente mantenuta. <verse number="12" style="v"/>Per questo, da un unico uomo, vecchio decrepito, nacque una discendenza numerosa come le stelle del cielo e come gli infiniti granelli di sabbia lungo la riva del mare.</para>
  <para style="p">
    <verse number="13" style="v"/>Questi uomini di fede, di cui ho parlato, morirono tutti senza aver ottenuto le cose che Dio aveva loro promesso; ma le videro soltanto da lontano e ne furono felici, perché dichiaravano che questo mondo non era la loro vera casa: erano soltanto di passaggio sulla terra, come forestieri in esilio. <verse number="14" style="v"/>E chi parla così, dimostra chiaramente di essere alla ricerca di una vera patria.</para>
  <para style="p">
    <verse number="15" style="v"/>Se avessero voluto, sarebbero potuti tornare alle cose allettanti di questo mondo, <verse number="16" style="v"/>ma essi aspiravano ad una patria migliore: una patria in cielo. Perciò Dio non si vergogna dʼessere chiamato il loro Dio, perché in cielo egli ha preparato una città per loro.</para>
  <para style="p">
    <verse number="17" style="v"/>Per fede Abramo, messo alla prova dal Signore, offrì suo figlio Isacco: fu pronto ad uccidere sullʼaltare dei sacrifici il suo unico figlio, <verse number="18" style="v"/>proprio quello per mezzo del quale Dio aveva promesso di dare ad Abramo un intero popolo di discendenti! <verse number="19" style="v"/>Ma Abramo era convinto che, se Isacco fosse morto, Dio avrebbe potuto resuscitarlo. E così fu: per quanto ne sapeva Abramo, Isacco era destinato a morire, quindi Dio glielo restituì come se tornasse dalla morte. <verse number="20" style="v"/>Anche Isacco ebbe fede, e per fede benedisse Giacobbe ed Esaù, i suoi due figli.</para>
  <para style="p">
    <verse number="21" style="v"/>Per fede Giacobbe, moribondo, benedisse ciascuno dei due figli di Giuseppe e, appoggiato al suo bastone, adorò il Signore.</para>
  <para style="p">
    <verse number="22" style="v"/>E fu per fede che Giuseppe, in punto di morte, disse che un giorno Dio avrebbe condotto gli Ebrei fuori dallʼEgitto; ne era così certo che ordinò loro di portarsi dietro le sue ossa, quando sarebbero partiti.</para>
  <para style="p">
    <verse number="23" style="v"/>Anche i genitori di Mosè ebbero fede. Quando videro quantʼera bello il loro bambino, non si lasciarono spaventare dallʼeditto del re e lo nascosero per tre mesi.</para>
  <para style="p">
    <verse number="24-25" style="v"/>Fu per fede che Mosè, quando fu adulto, rifiutò di essere trattato come il figlio della figlia del Faraone. Egli preferì essere maltrattato insieme con il popolo di Dio, piuttosto che vivere bene per poco tempo, ma nel peccato. <verse number="26" style="v"/>Mosè pensava fosse meglio soffrire per il Cristo promesso, anziché possedere tutti i tesori dʼEgitto, perché aspettava la grande ricompensa che Dio gli avrebbe dato. <verse number="27" style="v"/>E fu per fede in Dio che lasciò lʼEgitto, senza temere la collera del re: Mosè rimase fermo nella sua decisione come se vedesse il Signore proprio lì accanto a lui. <verse number="28" style="v"/>Sempre per fede, perché credeva che Dio avrebbe salvato il suo popolo, Mosè ordinò agli Israeliti di uccidere un agnello e di spruzzare il suo sangue sullo stipite della porta delle loro case affinché lʼangelo sterminatore non uccidesse i primogeniti degli Israeliti, come avvenne invece per gli Egiziani.</para>
  <para style="p">
    <verse number="29" style="v"/>Per fede in Dio, gli Israeliti attraversarono il Mar Rosso come se fossero sulla terra asciutta. Quando invece ci provarono gli Egiziani, che li inseguivano, furono tutti inghiottiti dal mare.</para>
  <para style="p">
    <verse number="30" style="v"/>Fu per fede che caddero le mura di Gerico, dopo che gli Israeliti ebbero girato attorno alla città per sette giorni, come Dio aveva loro ordinato. <verse number="31" style="v"/>Per fede, perché credeva in Dio e nella sua potenza, Raab, la donna di malaffare, non morì come gli altri suoi concittadini che si erano ribellati a Dio, perché aveva fatto buona accoglienza agli esploratori mandati dagli Israeliti.</para>
  <para style="s1">«Troppo buoni per questo mondo…»</para>
  <para style="p">
    <verse number="32" style="v"/>Ebbene, che devo dire di più? Ci vorrebbe troppo tempo se volessi parlarvi della fede di Gedeone, di Barak, di Sansone, di Iefte, di Davide, di Samuele e di tutti gli altri profeti. <verse number="33" style="v"/>Tutte queste persone ebbero fede in Dio e, per questo, vinsero battaglie, conquistarono regni, esercitarono la giustizia, videro avverarsi le promesse di Dio, scamparono illesi dalle fauci dei leoni, <verse number="34" style="v"/>riuscirono a spegnere fuochi violenti e sfuggirono alla lama delle spade. Altri ancora trovarono forza nel momento della debolezza, diventarono valorosi in guerra e misero in fuga eserciti stranieri. <verse number="35" style="v"/>Per fede, alcune donne riebbero i loro morti, resuscitati. Altri, invece, furono torturati a morte, rifiutando lʼofferta di essere liberati, certi che dopo sarebbero resuscitati ad una vita migliore.</para>
  <para style="p">
    <verse number="36" style="v"/>Alcuni furono derisi, frustati, incatenati e gettati in prigione. <verse number="37-38" style="v"/>Altri furono massacrati, a colpi di pietre, segati in due o uccisi con la spada. Altri ancora, coperti di pelli di pecora o di capra, vagarono qua e là per deserti e montagne, nascondendosi nelle tane e nelle caverne. Affamati, ammalati, mancanti di tutto, maltrattati, troppo buoni per questo mondo!</para>
  <para style="p">
    <verse number="39" style="v"/>E tutti questi uomini, pur essendo riconosciuti giusti da Dio per la loro fede, non hanno ottenuto tutto ciò che Dio aveva loro promesso. <verse number="40" style="v"/>Il Signore, infatti, aveva in vista per noi qualcosa di meglio: essi non dovevano raggiungere la mèta perfetta senza di noi.</para>
  <chapter number="12" style="c"/>
  <para style="p">
    <verse number="1" style="v"/>Anche noi, dunque, davanti a questa grande folla di uomini di fede, dobbiamo sbarazzarci di tutto ciò che ci ostacola o ci trattiene, specialmente di quei peccati che ci imprigionano così facilmente; e dobbiamo correre con decisione la corsa che Dio ci ha proposto.</para>
  <para style="p">
    <verse number="2" style="v"/>Teniamo lo sguardo fisso su Gesù, nostra guida ed esempio perfetto di fede. Su Gesù che, in vista della gioia che avrebbe avuto, sopportò una morte vergognosa sulla croce, ed ora si è seduto al posto dʼonore alla destra del trono di Dio.</para>
  <para style="p">
    <verse number="3" style="v"/>Se volete evitare di perdervi dʼanimo e di stancarvi, pensate a Gesù che sopportò tanti attacchi da parte dei peccatori. <verse number="4" style="v"/>Dopo tutto, non avete ancora lottato contro il peccato e la tentazione fino alla morte.</para>
  <para style="s1">A che servono le punizioni di Dio?</para>
  <para style="p">
    <verse number="5" style="v"/>Avete forse dimenticato le parole incoraggianti che Dio vi ha detto come a dei figli? <char style="qt">«Figlio mio, non dare poca importanza alla punizione del Signore. Non scoraggiarti, quando Dio ti dimostra dove hai sbagliato,</char> <verse number="6" style="v"/><char style="qt">perché il Signore corregge quelli che ama e usa il bastone con tutti quelli che riconosce come suoi figli»</char>.</para>
  <para style="p">
    <verse number="7" style="v"/>Lasciatevi dunque correggere dal Signore! Così facendo, egli vi tratta come figli. E quale è quel figlio che non viene mai corretto dal padre? <verse number="8" style="v"/>Se Dio non vi punisce quando ne avete bisogno, come fa con tutti gli altri, allora significa che siete bastardi e non veri figli di Dio, insomma non fate parte della sua famiglia. <verse number="9" style="v"/>E poi, se abbiamo rispettato i nostri padri carnali, che ci correggevano, a maggior ragione dobbiamo sottometterci a Dio per avere la vita!</para>
  <para style="p">
    <verse number="10" style="v"/>Infatti, i nostri padri terreni ci educavano solo per pochi anni, e secondo il loro criterio; Dio invece ci corregge per il nostro bene, per farci essere santi come è santo lui.</para>
  <para style="p">
    <verse number="11" style="v"/>È vero che essere puniti, lì sul momento, non piace a nessuno, anzi, fa male! In seguito, però, quelli che sono passati per questa scuola ne godono i frutti: una vita di pace e di giustizia.</para>
  <para style="p">
    <verse number="12" style="v"/>Perciò, risollevate le braccia stanche e restate saldi sulle ginocchia indebolite! <verse number="13" style="v"/>Muovete i vostri passi sulla strada giusta, affinché chi vi segue, anche se debole e zoppo, non vada fuori strada, ma piuttosto guarisca!</para>
  <para style="p">
    <verse number="14" style="v"/>Fate ogni sforzo per vivere in pace con tutti ed essere santi, perché senza la santità nessuno vedrà il Signore. <verse number="15" style="v"/>Badate che nessuno resti privo della grazia di Dio, e fate attenzione che non spuntino germogli velenosi a darvi fastidio e a contaminare la vita spirituale di molti di voi.</para>
  <para style="p">
    <verse number="16" style="v"/>Attenti che tra voi non ci siano persone immorali o che disprezzano il Signore, come fece Esaù, che barattò i suoi diritti di primogenito per un piatto di minestra.</para>
  <para style="p">
    <verse number="17" style="v"/>Sapete bene che in seguito, quando rivolle indietro quei diritti, era troppo tardi e, nonostante invocasse la benedizione di suo padre con le lacrime agli occhi, non trovò modo di riparare al suo errore. Ricordate e state attenti!</para>
  <para style="s1">La maestà di Dio</para>
  <para style="p">
    <verse number="18" style="v"/>Voi non dovete avvicinarvi a una montagna di questo mondo, come fecero gli Israeliti che si avvicinarono al Monte Sinai, quando Dio diede loro le sue leggi.</para>
  <para style="p">Là cʼerano le fiamme, la caligine, le tenebre e la tempesta.</para>
  <para style="p">
    <verse number="19" style="v"/>Voi non dovete udire squilli di tromba spaventosi, e neppure una voce tanto terribile, che quelli che la udirono pregarono Dio di non parlare più. <verse number="20" style="v"/>Infatti gli Israeliti non potevano sopportare il divieto di Dio: <char style="qt">«Se anche una bestia tocca il monte sia lapidata»</char>.</para>
  <para style="p">
    <verse number="21" style="v"/>Mosè stesso rimase talmente spaventato davanti a quello spettacolo terribile che disse: <char style="qt">«Ho paura e tremo»</char>.</para>
  <para style="p">
    <verse number="22" style="v"/>Voi, invece, vi siete avvicinati al Monte Sion, alla città del Dio Vivente, la Gerusalemme del cielo. Vi siete accostati ad una miriade di angeli gioiosi, tutti riuniti in assemblea, <verse number="23" style="v"/>composta dai primogeniti di Dio che hanno il proprio nome scritto nel cielo. Vi siete avvicinati a Dio che è giudice di tutti, agli spiriti degli uomini giusti finalmente portati alla perfezione. <verse number="24" style="v"/>Vi siete avvicinati a Gesù stesso, che ci ha portato il suo nuovo patto meraviglioso; al suo sangue sparso che porta il perdono, anziché gridare vendetta come quello di Abele.</para>
  <para style="p">
    <verse number="25" style="v"/>Perciò fate bene attenzione! Non rifiutate di ascoltare colui che vi parla. Perché, se non scamparono gli Israeliti, quando si rifiutarono di ascoltare il Signore, tramite Mosè qui in terra, tanto meno scamperemo noi, se voltiamo le spalle a Dio che ci parla dal cielo! <verse number="26" style="v"/>Quandʼegli parlò dal Monte Sinai, la sua voce fece tremare la terra, ma: <char style="qt">«La prossima volta»</char>, ha promesso il Signore, <char style="qt">«non scuoterò soltanto la terra, ma anche il cielo»</char>. <verse number="27" style="v"/>Con queste parole Dio intende che, delle cose create, eliminerà tutte quelle che non hanno solide fondamenta, perché rimangano soltanto quelle incrollabili.</para>
  <para style="p">
    <verse number="28" style="v"/>Siccome abbiamo un regno che non può essere distrutto, cerchiamo dunque di piacere a Dio, servendolo con cuore riconoscente, con timore e rispetto.</para>
  <para style="p">
    <verse number="29" style="v"/>Perché, come dicono le Scritture, il nostro Dio è anche <char style="qt">«un fuoco che consuma»</char>.</para>
  <chapter number="13" style="c"/>
  <para style="s1">Ultime disposizioni e saluti</para>
  <para style="p">
    <verse number="1" style="v"/>Continuate ad amarvi come fratelli. <verse number="2" style="v"/>E non dimenticate di essere ospitali verso gli stranieri, perché alcuni, facendo così, hanno accolto senza saperlo degli angeli! <verse number="3" style="v"/>Ricordatevi dei carcerati. Soffrite con loro, come se anche voi foste in carcere. Non dimenticate quelli che sono maltrattati, perché ben sapete che cosa provano.</para>
  <para style="p">
    <verse number="4" style="v"/>Rispettate il matrimonio e siate fedeli, perché Dio sicuramente punirà gli immorali e gli adulteri.</para>
  <para style="p">
    <verse number="5" style="v"/>Non agite spinti dallʼamore per il denaro. Accontentatevi di ciò che avete, perché Dio stesso ha detto: <char style="qt">«Io non ti lascerò, né ti abbandonerò mai»</char>. <verse number="6" style="v"/>Questa è la ragione per cui possiamo dire senza dubbi, né timori: <char style="qt">«Il Signore è il mio aiuto, non avrò paura di niente. Che mi potrebbero fare gli uomini?»</char></para>
  <para style="p">
    <verse number="7" style="v"/>Ricordatevi di quelli che vi hanno guidato e vi hanno insegnato la Parola di Dio. Guardate come sono vissuti e come sono morti, e imitate la loro fede.</para>
  <para style="p">
    <verse number="8" style="v"/>Gesù Cristo è lo stesso, ieri, oggi e sempre! <verse number="9" style="v"/>Perciò non lasciatevi trascinare da idee nuove e strane. La vostra forza spirituale è un dono di Dio e non viene da certe pratiche, come mangiare o meno certi cibi: pratiche che non sono servite a niente a chi le ha osservate.</para>
  <para style="p">
    <verse number="10" style="v"/>Noi abbiamo un altare, la croce dove Cristo fu sacrificato, dove non possono trovare aiuto quelli che vogliono ottenere la salvezza osservando le leggi ebraiche.</para>
  <para style="p">
    <verse number="11" style="v"/>Secondo il sistema delle leggi ebraiche, il sommo sacerdote porta nel Luogo Santissimo il sangue degli animali e lo offre come sacrificio per i peccati. Poi i corpi di questi animali vengono bruciati fuori città. <verse number="12" style="v"/>Ecco perché anche Gesù, per lavare i nostri peccati col suo sangue, soffrì e morì fuori città.</para>
  <para style="p">
    <verse number="13" style="v"/>Andiamo, quindi, da lui, oltre le mura della città, al di là degli interessi di questo mondo, pronti ad essere disprezzati per soffrire con lui, portando la sua stessa umiliazione. <verse number="14" style="v"/>Perché questo mondo non è la nostra casa, ma siamo in attesa della nostra casa eterna in cielo.</para>
  <para style="p">
    <verse number="15" style="v"/>Con lʼaiuto di Gesù, offriamo dunque, continuamente a Dio il nostro sacrificio di lode, cioè il frutto delle nostre labbra che confessano pubblicamente il suo nome. <verse number="16" style="v"/>Non dimenticate di fare beneficenza e di dividere ciò che avete con quelli che ne hanno bisogno, perché sono questi i sacrifici che piacciono molto al Signore. <verse number="17" style="v"/>Obbedite a quelli che dirigono le chiese e fate volentieri ciò che vi suggeriscono, perché è loro compito sorvegliare le vostre anime, di cui dovranno rendere conto a Dio. Fate in modo che possano farlo con gioia, e non malvolentieri: questo non gioverebbe neppure a voi.</para>
  <para style="p">
    <verse number="18" style="v"/>Pregate per noi, perché la nostra coscienza è tranquilla e desideriamo continuare su questa strada. <verse number="19" style="v"/>Soprattutto vi chiedo di pregare perché io possa tornare al più presto da voi. <verse number="20-21" style="v"/>Io prego per voi il Signore che dà la pace. È stato lui che, grazie al sangue del patto eterno, ha resuscitato dai morti il nostro Signore Gesù, il grande pastore delle pecore. Lo prego che vi renda perfettamente capaci di fare il bene, in modo che possiate fare la sua volontà e, per mezzo della forza di Cristo, compia in voi tutto ciò che gli è gradito. A lui sia la gloria per sempre, in eterno! Amen.</para>
  <para style="p">
    <verse number="22" style="v"/>Vi prego, fratelli, di ascoltare con attenzione queste mie parole di esortazione; proprio per questo vi ho scritto una lettera breve. <verse number="23" style="v"/>Voglio che sappiate che il fratello Timòteo è stato rimesso in libertà. Se arriverà presto, verrò con lui a trovarvi. <verse number="24" style="v"/>Salutate tutti quelli che dirigono la vostra comunità e tutti i fratelli cristiani. I credenti italiani vi salutano.</para>
  <para style="p">
    <verse number="25" style="v"/>La grazia di Dio sia con tutti voi. Amen.</para>
</usx>
