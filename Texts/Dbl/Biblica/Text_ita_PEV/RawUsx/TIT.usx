<?xml version="1.0" encoding="UTF-8"?>
<usx version="2.6">
  <book code="TIT" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">TITO</para>
  <para style="toc1">Lettera a Tito</para>
  <para style="toc2">Tito</para>
  <para style="toc3">Tt</para>
  <para style="mt1">Lettera a Tito</para>
  <chapter number="1" style="c"/>
  <para style="p">
    <verse number="1" style="v"/>Questa lettera è scritta da Paolo, servo di Dio e apostolo di Gesù Cristo. <verse number="2" style="v"/>Sono stato incaricato di portare alla fede quelli che Dio ha scelto; sono stato chiamato a far conoscere la verità, che è la base del vero credo, nella speranza della vita eterna che Dio ha promesso fin dai tempi dei tempi. Dio non mente mai, <verse number="3" style="v"/>ed ora, nel tempo da lui stabilito, ha fatto conoscere a tutti la buona notizia della salvezza per mezzo della predicazione che Dio stesso, nostro Salvatore, mi ha ordinato di fare. <verse number="4" style="v"/>A te Tito, mio vero figlio nella fede, auguro che Dio Padre e Gesù Cristo, nostro Salvatore, ti diano grazia e pace.</para>
  <para style="s1">Norme per eleggere i responsabili della Chiesa</para>
  <para style="p">
    <verse number="5" style="v"/>Ti ho lasciato a Creta, perché tu finisca di sistemare quanto resta da fare per le chiese locali, e cioè che tu elegga dei responsabili in ogni città, basandoti sulle norme che ti ho raccomandato. <verse number="6" style="v"/>Quelli che scegli devono godere di buona reputazione, avere una sola moglie, figli credenti, senza fama di essere viziosi o ribelli ai genitori. <verse number="7" style="v"/>Il responsabile di una chiesa deve essere un uomo irreprensibile, perché è un ministro di Dio. Non deve essere arrogante, né collerico; non devʼessere dedito allʼalcool, né violento e neppure avido di guadagni disonesti. <verse number="8" style="v"/>Al contrario, bisogna che sia ospitale, amante del bene, saggio, giusto, pio e padrone di sé. <verse number="9" style="v"/>Deve restare fermamente legato alla verità che ha imparato; così sarà capace dʼinsegnare come si deve e di convincere dei propri errori quelli che sʼoppongono alla sana dottrina.</para>
  <para style="p">
    <verse number="10" style="v"/>Infatti molti sono i ribelli, i chiacchieroni e glʼimbroglioni, soprattutto fra quelli che sostengono che i cristiani devono obbedire alle leggi ebraiche. <verse number="11" style="v"/>Bisogna turare la bocca a chi dice queste assurdità! Costoro, per amore di guadagno disonesto, mettono a soqquadro intere famiglie, insegnando quel che non si deve. <verse number="12" style="v"/>Uno di questi, proprio un loro profeta di Creta, ha detto una volta: «I Cretesi sono tutti bugiardi, animali indolenti che vivono soltanto per soddisfare lo stomaco». <verse number="13" style="v"/>Questo è vero. Per questa ragione rimprovera quei cristiani con la dovuta severità, affinché conservino una fede sana e <verse number="14" style="v"/>non diano retta alle favole dei Giudei ed agli ordini di quelli che voltano le spalle alla verità.</para>
  <para style="p">
    <verse number="15" style="v"/>Chi è puro di cuore vede bontà e purezza dappertutto; ma chi è corrotto e non ha fede trova il male dappertutto, perché i suoi pensieri sporchi e il suo cuore ribelle sporcano tutto ciò che vede e sente. <verse number="16" style="v"/>Queste persone dicono di conoscere Dio, ma lo rinnegano con i fatti: sono spregevoli, ribelli e incapaci di qualsiasi opera buona.</para>
  <chapter number="2" style="c"/>
  <para style="s1">Consigli a chi insegna</para>
  <para style="p">
    <verse number="1" style="v"/>Tu, invece, insegna a vivere rettamente, secondo la sana dottrina cristiana.</para>
  <para style="p">
    <verse number="2" style="v"/>I vecchi siano sobri, degni di rispetto, pieni di buon senso e forti per quanto riguarda la fede, lʼamore e la pazienza.</para>
  <para style="p">
    <verse number="3" style="v"/>Allo stesso modo, insegna alle donne in età a comportarsi come si conviene a persone credenti. Che non siano maldicenti e non abbiano il vizio di bere, ma sappiano dare saggi consigli. <verse number="4" style="v"/>Sono loro che devono insegnare alle più giovani ad amare i propri mariti e i propri figli; <verse number="5" style="v"/>ad essere sagge, caste, buone, attente alle cure della casa e sottomesse ai loro mariti. Così quelli che le conoscono non potranno dir male della fede cristiana.</para>
  <para style="p">
    <verse number="6" style="v"/>Così pure, consiglia i giovani ad essere riflessivi in ogni circostanza. <verse number="7" style="v"/>Tu stesso devi servir loro di esempio nelle buone opere. Ogni cosa che insegni deve lasciar trasparire il tuo amore per la verità e il fatto che ne sei pienamente convinto. <verse number="8" style="v"/>La tua conversazione devʼessere tanto pulita e logica che chi è contro di noi rimanga confuso, non trovando niente da criticare in ciò che dici.</para>
  <para style="p">
    <verse number="9" style="v"/>Ai servi raccomanda di ubbidire ai loro padroni e di fare tutto il possibile per accontentarli. Non devono contraddirli, <verse number="10" style="v"/>né derubarli, ma dimostrare di essere fedeli in tutto e per tutto. Così facendo, faranno nascere negli altri il desiderio di credere nel nostro Dio e Salvatore.</para>
  <para style="p">
    <verse number="11" style="v"/>Perché il dono gratuito della salvezza eterna adesso viene offerto a tutti. <verse number="12" style="v"/>Questo dono ci insegna a rinunciare a tutto ciò che è contrario a Dio, cioè ai peccati e ai cattivi desideri, e a vivere in questo mondo con equilibrio, giustizia e amore verso Dio. <verse number="13" style="v"/>Intanto, noi aspettiamo ciò che costituisce la nostra beata speranza, vale a dire, lʼapparizione della gloria del nostro grande Dio e Salvatore: Gesù Cristo. <verse number="14" style="v"/>Egli sacrificò se stesso per noi, per liberarci da ogni peccato e fare di noi un popolo, il suo popolo, che si distingue per lʼentusiasmo con cui fa il bene. <verse number="15" style="v"/>Insegna queste cose e incoraggia i tuoi fratelli a metterle in pratica, correggendoli, quando è necessario, col peso di tutta la tua autorità. Nessuno deve sottovalutarti.</para>
  <chapter number="3" style="c"/>
  <para style="s1">Ultime raccomandazioni</para>
  <para style="p">
    <verse number="1" style="v"/>Ricorda loro che devono stare sottomessi ai governanti e alle autorità, e che devono ubbidire ed essere sempre pronti a fare del bene. <verse number="2" style="v"/>Non devono dir male di nessuno, e neppure essere attaccabrighe; al contrario, devono essere indulgenti, mostrando a tutti la massima comprensione.</para>
  <para style="p">
    <verse number="3" style="v"/>Una volta, anche noi eravamo pazzi e ribelli, traviati dagli altri, schiavi dʼogni tipo di piacere e di cattivi desideri. La nostra vita era piena di cattiveria e dʼinvidia. Odiavamo gli altri e gli altri odiavano noi.</para>
  <para style="p">
    <verse number="4" style="v"/>Ma il giorno in cui Dio, nostro Salvatore, ci ha rivelato la sua bontà e il suo amore per lʼumanità, <verse number="5" style="v"/>egli ci ha salvato, non perché fossimo abbastanza buoni da essere salvati, ma solo perché ha avuto pietà di noi. Ci ha salvati, lavandoci dai nostri peccati e, per mezzo dello Spirito Santo, ci ha resi uomini nuovi. <verse number="6" style="v"/>Dio ha sparso su di noi in abbondanza lo Spirito Santo, per mezzo di Gesù Cristo, nostro Salvatore, <verse number="7" style="v"/>perché potessimo essere giusti ai suoi occhi. Così, perdonati e rinnovati per la sua grazia, diventassimo eredi della vita eterna. <verse number="8" style="v"/>Queste cose che ti ho detto sono tutte vere e voglio che tu insista nel ripeterle, in modo che quelli che hanno creduto in Dio stiano sempre attenti a fare il bene. Ecco ciò che è veramente buono ed utile agli uomini!</para>
  <para style="p">
    <verse number="9" style="v"/>Non lasciarti invischiare in questioni stupide circa le genealogie, né in liti o polemiche riguardanti le leggi ebraiche, perché sono tutte cose sciocche e inutili. <verse number="10" style="v"/>Se qualcuno provoca fra voi delle divisioni, devʼessere avvertito un paio di volte, dopo di che, tronca ogni rapporto con lui. <verse number="11" style="v"/>Un uomo del genere è completamente fuori strada. Continua a peccare e si condanna da sé.</para>
  <para style="p">
    <verse number="12" style="v"/>Quando ti avrò mandato Àrtema o Tìchico, vieni da me a Nicòpoli al più presto, perché ho deciso di passare là lʼinverno. <verse number="13" style="v"/>Fai tutto il possibile perché a Zena, lʼavvocato, e ad Apollo non manchi niente per il loro viaggio, <verse number="14" style="v"/>perché anche i nostri devono imparare ad aiutare quelli che hanno urgenti necessità, dando così prova della loro fede.</para>
  <para style="p">
    <verse number="15" style="v"/>Tutti quelli che sono con me ti salutano. Salutami tutti gli amici cristiani. La grazia di Dio sia con tutti voi. Paolo.</para>
</usx>
