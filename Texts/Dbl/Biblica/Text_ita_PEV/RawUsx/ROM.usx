<?xml version="1.0" encoding="UTF-8"?>
<usx version="2.6">
  <book code="ROM" style="id">La Parola è Vita #168</book>
  <para style="rem">© 1981, 1994 by Biblica, Inc.®</para>
  <para style="h">ROMANI</para>
  <para style="toc1">Lettera ai Romani</para>
  <para style="toc2">Romani</para>
  <para style="toc3">Rm</para>
  <para style="mt1">Lettera ai Romani</para>
  <chapter number="1" style="c"/>
  <para style="p">
    <verse number="1" style="v"/>Cari fratelli di Roma, chi vi scrive è Paolo, servo di Gesù Cristo, scelto come missionario e mandato a predicare il Vangelo di Dio. <verse number="2" style="v"/>Questo messaggio di salvezza fu promesso già molto tempo fa dai profeti di Dio nellʼAntico Testamento. <verse number="3" style="v"/>È la buona notizia che parla di suo Figlio, Gesù Cristo, nostro Signore, che si fece uomo, nacque dalla stirpe del re Davide <verse number="4" style="v"/>e, per quanto riguarda la santità della sua natura, dimostrò in modo potente di essere Figlio di Dio, resuscitando dai morti.</para>
  <para style="p">
    <verse number="5" style="v"/>Ed ora, da Gesù Cristo, nostro Signore, abbiamo ricevuto la grazia di Dio e lʼincarico di riportare tutti i popoli della terra sulla strada della ubbidienza a Dio e della fede in lui.</para>
  <para style="p">
    <verse number="6-7" style="v"/>Tra questi, ci siete anche voi che state a Roma: anche voi siete fra quelli che Dio ama; anche voi siete stati chiamati da Gesù Cristo per appartenergli, per essere santi. Possiate avere la pace e la grazia da Dio, nostro Padre, e dal nostro Signore, Gesù Cristo.</para>
  <para style="s1">La fede dà la vita</para>
  <para style="p">
    <verse number="8" style="v"/>Prima di tutto, voglio dirvi che ovunque io vada, sento parlare di voi! Perché la vostra fede in Dio è conosciuta in tutto il mondo. Ringrazio Dio, per mezzo di Gesù Cristo, di quello che ha fatto per tutti voi. <verse number="9" style="v"/>Dio sa quanto prego per voi. Giorno e notte vi ricordo nelle mie preghiere a colui che servo con tutte le mie forze, annunciando agli altri il Vangelo di suo Figlio.</para>
  <para style="p">
    <verse number="10" style="v"/>Una delle cose per cui continuo a pregare è che, finalmente, per volontà di Dio, possa trovare in qualche modo lʼoccasione di venire da voi, <verse number="11-12" style="v"/>perché desidero con tutto il cuore vedervi, per rendervi partecipi di qualche dono spirituale che vi aiuti a crescere forti nel Signore o, ancor meglio, perché, quando sarò con voi, ci si possa incoraggiare a vicenda per mezzo della fede che abbiamo in comune.</para>
  <para style="p">
    <verse number="13" style="v"/>Voglio che sappiate, cari fratelli, che molte volte mi ero proposto di venire da voi, per raccogliere anche fra voi qualche buon risultato, proprio come ho fatto tra gli altri popoli, ma finora non mi è stato possibile. <verse number="14" style="v"/>Mi sento in debito verso di voi e verso tutti gli altri: sia popoli civili, che barbari; sia verso i colti, che verso gli ignoranti. <verse number="15" style="v"/>Quindi, per quanto mi riguarda, farò tutto ciò che mi è possibile, per venire anche da voi, a Roma, a predicare il Vangelo di Dio.</para>
  <para style="p">
    <verse number="16" style="v"/>Io non mi vergogno del Vangelo, anzi, è proprio questo il mezzo potente, di cui Dio si serve per salvare chiunque crede. Da principio questo messaggio fu predicato soltanto agli Ebrei, ma ora tutti, anche i pagani, sono invitati a venire a Dio nello stesso modo. <verse number="17" style="v"/>Questo messaggio meraviglioso ci rivela che Dio ci riabilita ai suoi occhi, quando, per la nostra salvezza, riponiamo la nostra fede in Gesù Cristo. Ci dice inoltre che la giustizia di Dio è rivelata da fede a fede. Come dice lʼAntico Testamento: <char style="qt">«Lʼuomo giusto agli occhi di Dio vivrà per mezzo della fede»</char>.</para>
  <para style="s1">La disobbedienza porta alla morte</para>
  <para style="p">
    <verse number="18" style="v"/>Ma Dio manifesta la sua ira dal cielo contro tutti gli uomini peccatori e malvagi, che soffocano nellʼingiustizia la verità. <verse number="19" style="v"/>Essi conoscono per istinto la verità che riguarda Dio, perché è stato Dio stesso a mettere questa conoscenza nel loro cuore. <verse number="20" style="v"/>Infatti, fin dai tempi dei tempi, gli uomini hanno visto la terra, il cielo e tutto ciò che Dio ha creato, scoprendo così lʼesistenza di Dio e la sua infinita, eterna potenza. Perciò non avranno scuse (quando si presenteranno davanti a Dio il giorno del giudizio).</para>
  <para style="p">
    <verse number="21" style="v"/>Perché, pur conoscendo Dio, non lʼhanno accettato, non lʼhanno adorato, e tanto meno lʼhanno ringraziato per tutto ciò che egli fa per loro di giorno in giorno. Si sono abbandonati, invece, a sciocchi ragionamenti e si sono confusi sempre di più. <verse number="22" style="v"/>Pensando di essere intelligenti, hanno dimostrato invece di essere dei pazzi. <verse number="23" style="v"/>Allora, invece di adorare il Dio glorioso ed eterno, si sono fatti degli idoli di legno o di pietra, dalla forma di uccelli, animali, serpenti, o di semplici mortali.</para>
  <para style="p">
    <verse number="24" style="v"/>Perciò, Dio li ha abbandonati ai loro desideri perversi. Che facessero pure quelle cose vili e peccaminose che desideravano fare, contaminando così i loro corpi! <verse number="25" style="v"/>Loro, che anziché credere alla verità di Dio, hanno preferito credere alla menzogna, adorando e servendo le cose create, invece del loro creatore, il Signore che è benedetto in eterno.</para>
  <para style="p">
    <verse number="26" style="v"/>Ecco perché Dio li ha abbandonati a se stessi, presi da passioni infami: donne che, cambiando lʼusanza naturale, hanno avuto rapporti con altre donne. <verse number="27" style="v"/>E così gli uomini che, anziché avere normali rapporti sessuali con le donne, eccitati dalla libidine gli uni verso gli altri, hanno fatto cose vergognose fra loro; e per questo hanno ricevuto in pieno ciò che meritavano. <verse number="28" style="v"/>E, siccome non si sono dati pena di mantenere la vera conoscenza di Dio, il Signore li ha lasciati in balìa della loro mente corrotta. Che facciano pure tutte quelle cose immorali!</para>
  <para style="p">
    <verse number="29" style="v"/>Eccoli: sono pieni dʼogni specie di peccato e di perversione, di cupidigia e di malignità. Da tutti i pori sprizzano invidia, omicidio, violenza, frode, malignità. <verse number="30" style="v"/>Sono traditori, maldicenti, nemici di Dio, arroganti, superbi, vanagloriosi, pensano sempre a nuovi modi di peccare, e sono ribelli ai genitori. <verse number="31" style="v"/>Sono insensati, sleali, incapaci di amare e di provare pietà. <verse number="32" style="v"/>E nonostante sappiano che Dio condanna a morte quelli che fanno queste cose, non soltanto le fanno, ma approvano anche quelli che le commettono.</para>
  <chapter number="2" style="c"/>
  <para style="s1">La punizione</para>
  <para style="p">
    <verse number="1" style="v"/>«Ma», direte voi, «stai parlando proprio di gentaccia!» Aspettate un momento. Quando dite che queste persone, di cui parlo, sono malvagie e meritano una punizione, condannate voi stessi, perché anche voi fate esattamente le stesse cose. Voi non siete diversi. <verse number="2" style="v"/>Noi sappiamo che Dio, nella sua giustizia punirà chiunque faccia cose del genere. <verse number="3" style="v"/>O pensate, forse, che Dio giudichi e condanni gli altri, che agiscono così, e risparmi voi, che fate altrettanto? <verse number="4" style="v"/>Ma non capite quanto sia paziente il Signore verso di voi? O forse non ve ne importa? Non vʼaccorgete che egli ha aspettato tutto questo tempo, senza punirvi, per darvi modo di pentirvi dei vostri peccati? La sua pazienza vuole portarvi al pentimento.</para>
  <para style="p">
    <verse number="5" style="v"/>Ma no, voi non volete ascoltare e continuando, testardi, a non volervi pentire, attirate su di voi una tremenda punizione per il giorno dellʼira di Dio, in cui egli sarà il giusto giudice di ogni cosa. <verse number="6" style="v"/>Allora Dio darà a ciascuno ciò che si merita, secondo le proprie azioni. <verse number="7" style="v"/>La vita eterna a quelli che, facendo continuamente il bene, cercano gloria, onore e immortalità. <verse number="8" style="v"/>Una punizione terribile, invece, a quelli che si ribellano alla verità di Dio, per dare ascolto allʼingiustizia, allʼira e allʼindignazione. <verse number="9" style="v"/>Quante tribolazioni e dolori colpiranno chi fa del male! Innanzitutto gli Ebrei, e poi tutti gli altri, <verse number="10" style="v"/>ma a quelli che fanno il bene, Dio darà gloria, onore e pace, prima agli Ebrei, e poi a tutti gli altri, <verse number="11" style="v"/>perché davanti a Dio sono tutti uguali. <verse number="12-15" style="v"/>Il Signore punirà il peccato in ogni sua forma. Punirà i pagani per i loro peccati anche se non hanno mai avuto le sue leggi scritte, perché in fondo al loro cuore sanno distinguere il bene dal male.</para>
  <para style="p">Le sue leggi sono scritte dentro di loro, ed è la loro coscienza che li accusa, oppure li discolpa. Allo stesso modo, Dio punirà gli Ebrei per aver peccato, perché, pur avendo le sue leggi, non le osservano. Sanno che cosa è il bene, ma non lo fanno. Dopo tutto, per ottenere la salvezza, non serve a niente sapere che cosa fare, se non lo si mette in pratica. <verse number="16" style="v"/>Verrà il giorno in cui, al comando di Dio, Gesù Cristo giudicherà le azioni segrete di tutti gli esseri umani; questo fa parte del grande piano di Dio, che io annuncio.</para>
  <para style="p">
    <verse number="17" style="v"/>Voi Ebrei pensate che fra Dio e voi sia tutto a posto, perché vi ha affidato le sue leggi; e vi vantate di avere un rapporto speciale con lui. <verse number="18" style="v"/>Conoscete la sua volontà e distinguete la differenza tra il male e il bene, e approvate il bene, perché fin da piccoli siete stati educati secondo le sue leggi. <verse number="19" style="v"/>Per questo credete addirittura di essere una guida per i ciechi spirituali, una luce per quelli che sono nel buio; pensate di poter guidare glʼignoranti e <verse number="20" style="v"/>di educare i semplici, perché conoscete così bene le leggi di Dio piene di saggezza e verità. Come mai, allora, <verse number="21" style="v"/>tu che insegni agli altri, non insegni a te stesso? Tu che predichi agli altri che non si deve rubare, perché rubi? <verse number="22" style="v"/>Tu che dici che non si deve commettere adulterio, perché commetti adulterio? E perché, tu stesso, dopo aver detto: «Non pregate gli idoli», fai affari nei loro templi?</para>
  <para style="p">
    <verse number="23" style="v"/>Perché, visto che andate tanto fieri di conoscere la legge di Dio, disonorate Dio, trasgredendola? <verse number="24" style="v"/>Quindi non cʼè da meravigliarsi se, comʼè detto nelle Scritture: <char style="qt">«Per colpa vostra, gli stranieri che non credono parlano male di Dio»</char>.</para>
  <para style="p">
    <verse number="25" style="v"/>Essere Ebreo ha valore, se si osservano le leggi di Dio; ma se non lo fate, siete né più né meno come i pagani. <verse number="26" style="v"/>Se, invece, sono i pagani ad osservare le leggi di Dio, il Signore darà loro i diritti e gli onori che aveva riservato agli Ebrei! <verse number="27" style="v"/>Di conseguenza, chi è pagano di nascita, se ubbidisce alle leggi, sarà in condizione di giudicare voi, che ne sapete tanto di Dio e siete circoncisi, ma non ubbidite alle sue leggi.</para>
  <para style="p">
    <verse number="28" style="v"/>Perché per essere veri Ebrei, non basta avere genitori ebrei o essere circoncisi; non sono le cose esterne che contano. <verse number="29" style="v"/>Il vero Ebreo è colui che è tale nel suo intimo, la vera circoncisione è la circoncisione del cuore operata dallo Spirito e non quella della legge scritta. Soltanto chi è cambiato in questo modo sarà lodato, non dagli uomini, ma da Dio!</para>
  <chapter number="3" style="c"/>
  <para style="s1">I vantaggi di essere Ebrei</para>
  <para style="p">
    <verse number="1" style="v"/>A che serve allora essere Ebrei? Non ci sono privilegi per gli Ebrei da parte del Signore? Non cʼè, quindi, alcun valore nella cerimonia della circoncisione? <verse number="2" style="v"/>Sì, essere Ebrei porta molti vantaggi.</para>
  <para style="p">Prima di tutto, è agli Ebrei che Dio ha dato le sue leggi (perché conoscessero la sua volontà e la mettessero in pratica). <verse number="3" style="v"/>È vero che alcuni di loro furono infedeli, ma la loro infedeltà può impedire forse a Dio di mantenere le sue promesse? <verse number="4" style="v"/>Certo che no! Benché tutti gli uomini siano bugiardi, Dio è sempre fedele. Vi ricordate ciò che dice in proposito il libro dei Salmi? Che ad ogni prova le parole del Signore risulteranno sempre vere e giuste, ed egli trionferà ogni volta che sarà giudicato.</para>
  <para style="p">
    <verse number="5" style="v"/>Alcuni diranno: «Dopo tutto aver rotto il nostro patto con Dio è una cosa positiva, i nostri peccati servono a qualcosa, perché è proprio notando quanto siamo malvagi noi, che risulta più evidente la bontà di Dio. È giusto allora che il Signore ci punisca, quando i nostri peccati lo mettono in buona luce?» (Questo è ciò che dice certa gente). <verse number="6" style="v"/>No, di certo! Altrimenti, che Dio sarebbe, se lasciasse correre il peccato? Come potrebbe mai giudicare qualcuno? <verse number="7" style="v"/>Qualcuno potrebbe ancora aggiungere: «Perché Dio mi condanna come peccatore, quando la mia disonestà non fa che portargli gloria, mettendo in risalto la sua giustizia, in contrasto con le mie menzogne?» <verse number="8" style="v"/>Continuando a ragionare in questo modo, si giungerebbe a questa conclusione: peggio siamo, più facciamo piacere a Dio! Se la meritano davvero la dannazione quelli che dicono in giro queste cose! Eppure, alcuni mi calunniano, e affermano che è proprio questo ciò che faccio e insegno!</para>
  <para style="p">
    <verse number="9" style="v"/>Ricapitolando: possiamo dunque affermare che noi Ebrei siamo migliori degli altri? Assolutamente no, perché abbiamo già dimostrato che tutti gli uomini, senza distinzione, sono peccatori, sia Ebrei che stranieri. <verse number="10" style="v"/>Come dicono le Scritture:</para>
  <para style="p">
    <char style="qt">«Non cʼè nessuno che sia giusto, nemmeno uno.</char></para>
  <para style="p">
    <verse number="11" style="v"/>
    <char style="qt">Nessuno che capisce, nessuno che cerchi Dio.</char></para>
  <para style="p">
    <verse number="12" style="v"/>
    <char style="qt">Tutti si sono sviati, e hanno preso la strada sbagliata. Tutti insieme si sono corrotti. Non cʼè nessuno che faccia il bene, no, neppure uno.</char></para>
  <para style="p">
    <verse number="13" style="v"/>
    <char style="qt">Parlano in modo osceno, che ripugna come il tanfo di una tomba aperta. La loro lingua è pronta alle bugie, nelle loro parole cʼè il veleno delle vipere.</char></para>
  <para style="p">
    <verse number="14" style="v"/>
    <char style="qt">La loro bocca è piena di maledizioni e di odio.</char></para>
  <para style="p">
    <verse number="15" style="v"/>
    <char style="qt">Ad uccidere non ci pensano due volte.</char></para>
  <para style="p">
    <verse number="16" style="v"/>
    <char style="qt">Ovunque vadano, lasciano dietro di sé miseria e rovina,</char> <verse number="17" style="v"/><char style="qt">e non conoscono la via della pace.</char></para>
  <para style="p">
    <verse number="18" style="v"/>
    <char style="qt">Se ne infischiano di Dio e di quello che pensa di loro»</char>.</para>
  <para style="p">
    <verse number="19" style="v"/>Così il giudizio di Dio pesa gravemente sopra gli Ebrei, perché erano loro i responsabili delle leggi di Dio e dovevano osservarle, anziché fare i loro sporchi comodi. Perciò nessuno di loro ha delle scuse, e il mondo intero deve stare in silenzio, colpevole davanti al Signore onnipotente.</para>
  <para style="p">
    <verse number="20" style="v"/>Vi rendete conto ora? Nessuno può essere riconosciuto giusto da Dio per mezzo dellʼubbidienza alle sue leggi. Infatti, più conosciamo le leggi di Dio, più ci rendiamo conto che non le osserviamo, anzi è proprio grazie a queste leggi che comprendiamo di essere peccatori.</para>
  <para style="p">
    <verse number="21" style="v"/>Ma ora il Signore ci ha mostrato una via diversa per raggiungere il cielo, non quella dʼessere «abbastanza buoni» o di ubbidire alle sue leggi più che possiamo; ma una via nuova di cui hanno parlato i profeti nellʼAntico Testamento. <verse number="22" style="v"/>Oggi Dio dichiara che ci accetterà, ci trasformerà e ci porterà in cielo, se abbiamo fede che Gesù Cristo ci purifichi dai nostri peccati.</para>
  <para style="p">
    <verse number="23-24" style="v"/>Tutti, senza, distinzione, sono dei peccatori senza la gloria di Dio, ma possono essere resi giusti gratuitamente, per dono di Dio, mediante la redenzione, che troviamo soltanto in Gesù Cristo.</para>
  <para style="p">
    <verse number="25" style="v"/>Perché Gesù fu scelto da Dio come vittima propiziatoria, che ha preso su di sé la punizione dei nostri peccati. E la nostra fede nel sangue di Cristo ci dà la salvezza. In questo modo il Signore è stato assolutamente giusto, <verse number="26" style="v"/>sia in passato, perché tollerava pazientemente i peccati in vista del perdono, sia nel presente, perché dimostra la sua giustizia con lʼespiazione di Cristo. Così, pur rimanendo giusto, Dio può accogliere i peccatori che hanno fede in Gesù, perché Gesù ha già pagato per loro.</para>
  <para style="p">
    <verse number="27" style="v"/>Di che possiamo vantarci allora? Assolutamente di niente! Potremmo vantarci, forse, dʼavere ubbidito alla legge e di aver compiuto buone opere? No di certo! Possiamo aggrapparci soltanto alla legge della fede, <verse number="28" style="v"/>perché la nostra salvezza non è basata sulle nostre buone opere, ma su ciò che Cristo ha fatto per noi, che diventa nostro per mezzo della fede in lui. Così siamo salvati per mezzo della fede in Cristo, e non per le buone opere che facciamo.</para>
  <para style="p">
    <verse number="29" style="v"/>Dio salva soltanto i Giudei in questo modo? Non è, forse, lui anche il Dio di tutti gli altri popoli? Certo, egli è anche il Dio degli stranieri, <verse number="30" style="v"/>perché esiste un solo Dio, che salverà sia gli Ebrei, per mezzo della fede in Cristo, che i non Ebrei, sempre grazie alla stessa fede. <verse number="31" style="v"/>Allora, se siamo salvati per fede, significa che non abbiamo più bisogno di ubbidire alle leggi di Dio? Certamente no! Al contrario, soltanto quando abbiamo la vera fede in Gesù, possiamo veramente ubbidire.</para>
  <chapter number="4" style="c"/>
  <para style="s1">Lʼesempio di Abramo</para>
  <para style="p">
    <verse number="1" style="v"/>Dal punto di vista umano, Abramo fu il fondatore della nazione ebraica. Che cosa possiamo dire nei suoi riguardi? <verse number="2" style="v"/>Fu forse per le sue buone azioni che Dio lʼaccettò? In questo caso, Abramo avrebbe avuto un motivo per vantarsi. Ma dal punto di vista di Dio, non aveva affatto ragione di essere orgoglioso. <verse number="3" style="v"/>Perché le Scritture ci dicono: <char style="qt">«Abramo ebbe fede in Dio, e fu per questo che Dio lo dichiarò giusto»</char>.</para>
  <para style="p">
    <verse number="4-5" style="v"/>Infatti quando uno fa un certo lavoro e riceve una retribuzione, questa retribuzione non gli viene data come dono, ma come qualcosa di dovuto. Mentre a chi non cerca di far valere la sua opera, ma ha fede in Dio, che giustifica il peccatore, la fede che ha gli viene riconosciuta come giustizia.</para>
  <para style="p">
    <verse number="6" style="v"/>Il re Davide parlò di questo, descrivendo la felicità di un peccatore senza meriti, che è dichiarato innocente da Dio: <verse number="7" style="v"/><char style="qt">«Beati quelli a cui sono perdonate le colpe e cancellati i peccati!</char> <verse number="8" style="v"/><char style="qt">Beato lʼuomo al quale il Signore non addebita peccati!»</char></para>
  <para style="p">
    <verse number="9" style="v"/>A questo punto sorge la domanda: questa benedizione è soltanto per quelli che, oltre ad avere fede in Cristo, osservano anche le leggi ebraiche, o viene data anche a quelli che non seguono quelle leggi, ma hanno soltanto fede in Cristo? Abbiamo appena detto che: <char style="qt">«Abramo ebbe fede in Dio, e fu per questo che Dio lo dichiarò giusto»</char>.</para>
  <para style="p">
    <verse number="10" style="v"/>Ma fu soltanto per fede? Per rispondere a questa domanda, bisogna prima rispondere a questʼaltra: quando, esattamente, Dio diede questa benedizione ad Abramo? Ebbene, fu proprio prima che si sottoponesse alla circoncisione, cerimonia dʼiniziazione ebraica.</para>
  <para style="p">
    <verse number="11" style="v"/>Fu soltanto più tardi, dopo che Dio gli aveva promesso di benedirlo per la sua fede, che Abramo fu circonciso. La circoncisione fu la dimostrazione che Abramo aveva già fede, e che Dio lo aveva già accettato e dichiarato giusto e buono ai suoi occhi, ancor prima che la cerimonia stessa avesse luogo. Così Abramo è il padre spirituale di quelli che credono e sono salvati, senza osservare le leggi ebraiche. Infatti, quelli che non osservano queste regole sono giustificati da Dio per la loro fede. <verse number="12" style="v"/>Allo stesso tempo, Abramo è anche il padre spirituale di quegli Ebrei che sono stati circoncisi. Dallʼesempio di Abramo, essi possono capire che non è questa cerimonia che li salva. Infatti Abramo trovò il favore di Dio soltanto per fede, prima di essere circonciso.</para>
  <para style="p">
    <verse number="13" style="v"/>È chiaro, allora, che la promessa di Dio di dare tutta la terra ad Abramo ed ai suoi discendenti non fu fatta perché Abramo aveva ubbidito alle leggi di Dio, ma perché Dio lʼaveva considerato giusto a motivo della sua fede. <verse number="14" style="v"/>Quindi gli eredi di Dio non sono quelli che osservano le sue leggi: in tal caso le promesse di Dio fatte a quelli che hanno fede non avrebbero senso, e la fede sarebbe inutile. <verse number="15" style="v"/>Ma la sostanza è questa: quando cerchiamo di guadagnarci la salvezza e le benedizioni di Dio, seguendo le sue leggi, finiamo sempre nella sua ira, perché capita sempre che non riusciamo ad osservarle. Il solo modo per evitare di disubbidire alle leggi è quello di non avere leggi.</para>
  <para style="p">
    <verse number="16" style="v"/>Quindi, è per la nostra fede che Dio ci dà le sue benedizioni, come un dono gratuito. Solo così siamo certi di ricevere queste benedizioni, sia che osserviamo o meno le leggi ebraiche. Lʼimportante è avere la stessa fede di Abramo che, in materia di fede, è il padre di tutti quanti noi.</para>
  <para style="p">
    <verse number="17" style="v"/>È proprio questo che intendono le Scritture, quando dicono che Dio fece di Abramo il padre di molte nazioni. Il Signore accetterà ogni persona di qualsiasi nazione, purché creda in lui, come fece Abramo. Questa promessa viene da Dio stesso, il Dio che fa rivivere i morti, quel Dio che chiama esistenti le cose che non esistono.</para>
  <para style="p">
    <verse number="18" style="v"/>Così, quando Dio disse ad Abramo che gli avrebbe dato un figlio, il quale avrebbe avuto molti discendenti da cui sarebbe nata una grande nazione, Abramo gli credette, anche se questa promessa andava contro ogni ragionamento logico. <verse number="19" style="v"/>La sua fede era così forte che Abramo non si preoccupò di essere troppo vecchio per diventare padre, (aveva quasi centʼanni), né si preoccupò che Sara, sua moglie, a novantʼanni, fosse anche lei troppo vecchia per avere un figlio.</para>
  <para style="p">
    <verse number="20" style="v"/>Di fronte alla promessa di Dio, Abramo non ebbe mai dubbi, anzi la sua fede si fece ancor più forte, ed egli diede gloria al Signore per questa benedizione già prima che la cosa si avverasse. <verse number="21" style="v"/>Egli era sicuro al cento per cento che Dio poteva fare tutto ciò che prometteva. <verse number="22" style="v"/>E fu per questa fede che Dio lo dichiarò giusto.</para>
  <para style="p">
    <verse number="23" style="v"/>Ora, il fatto che Abramo fu considerato giusto per mezzo della fede non vale soltanto per lui, <verse number="24" style="v"/>ma anche per noi. Anche noi infatti saremo considerati giusti da Dio, perché crediamo in lui che ha resuscitato Gesù Cristo, nostro Signore, dalla morte. <verse number="25" style="v"/>Il nostro Dio ha dato Gesù per i nostri peccati, e poi lo ha resuscitato per poterci rendere giusti.</para>
  <chapter number="5" style="c"/>
  <para style="s1">Pace con Dio</para>
  <para style="p">
    <verse number="1" style="v"/>Così ora, giustificati agli occhi di Dio per la fede che abbiamo nelle sue promesse, siamo in pace con lui, grazie a ciò che Gesù Cristo, nostro Signore, ha fatto per noi.</para>
  <para style="p">
    <verse number="2" style="v"/>Perché, per la nostra fede, Gesù ci ha portato in questa posizione di privilegio, dove restiamo ben fermi, gioiosi nella speranza della gloria di Dio.</para>
  <para style="p">
    <verse number="3" style="v"/>Cʼè di più, siamo orgogliosi perfino dei dispiaceri, perché sappiamo che sono un bene per noi: cʼinsegnano ad essere pazienti. <verse number="4" style="v"/>La pazienza ci rende forti nel carattere, e questa forza ci aiuta a confidare sempre più in Dio e ci porta alla speranza. <verse number="5" style="v"/>Questa speranza poi non ci porta alla delusione, perché, accada quel che accada, sappiamo che Dio ci ama e sentiamo dentro di noi il calore del suo amore che, per mezzo dello Spirito Santo, ci ha riempito il cuore.</para>
  <para style="p">
    <verse number="6" style="v"/>Mentre eravamo ancora senza forza, senza via di scampo, Cristo è venuto al momento stabilito ed è morto per noi peccatori. <verse number="7" style="v"/>Già è difficile che qualcuno voglia morire per uno buono, anche se non è del tutto impossibile, figurarsi per chi è cattivo! <verse number="8" style="v"/>Ma Dio ha dimostrato il suo grande amore per noi proprio in questo modo: mandando Cristo a morire per noi, mentre eravamo ancora peccatori. <verse number="9" style="v"/>Allora, se per mezzo del sangue di Gesù, Dio ha fatto tutto questo per noi, mentre eravamo peccatori, quanto più farà per noi, adesso che ci ha dichiarati innocenti! Grazie a lui, saremo salvati dallʼira di Dio. <verse number="10" style="v"/>Perché, se mentre eravamo ancora suoi nemici, siamo stati riconciliati con Dio per mezzo della morte di suo Figlio, immaginate quante benedizioni ci darà, ora che siamo suoi amici e che lui stesso vive dentro di noi!</para>
  <para style="p">
    <verse number="11" style="v"/>E non è tutto, adesso possiamo rallegrarci per la nuova meravigliosa relazione che abbiamo con Dio, grazie a ciò che il nostro Signore Gesù Cristo ha fatto, riconciliandoci con lui.</para>
  <para style="s1">Adamo e Cristo</para>
  <para style="p">
    <verse number="12" style="v"/>Quando Adamo peccò, il peccato entrò in tutta la razza umana. Il peccato di Adamo seminò la morte per tutto il mondo, e da allora ogni cosa incominciò ad invecchiare e a morire, perché tutti peccarono. <verse number="13" style="v"/>Anche prima che Mosè ricevesse le leggi di Dio, la gente del mondo peccava, ma Dio non la giudicava colpevole, proprio perché non aveva ancora dato delle leggi da osservare.</para>
  <para style="p">
    <verse number="14" style="v"/>Nonostante ciò, tutti, dai tempi di Adamo fino a Mosè, morirono, ma non a causa dei loro peccati, visto che non avevano disobbedito, come aveva fatto Adamo, ad alcun ordine di Dio. (La loro morte fu causata, invece, dal fatto che, quando Adamo peccò, noi tutti fummo dichiarati colpevoli insieme a lui).</para>
  <para style="p">Che contrasto fra Adamo e Cristo, che doveva venire! <verse number="15" style="v"/>E che differenza fra il peccato dellʼuomo e la grazia di Dio!</para>
  <para style="p">Perché, se in seguito al peccato di un solo uomo, Adamo, tutti gli altri furono colpiti dalla morte, sempre per mezzo di un unico uomo, Gesù Cristo, Dio ci ha dato in abbondanza la sua grazia e il perdono per tutti. <verse number="16" style="v"/>Quindi, il dono di Dio ha lʼeffetto inverso del peccato di Adamo: la condanna di quellʼunico peccato è stata la pena di morte per tutti, mentre il dono di Dio, togliendo molti peccati gratuitamente, ci rende giusti ai suoi occhi. <verse number="17" style="v"/>Il peccato di quellʼuomo, Adamo, fece sì che la morte regnasse su tutto; ma tutti quelli che accettano il dono del perdono di Dio e la sua assoluzione, parteciperanno al regno e alla vita, unicamente per mezzo di Gesù Cristo. <verse number="18" style="v"/>In breve, dunque: come il peccato di un solo uomo, Adamo, ha causato la condanna per tutti gli uomini, così lʼopera di un solo uomo, Gesù Cristo, ha reso giusti gli uomini davanti a Dio, perché possano avere la vita eterna. <verse number="19" style="v"/>Per la disubbidienza di un solo uomo, Adamo, tutti risultarono peccatori, mentre per lʼubbidienza di un solo uomo, Cristo, molti saranno accettati da Dio come giusti.</para>
  <para style="p">
    <verse number="20" style="v"/>Ora, la legge fu data perché tutti si rendessero conto di quanto fallissero nellʼobbedire a Dio. Ma, più ci accorgiamo dei nostri peccati, più scopriamo quanto sia abbondante la grazia di Dio che ci dona il perdono. <verse number="21" style="v"/>Come il peccato regnava su tutti gli uomini, portandoli alla morte, ora è la grazia di Dio che regna per mezzo della giustizia di Cristo, la grazia che ci dà il diritto alla vita eterna.</para>
  <chapter number="6" style="c"/>
  <para style="s1">Liberi dal dominio del peccato</para>
  <para style="p">
    <verse number="1" style="v"/>Che diremo, allora? Che dobbiamo continuare a peccare, perché Dio continui a mostrarci sempre più il suo amore e il suo perdono?</para>
  <para style="p">
    <verse number="2-3" style="v"/>No di certo! Noi siamo morti al peccato, come possiamo continuare a vivere in esso? Oppure vi siete dimenticati che il potere che il peccato aveva su di noi è stato vinto, quando siamo diventati cristiani e siamo stati battezzati in Cristo, per diventare parte di lui? Perché è per mezzo della sua morte che la nostra natura peccaminosa è stata distrutta.</para>
  <para style="p">
    <verse number="4" style="v"/>I nostri vecchi istinti, che amavano il peccato, sono stati sepolti con lui nel battesimo che ci ha uniti alla sua morte, affinché, come Cristo è resuscitato dai morti, mediante la gloriosa potenza di Dio Padre, anche noi vivessimo una vita nuova.</para>
  <para style="p">
    <verse number="5" style="v"/>Se è vero, infatti, che siamo diventati parte di lui con una morte simile alla sua, allo stesso modo saremo parte di lui per quanto riguarda la resurrezione. <verse number="6" style="v"/>Di una cosa siamo certi: che i nostri vecchi malvagi desideri sono stati inchiodati alla croce con Cristo. Quella parte di noi a cui piace tanto peccare è stata distrutta, affinché non siamo più schiavi del peccato. <verse number="7" style="v"/>Chi muore, infatti, è libero dal dominio del peccato. <verse number="8" style="v"/>Quindi, se la nostra vecchia natura, amante del peccato, «morì» con Cristo, noi crediamo anche che con lui vivremo. <verse number="9" style="v"/>Cristo resuscitò dai morti e non morirà mai più. La morte non ha più alcun potere su di lui. <verse number="10" style="v"/>Cristo morì una volta per sempre, per mettere fine al potere del peccato, ma ora vive per sempre, in perfetta unione con Dio. <verse number="11" style="v"/>Perciò anche voi consideratevi come morti, per quanto riguarda la vostra vecchia natura di peccato. Consideratevi, invece, vivi per Dio con Gesù Cristo.</para>
  <para style="p">
    <verse number="12" style="v"/>Non permettete più che il peccato domini sul vostro corpo mortale; non arrendetevi ai suoi desideri corrotti! <verse number="13" style="v"/>Non prestatevi come strumenti del male al servizio del peccato! Offritevi invece a Dio, come persone nuove, risorte dalla morte alla nuova vita, date voi stessi come strumenti di bene, che egli possa usare per i suoi buoni scopi! <verse number="14" style="v"/>Il peccato allora non sarà più il vostro padrone, perché ora non siete più soggetti alla legge, ma alla grazia di Dio.</para>
  <para style="p">
    <verse number="15" style="v"/>Questo significa, forse, che ora possiamo continuare a peccare senza la minima preoccupazione? (Visto che la nostra salvezza non sta nellʼosservare la legge, ma nel ricevere la grazia di Dio). Di nuovo la risposta è no!</para>
  <para style="p">
    <verse number="16" style="v"/>Non capite che siete voi che scegliete il vostro padrone? Potete scegliere il peccato (con la morte), oppure lʼubbidienza a Dio (col perdono). Il padrone a cui vi offrite vi prenderà, comanderà su di voi e voi sarete suoi schiavi. <verse number="17" style="v"/>Ma sia ringraziato Dio che, se anche una volta eravate schiavi del peccato, ora avete ubbidito con tutto il cuore allʼinsegnamento che vi è stato dato. <verse number="18" style="v"/>Ed ora siete liberi dal vostro vecchio padrone, parlo del peccato, e vi siete messi al servizio del vostro nuovo padrone: la giustizia.</para>
  <para style="p">
    <verse number="19" style="v"/>Parlo così, di schiavi e padroni, perché è più facile che possiate capire. Proprio come prima eravate schiavi di ogni tipo di peccato per servire il male, ora dovete fare in modo di essere schiavi di tutto ciò che è giusto per vivere una vita santa.</para>
  <para style="p">
    <verse number="20" style="v"/>Quando eravate schiavi del peccato non vʼimportava molto di essere giusti. <verse number="21" style="v"/>E con che risultato? Certamente non buono, se oggi vi vergognate di quelle cose, che eravate abituati a fare, perché la fine di queste cose è la morte. <verse number="22" style="v"/>Ma ora, che siete liberi dal potere del peccato e siete passati al servizio di Dio, avete come risultato una vita santa e come traguardo la vita eterna. <verse number="23" style="v"/>Perché la ricompensa del peccato è la morte, Dio invece ci dona la vita eterna, per mezzo di Gesù Cristo, nostro Signore.</para>
  <chapter number="7" style="c"/>
  <para style="s1">Liberi dalla legge</para>
  <para style="p">
    <verse number="1" style="v"/>Non sapete forse, cari fratelli (mi rivolgo a quelli che conoscono la legge ebraica), che quando uno muore, la legge non ha più alcun potere su di lui?</para>
  <para style="p">
    <verse number="2" style="v"/>Vi faccio un esempio: quando una donna si sposa, per legge è legata al marito finché è vivo. Ma se il marito muore, la moglie non è più legata a lui e le leggi, che riguardano il matrimonio, non vengono più applicate a quella donna. <verse number="3" style="v"/>Allora, se vuole, può sposare qualcun altro. Questo sarebbe adulterio, se il primo marito fosse ancora vivo, ma è perfettamente giusto dopo la sua morte.</para>
  <para style="p">
    <verse number="4" style="v"/>Lo stesso vale per voi, cari fratelli. Il marito vostro, il vostro padrone, erano le leggi di Mosè, ma ora voi siete morti, per così dire, sulla croce con Cristo e, dato che ora siete morti, non siete più «sposati alla legge», ed essa non ha più alcun potere su di voi. Poi, quando Cristo è risorto, anche voi siete tornati in vita, e siete diventati delle creature nuove. Ora siete «sposati a Cristo», a colui che è risorto dai morti, e questo è avvenuto, perché produciamo buoni frutti, cioè buone opere per il Signore. <verse number="5" style="v"/>Quando vivevamo seguendo glʼistinti della nostra vecchia natura, le passioni peccaminose, che agivano dentro di noi, ci facevano desiderare di commettere quelle cose che Dio proibiva: peccati su peccati, putridi frutti, conseguenza della nostra morte spirituale. <verse number="6" style="v"/>Ma ora non dobbiamo più preoccuparci delle leggi e delle usanze ebraiche, perché siamo morti a tutti gli effetti davanti a questa legge, che ci teneva schiavi, per poter servire Dio in uno spirito nuovo (con tutto il nostro cuore e la nostra mente), non come prima, quando seguivamo meccanicamente un certo numero di regole.</para>
  <para style="p">
    <verse number="7" style="v"/>Che diremo, allora? Che queste leggi di Dio sono sbagliate? No di certo! Al contrario, se non fosse stato per la legge, non mi sarei mai accorto del mio peccato! Ad esempio, se la legge non mi avesse detto: «Non concupire», non avrei mai conosciuto la concupiscenza. <verse number="8" style="v"/>Ma il peccato si è servito di questo comandamento facendo nascere in me ogni sorta di desideri proibiti. Soltanto se non ci fossero comandamenti a cui disubbidire, non ci sarebbe il peccato!</para>
  <para style="p">
    <verse number="9" style="v"/>Ecco perché mi sono sentito a posto, finché non ho capito che cosa richiedeva la legge. Ma, quando ho conosciuto la legge, mi sono accorto di averla infranta e di essere un peccatore condannato a morte. <verse number="10" style="v"/>Così, per quel che mi riguardava, i comandamenti, che dovevano indicarmi la via verso la vita, mi procurarono, invece, la pena di morte. <verse number="11" style="v"/>Il peccato mi aveva ingannato, usando le giuste leggi di Dio, per rendermi degno della pena di morte. <verse number="12" style="v"/>Di per sé la legge è santa e i comandamenti sono assolutamente santi, giusti e buoni. <verse number="13" style="v"/>Come si spiega, allora? Come può una cosa buona essere diventata per me causa di morte? La colpa non è della legge, ma del peccato, che, manifestandosi in tutta la sua malvagità, si è servito di una cosa buona per causare la mia condanna. Da ciò potete rendervi conto di quanto il peccato sia astuto, mortale e pericoloso, se arriva perfino a sfruttare le buone leggi di Dio per i suoi scopi malvagi. <verse number="14" style="v"/>La legge è buona e spirituale, e non è qui che si deve cercare il problema, ma in me stesso, debole e venduto schiavo al peccato.</para>
  <para style="s1">Il mio dilemma personale</para>
  <para style="p">
    <verse number="15" style="v"/>Io non capisco me stesso; da una parte desidero davvero fare ciò che è giusto, ma poi non ci riesco. Faccio, invece, ciò che non voglio fare, le cose che odio. <verse number="16" style="v"/>So benissimo che quello che faccio è sbagliato, e la mia coscienza in subbuglio è la prova che io riconosco la validità di queste leggi, che però non osservo. <verse number="17" style="v"/>In questo caso, non sono più io che agisco, ma il peccato che è dentro di me.</para>
  <para style="p">
    <verse number="18" style="v"/>Infatti, io so che in me, vale a dire nel mio corpo, non cʼè niente di buono; perché è vero che ho la volontà di fare del bene, ma mi manca la forza di compierlo. <verse number="19" style="v"/>Perché il bene che voglio non lo faccio, mentre ecco che io faccio proprio il male che non voglio! <verse number="20" style="v"/>Quindi, se faccio ciò che non voglio, non sono più io che agisco, ma il peccato, che mi tiene ancora nella sua morsa!</para>
  <para style="p">
    <verse number="21" style="v"/>Si ripete allora questa contraddizione: quando voglio fare ciò che è giusto, inevitabilmente finisco per fare ciò che è sbagliato. <verse number="22" style="v"/>Per quanto riguarda la mia nuova natura spirituale, amo fare la volontà di Dio, <verse number="23" style="v"/>ma cʼè qualcosʼaltro radicato dentro di me, nella mia vecchia natura peccaminosa, qualcosa che è in lotta contro ciò che la mia mente approva, e mi rende schiavo del peccato che è ancora in me. Nel mio intimo voglio essere il servo ubbidiente di Dio, invece mi trovo sempre schiavo del peccato.</para>
  <para style="p">Vedete qual è la situazione: la nuova vita mi spinge a fare il bene, ma la vecchia natura, che è ancora in me, ama peccare. <verse number="24" style="v"/>Povero me! Chi mi libererà dalla schiavitù di questo corpo, che mi porta alla morte? <verse number="25" style="v"/>Ma sia ringraziato Dio! Tutto è stato compiuto da Gesù Cristo, nostro Signore. È stato lui a liberarmi!</para>
  <chapter number="8" style="c"/>
  <para style="p">
    <verse number="1" style="v"/>Ma ora non cʼè più condanna per quelli che appartengono a Gesù Cristo. <verse number="2" style="v"/>Perché la potenza dello Spirito Santo che dà la vita (e questa potenza è mia in Cristo) mi ha liberato dal potere del peccato e della morte. <verse number="3" style="v"/>Conoscere i comandamenti di Dio non ci libera dalla morsa del peccato, perché, in realtà, non li osserviamo, né possiamo osservarli; ma Dio ha attuato un piano differente per salvarci. Ha mandato il proprio Figlio, in un corpo umano del tutto simile al nostro. Gesù, dando se stesso in sacrificio per i nostri peccati, ha distrutto il dominio che il male aveva su di noi. <verse number="4" style="v"/>Così ora, se diamo ascolto allo Spirito Santo, possiamo ubbidire alle leggi di Dio, perché non ubbidiamo più alla nostra vecchia natura corrotta, che è dentro di noi.</para>
  <para style="p">
    <verse number="5" style="v"/>Quelli che si lasciano guìdare dalla propria vecchia natura peccaminosa vivono soltanto per soddisfare i propri desideri; ma quelli che ubbidiscono allo Spirito Santo desiderano fare le cose che piacciono a Dio. <verse number="6" style="v"/>Lʼobbedienza allo Spirito Santo porta alla vita e alla pace, mentre seguire la propria vecchia natura conduce alla morte, <verse number="7" style="v"/>perché questa vecchia natura corrotta, che è dentro di noi, è contro Dio. Non ha mai ubbidito alle sue leggi, né mai lo farà. <verse number="8" style="v"/>Ecco perché quelli che seguono ancora la propria natura peccaminosa, tutti presi dal soddisfare le loro voglie, non possono piacere a Dio.</para>
  <para style="s1">Una nuova natura</para>
  <para style="p">
    <verse number="9" style="v"/>Ma voi non siete come loro. Se lo Spirito di Dio vive in voi, siete guidati dalla vostra nuova natura. Ricordate, però, che se qualcuno non ha lo Spirito di Cristo, non è affatto un cristiano. <verse number="10" style="v"/>Se Cristo è in voi, da una parte il corpo è morto a causa del peccato, dallʼaltra lo Spirito vi dà la vita perché siete stati resi giusti. <verse number="11" style="v"/>E se lo Spirito di Dio, che resuscitò Gesù dalla morte, vive in voi, Dio donerà di nuovo la vita ai vostri corpi mortali, dopo la morte, per mezzo di quello stesso Spirito Santo che è dentro di voi.</para>
  <para style="p">
    <verse number="12" style="v"/>Così, cari fratelli, sappiate che voi non avete più nessun obbligo nei riguardi della vecchia natura. Perciò non fate più quelle cose che essa vi spinge a fare! <verse number="13" style="v"/>Perché, se soddisfate le sue voglie, morirete; se invece, per mezzo della potenza dello Spirito Santo, la soffocherete insieme con i suoi atti malvagi, allora vivrete. <verse number="14" style="v"/>Perché tutti quelli che sono guidati dallo Spirito di Dio, sono figli di Dio.</para>
  <para style="p">
    <verse number="15" style="v"/>Voi non avete ricevuto in dono uno spirito che vi rende schiavi o vi fa vivere di nuovo nella paura, ma avete ricevuto lo Spirito di Dio che ci ha fatto diventare veri e propri figli di Dio, adottati in seno alla sua famiglia, figliuoli che lo chiamano «Padre mio!» <verse number="16" style="v"/>È lo stesso Spirito Santo che parla al profondo del nostro cuore e ci assicura che siamo suoi figli. <verse number="17" style="v"/>E dal momento che siamo veramente suoi figli, siamo anche suoi eredi, eredi insieme con suo Figlio, Gesù Cristo. Ma se vogliamo partecipare alla sua gloria, dobbiamo anche essere pronti a soffrire con lui.</para>
  <para style="p">
    <verse number="18" style="v"/>Comunque, ciò che soffriamo adesso non è niente in confronto alla gloria, che Dio ci darà un giorno. <verse number="19" style="v"/>Tutto lʼuniverso sta aspettando pieno di speranza e con impazienza il momento in cui Dio rivelerà i suoi figli. <verse number="20-21" style="v"/>Quel giorno, infatti, il creato sarà liberato dal peccato, dalla morte e dal decadimento, tutte cose che, suo malgrado, lo hanno condannato a non avere un senso, per colpa di chi ve lo ha trascinato. Quel giorno anchʼesso parteciperà alla gloriosa liberazione dal peccato, di cui già godono i figli di Dio.</para>
  <para style="p">
    <verse number="22" style="v"/>Perché sappiamo che fino ad ora tutto il creato, in attesa di questo grande evento, soffre e geme, come una donna che partorisce. <verse number="23" style="v"/>E non soltanto il creato, ma anche noi cristiani. Anche se abbiamo lo Spirito Santo dentro di noi, come anticipo della futura gloria, soffriamo in attesa di essere liberati dal dolore e dalla sofferenza. Anche noi aspettiamo ansiosamente quel giorno, in cui Dio ci darà tutti i nostri pieni diritti, fra cui il corpo nuovo che ci ha promesso, un corpo che non si ammalerà, né morirà mai più.</para>
  <para style="p">
    <verse number="24" style="v"/>Perché è vero che siamo salvati, ma per fede. E aver fede significa aspettare con fiducia ciò che ancora non si vede. Uno che vede già una cosa non ha bisogno di sperare. <verse number="25" style="v"/>Quando, però, speriamo di ottenere qualcosa che ancora non vediamo, impariamo ad essere pazienti e fiduciosi.</para>
  <para style="p">
    <verse number="26" style="v"/>Nello stesso modo, anche lo Spirito Santo ci aiuta giorno per giorno nei nostri problemi e nelle nostre preghiere. Perché, in realtà, noi non sappiamo neppure per che cosa pregare, né pregare nel modo giusto, ma lo Spirito Santo prega per noi con tale sentimento, che non si può esprimere a parole. <verse number="27" style="v"/>E il Padre, che conosce tutti i cuori, sa naturalmente ciò che lo Spirito desidera, mentre intercede per noi in armonia con la volontà di Dio. <verse number="28" style="v"/>Ma noi sappiamo che tutte le cose che capitano a quelli che amano Dio, capitano per il loro bene. Parlo di quelli che sono chiamati secondo il suo piano prestabilito. <verse number="29" style="v"/>Da sempre Dio li ha conosciuti ed amati, da sempre li ha destinati ad essere simili a suo Figlio, in modo che Gesù fosse il primo di molti fratelli. <verse number="30" style="v"/>Avendoci scelti, Dio ci ha chiamati a sé e quando ci siamo accostati a lui, siamo stati resi giusti e partecipi della sua gloria.</para>
  <para style="s1">Dio è dalla nostra parte</para>
  <para style="p">
    <verse number="31" style="v"/>Che cosa mai potremmo dire davanti a cose tanto grandi? Se Dio è con noi, che importanza ha se qualcuno è contro di noi? <verse number="32" style="v"/>Se egli non ha risparmiato neppure il proprio Figlio, ma lʼha dato per tutti noi, non ci darà sicuramente ogni altra cosa insieme con lui?</para>
  <para style="p">
    <verse number="33" style="v"/>Che importanza ha se qualcuno ci vuole accusare, ora che siete stati scelti da Dio? Eʼ proprio Dio che ci ha reso giusti.</para>
  <para style="p">
    <verse number="34" style="v"/>Nessuno che voglia condannarci può riuscirci, perché Cristo è morto, non solo, ma ancor di più è risorto per noi; e ora si trova accanto a Dio, al posto di massimo onore, dove sostiene la nostra causa!</para>
  <para style="p">
    <verse number="35" style="v"/>Chi ci separerà dallʼamore di Cristo? Saranno forse le tribolazioni, lʼangoscia, le persecuzioni, la fame, la miseria, il pericolo; oppure una spada puntata sul petto? E se ci trovassimo a dover affrontare queste cose, vorrebbe forse dire che Dio non ci ama più e ci ha abbandonati?</para>
  <para style="p">
    <verse number="36" style="v"/>Le Scritture ci dicono che i credenti hanno tante prove da affrontare: <char style="qt">«Per amore tuo, dobbiamo essere pronti ad affrontare la morte in ogni momento della giornata, proprio come pecore portate al macello»</char>. <verse number="37" style="v"/>Ma anche se affrontiamo tutte queste cose la vittoria schiacciante è nostra, grazie a Cristo, che ci ha tanto amato da morire per noi. <verse number="38" style="v"/>Sono convinto, infatti, che né morte, né vita, né angeli, né principati, né il presente, né il futuro, né potenze, <verse number="39" style="v"/>né altezze, né profondità, niente e nessuno in tutto il creato potrà separarci dallʼamore di Dio, da quellʼamore che è in Cristo Gesù, Signore nostro.</para>
  <chapter number="9" style="c"/>
  <para style="s1">Lʼeredità dʼIsraele</para>
  <para style="p">
    <verse number="1" style="v"/>Dico la verità in Cristo, non mento, la mia coscienza lo conferma nello Spirito Santo. <verse number="2-3" style="v"/>Ho una tristezza grande e una angoscia incessante nel mio cuore. Perché io desidererei essere maledetto e tagliato via da Cristo se ciò potesse aiutare i miei fratelli, quelli del mio stesso popolo, <verse number="4" style="v"/>il popolo dʼIsraele. Loro è lʼadozione a figli; loro è la gloria divina, il patto, la legge, il culto e le promesse. <verse number="5" style="v"/>I vostri antenati furono grandi uomini di Dio, Cristo stesso, per quanto riguarda la sua natura umana, fu uno di voi, un giudeo: Cristo, che è Dio e regna sopra ogni cosa. Sia benedetto in eterno!</para>
  <para style="p">
    <verse number="6" style="v"/>Però non si deve credere che Dio sia venuto meno alle promesse fatte agli Ebrei. (Perché queste promesse sono soltanto per quelli che sono veramente Ebrei). E non basta essere nati in una famiglia ebrea, per essere Ebrei! <verse number="7" style="v"/>Non tutti i discendenti di Abramo sono veri figli di Abramo! Infatti, le Scritture dicono che, sebbene Abramo avesse altri figli, le promesse di Dio valevano soltanto per Isacco e per i suoi discendenti. <verse number="8" style="v"/>Questo significa che non tutti i figli di Abramo sono figli di Dio, ma solo quelli della promessa.</para>
  <para style="p">
    <verse number="9" style="v"/>Poiché si trattava ben di una promessa quando Dio disse: <char style="qt">«Lʼanno prossimo tornerò e tua moglie Sara avrà un figlio»</char>. <verse number="10-13" style="v"/>E non soltanto questo. Anni dopo, quando Isacco era già uomo e sposato, e Rebecca, sua moglie, stava per partorire due gemelli, Dio le rivelò che Esaù, il primo nato, sarebbe stato servo del suo gemello, Giacobbe. Le testuali parole furono: <char style="qt">«Ho amato Giacobbe, ma ho odiato Esaù»</char>. Dio parlò così, prima ancora che i bambini nascessero, prima che potessero fare qualsiasi cosa, sia di bene che di male. Ciò dimostra, dunque, che Dio stava facendo ciò che aveva deciso di fare fin da principio, una decisione non determinata da come si comportarono Esaù e Giacobbe, ma dalla scelta e dalla volontà del Signore.</para>
  <para style="p">
    <verse number="14" style="v"/>Dovremmo dunque dire che Dio fu ingiusto in questo caso? No di certo! <verse number="15" style="v"/>Perché Dio aveva detto a Mosè: <char style="qt">«Avrò pietà di chi vorrò aver pietà e compassione di chi vorrò aver compassione»</char>. <verse number="16" style="v"/>Perciò, per avere le benedizioni di Dio, non basta che uno decida di averle o si dia da fare per ottenerle. È Dio che sceglie di darle a chi vuole.</para>
  <para style="p">
    <verse number="17" style="v"/>Vale lʼesempio del Faraone, re dʼEgitto. Dio gli disse: <char style="qt">«Ti ho dato il dominio dʼEgitto per mostrare la mia potenza contro di te; così tutto il mondo sentirà parlare del mio nome»</char>. <verse number="18" style="v"/>Vedete dunque che Dio perdona chi vuole, e indurisce il cuore di chi vuole. <verse number="19" style="v"/>«Ma allora perché», mi direte voi, «Dio li rimprovera di non volerlo ascoltare? È stato lui a renderli insensibili. Chi può resistere alla volontà di Dio?»</para>
  <para style="p">
    <verse number="20" style="v"/>No, non dite così. Chi siete voi per criticare Dio? La creatura può forse dire al Creatore: «Perché mi hai fatto così?» <verse number="21" style="v"/>Quando un uomo modella un vaso dʼargilla, non ha, forse, il diritto di usare lo stesso blocco dʼargilla, sia per fare un vaso di fiori, che un secchio per i rifiuti? <verse number="22" style="v"/>Allo stesso modo, Dio ha tutti i diritti di essere paziente con chi vuole, anche con quelli che meriterebbero di fare una brutta fine; soltanto più tardi egli mostrerà la sua ira e la sua potenza contro di loro. <verse number="23-24" style="v"/>Dio ha anche diritto di usare altri vasi, come noi, fatti apposta per contenere le ricchezze della sua gloria (non importa se siamo giudei o apparteniamo ad altri popoli), e mostrarci la sua misericordia, in modo che tutti possano vedere quanto sia grande la sua gloria.</para>
  <para style="p">
    <verse number="25" style="v"/>Vi ricordate che cosa è scritto nel libro del profeta Osea? Il Signore dice che troverà altri figli per sé, figli che non appartengono alla sua famiglia ebraica, e che li amerà, anche se nessun altro li aveva amati prima. <verse number="26" style="v"/>E i pagani, ai quali una volta disse: <char style="qt">«Voi non siete la mia gente»</char>, saranno chiamati <char style="qt">«figli del Dio Vivente»</char>.</para>
  <para style="p">
    <verse number="27" style="v"/>Il profeta Isaia, riferendosi ai Giudei, gridò senza peli sulla lingua: <char style="qt">«Anche se siete milioni, soltanto pochi saranno salvati</char> <verse number="28" style="v"/><char style="qt">perché il Signore eseguirà completamente e con prontezza la sua sentenza sulla terra»</char>.</para>
  <para style="p">
    <verse number="29" style="v"/>In un altro punto, Isaia dice ancora: <char style="qt">«Se non fosse per la misericordia di Dio, tutti quanti saremmo distrutti, come gli abitanti di Sòdoma e Gomorra»</char>.</para>
  <para style="p">
    <verse number="30" style="v"/>Che cosa possiamo dire? Soltanto questo: che Dio ha dato a quelli che non appartengono al popolo dʼIsraele la possibilità di essere salvati per fede, anche se essi non la cercavano. <verse number="31" style="v"/>I Giudei, invece, che facevano di tutto per essere giusti osservando le sue leggi, non hanno ottenuto la salvezza. <verse number="32" style="v"/>Perché? Perché i Giudei cercavano di essere salvati, ubbidendo alle leggi e facendo buone opere, anziché basarsi sulla fede. Essi hanno urtato nella grande pietra dʼinciampo, proprio comʼè scritto: <verse number="33" style="v"/><char style="qt">«Ecco, ho messo sul sentiero degli Ebrei una pietra dʼinciampo. Ma chi avrà fede in lui non sarà mai deluso»</char>.</para>
  <chapter number="10" style="c"/>
  <para style="s1">…Con le labbra e col cuore…</para>
  <para style="p">
    <verse number="1" style="v"/>Cari fratelli, il desiderio più ardente del mio cuore e la mia preghiera continua è che gli Ebrei siano salvati. <verse number="2" style="v"/>Devo dire che onorano Dio con molto entusiasmo, ma senza conoscenza. <verse number="3" style="v"/>Perché non hanno capito che Cristo è morto per renderli giusti davanti a Dio. Cercano, invece, di rendersi abbastanza buoni per guadagnarsi il favore di Dio, osservando le leggi e le usanze ebraiche. Ma non è questa la via della salvezza, secondo il piano del Signore! <verse number="4" style="v"/>Non capiscono che ciò che cercano di ottenere, ubbidendo alla legge di Mosè, Cristo lo dà a quelli che credono in lui. Perché Cristo è lo scopo e la fine della legge di Mosè.</para>
  <para style="p">
    <verse number="5" style="v"/>Infatti, Mosè descrive così la salvezza per mezzo della legge: <char style="qt">«Soltanto chi riesce ad essere perfettamente giusto, a resistere alla tentazione e a non peccare per tutta la vita, sarà salvo»</char>. <verse number="6" style="v"/>Invece, circa la salvezza che viene dalla fede, dice: <char style="qt">«Non hai bisogno di esplorare i cieli per trovare Cristo, né di riportarlo sulla terra, perché ti aiuti»</char>. E ancora <verse number="7" style="v"/><char style="qt">«Non cʼè bisogno di scendere fra i morti, per riportare Cristo fra i vivi»</char>.</para>
  <para style="p">
    <verse number="8" style="v"/>Le Scritture dicono chiaramente: <char style="qt">«La salvezza che viene dallʼascolto della predicazione (che dà la fede in Cristo) è a portata di mano di ognuno di noi; se vuoi, è nel tuo cuore e già sulla tua bocca»</char>. <verse number="9" style="v"/>Perché, se con le tue labbra dici agli altri che Gesù Cristo è il tuo Signore, e credi nel tuo cuore che Dio lʼha resuscitato dalla morte, sarai salvato. <verse number="10" style="v"/>Infatti, è credendo col cuore che un uomo diventa giusto davanti a Dio; e con le sue labbra conferma la sua salvezza, parlando agli altri, della sua fede. <verse number="11" style="v"/>Proprio come dicono le scritture: <char style="qt">«Chiunque crede in lui non sarà deluso»</char>. <verse number="12" style="v"/>Non cʼè quindi alcuna differenza fra chi è ebreo e chi non lo è: tutti hanno lo stesso Signore, che dona generosamente le sue ricchezze a tutti quelli che gliele chiedono. <verse number="13" style="v"/>Infatti le Scritture affermano: <char style="qt">«Chiunque invoca il nome del Signore sarà salvato»</char>.</para>
  <para style="p">
    <verse number="14" style="v"/>Ma come potranno chiedergli di essere salvati, se non credono in lui? E come possono credere in lui, se non ne hanno mai sentito parlare? E come possono sentir parlare di lui, se qualcuno non lo fa? <verse number="15" style="v"/>E come è possibile che qualcuno vada a parlare di lui, se non cʼè nessuno che lo mandi? Di questo parlano le Scritture, quando dicono: <char style="qt">«Comʼè bello vedere arrivare quelli che predicano il Vangelo della pace con Dio, e portano belle notizie di cose buone!»</char> In altre parole: benvenuti quelli che predicano il Vangelo di Dio!</para>
  <para style="p">
    <verse number="16" style="v"/>Ma non tutti quelli che sentono parlare del Vangelo lo accettano. Lo dice il profeta Isaia: <char style="qt">«Signore, chi di loro ha creduto, quando ho parlato?»</char> <verse number="17" style="v"/>Quindi la fede nasce proprio dallʼascolto del Vangelo, la buona notizia che riguarda Cristo.</para>
  <para style="p">
    <verse number="18" style="v"/>Che si può dire degli Ebrei? Che non hanno mai sentito parlare del Vangelo? Tuttʼaltro, perché è stato annunciato per tutto il mondo, proclamato ai quattro venti. <verse number="19" style="v"/>Allora mi chiedo: non può darsi che gli Ebrei non abbiano capito che Dio avrebbe dato la sua salvezza ad altri, se continuavano a rifiutarla? Sì, lʼhanno capito, perché, fin dai tempi di Mosè, Dio aveva detto che avrebbe ingelosito il suo popolo per risvegliarlo, dando la salvezza a gente che non capiva, gente che non era neppure un popolo. <verse number="20" style="v"/>Nel libro di Isaia, Dio dice chiaramente: <char style="qt">«Sono stato trovato da gente che neppure mi cercava, mi sono fatto conoscere da quelli che non chiedevano di me»</char>. <verse number="21" style="v"/>Nel frattempo il Signore continua a tendere le sue mani verso i Giudei, ma essi continuano a discutere e a ribellarsi; non vogliono arrendersi a lui.</para>
  <chapter number="11" style="c"/>
  <para style="s1">«Dio non ha abbandonato il suo popolo»</para>
  <para style="p">
    <verse number="1" style="v"/>Mi domando, allora: «Dio ha forse respinto e abbandonato il suo popolo, Israele?» No, al contrario! Ricordatevi che io stesso sono Israelita, discendente di Abramo, della stirpe di Beniamino.</para>
  <para style="p">
    <verse number="2-3" style="v"/>No, Dio non ha messo da parte il suo popolo, che aveva scelto fin da principio. Ricordate ciò che raccontano le Scritture nella storia di Elia? Il profeta si lamentava dʼIsraele, dicendo: <char style="qt">«Signore, hanno ucciso i tuoi profeti, hanno distrutto i tuoi altari; io sono rimasto solo e cercano di uccidere anche me!»</char></para>
  <para style="p">
    <verse number="4" style="v"/>Ebbene, come rispose il Signore? <char style="qt">«No, tu non sei lʼunico rimasto. Mi sono riservato altri settemila uomini, che ancora mi amano e non si sono inginocchiati davanti aglʼidoli!»</char></para>
  <para style="p">
    <verse number="5" style="v"/>Lo stesso capita oggi. Non tutti i Giudei si sono allontanati da Dio. Ce ne sono alcuni, che sono stati salvati, grazie alla misericordia di Dio che li ha scelti. <verse number="6" style="v"/>E se ciò è avvenuto per grazia di Dio, allora significa che non è stato per le loro buone azioni. Perché, in tal caso, il dono gratuito della grazia non sarebbe più gratuito; una cosa non è più gratuita, se può essere guadagnata.</para>
  <para style="p">
    <verse number="7" style="v"/>Questa è dunque la situazione: la maggior parte degli Ebrei non ha incontrato il favore di Dio, che cercava con tanto zelo. Lʼha ottenuto, invece, una minoranza, quelli che Dio stesso ha scelto. Gli altri, invece, sono stati resi insensibili. <verse number="8" style="v"/>A ciò si riferiscono le Scritture, quando dicono: <char style="qt">«Dio li ha resi incapaci di capire. Ha chiuso loro gli occhi e le orecchie, affinché non comprendano di che cosa parliamo, quando annunciamo Cristo. E così è stato fino al giorno dʼoggi»</char>.</para>
  <para style="p">
    <verse number="9" style="v"/>Anche il re Davide si riferiva alla stessa cosa, quando disse: <char style="qt">«Che i loro banchetti e tutte le altre cose che amano tanto, siano per loro una trappola e una rete; loro che pensano di essere a posto con Dio! Che tutte queste cose gli rimbalzino addosso e ricadano sulla loro testa, per schiacciarli! </char> <verse number="10" style="v"/><char style="qt">Che i loro occhi siano annebbiati, perché non possano vedere; e che camminino per sempre ricurvi sotto il peso della sua mano!»</char></para>
  <para style="p">
    <verse number="11" style="v"/>Questo significa forse che Dio ha respinto per sempre il suo popolo che ha inciampato? Certamente no! Lo scopo di Dio era quello di offrire la salvezza agli altri popoli e far sì che i Giudei, ingelositi, cominciassero a desiderarla per sé. <verse number="12" style="v"/>Ora, se il mondo intero ha avuto il beneficio della salvezza, quando i Giudei caddero e la respinsero, pensate quanto sarà ancora più grande la benedizione, che il mondo riceverà in futuro, quando anche Israele accetterà Cristo!</para>
  <para style="p">
    <verse number="13" style="v"/>Come ben sapete, Dio mi ha inviato come apostolo a voi che non siete Ebrei. Per me è molto importante questo fatto, e lo ricordo ai Giudei molto spesso, <verse number="14" style="v"/>per fare in modo, se è possibile, di suscitare in loro il desiderio di avere ciò che voi già possedete, e di salvarne qualcuno. <verse number="15" style="v"/>Che bellezza vederli diventare cristiani! Perché, se il fatto di essere respinti da Dio ha determinato che la salvezza fosse offerta a tutto il mondo, che sarà allora quando Dio li accoglierà di nuovo? Sarà proprio come se dei morti tornassero in vita! <verse number="16" style="v"/>Visto che Abramo ed i profeti appartengono a Dio, anche i loro discendenti gli appartengono. Perché se le radici dellʼalbero sono sante, lo saranno anche i suoi rami.</para>
  <para style="p">
    <verse number="17" style="v"/>Ma alcuni rami dellʼalbero di Abramo, alcuni Giudei, intendo, sono stati tagliati via. E voi che non siete Ebrei e che eravate come i rami di un ulivo selvatico, siete stati innestati al loro posto. Così ora anche voi ricevete le benedizioni che Dio ha promesso ad Abramo e ai suoi discendenti, e assorbite la stessa linfa, che Dio dà al suo albero dʼulivo particolare.</para>
  <para style="p">
    <verse number="18" style="v"/>Fate attenzione, però, di non vantarvi troppo per il fatto di aver sostituito i rami che sono tagliati. Ricordate che ora siete importanti solo perché fate parte dellʼalbero di Dio; ma siete soltanto dei rami, non le radici.</para>
  <para style="p">
    <verse number="19" style="v"/>«Però», potreste dire voi, «quei rami sono stati tagliati per fare posto a noi, perciò dobbiamo essere abbastanza importanti!»</para>
  <para style="p">
    <verse number="20" style="v"/>È vero! Ma ricordate che quei rami, gli Ebrei, furono tagliati, perché non credevano in Dio, e voi avete preso il loro posto, soltanto perché avete fede. Perciò, non siate orgogliosi, siate umili e riconoscenti, invece… e attenti! <verse number="21" style="v"/>Perché se Dio non ha risparmiato i rami che aveva posto là allʼinizio, non risparmierà neppure voi.</para>
  <para style="s1">Dio mantiene sempre le sue promesse</para>
  <para style="p">
    <verse number="22" style="v"/>Vedete, dunque, che Dio è allo stesso tempo buono e severo: duro verso quelli che disobbediscono, ma misericordioso verso di voi, se continuate ad amarlo e a confidare in lui. Ma se non lo fate, sarete tagliati via anche voi. <verse number="23" style="v"/>Per quanto riguarda i Giudei, se cesseranno di essere increduli e torneranno a Dio, saranno innestati di nuovo nellʼalbero, perché Dio ha il potere di farlo.</para>
  <para style="p">
    <verse number="24" style="v"/>Infatti, se Dio volle accogliere voi, che eravate così lontani da lui, parte di un ulivo selvatico, e, contro ogni regola dʼinnesto, vi ha innestato nel suo albero buono, tanto più sarà pronto a rimetterci gli Ebrei, che erano lì fin da principio!</para>
  <para style="p">
    <verse number="25" style="v"/>Desidero che conosciate questa verità di Dio, cari fratelli, perché non diventiate superbi e non cominciate a vantarvi. È vero, alcuni Giudei si sono messi contro il Vangelo, ma questa situazione durerà soltanto fino a quando tutti gli altri popoli non saranno convertiti a Cristo. <verse number="26" style="v"/>Dopo di che, tutto Israele sarà salvato.</para>
  <para style="p">Vi ricordate ciò che dissero i profeti in proposito? <char style="qt">«Da Sion verrà un liberatore e toglierà tutta la malvagità dei Giudei.</char> <verse number="27" style="v"/><char style="qt">Allora io cancellerò i loro peccati, come ho promesso»</char>.</para>
  <para style="p">
    <verse number="28" style="v"/>Adesso gli Ebrei sono nemici del Vangelo. Lo odiano addirittura. Ma questo è stato un bene per voi, perché ne è risultato che Dio ha dato i suoi doni a voi che non siete Ebrei. Però, nonostante tutto, gli Ebrei sono ancora amati da Dio, grazie alla promessa fatta ad Abramo, Isacco e Giacobbe. <verse number="29" style="v"/>Perché i doni e la chiamata di Dio non possono essere revocati; egli non si pentirà mai delle sue promesse. <verse number="30" style="v"/>Un tempo voi eravate ribelli contro Dio, ma quando gli Ebrei hanno rifiutato i suoi doni, il Signore ha dimostrato a voi la sua misericordia. <verse number="31" style="v"/>Ora sono i Giudei ad essere ribelli, ma, come Dio ha avuto misericordia di voi, un giorno avrà misericordia anche di loro. <verse number="32" style="v"/>Perché Dio ha abbandonato tutti ai loro peccati, per poter perdonare tutti senza distinzioni. <verse number="33" style="v"/>Che Dio meraviglioso abbiamo! Come è immensa la sua ricchezza! Come è grande la sua saggezza e la sua sapienza! Per noi è impossibile capire i suoi metodi e le sue decisioni. <verse number="34" style="v"/>Perché: <char style="qt">«Chi di noi può mai conoscere il pensiero del Signore? Chi è abbastanza saggio da essere stato suo consigliere?</char> <verse number="35" style="v"/><char style="qt">Chi gli ha mai dato qualcosa per primo, per riceverne un favore in cambio?»</char> <verse number="36" style="v"/>Perché tutto viene soltanto da Dio. Tutto esiste per la sua potenza e tutto è per la sua gloria. A lui sia la gloria per sempre!</para>
  <chapter number="12" style="c"/>
  <para style="s1">I doni di Dio</para>
  <para style="p">
    <verse number="1" style="v"/>E così, cari fratelli, vi esorto a dare i vostri corpi a Dio; che siano un sacrificio vivente, santo. Questo è il modo giusto di adorare Dio. <verse number="2" style="v"/>Non adattatevi alla mentalità e alle usanze di questo mondo, ma lasciatevi trasformare da Dio con un completo rinnovamento della mente vostra. Allora sarete in grado, per vostra esperienza personale, di capire qual è la volontà del Signore; vale a dire: tutto ciò che è buono, perfetto è a lui gradito.</para>
  <para style="p">
    <verse number="3" style="v"/>Come apostolo di Dio, vi metto in guardia uno per uno: siate onesti nel concetto che avete di voi stessi, secondo la misura della fede, che Dio vi ha dato. <verse number="4" style="v"/>In un solo corpo ci sono molte parti, ma non tutte hanno la stessa funzione. <verse number="5" style="v"/>Questo vale anche per noi: insieme formiamo il corpo di Cristo e, individualmente, ognuno di noi ha una funzione diversa da svolgere. Quindi apparteniamo gli uni agli altri, e ognuno ha bisogno di tutti gli altri.</para>
  <para style="p">
    <verse number="6" style="v"/>Dio ha dato a ciascuno di noi la capacità di fare bene certe cose. Così, se il Signore vi ha dato il dono della profezia, fate profezie secondo la misura della vostra fede. <verse number="7" style="v"/>Se il vostro dono, invece, è quello di aiutare gli altri, fatelo con ogni premura. Se avete la capacità dʼinsegnare, insegnate con tutto il vostro impegno. <verse number="8" style="v"/>Se Dio vi ha dato il dono di predicare, fate tutto il possibile, perché le vostre prediche siano chiare e di aiuto agli altri. Se Dio vi ha affidato del denaro, siate generosi e servitevene con semplicità per aiutare gli altri. Se il vostro dono, invece, è lʼabilità di amministrare e la responsabilità di dirigere il lavoro di altri, assumetevi seriamente questo incarico. E quelli che confortano il prossimo, lo facciano con gioia.</para>
  <para style="p">
    <verse number="9" style="v"/>Non fate finta di amare il vostro prossimo; amatelo veramente! Odiate il male e state sempre dalla parte del bene. <verse number="10" style="v"/>Amatevi a vicenda come fratelli e siate rispettosi gli uni verso gli altri. <verse number="11" style="v"/>Non siate mai pigri nel vostro lavoro, ma servite il Signore con entusiasmo.</para>
  <para style="p">
    <verse number="12" style="v"/>Rallegratevi, pensando a tutto ciò che Dio sta preparando per voi. Siate pazienti nelle difficoltà; e prendete lʼabitudine di pregare sempre. <verse number="13" style="v"/>Quando dei figli di Dio hanno bisogno di qualcosa, siate voi i primi ad aiutarli, e fate di tutto per essere ospitali.</para>
  <para style="p">
    <verse number="14" style="v"/>Se qualcuno vi maltratta, perché siete cristiani, non maleditelo; pregate invece, che il Signore lo benedica. <verse number="15" style="v"/>Siate felici con chi è felice e piangete con chi piange. <verse number="16" style="v"/>Lavorate insieme dʼamore e dʼaccordo; non cercate dʼimporre la vostra personalità e non adoperatevi per entrare nelle grazie dei pezzi grossi, ma godete della compagnia della gente semplice. E non pretendete di sapere sempre tutto!</para>
  <para style="p">
    <verse number="17" style="v"/>Non ripagate il male col male. Agite in modo tale che tutti possano vedere che siete onesti. <verse number="18" style="v"/>Se è possibile, non bisticciate con nessuno, ma vivete in pace con tutti.</para>
  <para style="p">
    <verse number="19" style="v"/>Cari fratelli, non vendicatevi mai delle offese ricevute! Lasciate invece fare a Dio, perché il Signore ha detto che sarà lui a punire quelli che se lo meritano. (Non erigetevi a giudici). <verse number="20" style="v"/>Al contrario: date da mangiare al vostro nemico, se ha fame; e se ha sete, dategli qualcosa da bere, così facendo: <char style="qt">«riunirete sul suo capo dei carboni accesi»</char>; in altre parole, lui si vergognerà del suo comportamento verso di voi. <verse number="21" style="v"/>Non lasciatevi prendere la mano dal male, ma vincete il male, facendo il bene.</para>
  <chapter number="13" style="c"/>
  <para style="s1">I cristiani devono essere onesti cittadini</para>
  <para style="p">
    <verse number="1" style="v"/>Ubbidite alle autorità, perché è Dio che le ha stabilite; non cʼè governo che Dio stesso non abbia messo al potere. <verse number="2" style="v"/>Perciò, quelli che si rifiutano di osservare le leggi del proprio paese, rifiutano obbedienza a Dio, e saranno puniti. <verse number="3" style="v"/>Perché quelli che agiscono bene non hanno niente da temere; sono quelli che fanno del male che devono aver paura delle autorità. Volete vivere senza temere le autorità? Comportatevi bene e tutto filerà liscio, anzi, i vostri superiori vi loderanno. <verse number="4" style="v"/>Le autorità sono state istituite da Dio per il vostro bene; se però non siete in regola con la giustizia, avete ragione di stare in ansia, perché prima o poi vi arriverà la giusta punizione. Il magistrato è mandato da Dio proprio a questo scopo. <verse number="5" style="v"/>Ecco perché dovete stare sottomessi alle leggi: non soltanto per evitare la punizione, ma anche perché sapete che tale è il vostro dovere.</para>
  <para style="p">
    <verse number="6" style="v"/>Sempre per le stesse due ragioni, dovete anche pagare le tasse. Perché il governo ha bisogno di mantenere i propri organi per continuare lʼopera di Dio al vostro servizio. <verse number="7" style="v"/>Date a ciascuno ciò che gli spetta, pagate tasse e imposte con animo sereno, e onorate e rispettate quelli a cui dovete onore e rispetto. <verse number="8" style="v"/>Regolate tutti i vostri debiti, eccetto quello dellʼamore, debito che avete verso tutti, e che non finirete mai di pagare! Amando, ubbidirete a tutte le leggi di Dio. Infatti, se amate il vostro prossimo quanto amate voi stessi, non avrete mai voglia di fargli del male, dʼimbrogliarlo, di derubarlo o di ucciderlo. E neanche di rubargli la moglie o di desiderare quello che è suo, né di commettere contro di lui qualsiasi altra cosa che i comandamenti vietano. <verse number="9" style="v"/>E qualsiasi altro comandamento è riassunto in queste parole: <char style="qt">«Ama il prossimo come te stesso»</char>. <verse number="10" style="v"/>Lʼamore non fa male a nessuno, ecco perché soddisfa in pieno tutto ciò che Dio richiede da noi. Lʼamore è lʼunica legge di cui avete bisogno.</para>
  <para style="p">
    <verse number="11" style="v"/>Unʼaltra valida ragione per vivere onestamente è questa: voi sapete bene quanto sia tardi, il tempo vola, svegliatevi dunque, perché lʼarrivo del Signore è ora più vicino di quando ci siamo convertiti. <verse number="12-13" style="v"/>La notte è già inoltrata, presto arriverà il giorno del suo ritorno! Per questo dobbiamo gettare alle ortiche le cattive azioni delle tenebre e indossare lʼarmatura della vita onesta, per vivere alla luce del sole. Siate onesti e puri in tutto ciò che fate, in modo che tutti possano approvare la vostra condotta. Senza orge, né sbornie, senza immoralità né vizi, senza litigi né invidie. <verse number="14" style="v"/>Proprio come uno indossa i vestiti, lasciate che Gesù vi rivesta, così che il suo carattere e la sua potenza siano visibili nella vostra vita.</para>
  <chapter number="14" style="c"/>
  <para style="s1">«Non criticate…»</para>
  <para style="p">
    <verse number="1" style="v"/>Accogliete chi è debole nella fede, senza mettervi a discutere le sue opinioni. <verse number="2" style="v"/>Per esempio, non discutete se sia bene o male mangiare la carne, che è stata offerta agli idoli. Voi potete anche credere che non ci sia niente di male a farlo, ma gli altri, la cui fede è più debole, possono pensare che sia una cosa sbagliata, e allora preferiranno verdure e legumi, piuttosto che quella carne. <verse number="3" style="v"/>Chi mangia di tutto con convinzione non deve disprezzare quelli che la pensano diversamente. Lo stesso vale per questi ultimi: non devono giudicare quelli che mangiano di tutto, perché Dio stesso li ha accettati come suoi figli. <verse number="4" style="v"/>Chi siete voi per giudicare i servi di Dio? Essi sono responsabili davanti a Dio, non davanti a voi. Ma sarà Dio stesso che li guiderà ad agire nel modo giusto, perché egli ha il potere di farlo.</para>
  <para style="p">
    <verse number="5" style="v"/>Alcuni pensano che i cristiani debbano osservare certe festività ebraiche, come giorni speciali per adorare il Signore, mentre altri dicono che sono tutte storie, perché tutti i giorni sono uguali. Per questioni del genere, ognuno approfondisca le sue convinzioni personali. <verse number="6" style="v"/>Se rispettate certi giorni particolari per adorare il Signore, fate bene, perché è evidente che cercate di onorarlo, lo stesso vale per chi mangia, e per quel cibo ringrazia il Signore. Allo stesso modo è nel giusto chi, per scrupolo, non tocca nemmeno quel cibo, nel desiderio di piacere a Dio e anche lui ringrazia il Signore. <verse number="7" style="v"/>Non siamo noi i padroni di noi stessi; non possiamo decidere come ci piacerebbe vivere o come vorremmo morire. <verse number="8" style="v"/>Sia nella vita, che nella morte seguiamo il Signore. Vivi o morti siamo suoi. <verse number="9" style="v"/>Ecco perché Cristo morì e resuscitò, per poter essere il nostro padrone, sia nella vita che nella morte.</para>
  <para style="p">
    <verse number="10" style="v"/>Ma tu, perché critichi tuo fratello? E tu, perché lo disprezzi? Ricordatevi che tutti dovremo comparire davanti al tribunale di Dio, per essere giudicati. Infatti è scritto: <verse number="11" style="v"/><char style="qt">«Comʼè vero che vivo»</char>, dice il Signore, <char style="qt">«ogni ginocchio si piegherà davanti a me ed ogni lingua darà gloria a Dio»</char>. <verse number="12" style="v"/>Perciò, ognuno di noi dovrà rendere conto di se stesso a Dio. <verse number="13" style="v"/>Smettiamola quindi di criticarci a vicenda. Cerchiamo, invece, di vivere in modo da non essere dʼostacolo alla crescita spirituale del nostro fratello: che non ci veda fare cose che, secondo lui, sono sbagliate.</para>
  <para style="p">
    <verse number="14" style="v"/>Io sono pienamente convinto, come ha detto il Signore Gesù, che non ci sia niente di male nelle cose per se stesse. Ma se qualcuno pensa che fare una certa cosa sia sbagliato, allora non deve farla, proprio perché per lui è peccato. <verse number="15" style="v"/>Se al vostro fratello dà fastidio ciò che voi mangiate, non date certo prova di amarlo, se continuate a mangiarne. Che il vostro cibo non rovini qualcuno, per cui Cristo è morto!</para>
  <para style="p">
    <verse number="16" style="v"/>Non fate nulla, che provochi critiche contro di voi, anche se pensate di essere nel giusto. <verse number="17" style="v"/>Perché, dopo tutto, la cosa importante per noi cristiani, non sta nel mangiare o nel bere, ma nella giustizia, nella pace e nella gioia che vengono dallo Spirito Santo. <verse number="18" style="v"/>Chi serve Cristo in questo modo è gradito a Dio ed è stimato dagli uomini. <verse number="19" style="v"/>Cerchiamo, quindi, di darci da fare per ciò che contribuisce alla pace e ci fortifica insieme nella fede.</para>
  <para style="p">
    <verse number="20" style="v"/>Non distruggete lʼopera di Dio per un pezzo di carne! Lo ripeto ancora nelle cose e nei cibi in se stessi, non cʼè niente di male; diventa male quando mangiarne, significa far cadere qualcuno in tentazione! <verse number="21" style="v"/>La soluzione migliore è di non mangiar carne, né bere vino, né fare qualsiasi altra cosa, che possa offendere un fratello e lo spinga a peccare, provocando in lui del risentimento, o influenzandolo a fare cose che, secondo lui, sono sbagliate. <verse number="22" style="v"/>Se hai una convinzione, tienila per te, davanti a Dio, senza parlarne ad altri, che potrebbero esserne offesi. Beato lʼuomo che non si sente colpevole facendo ciò che è giusto dal suo punto di vista. <verse number="23" style="v"/>Se qualcuno, invece, sente che una determinata cosa è sbagliata, allora è meglio che non la faccia! Se la fa, commette peccato, perché non agisce con la convinzione che viene dalla fede. Tutto ciò che si fa senza questa convinzione è peccato.</para>
  <chapter number="15" style="c"/>
  <para style="p">
    <verse number="1" style="v"/>Anche se siamo convinti che non faccia differenza per il Signore fare o meno certe cose, non possiamo continuare a farle soltanto per il nostro piacere.</para>
  <para style="p">Dobbiamo, invece, tener presente i dubbi e i timori degli altri, di quelli che sono più deboli nella fede e che considerano sbagliate certe cose. <verse number="2" style="v"/>Non dobbiamo cercare il nostro piacere, ma quello degli altri, in modo di fare il loro bene e di aiutarli a progredire nella fede. <verse number="3" style="v"/>Anche Cristo non ha cercato ciò che piaceva a lui. Anzi, come disse il salmista: <char style="qt">«le bestemmie di quanti ti insultano le sento su di me»</char>. <verse number="4" style="v"/>Queste cose, che furono scritte nei libri dei profeti tanto tempo fa, ci insegnano la pazienza e cʼincoraggiano a tenere viva la nostra speranza.</para>
  <para style="p">
    <verse number="5" style="v"/>Possa il Signore, il quale dona pazienza, costanza e coraggio, aiutarvi a vivere in completa armonia fra voi, come vuole Gesù Cristo. <verse number="6" style="v"/>Allora, tutti insieme, ad una sola voce, potremo lodare e glorificare Dio, Padre del nostro Signore, Gesù Cristo.</para>
  <para style="p">
    <verse number="7" style="v"/>Perciò, accoglietevi a vicenda con amore, proprio come Cristo ha accolto voi; fatelo per la gloria di Dio. <verse number="8" style="v"/>Ricordatevi che Gesù Cristo venne per aiutare gli Ebrei e per dimostrare che Dio mantiene le sue promesse fatte ai loro antenati. <verse number="9" style="v"/>Ricordatevi pure che Gesù venne perché anche i non ebrei potessero essere salvati e potessero glorificare Dio, per la sua misericordia. A questo si riferiva il salmista, quando scrisse: <char style="qt">«Per questo ti loderò fra i popoli che non sono ebrei, e canterò il tuo nome»</char>.</para>
  <para style="p">
    <verse number="10" style="v"/>E in un altro punto dice ancora: <char style="qt">«Siate felici, voi che non siete ebrei, rallegratevi insieme ad Israele, suo popolo»</char>.</para>
  <para style="p">
    <verse number="11" style="v"/>E ancora: <char style="qt">«Lodate il Signore; voi popoli tutti, che non siete ebrei»</char>.</para>
  <para style="p">
    <verse number="12" style="v"/>E il profeta Isaia disse: <char style="qt">«Dalla stirpe di Iesse verra colui che sarà re degli stranieri, in lui soltanto spereranno i non ebrei»</char>.</para>
  <para style="p">
    <verse number="13" style="v"/>Per questo io prego per voi, stranieri, perché il Signore, che dà speranza, vi riempia della gioia e della pace, che vengono dalla fede e, per mezzo della potenza dello Spirito Santo, accresca la vostra speranza.</para>
  <para style="p">
    <verse number="14" style="v"/>Fratelli miei, sono fermamente convinto che voi avete buone disposizioni e conoscete tanto bene queste cose da potervi consigliare a vicenda. <verse number="15-16" style="v"/>Tuttavia, in alcuni punti della mia lettera ho usato parole forti, come per risvegliare la vostra memoria. Lʼho fatto perché, per grazia di Dio, io sono ambasciatore speciale di Gesù Cristo fra voi che non siete ebrei, il mio incarico infatti è quello di portarvi il Vangelo e offrirvi a Dio, come un sacrificio profumato, perché siete stati purificati e resi accettabili a Dio, per mezzo dello Spirito Santo. <verse number="17" style="v"/>Perciò, ho il diritto di essere un poʼ orgoglioso di tutto quello che Gesù Cristo ha fatto per mezzo mio. <verse number="18" style="v"/>Non mi permetterei mai di giudicare come il Signore abbia usato gli altri, posso dire solo una cosa che conosco bene: per quanto mi riguarda, Cristo si è servito di me per chiamare a sé quelli che non sono ebrei. Per conquistarvi, il Signore si è servito del mio messaggio, della vita onesta che ho vissuto sotto i vostri occhi, <verse number="19" style="v"/>e dei miracoli fatti per mezzo mio, segni della potenza dello Spirito Santo. In questo modo ho portato dappertutto il Vangelo di Cristo, da Gerusalemme e dintorni fino allʼIlliria.</para>
  <para style="p">
    <verse number="20" style="v"/>Ma la mia aspirazione era quella di andare a predicare ancora più lontano, dove non avevano mai sentito parlare di Gesù Cristo, anziché in paesi dove altri avevano già buttato le basi del cristianesimo. <verse number="21" style="v"/>E così ho fatto ciò che dicono le Scritture nel libro dʼIsaia: <char style="qt">«Quelli che non hanno mai sentito parlare di Cristo prima, lo vedranno e capiranno»</char>. <verse number="22" style="v"/>È proprio per questa ragione che, più di una volta, ho continuato a rimandare la mia visita da voi.</para>
  <para style="p">
    <verse number="23" style="v"/>Ma ora, finalmente, ho finito il mio lavoro in questa zona; dopo tanti anni dʼattesa, sono pronto a venire da voi! <verse number="24" style="v"/>Siccome ho intenzione di andare in Spagna, durante il viaggio, mi fermerò a Roma da voi; e, dopo che avremo avuto il piacere di stare insieme per un poʼ, spero che voi stessi mi aiuterete a proseguire il mio viaggio.</para>
  <para style="s1">Aiutare i fratelli bisognosi</para>
  <para style="p">
    <verse number="25" style="v"/>Prima, però, devo andare a Gerusalemme a consegnare un dono destinato ai credenti di quella città. <verse number="26" style="v"/>Perché, vedete, i cristiani della Macedonia e dellʼAcaia, hanno raccolto delle offerte per aiutare i poveri della comunità di Gerusalemme. <verse number="27" style="v"/>Sono stati davvero contenti di farlo, perché si sentono molto in debito verso i fratelli di Gerusalemme. Perché? Perché il Vangelo di Cristo è giunto a questi non ebrei proprio dalla chiesa di Gerusalemme, ed ora sentono che il minimo che possono fare per contraccambiare è di mandare qualche aiuto materiale. <verse number="28" style="v"/>Non appena avrò consegnato il denaro e portato a termine così questa missione, passerò da voi, durante il mio viaggio verso la Spagna. <verse number="29" style="v"/>Sono certo che, quando verrò, il Signore mi darà grandi benedizioni per voi.</para>
  <para style="p">
    <verse number="30" style="v"/>Fratelli, volete aiutarmi nella preghiera? Per amore del Signore Gesù Cristo e per quellʼamore che avete per me, che viene dallo Spirito Santo, pregate molto con me, per il mio lavoro. <verse number="31" style="v"/>Pregate che io possa sfuggire agli increduli della Giudea, nemici del cristianesimo, e che i cristiani di Gerusalemme accettino di buon grado il denaro che porto loro. <verse number="32" style="v"/>Dopo di ciò, se Dio vorrà, verrò da voi pieno di gioia per riposarmi un poʼ in vostra compagnia. <verse number="33" style="v"/>Il nostro Dio, che dona la pace, sia con tutti voi. Amen.</para>
  <chapter number="16" style="c"/>
  <para style="s1">Saluti</para>
  <para style="p">
    <verse number="1" style="v"/>Verrà presto a trovarvi Febe, una cara credente della città di Cencrea, che lavora nella chiesa di quella città. <verse number="2" style="v"/>Accoglietela come vostra sorella nel Signore, come è bene fare fra credenti. Siatele dʼaiuto in ogni modo possibile, perché Febe ha aiutato molti che avevano bisogno, me incluso. <verse number="3" style="v"/>Salutatemi Priscilla ed Aquila, che mi hanno aiutato nellʼopera di Gesù Cristo. <verse number="4" style="v"/>Quei cari credenti hanno perfino rischiato la loro vita per salvare la mia, e non sono lʼunico ad essere loro riconoscente, ma anche tutte le chiese di origine pagana.</para>
  <para style="p">
    <verse number="5" style="v"/>Salutate pure tutti quelli che si riuniscono in casa loro per adorare il Signore. Un saluto anche per il mio caro Epèneto, che fu il primo di tutta lʼAsia ad accettare Cristo. <verse number="6" style="v"/>Ricordatemi a Maria, che ha lavorato tanto per aiutarvi. <verse number="7" style="v"/>Poi ci sono Andronìco e Giunia, miei parenti, che sono stati in prigione con me. Sono tenuti in grande considerazione dagli apostoli e sono diventati cristiani prima di me. Vi prego di salutarmeli. <verse number="8" style="v"/>Un saluto ad Ampliato, che amo come un figlio di Dio, <verse number="9" style="v"/>ad Urbano, nostro collaboratore e al mio caro Stachi.</para>
  <para style="p">
    <verse number="10" style="v"/>Vi prego di salutare anche Apelle, che è stato messo alla prova per la sua fede in Cristo. I miei migliori saluti a quelli della casa di Aristòbulo. <verse number="11" style="v"/>Ricordatemi al mio parente, Erodione, ed anche a quelli della casa di Narciso, che credono nel Signore. <verse number="12" style="v"/>Un saluto a Trifèna e Trifòsa, che tanto lavorano per il Signore, e alla cara Pèrside, anchʼella sempre al lavoro per lui. <verse number="13" style="v"/>Salutatemi Rufo, scelto dal Signore per appartenergli, e la sua cara mamma, che è una madre anche per me. <verse number="14" style="v"/>I miei saluti ad Asìncrito, Flegònte, Erme, Pàtroba, Erma, e agli altri fratelli, che sono con loro. <verse number="15" style="v"/>Tutto il mio affetto a Filòlogo, a Giulia, Nereo, e a sua sorella; a Olimpia e a tutti i cristiani, che sono con loro. <verse number="16" style="v"/>Salutatevi tra di voi con un bacio fraterno; tutte le chiese di qui vi mandano i loro saluti.</para>
  <para style="p">
    <verse number="17" style="v"/>Ho unʼaltra cosa da dirvi, prima di terminare questa lettera. State alla larga da quelli che provocano divisioni e scandali, e insegnano di Cristo cose che sono contrarie a ciò che vi è stato insegnato. <verse number="18" style="v"/>Questi «maestri» non lavorano per il nostro Signore Gesù Cristo, ma soltanto per riempirsi la pancia. Hanno la parola facile e riescono spesso a mettere nel sacco la gente semplice. <verse number="19" style="v"/>È vero che tutti sanno che voi siete leali e fedeli, e questo mi rende davvero felice; ma voglio che abbiate sempre le idee chiare su ciò che è bene, e che abbiate le mani pulite da ogni male. <verse number="20" style="v"/>Ben presto il Dio della pace schiaccerà Satana sotto i vostri piedi. Le benedizioni del nostro Signore Gesù Cristo siano con voi.</para>
  <para style="p">
    <verse number="21" style="v"/>Vi saluta Timòteo, mio collaboratore, e vi salutano Lucio, Giasone, e Sosìpatro, miei parenti. <verse number="22" style="v"/>E anchʼio, Terzio, che ho scritto questa lettera per Paolo, vi mando i miei saluti, come vostro fratello in Cristo. <verse number="23" style="v"/>Vi saluta anche Gaio, che ci ospita in casa sua con tutta la chiesa. Vi salutano Eràsto, il tesoriere della città, e Quarto, fratello nella fede. <verse number="24" style="v"/>Arrivederci, dunque. Che la grazia del nostro Signore Gesù Cristo sia con tutti voi.</para>
  <para style="p">
    <verse number="25-27" style="v"/>Vi raccomando a Dio, che può rendervi forti ed equilibrati nella fede, proprio come dice il Vangelo e come io stesso vi ho detto. Questo è il piano di Dio per la salvezza di voi non ebrei, piano tenuto segreto per secoli e secoli. Ma ora, come i profeti predissero e Dio comanda, questo messaggio è stato predicato ovunque, affinché uomini e donne di tutto il mondo possano avere fede in Cristo ed ubbidirgli. A Dio, il solo saggio, sia gloria in eterno, per mezzo di nostro Signore Gesù Cristo. Amen.</para>
  <para style="cls">Paolo.</para>
</usx>
