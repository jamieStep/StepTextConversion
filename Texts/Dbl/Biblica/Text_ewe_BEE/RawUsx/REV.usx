<?xml version="1.0" encoding="UTF-8"?>
<usx version="2.6">
  <book code="REV" style="id"/>
  <para style="ide">UTF8</para>
  <para style="h">Nyaɖeɖefia</para>
  <para style="toc1">Nyaɖeɖefia Ƒe Agbalẽ</para>
  <para style="toc2">Nyaɖeɖefia</para>
  <para style="toc3">Nyaɖ</para>
  <para style="mt1">NYAƉEƉEFIA ƑE AGBALẼ</para>
  <para style="is1">Kpɔkplɔyiɖeme</para>
  <para style="ip">Yohanes nye Yesu Kristo ƒe nusrɔ̃lawo dometɔ ɖeka. Eyae ŋlɔ Yohanes ƒe nyanyui la kple Yohanes ƒe agbalẽ etɔ̃awo. Eya kee ŋlɔ nyaɖeɖefia hã. Le ɣemaɣi me la, wonɔ kristotɔwo yome tim vevie ŋutɔ. Wolé Yohanes eye wotsɔe yi ɖada ɖe Patmo Ƒukpo dzi. Mawu ɖe nu geɖewo fiae to ŋutega me le afi sia eye woŋlɔ wo ɖe agbalẽ sia me! Mawu ɖee fiae kɔtee bena kristotɔwo laxɔ woƒe fetu nyui kokoko eye xexeme yeye aɖe ava, si me nuxaxa kple vevesese aɖeke maga nɔ o. Agbalẽ sia nye ŋusẽdodo na kristotɔwo le ɣeyiɣi sesẽ mawo me.</para>
  <para style="iot">Emenyawo</para>
  <para style="io1">1. Ŋgɔdonya (<char style="ior"><ref loc="REV 1:1-8">1:1-8</ref></char>)</para>
  <para style="io1">2. Ɖeɖefia gbãtɔ (<char style="ior"><ref loc="REV 1:9-3:22">1:9—3:22</ref></char>)</para>
  <para style="io1">3. Ɖeɖefia evelia (<char style="ior"><ref loc="REV 4:1-16:21">4:1—16:21</ref></char>)</para>
  <para style="io1">4. Ɖeɖefia etɔ̃lia (<char style="ior"><ref loc="REV 17:1-21:8">17:1—21:8</ref></char>)</para>
  <para style="io1">5. Ɖeɖefia enelia (<char style="ior"><ref loc="REV 21:9-22:5">21:9—22:5</ref></char>)</para>
  <para style="io1">6. Taƒonyawo (<char style="ior"><ref loc="REV 22:6-21">22:6-21</ref></char>)</para>
  <chapter number="1" style="c"/>
  <para style="s1">Ŋgɔdonya kple gbedoname</para>
  <para style="p">
    <verse number="1" style="v"/>Esia enye Yesu Kristo ƒe ɖeɖefia si Mawu nae be woaɖe fia eƒe dɔlawo tso nu si ava dzɔ kpuie la ŋuti. Edɔ eƒe mawudɔla ɖa be wòaɖe nu siawo afia Yohanes ame si nye eƒe dɔla. <verse number="2" style="v"/>Yohanes ɖi ɖase le nu si wo katã wòkpɔ la ŋu, nu siwo nye Mawu ƒe nya kple Yesu Kristo ŋu ƒe ɖaseɖiɖi. <verse number="3" style="v"/>Woayra ame si xlẽ nyagblɔɖi sia me nyawo, woayra ame siwo see eye wòtsɔ emenyawo ɖe woƒe dzime elabena ɣeyiɣi la te tu aƒe.</para>
  <para style="p">
    <verse number="4" style="v"/>Agbalẽ sia tso Yohanes gbɔ na hame adre siwo le Asia nutome: amenuveve kple ŋutifafa si tso Mawu ame si nɔ anyi, eye wòli eye wògale vava ge la gbɔ kple gbɔgbɔ adre siwo le eƒe fiazikpui la ŋgɔ, <verse number="5" style="v"/>kple Yesu Kristo, ame si nye ɖaseɖila anukwaretɔ, ame gbãtɔ si fɔ tso ku me eye wònye anyigbadzifiawo dziɖula la gbɔ na mi. Eya ame si lɔ̃ mí eye wòɖe mí tso míaƒe nu vɔ̃wo me to eƒe ʋu me, <verse number="6" style="v"/>eya ame si wɔ mí be míanye fiaɖuƒe kple Osɔfo siwo asubɔ eƒe Mawu kple Fofoa eya tɔ nanye ŋutikɔkɔe kple ŋusẽ tso mavɔ me yi ɖe mavɔ me! Amen.</para>
  <para style="p">
    <verse number="7" style="v"/>Kpɔ ɖa! Egbɔna; alilĩkpowo aƒo xlãe eye ŋku ɖe sia ɖe akpɔe. Ẽ, ame siwo tɔ akplɔe gɔ̃ hã akpɔe. Ne eva do la, dukɔwo afa avi kple ɣli le eya amea ta. Ẽ! Amen! Neva ame nenema!</para>
  <para style="p">
    <verse number="8" style="v"/>“Nyee nye A kple Z, gɔmedzedze kple nuwuwu ame si nɔ anyi, eli eye wògale vava ge, ame si nye Ŋusẽkatãtɔ.” Aƒetɔ Mawue gblɔe.</para>
  <para style="s1">Yohanes kpɔ ŋutega</para>
  <para style="p">
    <verse number="9" style="v"/>Nye, mia nɔvi Yohanes, ame si kpe fu kpli mi le Aƒetɔ la ta lae le agbalẽ sia ŋlɔm na mi. Nye hã mekpɔ gome le dzidodo si Mawu nana la me eye miakpɔ gome le eƒe fiaɖuƒe la hã me!</para>
  <para style="p">Menɔ Patmo Ƒukpo dzi. Woɖe aboyom yi afi ma le ale si megblɔ Mawu ƒe nya kple nu si menya tso Yesu Kristo ŋuti la ta. <verse number="10" style="v"/>Esime menɔ gbɔgbɔ me le Aƒetɔ la ƒe ŋkekea dzi la, mese gbe sesẽ aɖe le megbenye abe kpe ƒe ɖiɖi ene. <verse number="11" style="v"/>Enɔ gbɔgblɔm bena, “Nyee nye A kple Z, Gbãtɔ kple Mlɔetɔ” Emegbe mesee wògagblɔ be, “Ŋlɔ nu sia nu si nakpɔ la da ɖi eye naɖo agbalẽa ɖe hame adre siwo le Asia. Efeso, Smirna Pergamo, Tiatira, Sardes, Filadelfia kple Laodikea.”</para>
  <para style="p">
    <verse number="12" style="v"/>Esi metrɔ be makpɔ ame si nɔ nu ƒom la, kasia mekpɔ sikakaɖiti adre. <verse number="13" style="v"/>Ame aɖe tsi tre ɖe wo dome, si ɖi Amegbetɔvi la. Edo awu ʋlaya aɖe eye wotsɔ sikalidziblanu aɖe bla akɔta. <verse number="14" style="v"/>Eƒe taɖa fu tititi abe alẽfu alo ɖetifu ene. Eƒe ŋkuwo le ɖaɖam abe dzoƒeaɖewo ene. <verse number="15" style="v"/>Eƒe afɔwo biã hẽ abe akɔbli si wode kpodzo me ene eye eƒe gbe le abe tɔsisi geɖewo ƒe howɔwɔ ene. <verse number="16" style="v"/>Elé ɣletivi adre ɖe nuɖusi eye yi ɖaɖe nuevee do go tso eƒe nu me. Eƒe mo le keklẽm abe ɣekeklẽ ene.</para>
  <para style="p">
    <verse number="17" style="v"/>Esi mekpɔe la, medze anyi ɖe eƒe afɔnu abe ame kuku ene. Tete wòtsɔ eƒe nuɖusi da ɖe dzinye eye wògblɔ bena, “Mègavɔ̃ o. Nyee nye Gbãtɔ kple Mlɔetɔ. <verse number="18" style="v"/>Nyee nye Ame si le agbe, meku kpɔ gake, kpɔ ɖa, mele agbe tso mavɔ me yi mavɔ me! Eye ku kple tsiẽƒe ƒe safuiwo le asinye.</para>
  <para style="p">
    <verse number="19" style="v"/>“Eya ta ŋlɔ nu siwo nèkpɔ fifia kple nu siwo le vava ge emegbe. <verse number="20" style="v"/>Nu ɣaɣla si le ɣletivi adre siwo nèkpɔ melé ɖe ɖusi kple sikakaɖiti adreawo lae nye si. Ɣletivi adreawo nye hame adreawo ƒe mawudɔlawo eye sikakaɖiti adreawo nye hame adreawo.</para>
  <chapter number="2" style="c"/>
  <para style="s1">Gbedeasi na Efeso Hame la</para>
  <para style="p">
    <verse number="1" style="v"/>“Ŋlɔ na Efeso Hamea ƒe mawudɔla be, ‘Esiawoe nye nya siwo tso ame si lé ɣletivi adre ɖe ɖusi eye wòle zɔzɔm le sikakaɖiti adreawo dome la gbɔ. <verse number="2" style="v"/>Menya wò dɔwɔwɔwo, wò kutrikuku kple wò ŋusẽdodonu. Menyae be màte ŋu alɔ̃ ame vɔ̃ɖiwo ƒe nya o, gawu la èdo ame siwo be yewonye apostolowo evɔ womenyee o la kpɔ eye nèkpɔ be wonye aʋatsotɔwo. <verse number="3" style="v"/>Èdze agbagba, eye nèto fukpekpe geɖe me le nye ŋkɔ la ta gake nu meti tɔ na wò o.</para>
  <para style="p">
    <verse number="4" style="v"/>“ ‘Gake mekpɔ nu sia le ŋutiwò be nègblẽ wò gbãlɔlɔ̃ ɖi. <verse number="5" style="v"/>Ɖo ŋku afi si nège tso la dzi! Trɔ dzime eye nàwɔ nu siwo nèwɔna tsã. Ne mètrɔ dzime o la, mava gbɔwò eye maɖe wò akaɖiti la le enɔƒe. <verse number="6" style="v"/>Ke esia nye nu dzeame nèwɔ be nèlé fu Nikolaitɔwo ƒe nuwɔnawo, nu siwo nye hã melé fui.</para>
  <para style="p">
    <verse number="7" style="v"/>“ ‘Ame si to senu li na la, nese nu si gblɔm Gbɔgbɔ la le na hameawo. Ame si ɖu dzi la, mana ŋusẽe be wòaɖu agbeti si le Mawu ƒe Paraɖiso me la ƒe tsetsea.’</para>
  <para style="s1">Gbedeasi na Smirna Hame la</para>
  <para style="p">
    <verse number="8" style="v"/>“Ŋlɔ na Smirna Hamea ƒe mawudɔla be, ‘Esiawo nye nya siwo tso eya, ame si nye Gbãtɔ kple Mlɔɛtɔ, ame si ku eye wògale agbe la gbɔ. <verse number="9" style="v"/>Menya wò fukpekpe kple ahedada evɔ kesinɔtɔ nènye hafi! Menya ame siwo gblɔna be yewonye Yudatɔwo evɔ womenyee o, ke boŋ wonye satana ƒe ƒuƒoƒemenɔlawo. <verse number="10" style="v"/>Megavɔ̃ na fukpekpe siwo ava dze dziwo la o. Satana ade mia dometɔ aɖewo gaxɔ me le ŋkeke siawo me be woate mi akpɔ. Woati mia yome “ŋkeke ewo,” si gɔmee nye ɣeyiɣi kpui aɖe.</para>
  <para style="p">“ ‘Nɔ nuteƒewɔwɔ dzi yi ɖase ɖe ku me gɔ̃ hã eye mana agbefiakuku wò. <verse number="11" style="v"/>Ame si to se nu li na la nese nu si gblɔm Gbɔgbɔ la le na hameawo. Ku Evelia mawɔ nu vevi aɖeke ame si aɖu dzi la o.’</para>
  <para style="s1">Gbedeasi na Pergamo Hame la</para>
  <para style="p">
    <verse number="12" style="v"/>“Ŋlɔ na Pergamo Hamea ƒe mawudɔla be, ‘Esiawo nye ame si lé yi ɖaɖɛ nuevee ɖe asi la ƒe nyawo. <verse number="13" style="v"/>Menya afi si èle, eyae nye afi si Satana li eƒe fiazi anyi ɖo. Ke hã la, ègalé nye ŋkɔ me ɖe asi ko; mègbe nu le wò xɔse si nètsɔ ɖe menye la gbɔ o; èlé eme ɖe asi le Antipas, nye ɖasefo nuteƒewɔla, ƒe ɣeyiɣiwo me gɔ̃ hã, ame siwo wowu le miaƒe du si nye Satana nɔƒe la me.</para>
  <para style="p">
    <verse number="14" style="v"/>“ ‘Ke hã la nya ʋe aɖewo le asinye ɖe ŋutiwò. Ame aɖewo le mia dome afi ma, ame siwo galé Balam ƒe nufiafiawo me ɖe asi ko, ame si fia Balak be wòable Israelviwo nu woawɔ nu vɔ̃ to nuɖuɖu siwo wotsɔ sa vɔe na legbawo la ɖuɖu me kple ahasiwɔwɔ me. <verse number="15" style="v"/>Nenema ke ame siwo lé Nikolai ƒe nufiafia me ɖe asi la hã le mia dome. <verse number="16" style="v"/>Eya ta trɔ dzime! Ne menye nenema o la, mava gbɔwò kpuie eye mawɔ avu kpli wò kple yi si le nye nume.</para>
  <para style="p">
    <verse number="17" style="v"/>“ ‘Ame si to senu li na la, nese nu si gblɔm Gbɔgbɔ la le na hameawo.’</para>
  <para style="s1">Gbedeasi na Tiatira Hame la</para>
  <para style="p">
    <verse number="18" style="v"/>“Ŋlɔ na Tiatira Hamea ƒe mawudɔla be, ‘Esiawo nye Mawu Vi la ƒe nyawo, ame si ƒe ŋkuwo le abe dzoƒeaɖe ene eye eƒe afɔwo le abe gadzĩ si le keklẽm la ene. <verse number="19" style="v"/>Menya wò dɔwɔwɔwo, wò lɔlɔ̃, wò xɔse, wò dɔmenyowɔwɔ kple wò vevidodo eye azɔ gɔ hã la, èle wo wɔm wu tsã.</para>
  <para style="p">
    <verse number="20" style="v"/>“ ‘Ke hã la, mekpɔ nu sia le ŋutiwò; èɖe mɔ na nyɔnu ma, ame si woyɔ na be Yezebel, ame si yɔa eɖokui be nyagblɔɖila. Ekplɔ nye dɔlawo trae to eƒe nufiafia me be woage ɖe ahasiwɔwɔ me eye be woaɖu nu siwo wotsɔ sa vɔe na legbawo. <verse number="21" style="v"/>Mena ɣeyiɣii be wòatrɔ tso eƒe ŋunyɔnuwo wɔwɔ me gake egbe. <verse number="22" style="v"/>Eya ta matsɔe aƒu fukpekpe ƒe aba dzi eye mana be ame siwo wɔ ahasi kplii la nakpe fu vevie, dzaa ɖe wòtrɔ le eƒe mɔ vɔ̃wo dzi. <verse number="23" style="v"/>Maƒu nu viawo woaku ekema hameawo katã anyae be nyee nye dziwo kple susuwò me dzrola eye maxe fe na ame sia ame le eƒe nuwɔwɔwo nu. <verse number="24" style="v"/>Azɔ mele egblɔm na mi ame mamlɛ siwo le Tiatira, mi ame siwo melé nufiafia me ɖe asi o eye miesrɔ̃ nu si woawo ŋutɔ le yɔyɔm be Satana ƒe nu goglowo o la, nyemada agba kpekpe bubu aɖeke ɖe mia dzi o. <verse number="25" style="v"/>Miawo ya milé nu si le mia si la me ɖe asi sesĩe va se ɖe esime mava.</para>
  <para style="p">
    <verse number="26" style="v"/>“ ‘Ame si ɖu dzi eye wòwɔ nye lɔlɔ̃nu va se ɖe nuwuwu la, eyae mana ŋusẽe ɖe dukɔwo dzi, <verse number="27" style="v"/>“aɖu wo dzi kple gatikplɔ, atsɔ wo axlã ɖe nu woakaka abe ze ene” eye anɔ abe ale si ko mexɔ ŋusẽ tso fofonye gbɔ ene. <verse number="28" style="v"/>Matsɔ ŋukeɣletivi la hã nɛ. <verse number="29" style="v"/>Ame si to senu li na la nese nu si gblɔm Gbɔgbɔ la le na hameawo.’</para>
  <chapter number="3" style="c"/>
  <para style="s1">Gbedeasi na Sardis Hame la</para>
  <para style="p">
    <verse number="1" style="v"/>“Ŋlɔ na Sardis Hame la ƒe mawudɔla be, ‘Esiawo nye nya siwo ame si lé Mawu ƒe Gbɔgbɔ adreawo kple ɣletivi adreawo ɖe asi la gblɔ. Menya wò dɔwɔwɔwo, wò ŋkɔ ɖi le teƒewo be èle agbe, gake la eku <verse number="2" style="v"/>Nyɔ, do ŋusẽ nu siwo susɔ eye wole kumɔdzi la elabena nyemekpɔ be wò dɔwɔwɔ de blibo le nye Mawu ŋkume o. <verse number="3" style="v"/>Eya ta ɖo ŋku nu si nèxɔ eye nèse la dzi, wɔ edzi eye nàtrɔ dzime. Ke ne mènyɔ o la, mava gbɔwò abe fiafitɔ ene eye mànya ga si me mava gbɔwò o.</para>
  <para style="p">
    <verse number="4" style="v"/>“ ‘Ke hã la, ame ʋe aɖewo le asiwo le Sardis, ame siwo meƒo ɖi woƒe awuwo o. Woazɔ kplim eye woanɔ awu ɣiwo me elabena wodze nɛ. <verse number="5" style="v"/>Ame si ɖu dzi la hã anɔ abe wo ameawo ene, anɔ awu ɣi me. Nyematutu eƒe ŋkɔ ɖa le agbegbalẽa me gbeɖe o ke boŋ maʋu eƒe ŋkɔ me le fofonye kple eƒe mawudɔlawo ŋkume. <verse number="6" style="v"/>Ame si to senu li na la, nese nu si gblɔm Gbɔgbɔ la le na hameawo.’</para>
  <para style="s1">Gbedeasi na Filadelfia Hamea</para>
  <para style="p">
    <verse number="7" style="v"/>“Ŋlɔ na Filadelfia hame la ƒe mawudɔla be, ‘Esiawo nye ame si le kɔkɔe, nye nyateƒetɔ eye David ƒe safui le esi la ƒe nyawo. Nu si wòʋu la, ame aɖeke mate ŋu atui o eye nu si wòtu la, ame aɖeke mate ŋu aʋui o. <verse number="8" style="v"/>Menya wò dɔwɔwɔwo. Kpɔ ɖa, metsɔ ʋɔ si le ʋuʋu si ame aɖeke mate ŋu atu o la, ɖo ŋkuwòme. Menya be wò ŋusẽ le sue ke hã la èlé nye nya me ɖe asi eye mègbe nu le nye ŋkɔ gbɔ o. <verse number="9" style="v"/>Mana ame siwo nye Satana ƒe ƒuƒoƒemenɔlawo, ame siwo gblɔ be yewonye Yudatɔwo evɔ womenyee o, ke boŋ wonye alakpatɔwo la nava dze anyi ɖe wò afɔ nu, eye woaʋu eme be melɔ̃ wò. <verse number="10" style="v"/>Esi nèlé nye sedede me ɖe asi be nànɔ te le dzigbɔɖi me ta la, nye hã maɖe wò le dodokpɔ ƒe gaƒoƒo si gbɔna xexeame katã dzi be woado anyigbadzinɔlawo akpɔ la me. <verse number="11" style="v"/>Kpɔ ɖa, megbɔna kaba! Lé ŋusẽ sue si le asiwò la me ɖe asi sesĩe ale be ame aɖeke maxɔ wo fiakuku la le asiwò o.</para>
  <para style="p">
    <verse number="12" style="v"/>“ ‘Amesi aɖu dzi la, mawɔe woazu sɔti le Mawu ƒe gbedoxɔ me. Anɔ dedie eye magado go o. Maŋlɔ nye Mawu ƒe ŋkɔ ɖe eŋu eye woazu dumevi atso nye Mawu ƒe du, Yerusalem Yeyea me. Du sia aɖiɖi tso nye Mawu gbɔ le dziƒo. Mawu ana woaŋlɔ nye Ŋkɔ yeyea ɖe ame sia ŋu.</para>
  <para style="p">
    <verse number="13" style="v"/>“ ‘Ame sia ame si to senu li na la, ese nu si gblɔm Gbɔgbɔ la le na hameawo.’</para>
  <para style="s1">Gbedeasi na Laodikea Hame la</para>
  <para style="p">
    <verse number="14" style="v"/>“Ŋlɔ agbalẽ sia na hame si le Laodikea ƒe mawudɔla:</para>
  <para style="p">“ ‘Nya siawo tso ame si le tsitre sesĩe, ame si nye Ɖasefo nuteƒewɔla kple anukwaretɔ le nu siwo le fifia, kple nusiwo nɔ anyi kpɔ kpakple nusiwo le vavage ŋu la, ame si li kple Mawu tso eƒe nuwɔwɔwo katã ƒe gɔmedzedzea me la gbɔ.</para>
  <para style="p">
    <verse number="15" style="v"/>“ ‘Menya wò nyuie be mefa o eye mexɔ dzo hã o. Madi be nafa alo naxɔ dzo hafi! <verse number="16" style="v"/>Ke esi nèle evedomesi alea ta la, matu wò aƒu gbe tso nye nu me!</para>
  <para style="p">
    <verse number="17" style="v"/>“ ‘Ègblɔ be, “Menye kesinɔtɔ. Nu sia nu si mehiã la le asinye. Naneke mehiãm o!” Ke menyae be yenye nublanuitɔ, ame dahe kple ŋkuagbãtɔ eye yele amama o.</para>
  <para style="p">
    <verse number="18" style="v"/>“ ‘Nye aɖaŋuɖoɖo na wòe nye be nàƒle sika nyuitɔ, si ŋu wokɔ kple dzo la, le gbɔnye. Eya koe ana nànye kesinɔtɔ vavãtɔ. Emegbe la, nàƒle awu ɣi kɔkɔewo le gbɔnye ale be maganɔ amama eye ŋu nakpe wò o. Hekpe ɖe esia ŋu la, nàƒle atike le gbɔnye, ada gbe le wò ŋkuwo ŋu eye nàgakpɔ nu. <verse number="19" style="v"/>Mehea to na ame sia ame si melɔ̃na la enuenu. Eya ta ele be mahe to na wò negbe ɖe ko nàɖe asi le wò ɖekematsɔleme ŋu eye natsɔ dzo ɖe nu siwo ku ɖe Mawu ŋu la ŋuti hafi.</para>
  <para style="p">
    <verse number="20" style="v"/>“ ‘Kpɔ ɖa! Mele tsitre ɖe ʋɔtrua nu eye mele eƒom madzudzɔmadzudzɔe. Ne ame aɖe see mele eyɔm eye woʋu ʋɔa nam la, mage ɖe eme eye mi kplii miade asi agba me aɖu nu ɖekae.</para>
  <para style="p">
    <verse number="21" style="v"/>“ ‘Mana ame sia ame si aɖu dzi la nanɔ nye axadzi le nye fiazikpui dzi abe ale si nye hã meɖu dzi eye mele Fofonye gbɔ le eƒe fiazikpui dzi ene. <verse number="22" style="v"/>Ame siwo to senu li na la nese nu si gblɔm Gbɔgbɔ la le na hameawo.’ ”</para>
  <chapter number="4" style="c"/>
  <para style="s1">Dziƒofiazikpui la</para>
  <para style="p">
    <verse number="1" style="v"/>Le esia megbe la, mekpɔ ʋɔtru aɖe le ʋuʋu le dziƒo le nye ŋkume eye gbe si mese gbã wònɔ nu ƒom nam abe kpẽ ƒe ɖiɖi ene la, gblɔ be, “Va dzime afii eye mafia nu si ava dzɔ le etsɔ me la wò.” <verse number="2" style="v"/>Tete menɔ Gbɔgbɔ la me eye fiazikpui aɖe si le dziƒo la nɔ nye ŋkume eye ame aɖe nɔ edzi. <verse number="3" style="v"/>Ame si nɔ fiazikpuia dzi la, ƒe dzedzeme le abe kpexɔasiwo, yaspa kple kanelia ene. Anyieʋɔ si le abe kpexɔasi emerald ene la ƒo xlã fiazikpui la. <verse number="4" style="v"/>Fiazikpui sue blaeve-vɔ-ene ƒo xlã fiazikpui gãtɔ la eye amegãxoxo blaeve-vɔ-ene nɔ wo dzi. Wo katã do awu ɣiwo eye woɖɔ sikafiakukuwo. <verse number="5" style="v"/>Dzikedzo, dziɖegbe kple sokpewo le dodom tso fiazikpui la me. Akaɖi adre nɔ bibim le fiazikpui la ŋgɔ. Esiawoe nye Mawu ƒe gbɔgbɔ adreawo. <verse number="6" style="v"/>Nane si le abe ahuhɔ̃etsiaƒu ene esi me kɔ abe kristalokpo ene la, hã nɔ fiazikpui la ŋgɔ le afi ma. Nugbagbe ene nɔ titina ƒo xlã fiazikpui la eye woƒe ŋkuwo ƒo xlã wo, le ŋgɔ kple megbe siaa. <verse number="7" style="v"/>Nu Gbagbe siawo dometɔ gbãtɔ ɖi dzata. Evelia ɖi nyitsu. Etɔ̃lia ƒe mo ɖi amegbetɔ tɔ eye enelia le abe hɔ̃ si keke eƒe awalawo abe dzodzom wòle ene. <verse number="8" style="v"/>Aʋala ade nɔ nugbagbe eneawo dometɔ ɖe sia ɖe si, woto ŋku ɖe aʋalawo ŋu kpe ɖo eye woto ŋku ɖe woƒe aʋalawo te gɔ̃ hã. Wonɔa ha dzim madzudzɔmadzudzɔe zã kple keli be,</para>
  <para style="q1">“Kɔkɔe, kɔkɔe, kɔkɔe,</para>
  <para style="q1">Nye Aƒetɔ Mawu, Ŋusẽkatãtɔ,</para>
  <para style="q1">Ame si nɔ anyi va yi,</para>
  <para style="q1">Eli fifia eye wògale vava ge.”</para>
  <para style="p">
    <verse number="9" style="v"/>Ne nugbagbeawo le ŋutikɔkɔe, bubu kple akpedada tsɔm na ame si nɔ fiazikpui la dzi, eye wòle agbe tegbetegbe la, <verse number="10" style="v"/>ekema amegaxoxo blaeve-vɔ-eneawo yia klo dzi hetsyɔa mo anyi ɖe eya ame si nɔ anyi ɖe fiazikpuia dzi la ŋgɔ, wosubɔa eya ame si nɔa agbe tegbetegbe. Woɖea woƒe fiakukuwo dana ɖe fiazikpui la ŋgɔ henɔa ha dzim be,</para>
  <para style="q1">
    <verse number="11" style="v"/>“Míaƒe Aƒetɔ kple Mawu,</para>
  <para style="q1">Wòe dze be nàxɔ ŋutikɔkɔe,</para>
  <para style="q1">Bubu kple ŋusẽ, elabena</para>
  <para style="q1">Wòe wɔ nuwo katã,</para>
  <para style="q1">Wò lɔlɔ̃nue nètsɔ wɔ woe</para>
  <para style="q1">Eye wò lɔlɔ̃nue na be wole agbe.”</para>
  <chapter number="5" style="c"/>
  <para style="s1">Alẽvi la kple agbalè la</para>
  <para style="p">
    <verse number="1" style="v"/>Tete la mekpɔ agbalẽ aɖe le nuɖusi na ame si bɔbɔ nɔ fiazikpui la dzi. Woŋlɔ nu ɖe agbalẽa me kple egodo siaa eye wotree kple nutrenu adre. <verse number="2" style="v"/>Eye mekpɔ mawudɔla dzɔatsu aɖe le gbeƒã ɖem kple gbe sesẽ aɖe le gbɔgblɔm be, “Ame kae dze ate ŋu aɖe nutrenuawo ɖa alo aʋu agbalẽ la?” <verse number="3" style="v"/>Gake ame aɖeke mele dziƒo, anyigba dzi loo alo anyigba te si ate ŋu aʋu agbalẽ la alo akpɔ eme o. <verse number="4" style="v"/>Mefa avi kakaka elabena ame aɖeke meli si ŋu wokpɔ ŋudzedze le si dze be woaʋu agbalẽ la alo akpɔ eme o. <verse number="5" style="v"/>Tete amegãxoxoawo dometɔ ɖeka gblɔ nam be, “Kpɔ ɖa, mègafa avi o he! Elabena Yuda to la ƒe Dzata si tso David ƒe ke me ɖu dzi. Eyae ate ŋu aʋu agbalẽ la eye wòaɖe nutrenu adreawo ɖa.”</para>
  <para style="p">
    <verse number="6" style="v"/>Eye mekpɔ Alẽvi aɖe, wòdze abe ɖe wowui ene eye wònɔ tsitre ɖe fiazikpui la titina. Nugbagbe eneawo kple amegãxoxoawo ƒo xlãe. Dzo adre kple ŋku adre nɔ esi, esiwo nye Mawu ƒe gbɔgbɔ adreawo, esiwo wodɔ ɖo ɖe anyigba blibo la dzi. <verse number="7" style="v"/>Eyae va xɔ agbalẽ la le ame si nɔ fiazikpui la dzi la ƒe nuɖusi me. <verse number="8" style="v"/>Esi wòxɔe ʋɔ la, nugbagbe eneawo kple amegãxoxo blaeve-vɔ-eneawo dze klo tsyɔ mo anyi ɖe Alẽvi la ŋgɔ. Kasaŋku nɔ wo dometɔ ɖe sia ɖe si eye sikagba si yɔ fũu kple dzudzɔʋeʋẽdonu, esiwo nye amekɔkɔeawo ƒe gbedodoɖa la hã nɔ woƒe asime. <verse number="9" style="v"/>Wodzi ha yeye be,</para>
  <para style="q1">“Wòe dze be nàʋu agbalẽ la</para>
  <para style="q1">Eye nàɖe nutrenu adreawo ɖa,</para>
  <para style="q1">Elabena wowu wò kpɔ</para>
  <para style="q1">Eye nètsɔ wò ʋu ƒle amewoe na Mawu.</para>
  <para style="q1">Tso to sia to, gbegbɔgblɔ sia gbegbɔgblɔ,</para>
  <para style="q1">Nutome ɖe sia ɖe kple dukɔ ɖe sia ɖe me.</para>
  <para style="q1">
    <verse number="10" style="v"/>Èwɔ wo be woanye fiaɖuƒewo</para>
  <para style="q1">Kple Osɔfowo ne woasubɔ míaƒe Mawu la</para>
  <para style="q1">Eye woaɖu fia le anyigba dzi.”</para>
  <para style="p">
    <verse number="11" style="v"/>Tete mekpɔ eye mese mawudɔla gbogbo aɖewo ƒe gbe, esiwo ƒe xexlẽme anye akpe akpewo kple akpe ewo teƒe akpe ewo. Woɖe to ƒo xlã fiazikpui la, nugbagbe eneawo kple amegãxoxoawo.</para>
  <para style="m">
    <verse number="12" style="v"/>Wole ha dzim kple gbe sesẽ be,</para>
  <para style="q1">“Alẽvi si wowu la eyae dze</para>
  <para style="q1">Be wòaxɔ ŋusẽ, kesinɔnu, nunya kple ŋutete Bubu, ŋutikɔkɔe kpakple kafukafu.”</para>
  <para style="p">
    <verse number="13" style="v"/>Esia megbe mese nugbagbe siwo katã le dziƒo, anyigba dzi, anyigba te atsiaƒu me kpe ɖe nu siwo katã nɔ wo me la ŋuti nɔ ha dzim be,</para>
  <para style="q1">“Alẽvi si nɔ anyi ɖe fiazikpui la dzi la tɔe nye</para>
  <para style="q1">Kafukafu, bubu, ŋutikɔkɔe kple ŋusẽ</para>
  <para style="q1">Tso mavɔ me yi mavɔ me!”</para>
  <para style="m">
    <verse number="14" style="v"/>Nugbagbe eneawo gblɔ be, “Amen.” Tete amegãxoxo blaeve-vɔ-eneawo tsyɔ mo anyi eye wosubɔe.</para>
  <chapter number="6" style="c"/>
  <para style="s1">Nutrenuawo</para>
  <para style="p">
    <verse number="1" style="v"/>Mekpɔ Alẽvi la wòʋu nutrenu adreawo ƒe gbãtɔ. Emegbe mese nugbagbe eneawo dometɔ ɖeka gblɔ kple gbe si le abe dziɖegbe ene la be, “Va!” <verse number="2" style="v"/>Mekpɔ sɔ ɣi aɖe le ŋgɔnye! Sɔdola la lé dati ɖe asi, wotsɔ fiakuku nɛ eye wòdo sɔ la do go dzo abe kalẽtɔ si ɖoe kplikpa be yeaɖu dzi la ene.</para>
  <para style="p">
    <verse number="3" style="v"/>Alẽvi la ɖe nutrenu evelia ɖa eye wòʋu agbalẽ evelia hã. Mese nugbagbe evelia wògblɔ be, “Va!” <verse number="4" style="v"/>Tete sɔ bubu do go va, ebiã eye adã le mo nɛ. Wona ŋusẽ edola be woaɖe ŋutifafa ɖa le anyigba dzi eye wòana amewo nawu wo nɔewo. Ale wotsɔ yi gã aɖe de asi nɛ.</para>
  <para style="p">
    <verse number="5" style="v"/>Esi Alẽvi la ɖe nutrenu etɔ̃lia ɖa la, mese nugbagbe etɔ̃lia wògblɔ be, “Va!” Eye mekpɔ sɔ yibɔ aɖe, edola lé nudanu ɖe asi. <verse number="6" style="v"/>Mese nane si ɖi ame ƒe gbe le nugbagbe eneawo dome le gbɔgblɔm be, “Bli agba ɖeka axɔ agbatedɔwɔlawo ƒe ŋkeke ɖeka ƒe fetu eye lu agba etɔ̃ anye agbatedɔwɔlawo ƒe ŋkeke ɖeka ƒe fetu. Mikpɔ egbɔ be miegblẽ ami kple wain dome o!”</para>
  <para style="p">
    <verse number="7" style="v"/>Esi Alẽvi la ɖe nutrenu enelia ɖa la, mese nugbagbe enelia wògblɔ be, “Va!” <verse number="8" style="v"/>Mekpɔ sɔ si ɖi ku ŋutɔ la le ŋkunyeme! Edola ŋkɔe nye Ku eye tsiẽƒe le eyome kplikplikpli. Wona ŋusẽ wo ɖe anyigba ƒe mama enelia ƒe ɖeka dzi, be woawu amewo kple yi, dɔwuame kple dɔvɔ̃ kpakple lã wɔadã siwo le anyigba dzi.</para>
  <para style="p">
    <verse number="9" style="v"/>Esi Alẽvi la ɖe nutrenu atɔ̃lia ɖa la, mekpɔ vɔsamlekpui aɖe. Le vɔsamlekpuia te la, mekpɔ ame siwo katã wowu ɖe Mawu ƒe nya la gbɔgblɔ kple ɖaseɖiɖi anukwretɔe ta la ƒe luʋɔwo. <verse number="10" style="v"/>Wodo ɣli kple gbe sesẽ be, “Va se ɖe ɣekaɣie Aƒetɔ Ŋusẽkatãtɔ, kɔkɔetɔ kple dzɔdzɔetɔ, nàdrɔ̃ ʋɔnu anyigbadzitɔwo eye nàbia hlɔ̃ ɖe míaƒe ʋu ta?” <verse number="11" style="v"/>Tete wotsɔ awuʋlaya ɣi na wo dometɔ ɖe sia ɖe eye wogblɔ na wo be woalala vie va se ɖe esime wo nɔvi kple dɔla bubuawo, ame siwo hã woawu la ƒe xexlẽme nade eye abe ale si wònɔ na wo ene la nawu enu.</para>
  <para style="p">
    <verse number="12" style="v"/>Mekpɔ Alẽvi la wòɖe nutrenu adelia ɖa. Enumake anyigba ʋuʋu sesĩe. Ɣe ƒe keklẽ trɔ zu yibɔ abe avɔ si wolɔ̃ kple gbɔ̃fu yibɔ la ene. Nenema ke ɣleti hã biã dzẽ abe ʋu ene, <verse number="13" style="v"/>eye ɣletiviwo le dziƒo ge va dze anyigba abe ale si gbotsetse siwo tsi megbe la dudunae ne ya sesẽ aɖe ʋuʋu ati la ene. <verse number="14" style="v"/>Dziŋgɔlĩ gbugbɔ yi megbe abe lãgbalẽ si woŋlɔ ene, eye to ɖe sia ɖe kple ƒukpo ɖe sia ɖe te ɖa le wo nɔƒe. <verse number="15" style="v"/>Tete anyigbadzifiawo, bubumewo, aʋafiawo, hotsuitɔwo, kalẽtɔwo kple kluvi ɖe sia ɖe kpakple ablɔɖevi ɖe sia ɖe yi ɖaɣla wo ɖokuiwo ɖe agadowo me kple agakpewo dome. <verse number="16" style="v"/>Wogblɔ na towo kple agakpewo bena, “Mimu dze mía dzi ne miaɣla mí ɖa tso ame si nɔ fiazikpui la dzi la ƒe ŋkume kple Alẽvi la ƒe dɔmedzoe helihelĩ la gbɔ, <verse number="17" style="v"/>elabena woƒe dɔmedzoeŋkeke gã la ɖo vɔ. Ame kae ate ŋu anɔ te ɖe enu?”</para>
  <chapter number="7" style="c"/>
  <para style="s1">Wotre ame akpe alafa ɖeka blaene-vɔ-ene nu</para>
  <para style="p">
    <verse number="1" style="v"/>Le esia megbe la, mekpɔ mawudɔla ene wole tsitre ɖe anyigba ƒe dzogoe eneawo dzi eye wona be ya eneawo magaƒo ato anyigba, atsiaƒu alo ati aɖeke dzi o. <verse number="2" style="v"/>Tete mekpɔ mawudɔla bubu tso ɣedzeƒe gbɔna eye wòlé Mawu gbagbe la ƒe nutrenu ɖe asi. Eyɔ mawudɔla ene, ame siwo wo na ŋusẽe be woawɔ nuvevi anyigba kple atsiaƒu la kple gbe sesẽ be, <verse number="3" style="v"/>“Mègawɔ nuvevi aɖeke anyigba alo atsiaƒu loo alo atiwo o, va se ɖe esime míatsɔ nutrenu aɖo ŋgɔnu na míaƒe Mawu la ƒe dɔlawo.” <verse number="4" style="v"/>Emegbe mese ame siwo wotsɔ nutrenu ɖo ŋgonu na la ƒe xexlẽme. Wole ame akpe alafa ɖeka blaene-vɔ-ene, eye wo katã tso Israel ƒe toawo me.</para>
  <para style="p">
    <verse number="5" style="v"/>Wotre ame akpe wuieve nu tso Yuda ƒe to la me:</para>
  <para style="p">ame akpe wuieve nu tso Ruben ƒe to la me, ame akpe wuieve nu tso Gad ƒe to la me, <verse number="6" style="v"/>ame akpe wuieve nu tso Aser ƒe to la me, ame akpe wuieve nu tso Naflali ƒe to la me, ame akpe wuieve nu tso Manase ƒe to la me, <verse number="7" style="v"/>ame akpe wuieve nu tso Simeon ƒe to la me, ame akpe wuieve nu tso Levi ƒe to la me, ame akpe wuieve nu tso Isaka ƒe to la me, <verse number="8" style="v"/>ame akpe wuieve nu tso Zebulon ƒe to la me, ame akpe wuieve nu tso Yosef ƒe to la me, ame akpe wuieve nu tso Benyamin ƒe to la me.</para>
  <para style="s1">Ameha gã si le awuʋlaya ɣi me</para>
  <para style="p">
    <verse number="9" style="v"/>Le esia megbe la, mekpɔ ameha gã aɖe si womate ŋu axlẽ o la, le nye ŋkume. Wotso dukɔ sia dukɔ, to sia to, ƒome ɖe sia ɖe kple gbegbɔgblɔ ɖe sia ɖe me. Wole tsitre ɖe fiazikpui la ŋgɔ le Alẽvi la ŋkume. Wodo awuʋlaya ɣiwo eye wolé deʋayawo ɖe asi. <verse number="10" style="v"/>Wole ɣli dom kple gbe sesẽ be,</para>
  <para style="q1">“Xɔname nye míaƒe Mawu la tɔ,</para>
  <para style="q1">Ame si nɔ anyi ɖe fiazikpui la dzi,</para>
  <para style="q1">kple Alẽvi la tɔ.”</para>
  <para style="m">
    <verse number="11" style="v"/>Mawudɔlawo katã nɔ tsitre ƒo xlã fiazikpui la, amegaxoxoawo kple nugbagbe eneawo. Wotsɔ mo tsyɔ anyi ɖe fiazikpui la ŋgɔ eye wosubɔ Mawu,</para>
  <para style="m">
    <verse number="12" style="v"/>le gbɔgblɔm be,</para>
  <para style="q1">“Amen.</para>
  <para style="q1">Kafukafu kple ŋutikɔkɔe</para>
  <para style="q1">Nunya, akpedada kple bubu</para>
  <para style="q1">Kple ŋusẽ kpekple ŋutete</para>
  <para style="q1">Nanye míaƒe Mawu la tɔ</para>
  <para style="q1">Tso mavɔ me yi ma mavɔ me.</para>
  <para style="q1">Amen!”</para>
  <para style="p">
    <verse number="13" style="v"/>Tete amegaxoxoawo dometɔ ɖeka biam be, “Ame kawoe nye ame siawo le awuʋlaya ɣi me eye afi ka wotso?”</para>
  <para style="p">
    <verse number="14" style="v"/>Meɖo eŋu nɛ be, “Aƒetɔ, wòe nyae.”</para>
  <para style="p">Eye wògblɔ nam bena, “Woawoe nye ame siwo do go tso xaxa gã la me. Wonya woƒe awuʋlayawo eye wowɔ wo ɣie to Alẽvi la ƒe ʋu me. <verse number="15" style="v"/>Eya ta,</para>
  <para style="q1">“Wole Mawu ƒe fiazikpui la ŋgɔ</para>
  <para style="q1">Eye wosubɔnɛ le eƒe gbedoxɔ me zã kple keli</para>
  <para style="q1">Eye ame si nɔ fiazikpuia dzi la</para>
  <para style="q1">Akeke eƒe agbadɔ ɖe wo dzi.</para>
  <para style="q1">
    <verse number="16" style="v"/>Dɔ magawu wo akpɔ gbeɖe o</para>
  <para style="q1">Tsikɔ hã magawu wo akpɔ gbeɖe o.</para>
  <para style="q1">Ɣe magaɖu wo o</para>
  <para style="q1">Alo ŋdɔkutsu nagaɖu wo o.</para>
  <para style="q1">
    <verse number="17" style="v"/>Elabena Alẽvi si le fiazikpui la titina</para>
  <para style="q1">Anye woƒe kplɔla</para>
  <para style="q1">Akplɔ wo ayi agbetsi dzidziwo gbɔe</para>
  <para style="q1">Eye Mawu ŋutɔ atutu aɖatsi ɖe sia ɖe le wo ŋkume.”</para>
  <chapter number="8" style="c"/>
  <para style="s1">Nutrenu adrelia ʋuʋu kple sikadzudzɔdosonu la</para>
  <para style="p">
    <verse number="1" style="v"/>Esi wòʋu nutrenu adrelia la ɖoɖoe gã aɖe zi le dziƒo abe gaƒoƒo afã ene. <verse number="2" style="v"/>Eye mekpɔ mawudɔla adre siwo nɔ tsitre ɖe Mawu ŋkume eye wotsɔ kpẽ adre na wo. <verse number="3" style="v"/>Mawudɔla bubu si lé sikadzoɖesonu ɖe asi la, hã va tsi tre ɖe vɔsamlekpui la gbɔ. Wotsɔ dzudzɔʋeʋẽdonu geɖe nɛ be wòatsɔ akpe ɖe amekɔkɔeawo katã ƒe gbedodoɖawo ŋu, atsɔ aɖo sikavɔsamlekpui si le fiazikpui la ŋgɔ dzi. <verse number="4" style="v"/>Dzudzɔʋeʋẽdonu la ƒe dzudzɔ kpe ɖe amekɔkɔeawo ƒe gbedodoɖa ŋu ɖo Mawu gbɔ tso mawudɔla la ƒe asime. <verse number="5" style="v"/>Emegbe mawudɔla la tsɔ dzoɖesonu la ɖe asi, ɖe dzo tso vɔsamlekpui la dzi kɔ ɖe eme, eye wotsɔe xlã ɖe anyigba. Tete sokpewo ge tso dziƒo, dzi ɖe gbe, dzi ke dzo eye anyigba ʋuʋu.</para>
  <para style="s1">Kpẽ adreawo kuku</para>
  <para style="p">
    <verse number="6" style="v"/>Mawudɔla adre siwo wotsɔ kpẽ adreawo na la, nɔ klalo na wo kuku.</para>
  <para style="p">
    <verse number="7" style="v"/>Mawudɔla gbãtɔ ku eƒe kpẽ la, tete tsikpe dza eye wotsɔ dzo, si wotɔtɔ kple ʋu la kɔ ɖe anyigba. Tete anyigba ƒe mama etɔ̃lia ƒe akpa ɖeka fia. Atiwo hã ƒe mama etɔ̃lia ƒe ɖeka fia. Nenema ke gbe damawo katã hã fia.</para>
  <para style="p">
    <verse number="8" style="v"/>Mawudɔla evelia ku eƒe kpẽ eye wotsɔ nane si lolo abe to ene eye wole bibim la ƒu gbe ɖe atsiaƒu me. Atsiaƒu la ƒe mama etɔ̃lia ƒe ɖeka trɔ zu ʋu <verse number="9" style="v"/>Nugbagbe siwo katã le atsiaƒua me la, ƒe mama etɔ̃liawo ƒe ɖeka ku eye tɔdziʋu siwo katã nɔ atsiaƒua dzi la ƒe mama etɔ̃lia ƒe ɖeka hã tsrɔ̃.</para>
  <para style="p">
    <verse number="10" style="v"/>Mawudɔla etɔ̃lia ku eƒe kpẽ la, eye ɣletivi gã aɖe si le bibim abe akakati gã aɖe ene la, ge tso dziƒo va dze tɔsisiwo kple tsivudowo memama etɔ̃lia ƒe ɖeka dzi, <verse number="11" style="v"/>ke ɣletivi sia ŋkɔe nye “Veve”. Ale tsiwo katã ƒe memama etɔ̃lia ƒe ɖeka trɔ zu tsi veve. Ale ame geɖewo ku to tsi veve sia nono me.</para>
  <para style="p">
    <verse number="12" style="v"/>Mawudɔla enelia ku eƒe kpẽ la. Tete wotsɔ nu xe ɣe, ɣleti kple ɣletiviwo ƒe mama etɔ̃lia ƒe ɖeka ŋkume eye viviti do. Ale ŋkeke ƒe mama etɔ̃lia ƒe ɖeka mekpɔ kekeli o, eye nenema ke zã ƒe mama etɔ̃lia ƒe ɖeka hã mekpɔ kekeli o.</para>
  <para style="p">
    <verse number="13" style="v"/>Esi mele nu siawo kpɔm la, mese hɔ̃ aɖe si nɔ dzodzom le yame la gblɔ kple gbe gã aɖe be, “Babaa! Babaa! Babaa na anyigbadzinɔlawo le kpẽ siwo mawudɔla etɔ̃ mamlɛawo ava ku la ta!”</para>
  <chapter number="9" style="c"/>
  <para style="p">
    <verse number="1" style="v"/>Mawudɔla atɔ̃lia ku eƒe kpẽ la eye mekpɔ ɣletivi si ge tso dziƒo va dze anyigba dzi la, wotsɔ ʋe globo la ƒe safui na ɣletivi sia. <verse number="2" style="v"/>Esi wòʋu nu le ʋe globoa nu la, dzudzɔ do tso eme abe abolokpo gã aɖe mee dzudzɔ le dodom le ene. Dzudzɔ gã la na be ɣe kple dziŋgɔlĩ do viviti. <verse number="3" style="v"/>Ʋetsuviwo ƒe ha gã aɖe do go tso dzudzɔ la me va anyigba dzi eye wona ŋusẽ wo be woawɔ nu abe ahɔ̃ siwo le anyigba dzi la ene. <verse number="4" style="v"/>Wode se na wo be womagagblẽ gbe siwo le anyigba dzi loo alo numiemie alo atiwo o, ke boŋ woagblẽ ame siwo Mawu ƒe nutrenu mele ŋgonu na o. <verse number="5" style="v"/>Womena ŋusẽ wo be woawu wo o ke boŋ be woawɔ funyafunya wo dzinu atɔ̃. Ale fukpekpe si me woto la nɔ abe ale si ame si ahɔ̃ te la sea vevee ene. <verse number="6" style="v"/>Le ŋkeke mawo me la, amewo adi ku gake womakpɔe o. Ku adzro wo vevie gake ku asi abu ɖe wo.</para>
  <para style="p">
    <verse number="7" style="v"/>Ʋetsuviawo ƒe dzedzeme le abe sɔ siwo bla akpa hena aʋayiyi ene. Woɖɔ nane ɖe ta si le abe sikafiakuku ene eye woƒe mowo ɖi amegbetɔwo tɔ. <verse number="8" style="v"/>Woƒe ɖa le abe nyɔnuwo ƒe ɖa ene, eye woƒe aɖuwo le abe dzatawo tɔ ene. <verse number="9" style="v"/>Wodo akɔtakpoxɔnu siwo le abe gayibɔkɔtakpoxɔnuwo ene eye woƒe aʋalawo ƒe hoowɔwɔ le abe sɔwo kple tasiaɖamwo ƒe hoowɔwɔ ne wolũ ɖe aʋa me la ene. <verse number="10" style="v"/>Asiketiwo kple tiwo le wo si abe ahɔ̃wo tɔ ene eye ŋusẽ le woƒe asiketiwo me be woawɔ funyafunya amewo hena ɣleti atɔ̃. <verse number="11" style="v"/>Woƒe fiae nye mawudɔla si le ʋe globo la dzi kpɔm, ame si ƒe ŋkɔe nye Abadon le Hebrigbe me kple Apolion le Grikgbe me.</para>
  <para style="p">
    <verse number="12" style="v"/>Babaadodo gbãtɔ nu va yi eye babaadodo eve bubuawo le mɔ dzi gbɔna.</para>
  <para style="p">
    <verse number="13" style="v"/>Mawudɔla adelia ku eƒe kpẽ la. Tete mese gbe aɖe tso sikavɔsamlekpui si nɔ Mawu ŋkume la ƒe lãdzowo gbɔ. <verse number="14" style="v"/>Gbe la gblɔ na mawudɔla adelia si lé kpẽ la ɖe asi la bena, “Ɖe ga mawudɔla ene, siwo wobla da ɖe Frat tɔsisi gã la to.” <verse number="15" style="v"/>Ale woɖe ga mawudɔla ene siwo wodzra ɖo ɖi na gaƒoƒo vevi, ŋkeke vevi, dzinu vevi kple ƒe vevi sia be woayi aɖawu amegbetɔƒomea ƒe mama etɔ̃lia ƒe ɖeka. <verse number="16" style="v"/>Asrafo siwo do sɔ la, ƒe xexlẽme anɔ miliɔn eve. Nye ŋutɔ mese woƒe xexlẽme.</para>
  <para style="p">
    <verse number="17" style="v"/>Sɔ kple sɔdola siwo mekpɔ le nye ŋutega me la ƒe dzedzeme nɔ ale: Woƒe akɔtakpoxɔnu biã hẽ abe dzo ene; ɖewo nɔ blɔ eye ɖewo hã ɖi aŋutiɖiɖi abe sulfakpe ene. Sɔawo ƒe tawo ɖi dzatawo ƒe ta eye dzo, dzudzɔ kple sulfakpe do tso woƒe nuwo me. <verse number="18" style="v"/>Dzo ƒe dɔvɔ̃, dzudzɔ kple sulfakpe si do go tso sɔwo ƒe nume la, wu amegbetɔƒomea ƒe mama etɔ̃lia ƒe ɖeka <verse number="19" style="v"/>Sɔawo ƒe ŋusẽ le woƒe nuwo kple asiketiawo me elabena woƒe asiketiwo le abe dawo ene eye ta li na asiketiawo, esiwo wotsɔna dea abi amewo ŋui.</para>
  <para style="p">
    <verse number="20" style="v"/>Amegbetɔƒomea si susɔ, ame siwo dɔvɔ̃ siawo mewu o la, gbe tɔtrɔ le woƒe asiwo ƒe nu tovowo wɔwɔ me. Wogbe be yewomaɖe asi le gbɔgbɔ vɔ̃wo subɔsubɔ, sika, klosalo, akɔbli, kpe kple atilegba siwo metea ŋu kpɔa nu, sea nu loo alo zɔna la subɔsubɔ ŋuti o. <verse number="21" style="v"/>Nenema ke wometrɔ le woƒe amewuwu, afakaka, ahasiwɔwɔ alo fififi yome o.</para>
  <chapter number="10" style="c"/>
  <para style="s1">Mawudɔla kple agbalẽ sue la</para>
  <para style="p">
    <verse number="1" style="v"/>Tete mekpɔ mawudɔla triakɔ bubu wòtso dziƒo gbɔna. Alilĩkpo nye awuɣlaya wòdo eye anyieʋɔ le eƒe ta dzi, eƒe mo le abe ɣe ene eye eƒe afɔwo le abe dzosɔtiwo ene. <verse number="2" style="v"/>Elé agbalẽ sue aɖe ɖe asi, esi le ʋuʋu le eƒe asiƒome. Etsɔ eƒe ɖusifɔ da ɖe atsiaƒu me tsɔ eƒe miafɔ da ɖe anyigba dzi, <verse number="3" style="v"/>eye wòdo ɣli sesẽ aɖe abe dzata ƒe gbeɖeɖe ene. Esi wòdo ɣlia la, dziɖegbe adreawo ƒe gbe ɖi. <verse number="4" style="v"/>Esi dziɖegbe adreawo ƒo nu la, menɔ klalo be maŋlɔ nu gake mese gbe aɖe tso dziƒo gblɔ nam be, “Tre nu si dziɖegbe adreawo gblɔ la nu eye mègaŋlɔe da ɖi o.”</para>
  <para style="p">
    <verse number="5" style="v"/>Ke mawudɔla si mekpɔ wònɔ tsitre ɖe atsiaƒu me kple anyigba dzi la, do eƒe ɖusibɔ ɖe dziƒo, <verse number="6" style="v"/>eye wòyɔ eya ame si nɔ agbe tegbetegbe, ame si wɔ dziƒowo kple nu siwo katã le wo me, anyigba kple nu siwo le edzi kple atsiaƒu kpakple nu siwo katã le eme la ƒe ŋkɔ heka atam bena, “Heheɖemegbe aɖeke maganɔ anyi o! <verse number="7" style="v"/>Gake le ŋkeke siwo me mawudɔla adrelia aku eƒe kpẽa la, Mawu ƒe nu ɣaɣla la ava eme abe ale si ko wòɖe gbeƒãe na eƒe dɔla nyagblɔɖilawoe ene.”</para>
  <para style="p">
    <verse number="8" style="v"/>Esi gbe si mese tso dziƒo gaƒo nu nam la, egblɔ nam be, “Heyi nàxɔ agbalẽ si le ʋuʋu le mawudɔla si le tsitre ɖe atsiaƒu me kple anyigba dzi la ƒe asime.”</para>
  <para style="p">
    <verse number="9" style="v"/>Ale meyi ɖe mawudɔla la gbɔ eye mebiae be wòatsɔ agbalẽ sue la nam. Egblɔ nam be, “Xɔe eye nàɖui. Atrɔ azu nu veve le wò dɔme, gake le wò nume ya avivi abe anyitsi ene.” <verse number="10" style="v"/>Mexɔ agbalẽ sue la le mawudɔla la si eye meɖui. Evivi le nye nume abe anyitsi ene ke esi meɖui vɔ la, etrɔ zu nu veve le nye dɔme. <verse number="11" style="v"/>Eyi edzi gblɔ nam be, “Ele na wò be nàgagblɔ nya ɖi tso ame geɖewo, dukɔwo, gbegbɔgblɔwo kple fiawo ŋuti.”</para>
  <chapter number="11" style="c"/>
  <para style="s1">Dasefo eveawo</para>
  <para style="p">
    <verse number="1" style="v"/>Wotsɔ aƒla si le abe nudzidzenu ene la nam eye wogblɔ nam be, “Yi, nàdzidze Mawu ƒe gbedoxɔ la kple vɔsamlekpui la eye nàxlẽ mawusubɔ la siwo le afi ma. <verse number="2" style="v"/>Ke ɖe xɔxɔnu gotatɔ le eme mègadzidzee o, elabena wotsɔe na Helatɔwo. Woanya avuzi le du kɔkɔe la dzi ɣleti blaene-vɔ-ene sɔŋ, <verse number="3" style="v"/>mana ŋusẽ nye ɖasefo eveawo eye woata akpanya agblɔ nya ɖi hena ŋkeke akpe ɖeka alafa eve blaade.” <verse number="4" style="v"/>Esiawoe nye amiti eve kple akaɖiti eve siwo le tsitre ɖe anyigba la ƒe Aƒetɔ la ŋkume. <verse number="5" style="v"/>Ne ame aɖe dze agbagba be yeawɔ nuvevi wo la, dzo dona le woƒe nume hefiaa woƒe futɔwo. Aleae ame si di be yeawɔ nuvevi wo la akui. <verse number="6" style="v"/>Ŋutsu siawo la, ŋusẽ le wo si be woatu dziŋgɔlĩ ale be tsi magadza le ɣeyiɣi si me wole nya gblɔm ɖi o, ŋusẽ le wo si be woatrɔ tsiwo woazu ʋu eye woada dɔvɔ̃ ƒomevi vovovowo ɖe anyigba dzi zigbɔzi ale si wolɔ̃.</para>
  <para style="p">
    <verse number="7" style="v"/>Azɔ ne wowu woƒe ɖaseɖiɖi nu la, lã si ado tso ʋe globo la me la, ava wɔ avu kpli wo, aɖu wo dzi eye wòawu wo. <verse number="8" style="v"/>Woƒe ŋutilã kukuawo amlɔ du gã la ƒe mɔtatawo dzi, du gã si wona ŋkɔe le nyamenya nu be Sodom kple Egipte, afi si woklã woƒe Aƒetɔ ɖe ati ŋu le. <verse number="9" style="v"/>Hena ŋkeke etɔ̃ kple afã la, amewo tso ƒome ɖe sia ɖe, to ɖe sia ɖe, gbegbɔgblɔ ɖe sia ɖe kple dukɔ ɖe sia ɖe me akpɔ woƒe ŋutilã kukuawo, eye woagbe be yewomaɖi wo o. <verse number="10" style="v"/>Anyigbadzinɔlawo akpɔ dziɖuɖudzidzɔ ɖe wo dzi eye woaɖu azã, aɖo nunanawo ɖe wo nɔewo elabena nyagblɔɖila eve siawo wɔ funyafunya anyigbadzinɔlawo.</para>
  <para style="p">
    <verse number="11" style="v"/>Ke le ŋkeke etɔ̃ kple afã la megbe la, agbegbɔgbɔ tso Mawu gbɔ ge ɖe ame kukuawo me, wotsi tsitre eye ŋɔdzi gã aɖe lé ame siwo kpɔ wo. <verse number="12" style="v"/>Tete wose gbe gã aɖe tso dziƒo le gbɔgblɔm be, “Va dzime le afii.” Ale woyi dziƒo le alilĩkpowo me esi woƒe futɔwo flɔ ŋku ɖe wo dzi.</para>
  <para style="p">
    <verse number="13" style="v"/>Le gaƒoƒo ma ke me la, anyigba Ʋuʋu ŋɔdzitɔe eye du la ƒe mama ewolia dometɔ ɖeka mu dze anyi; ame akpe adre tsrɔ̃ le anyigbaʋuʋu la me. Ke ŋɔdzi lé agbetsilawo eye wotsɔ ŋutikɔkɔe na dziƒo Mawu la. <verse number="14" style="v"/>Babaadodo evelia nu va yi ke etɔ̃lia gbɔna kpuie.</para>
  <para style="s1">Kpẽ adrelia kuku</para>
  <para style="p">
    <verse number="15" style="v"/>Mawudɔla adrelia ku eƒe kpẽ eye gbe sesẽ aɖewo ɖi le dziƒonutowo me bena, “Xexeame ƒe fiaɖuƒe la zu míaƒe Aƒetɔ kple eƒe Kristo la ƒe fiaɖuƒe, eye wòaɖu fia tso mavɔ me yi mavɔ me.”</para>
  <para style="p">
    <verse number="16" style="v"/>Eye amegaxoxo blaeve-vɔ-eneawo, ame siwo nɔ woƒe fiazikpuiwo dzi le Mawu ŋkume la tsyɔ mo anyi eye wosubɔ Mawu, <verse number="17" style="v"/>le gbɔgblɔm bena, “O Aƒetɔ Mawu, Ŋusẽkatãtɔ, míeda akpe na wò, wò ame si li fifia eye nènɔ anyi kpɔ elabena exɔ wò ŋusẽ triakɔ la eye nèdze dziɖuɖu gɔme. <verse number="18" style="v"/>Dukɔwo le nyanyram eye wò dziku ɖiɖi va. Ɣeyiɣi de be woadrɔ̃ ʋɔnu kukuawo eye woatu fe na wò dɔla, nyagblɔɖilawo, wò amekɔkɔeawo kple ame siwo dea bubu wò ŋku ŋuti, ame gblɔewo kple ame gãwo siaa. Nenema ke míeda akpe na wò be nètsrɔ̃ ame siwo tsrɔ̃ anyigba la.”</para>
  <para style="p">
    <verse number="19" style="v"/>Emegbe woʋu Mawu ƒe gbedoxɔ le dziƒo eye wokpɔ Mawu ƒe nubablaɖaka le eƒe gbedoxɔ me. Tete dzi ke dzo, dzi ɖe gbe, sokpewo ge, anyigba ʋuʋu eye kpetsi gã aɖe dza.</para>
  <chapter number="12" style="c"/>
  <para style="s1">Nyɔnu la kple ʋɔ driba la</para>
  <para style="p">
    <verse number="1" style="v"/>Dzesi gã wɔnuku aɖe dze le dziƒo. Nyɔnu aɖe si ta ɣe abe avɔ ene, ɣleti le eƒe afɔ te eye wòɖɔ fiakuku si ŋu ɣletivi wuieve le la va do. <verse number="2" style="v"/>Fu nɔ eƒo eye wònɔ ɣli dom esi wònɔ ku lém be yeadzi vi. <verse number="3" style="v"/>Emegbe dzesi bubu gadze le dziƒo, ʋɔ driba, gã, dzẽ aɖe si to ta adre, dzo ewo eye fiakuku adre le tawo nɛ la, va do. <verse number="4" style="v"/>Eƒe asiketi kplɔ ɣletivi siwo le dziŋgɔlĩ ŋu la ƒe mama etɔ̃lia ƒe ɖeka eye wòhe wo ƒu gbe ɖe anyigba. Ʋɔ driba la nɔ tsitre ɖe nyɔnu si nɔ ku lém la ŋkume eye wòle klalo be yeavuvu vidzĩ si nyɔnua adzi <verse number="5" style="v"/>Nyɔnu la dzi ŋutsuvi, ame si ava ɖu dukɔwo katã dzi kple gatikplɔ. Tete woxɔ ɖevi la le esi kaba tsɔ yi ɖe Mawu kple eƒe fiazikpui la gbɔe. <verse number="6" style="v"/>Emegbe nyɔnu la si yi gbedzi ɖe teƒe si Mawu dzra ɖo ɖi nɛ afi si woakpɔ eta le hena ŋkeke akpe ɖeka alafa eve blaade. <verse number="7" style="v"/>Eye aʋa dzɔ le dziƒo. Mikael kple eƒe mawudɔlawo wɔ aʋa kple ʋɔ driba la eye ʋɔ driba la kple eƒe dɔlawo hã wɔ aʋa kpli wo. <verse number="8" style="v"/>Ke ʋɔ driba la ƒe ŋusẽ metri akɔ o ale wobu woƒe nɔƒe le dziƒo. <verse number="9" style="v"/>Wotsɔ ʋɔ driba gã la, da xoxo si woyɔna be gbɔgbɔ vɔ̃ alo Satana, ame si kplɔ xexeame katã trae la ƒu gbe. Wotsɔ eya ŋutɔ kple eƒe dɔlawo ƒu gbe ɖe anyigba.</para>
  <para style="p">
    <verse number="10" style="v"/>Tete mese gbe sesẽ aɖe tso dziƒo le gbɔgblɔm be, “Azɔ ko míaƒe Mawu la ƒe ɖeɖe, ŋusẽ kple fiaɖuƒe la kpakple eƒe Kristo ƒe dziɖuɖu ƒe ŋusẽ la va ɖo; elabena wotsɔ mía nɔviawo nutsola, ame si nɔa wo nu tsom zã kple keli le Mawu ŋkume la ƒu gbe ɖe anyigba. <verse number="11" style="v"/>Woɖu edzi to Alẽvi la ƒe ʋu kple woƒe ɖaseɖiɖi me. Womelɔ̃ woƒe agbe nenema gbegbe be woayi sisi ge le ku nu o. <verse number="12" style="v"/>Eya ta dzi nedzɔ mi, mi dziƒowo kple mi ame siwo nɔ wo me! Ke babaa na anyigba kple atsiaƒu elabena Satana ɖi va mia gbɔ! Dzi le ekum vevie elabena enyae be yeƒe ɣeyiɣi la le kpuie.”</para>
  <para style="p">
    <verse number="13" style="v"/>Esi ʋɔ driba la kpɔ be wotsɔ ye ƒu gbe ɖe anyigba la, eti nyɔnu si dzi ŋutsuvi la yome. <verse number="14" style="v"/>Wotsɔ hɔ̃ gã aɖe ƒe aʋala eveawo na nyɔnu la ale be wòate ŋu adzo ayi ɖe teƒe si wodzra ɖo ɖi nɛ le gbedzi, afi si woakpɔ eta le hena ɣeyiɣi aɖe, ɣeyiɣiwo kple ɣeyiɣi afã le afi si ʋɔ driba la mate ŋu ade o. <verse number="15" style="v"/>Tete ʋɔ driba la tu tsi to eƒe nume esi ɖuɖu abe tɔsisi ene ne wòaɖɔ alé nyɔnu la eye tɔsisi la nakplɔe adzoe. <verse number="16" style="v"/>Ke anyigba la kpe ɖe nyɔnu la ŋu esi wòke eƒe nu hemi tɔsisi si ʋɔ driba la tu to eƒe nume. <verse number="17" style="v"/>Dzi ku ʋɔ driba la vevie ɖe nyɔnu la ŋu eye wòyi be yeaɖawɔ aʋa kple eƒe dzidzimevi mamlɛawo, ame siwo ɖoa to Mawu kple eƒe sededewo eye wolé Yesu me ʋuʋu me ɖe asi sesĩe.</para>
  <chapter number="13" style="c"/>
  <para style="s1">Lã wɔadã si do go tso atsiaƒu me</para>
  <para style="p">
    <verse number="1" style="v"/>Ale ʋɔ driba la nɔ tsitre ɖe atsiaƒua to. Tete mekpɔ lã wɔadã aɖe wodo go tso atsiaƒu me gbɔna. Eto dzo ewo kple ta adre; fiakuku ewo nɔ dzoawo dzi eye woŋlɔ busuŋkɔwo ɖe ta adreawo dometɔ ɖe sia ɖe ŋu. <verse number="2" style="v"/>Lã wɔadã si mekpɔ la ɖi lãkle gake eƒe afɔwo nɔ abe sisiblisi tɔwo ene eye eƒe nu le abe dzata tɔwo ene. Ʋɔ driba la tsɔ eƒe ŋusẽ, fiazikpui kple dziɖuɖuŋusẽ na lã wɔadã la. <verse number="3" style="v"/>Edze abe lã wɔadã la ƒe tawo dometɔ ɖeka ɖe wòxɔ abi vevie ene gake abi gã si wòxɔ la ku. Xexeame katã ƒe nu ku eye wodze lã wɔadã la yome. <verse number="4" style="v"/>Amewo subɔ ʋɔ drĩba la elabena etsɔ dziɖuɖu ƒe ŋusẽ na lã wɔadã la, eye wosubɔ lã wɔadã la hã hebia be, “Ame kae le abe lã wɔadã la ene? Ame kae ate ŋu awɔ aʋa kplii?”</para>
  <para style="p">
    <verse number="5" style="v"/>Wona nu lã wɔadã la be wòagblɔ adegbeƒonyawo kple busunyawo eye be wòaɖu dzi hena ɣleti blaene-vɔ-ene. <verse number="6" style="v"/>Eke eƒe nu be yeagblɔ busunya ɖe Mawu ŋu eye yeaƒo ɖi eƒe ŋkɔ, eƒe nɔƒe kple ame siwò katã li kplii le dziƒo. <verse number="7" style="v"/>Wona ŋusẽe be wòawɔ aʋa kple amekɔkɔeawo eye woaɖu wo dzi. Nenema kee wona dziɖuɖuŋusẽe ɖe to sia to, ƒome sia ƒome, gbegbɔgblɔ sia gbegbɔgblɔ kple dukɔ sia dukɔ dzi. <verse number="8" style="v"/>Anyigbadzitɔwo katã asubɔ lã wɔada la, ame siwo ƒe ŋkɔwo womeŋlɔ ɖe Alẽvi si wowu tso xexeame ƒe gɔmedzedze ke la ƒe agbegbalẽ la me o.</para>
  <para style="p">
    <verse number="9" style="v"/>Ame si to senu li na la, nesee.</para>
  <para style="p">
    <verse number="10" style="v"/>Ne ame aɖe ayi aboyome la, aboyomee wòayi. Ne woawu ame aɖe kple yi la, yie woatsɔ awui. Esia hiã na dzigbɔɖi le dzidodo me kple nuteƒewɔwɔ le amekɔkɔeawo ƒe akpa dzi.</para>
  <para style="s1">Lã wɔadã si do go tso anyigba ƒe tume</para>
  <para style="p">
    <verse number="11" style="v"/>Eye mekpɔ lã wɔadã bubu wònɔ dodom tso anyigba ƒe tume. Eto dzo eve abe agbovi ene gake enɔ nu ƒom abe ʋɔ driba ene. <verse number="12" style="v"/>Ewɔ lã wɔadã gbãtɔ ƒe dziɖuɖuŋusẽwo katã ŋutidɔ ɖe lã wɔadã gbãtɔ teƒe eye wòna be anyigba kple edzinɔlawo katã nasubɔ lã wɔadã gbãtɔ, ame si ƒe kubi wowɔ wòku. <verse number="13" style="v"/>Ewɔ dzesi kple nukunu gãwo eye wòna be dzo gɔ̃ hã ge tso dziƒo va dze anyi le amewo ƒe ŋkume. <verse number="14" style="v"/>Le ŋusẽ si wonɛ be wòawɔ nukunuwo ɖe lã wɔadã gbãtɔ teƒe ta la, eble anyigbadzitɔwo katã. Ede se na wo be woali legba abe bubudede lã wɔadã si ŋu wode abi kple yi eye wògale agbe la ŋu ene. <verse number="15" style="v"/>Wona ŋusẽe be woade gbɔgbɔ lã wɔadã gbãtɔ ƒe legba me ale be legba la nate ŋu aƒo nu eye be woawu ame siwo katã gbe be yewomasubɔ lã wɔadã la ƒe legba o. <verse number="16" style="v"/>Nenema kee wòzi ame sia ame, suewo kple gãwo, kesinɔtɔwo kple ame dahewo, ablɔɖeviwo kple kluviwo dzi be woade dzesi woƒe nuɖusibɔ alo woƒe ŋgonu, <verse number="17" style="v"/>ale be ame aɖeke mate ŋu aƒle nu alo adzra nu o negbe ɖe ko wòxɔ dzesi si nye lã wɔadã la ƒe ŋkɔ, alo xexlẽme si nye eƒe ŋkɔ.</para>
  <para style="p">
    <verse number="18" style="v"/>Esia hiã nunya. Ne sidzedze le ame aɖe si la, nebu akɔnta le xexlẽme dzesi si nye lã wɔadã la ƒe ŋkɔ ŋuti, elabena enye ame ƒe xexlẽme ƒe dzesi. Eƒe xexlẽme ƒe dzesie nye alafa ade blaade-vɔ-ade.</para>
  <chapter number="14" style="c"/>
  <para style="s1">Alẽvi la kple ame akpe alafa ɖeka blaene-vɔ-ene</para>
  <para style="p">
    <verse number="1" style="v"/>Kasia mekpɔ Alẽvi la le ŋkunyeme. Enɔ tsitre ɖe Zion to dzi eye ame akpe alafa ɖeka blaene-vɔ-ene, ame siwo ƒe ŋgowo nu woŋlɔ eŋkɔ kple Fofoa tɔ ɖo la nɔ tsitre ɖe egbɔ. <verse number="2" style="v"/>Mese gbe aɖe tso dziƒo abe tsi geɖewo ƒe howɔwɔ alo dzi ƒe gbeɖeɖe ene. Gbe si mese la, nɔ abe kasaŋkuƒolawoe nɔ woƒe kasaŋkuwo ƒom ene. <verse number="3" style="v"/>Tete wodzi ha yeye le fiazikpui la ŋgɔ kple nugbagbe eneawo kpakple amegãxoxoawo ƒe ŋkume. Ame aɖeke mete ŋu srɔ̃ ha la o negbe ame akpe alafa ɖeka blaene-vɔ-ene, ame siwo woɖe tso anyigbadzi la ko. <verse number="4" style="v"/>Ame siawoe nye ame siwo meƒo ɖi wo ɖokuiwo kple nyɔnunya o elabena wowɔ wo ɖokuiwo kɔkɔe. Wokplɔa Alẽvi la ɖo afi sia afi si wòyina. Woƒle wo tso amegbetɔwo dome eye wotsɔ wo na Mawu kple Alẽvi la abe nukuwo ƒe gbãtɔwo ene. <verse number="5" style="v"/>Womekpɔ alakpa aɖeke le woƒe nume o elabena wonye mokakamanɔŋutɔwo.</para>
  <para style="s1">Mawudɔla etɔ̃awo kple woƒe gbedeasiwo</para>
  <para style="p">
    <verse number="6" style="v"/>Tete mekpɔ mawudɔla bubu wònɔ dzodzom le yame eye nyanyui mavɔ la le esi ne wòaɖe gbeƒãe na ame siwo le anyigba dzi, na dukɔ ɖe sia ɖe, to ɖe sia ɖe gbe gbɔ gblɔ ɖe sia ɖe kple ƒome ɖe sia ɖe. <verse number="7" style="v"/>Egblɔ kple gbe gã aɖe be, “Mivɔ̃ Mawu eye mitsɔ ŋutikɔkɔe nɛ elabena eƒe ʋɔnudɔdrɔ̃ ƒe gaƒoƒo la va ɖo. Misubɔ eya ame si wɔ dziƒowo, anyigba, atsiaƒu kple tsidzidziwo.”</para>
  <para style="p">
    <verse number="8" style="v"/>Mawudɔla evelia kplɔe ɖo le ɣli dom be, “Womui! Womu Babilonia Gã la, Babilonia si na dukɔwo no eƒe ahasiwɔwɔ ƒe dɔmedzoewain la.”</para>
  <para style="p">
    <verse number="9" style="v"/>Mawudɔla etɔ̃lia kplɔ wo ɖo le gbɔgblɔm kple gbe gã aɖe be, “Ne ame aɖe asubɔ lã wɔadã la kple eƒe legba eye wòaxɔ eƒe dzesi ɖe ŋgonu alo eƒe asi ŋuti la, <verse number="10" style="v"/>eya hã ano Mawu ƒe dɔmedzoe ƒe wain si wokɔ ɖe Mawu ƒe dziku helihelĩ ƒe kplu la me wòyɔ banaa. Woawɔ funyafunyae kple aŋɔdzo le mawudɔla kɔkɔeawo kple Alẽvi la ŋkume. <verse number="11" style="v"/>Eye woƒe fuwɔame ƒe dzudzɔ atu ayi dzime tso mavɔ me yi mavɔ me. Dzudzɔ aɖeke meli na ame siwo subɔ lã wɔadã la kple eƒe legba la zã kple keli o alo na ame si xɔ eƒe ŋkɔ ƒe dzesi ɖe eƒe ŋgonu o.” <verse number="12" style="v"/>Esia hiã dzigbɔɖi le dzidodo me le ame kɔkɔeawo ƒe akpa dzi, ame siwo wɔa Mawu ƒe sededewo dzi eye wonɔa nuteƒewɔwɔ, dzi na Yesu.</para>
  <para style="p">
    <verse number="13" style="v"/>Ke mese gbe aɖe tso dziƒo le gbɔgblɔm be, “Ŋlɔ be, ‘Woayra ame siwo ku le Aƒetɔ la me tso azɔ dzi heyina’.” Ẽ, gbɔgbɔ la le gbɔgblɔm be, “woadzudzɔ tso woƒe dɔwɔwɔwo me elabena woƒe nuwɔnawo adze wo yome.”</para>
  <para style="s1">Xexeame ƒe nuŋeɣi la do</para>
  <para style="p">
    <verse number="14" style="v"/>Tete mekpɔ alilĩkpo ɣi aɖe le nye ŋkume eye ame aɖe si le abe, “amegbetɔvi la ene” la bɔbɔ nɔ anyi ɖe alilĩkpo la dzi. Sikafiakuku le ta nɛ eye wòlé hɛ gobe ɖaɖe ɖe asi. <verse number="15" style="v"/>Kasia mawudɔla bubu do go tso gbedoxɔ la me eye wòdo ɣli kple gbe sesẽ gblɔ na ame si nɔ anyi ɖe alilĩkpo la dzi gblɔ bena, “Tsɔ wò hɛ gobe la eye nàxa nu elabena nuŋeɣi ɖo eye anyigba ƒe nukuwo ɖi hena xaxa.” <verse number="16" style="v"/>Ale ame si nɔ alilĩkpoa dzi la, nye eƒe hɛ gobe la ɖe anyigba blibo la tame, ale wòxa nukuwo le anyigba la dzi.</para>
  <para style="p">
    <verse number="17" style="v"/>Mawudɔla bubu do go tso gbedoxɔ si le dziƒo la me. Hɛ gobe ɖaɖe nɔ eya hã sime. <verse number="18" style="v"/>Mawudɔla bubu kplɔ eya hã ɖo; eyae nye ame si kpɔa dzo la dzi. Edo go tso vɔsamlekpui la me eye wògblɔ na ame si lé hɛ gobe ɖaɖe la ɖe esi la kple gbe sesẽ aɖe be, “Tsɔ wò hɛ gobe ɖaɖe la eye nàxa wainkpowo le anyigba ƒe wainkawo ŋu elabena eƒe waintsetseawo ɖi.” <verse number="19" style="v"/>Mawudɔla la nye eƒe hɛ gobe la ɖe anyigba dzi eye wòxa eƒe waintsetsewo hetsɔ wo trɔ ɖe Mawu ƒe dɔmedzoe ƒe wainfiaƒe gã la. <verse number="20" style="v"/>Wonya avuzi le wo dzi le wainfiaƒe la le du la godo, ʋu si tso wainfiaƒe la eye eƒe kɔkɔme anɔ abe sɔ si wobla akpa na la ene; afi si ke wòsi ɖo la anɔ abe kilomita alafa etɔ̃ ene.</para>
  <chapter number="15" style="c"/>
  <para style="s1">Mawudɔla adreawo kple dɔvɔ̃ adreawo</para>
  <para style="p">
    <verse number="1" style="v"/>Eye mekpɔ dzesi gã, wɔnuku bubu le dziƒo: mawudɔla siwo lé dɔvɔ̃ adre mamlɛawo ɖe asi, mamlɛawo elabena woawoe wu Mawu ƒe dɔmedzoe la nu. <verse number="2" style="v"/>Azɔ la mekpɔ nane si le abe ahuhɔ̃etsiaƒu si wotɔtɔ kple dzo la ene eye ame siwo ɖu lã wɔadã la, eƒe legba kple eƒe ŋkɔ ƒe xexlẽmedzesi dzi la le tsitre ɖe atsiaƒua to. Wolé kasaŋku siwo Mawu tsɔ na wo la ɖe asi, <verse number="3" style="v"/>eye wodzi, Mose, Mawu ƒe dɔla ƒe ha kple Alẽvi la ƒe ha be,</para>
  <para style="q1">“Aƒetɔ Mawu, Ŋusẽkatãtɔ,</para>
  <para style="q1">Wò nuwɔnawo lolo eye wowɔ nuku.</para>
  <para style="q1">Blemafia,</para>
  <para style="q1">Wò mɔwo le dzɔdzɔe eye wonye nyateƒe.</para>
  <para style="q1">
    <verse number="4" style="v"/>O Aƒetɔ, ame kae mavɔ̃ wò,</para>
  <para style="q1">Eye wòatsɔ ŋutikɔkɔe ana wò ŋkɔ o?</para>
  <para style="q1">Elabena wò koe le kɔkɔe</para>
  <para style="q1">Dukɔwo katã ava</para>
  <para style="q1">Eye woasubɔ wò</para>
  <para style="q1">Elabena woɖe wò nudzɔdzɔewɔwɔwo fia.”</para>
  <para style="p">
    <verse number="5" style="v"/>Le esia megbe la, mekpɔ gbedoxɔ si le dziƒo, si nye ɖaseɖiɖi ƒe agbadɔ wònɔ ʋuʋu. <verse number="6" style="v"/>Mawudɔla adre siwo lé dɔvɔ̃ adreawo ɖe asi la, do go tso gbedoxɔ la me. Wodo aklala biɖibiɖi ƒe awu dzadzɛwo eye wotsɔ sikalidziblanu tso gae ɖe akɔta. <verse number="7" style="v"/>Tete nugbagbe eneawo dometɔ ɖeka tsɔ sikagba adre siwo yɔ fũu kple Mawu ƒe dɔmedzoe helihelĩ, Mawu si le agbe tegbetegbe la, na mawudɔla adreawo, <verse number="8" style="v"/>eye gbedoxɔ la me yɔ fũu kple dzudzɔ si tso Mawu ƒe ŋutikɔkɔe kple eƒe ŋusẽ gbɔ. Ame aɖeke mete ŋu age ɖe gbedoxɔa me o va se ɖe esime mawudɔla adreawo ƒe dɔvɔ̃ adreawo nu va yi.</para>
  <chapter number="16" style="c"/>
  <para style="s1">Mawu ƒe dɔmedzoekplu adreawo</para>
  <para style="p">
    <verse number="1" style="v"/>Eye mese gbe gã aɖe tso gbedoxɔ la me le gbɔgblɔm na mawudɔla adreawo bena, “Miheyi ne miatrɔ Mawu ƒe dɔmedzoekplu adreawo akɔ ɖe anyigba dzi.” <verse number="2" style="v"/>Mawudɔla gbãtɔ yi ɖatrɔ eƒe kplu kɔ ɖe anyigba dzi eye dɔvɔ̃ la na be abi makumaku kple abi si naa wosea veve la, kaka ɖe ame siwo xɔ lã wɔadã la ƒe dzesi eye wosubɔ eƒe legba la dome.</para>
  <para style="p">
    <verse number="3" style="v"/>Mawudɔla evelia trɔ eƒe kplu la kɔ ɖe atsiaƒu dzi eye wòtrɔ zu ʋu, ʋu si le abe ame kuku tɔ ene eye nugbagbe ɖe sia ɖe ku le atsiaƒu la me. <verse number="4" style="v"/>Mawudɔla etɔ̃lia trɔ eƒe kplu la kɔ ɖe tɔsisiwo kple tsidzidziwo dzi eye woawo hã trɔ zu ʋu. <verse number="5" style="v"/>Tete mese mawudɔla si kpɔa tsinyawo dzi la gblɔ bena,</para>
  <para style="q1">“Wò la, wò ʋɔnudɔdrɔ̃ siawo le eteƒe,</para>
  <para style="q1">Wò, kɔkɔetɔ si li fifia eye nènɔ anyi kpɔ</para>
  <para style="q1">Wò afiatsotsowo le eteƒe.</para>
  <para style="q1">
    <verse number="6" style="v"/>Elabena, wokɔ wò amekɔkɔewo kple wo nyagblɔɖilawo ƒe ʋu ɖe anyi</para>
  <para style="q1">Eye nèkpe ʋu na wo be woano</para>
  <para style="q1">Abe ale si dze wo ene.”</para>
  <para style="p">
    <verse number="7" style="v"/>Mese vɔsamlekpui la ɖo eŋu be,</para>
  <para style="q1">“Ẽ, Aƒetɔ Mawu, Ŋusẽkatãtɔ, wò ʋɔnudɔdrɔ̃wo nye nyateƒe eye wole dzɔdzɔe.”</para>
  <para style="p">
    <verse number="8" style="v"/>Mawudɔla enelia trɔ eƒe kplu la ɖe ɣe dzi eye wona ŋusẽ ɣe la be wòatsɔ dzo ƒe ŋusẽ aɖu amewoe. <verse number="9" style="v"/>Ɣe la ɖu wo vevie ale gbegbe be woƒo fi de Mawu ƒe ŋkɔ, ame si kpɔ ŋusẽ ɖe dɔvɔ̃ siawo dzi. Ke wogbe be yewomatrɔ dzime atsɔ ŋutikɔkɔe anɛ o.</para>
  <para style="p">
    <verse number="10" style="v"/>Mawudɔla atɔ̃lia trɔ eƒe kplu la kɔ ɖe lã wɔadã la ƒe fiazikpui dzi eye viviti nye tsyɔ eƒe fiaɖuƒe la. Amewo ɖu aɖe le vevesese ta, <verse number="11" style="v"/>eye woƒo fi de Dziƒomawu la le woƒe vevesesewo kple abi siwo woxɔ la ta. Gake wogbe be yewomatrɔ le yewoƒe nuwɔnawo yome o.</para>
  <para style="p">
    <verse number="12" style="v"/>Mawudɔla adelia trɔ eƒe kplu la kɔ ɖe Frat tɔsisi gã la dzi eye emetsi la katã mie, ne wòadzra mɔ ɖo na ɣedzeƒefiawo. <verse number="13" style="v"/>Tete mekpɔ gbɔgbɔ makɔmakɔ etɔ̃ siwo ɖi akpɔkplɔwo. Wodo go tso ʋɔ driba la ƒe nume kple lã wɔadã la ƒe nume, kpakple aʋatsonyagblɔɖila la ƒe nume. <verse number="14" style="v"/>Wonye gbɔgbɔ vɔ̃, siwo le nukunuwo wɔm eye wodona yina ɖe xexemefiawo gbɔ ne woaƒo wo nu ƒu hena aʋawɔwɔ le Mawu Ŋusẽkatãtɔ la ƒe ŋkeke gã la dzi.</para>
  <para style="p">
    <verse number="15" style="v"/>“Kpɔ ɖa, megbɔna abe fiafitɔ ene! Woayra ame si le ŋudzɔ eye eƒe awuwo gale esi ale be masi adzo amamae eye wòaɖe eƒe ŋukpeƒe ɖe go o.”</para>
  <para style="p">
    <verse number="16" style="v"/>Tete woƒo fiawo katã nu ƒu ɖe teƒe aɖe si woyɔna le Hebrigbe me be Armagedon.</para>
  <para style="p">
    <verse number="17" style="v"/>Mawudɔla adrelia tsɔ eƒe kplu la trɔ ɖe yame eye gbe gã aɖe ɖi tso gbedoxɔ la me kple fiazikpui la gbɔ nɔ gbɔgblɔm be, “Wowu enu vɔ!” <verse number="18" style="v"/>Tete dzi ke dzo, dzi ɖe gbe, sokpewo ge eye anyigba ʋuʋu ŋɔdzitɔe. Anyigba meʋuʋu kpɔ nenema tso ɣesiɣi wowɔ amegbetɔ ɖe anyigbadzi o, elabena anyigbaʋuʋu la nu sẽ ŋutɔ. <verse number="19" style="v"/>Du gã la ma ɖe akpa etɔ̃ me eye dukɔwo ƒe duwo mu dze anyi. Mawu ɖo ŋku Babilonia Gã la dzi eye wòtsɔ kplu si yɔ fũu kple eƒe dɔmedzoe helihelĩ ƒe wain la nɛ. <verse number="20" style="v"/>Ƒukpo ɖe sia ɖe si dzo, womegakpɔ towo gɔ̃ hã o <verse number="21" style="v"/>tsikpe gã aɖe dza tso dziƒo, eye tsikpe ɖeka ƒe kpekpeme anɔ kilogram blaade-vɔ-atɔ̃. Woge va dze amewo dzi le anyigba. Ameawo ƒo fi de Mawu le tsikpe ƒe dɔvɔ̃ la ta elabena dɔvɔ̃ la dzi ŋɔ ŋutɔ.</para>
  <chapter number="17" style="c"/>
  <para style="s1">Gbolo Gã la kple lã wɔadã la</para>
  <para style="p">
    <verse number="1" style="v"/>Mawudɔla adreawo dometɔ ɖeka, si lé kplu adreawo ɖe asi la, va gblɔ nam bena, “Va, mafia tohehe si woatsɔ ana Gbolo Gã si nɔ anyi ɖe tsi geɖewo dzi la wò. <verse number="2" style="v"/>Anyigbadzifiawo wɔ ahasi kplii eye anyigbadzitɔwo no eƒe ahasiwɔwɔ ƒe wain mu.”</para>
  <para style="p">
    <verse number="3" style="v"/>Tete mawudɔla la kɔm le gbɔgbɔ me yi gbedzi, afi ma mekpɔ nyɔnu aɖe si nɔ anyi ɖe lã hẽ aɖe dzi esi ŋu busuŋkɔwo le. Lã la to ta adre kple dzo ewo. <verse number="4" style="v"/>Nyɔnu la do awu legbe si wotɔ kple avɔ blɔ kple avɔ dzẽ, eye wòde sikakɔga keklẽwo, kpexɔasidzonuwo kple dzonu bubuwo kɔ. Sikakplu si yɔ fũu kple ŋunyɔnuwo kple eƒe ahasiwɔwɔ ƒe ŋunyɔnu la le esi. <verse number="5" style="v"/>Woŋlɔ ŋkɔ si nye nya ɣaɣla la ɖe eƒe ŋgonu, “Babilonia Gã la, gbolowo kple anyigbadziŋunyɔnuwo dada.”</para>
  <para style="p">
    <verse number="6" style="v"/>Mekpɔ be nyɔnu la mu amekɔkɔewo kple ame siwo ɖi ɖase le Yesu ŋuti la ƒe ʋu. Esi mekpɔe la, nye mo wɔ yaa. <verse number="7" style="v"/>Tete mawudɔla la biam be, “Nu ka ŋuti wò mo wɔ yaa ɖo? Maɖe nyɔnua kple lã si dom wòle, lã si to ta adre kple dzo ewo ƒe nu ɣaɣla me na wò. <verse number="8" style="v"/>Lã si nèkpɔ la, nɔ anyi tsã, gake megali fifia o, eye ado go tso ʋe globo la me ayi eƒe tsɔtsrɔ̃ la me. Anyigbadzitɔ siwo ƒe ŋkɔwo womeŋlɔ ɖe agbegbalẽa me tso xexeame ƒe gɔmedzedzea me o la ƒe mo awɔ yaa ne wokpɔ lã la elabena enɔ anyi tsã ke megali fifia o, gake agatrɔ ava.</para>
  <para style="p">
    <verse number="9" style="v"/>“Nya sia hiã na susu si me nunya le. Ta adreawo nye togbɛ adre siwo dzi nyɔnu la nɔ anyi ɖo. <verse number="10" style="v"/>Woganye fia adrewo hã. Wo ame atɔ̃ dze anyi, ɖeka li fifia eye ɖeka mekpɔ va haɖe o. Ke ne eva va la, anɔ anyi hena ɣeyiɣi kpui aɖe ko. <verse number="11" style="v"/>Lã si nɔ anyi kpɔ eye megali fifia o lae nye fia enyilia: Enye fia adreawo dometɔ ɖeka eye wòyina ɖe eƒe tsɔtsrɔ̃ la me.</para>
  <para style="p">
    <verse number="12" style="v"/>“Dzo ewo siwo nèkpɔ la, nye fia ewo siwo si fiaɖuƒe mesu haɖe o, gake la, woana dziɖuɖuŋusẽwo abe fiawo ene kpe ɖe lã la ŋu hena gaƒoƒo ɖeka. <verse number="13" style="v"/>Taɖodzinu ɖeka le wo si eye woatsɔ woƒe ŋusẽ kple dziɖuɖuŋusẽ ana lã la. <verse number="14" style="v"/>Woawɔ aʋa kple Alẽvi la gake Alẽvi la aɖu wo dzi elabena eyae nye aƒetɔwo dzi Aƒetɔ kple fiawo dzi Fia la eye eƒe ame tiatiawo, ame siwo wòyɔ kple ame siwo dze eyome le anukware me la, anɔ egbɔ.”</para>
  <para style="p">
    <verse number="15" style="v"/>Mawudɔla la yi edzi gblɔ nam be, “Tsi siwo nèkpɔ esiwo dzi gbolo la nɔ anyi ɖo la nye amewo, amehawo, dukɔwo kple gbegbɔgblɔwo. <verse number="16" style="v"/>Lã la kple eƒe dzo ewo siwo nèkpɔ la, alé fu gbolo la, woahee va gbegblẽ me eye woagblẽe ɖi amamae. Woaɖu eƒe lã eye woatɔ dzoe, <verse number="17" style="v"/>elabena Mawu tsɔe de woƒe dzime be woana eƒe tameɖoɖo nava eme ne woalɔ̃ atsɔ woƒe ŋusẽ ana lã la ne wòatsɔ aɖu dzii va se ɖe esime Mawu ƒe nyawo ava eme. <verse number="18" style="v"/>Nyɔnu si nèkpɔ la eyae nye du gã si le anyigbadzifiawo dzi ɖum.”</para>
  <chapter number="18" style="c"/>
  <para style="s1">Babilonia ƒe anyidzedze</para>
  <para style="p">
    <verse number="1" style="v"/>Le esia megbe la, mekpɔ mawudɔla bubu wòɖi tso dziƒo gbɔna. Ŋusẽ gã aɖe nɔ esi eye eƒe ŋutikɔkɔe na anyigbadzi klẽ. <verse number="2" style="v"/>Edo ɣli kple gbe gã aɖe be, “Womui! Womu Babilonia Gã la! Eva zu aƒe na gbɔgbɔ vɔ̃wo kple mɔ sesẽ na gbɔgbɔ makɔmakɔwo kpakple xadza na xevi makɔmakɔwo kple xevi siwo womeɖuna o, <verse number="3" style="v"/>elabena dukɔwo katã no eƒe dɔmedzoe ƒe wain si nye eƒe gbolowɔwɔ. Anyigbadzifiawo wɔ ahasi kplii eye anyigbadzisitsala gãwo zu hotsuitɔ gãwo to eƒe kesinɔnu gbogboawo me.”</para>
  <para style="p">
    <verse number="4" style="v"/>Tete mese gbe bubu tso dziƒo le gbɔgblɔm be, “Mido go le wo dome, nye amewo be miagakpɔ gome le woƒe nu vɔ̃wo me o, be woƒe dɔvɔ̃wo dometɔ aɖeke nagava mia dzi o. <verse number="5" style="v"/>Elabena woƒe nu vɔ̃wo li kɔ yi ɖe dziƒo ke eye Mawu ɖo ŋku woƒe nu tovowo wɔwɔ dzi. <verse number="6" style="v"/>Wɔe nɛ abe ale si wòwɔ ene. Ɖo eteƒe nɛ zigbɔzi eve ɖe nu si wòwɔ la ta. Tɔtɔ eya ŋutɔ ƒe kplu eve ne nàtsɔ anɛ. <verse number="7" style="v"/>Egblɔ le eƒe dzime dadatɔe be, ‘menɔ anyi abe nyɔnufia ene, nyemenye ahosi o eye nyemafa konyi akpɔ o.’ Eya ta tsɔ fuwɔame kple vevesese nɛ wòasɔ gbɔ abe ale si wòtsɔ ŋutikɔkɔe kple kesinɔnuwo na eɖokui ene. <verse number="8" style="v"/>Ale be le ŋkeke ɖeka me la, eƒe dɔvɔ̃wo ava ƒo ɖe edzi, esiwo nye ku, konyifafa kple dɔwuame. Dzo ava fiae keŋkeŋ elabena ŋusẽtɔe nye Aƒetɔ Mawu, ame si drɔ̃ ʋɔnui.</para>
  <para style="p">
    <verse number="9" style="v"/>“Ne anyigbadzifia siwo wɔ ahasi kplii eye wokpɔ gome le eƒe kesinɔnuwo me kpɔ dzo si wotɔe ƒe dzudzɔ la, woafa avi eye woafa nɛ. <verse number="10" style="v"/>Eƒe fuwɔame ado ŋɔdzi na wo ale gbegbe be woanɔ adzɔge ke anɔ avi fam kple ɣli be, ‘Babaa! O du gã, babaa na wò. O Babilonia, du si ŋu ŋusẽ le! Le gaƒoƒo ɖeka me, wò tsɔtsrɔ̃ va ɖo!’</para>
  <para style="p">
    <verse number="11" style="v"/>“Anyigbadzisitsalawo afa avi eye woafa nɛ elabena ame aɖeke megale woƒe adzɔnuwo ƒlem o. <verse number="12" style="v"/>Adzɔnu siawoe nye sika, klosalo, kpexɔasiwo, dzonuwo, aklala biɖibiɖiwo, ago, sedavɔ, avɔ dzĩwo, sitronʋuƒo vovovowo, kple nu vovovo siwo wowɔ kple nyiɖu, ati xɔasiwo, akɔbli, gayibɔ kple kpexɔasiwo. <verse number="13" style="v"/>Bubuawoe nye atikeʋeʋẽ, sinamɔn, detsiƒonuʋeʋẽwo, dzudzɔʋeʋẽdonuwo, kotoklobo, lifi, wain, amitimi, wɔ meme, mɔlu, nyiwo, alẽwo, sɔwo kple woƒe tasiaɖamwo, kluviwo kple amewo ƒe luʋɔwo.</para>
  <para style="p">
    <verse number="14" style="v"/>“Wo katã woagblɔ be, ‘kutsetse si nèdi vevie la do le asiwòme. Wò kesinɔnuwo kple wò atsyɔ̃ hã tsrɔ̃; womagatrɔ agbɔ gbeɖe o.’ <verse number="15" style="v"/>Asitsala siwo dzra nu siawo eye wokpɔ woƒe kesinɔnuwo tso egbɔ la, atsi tre ɖe adzɔge ke le ŋɔdzi si lé wo le eƒe fuwɔame ta la ta. Woafa avi, afa konyi, <verse number="16" style="v"/>eye woado ɣli be, ‘Babaa! O du gã si do aklala biɖibiɖi kple avɔ dzĩ kpakple avɔ blɔtɔ ƒe awulegbe eye nède sikakɔwla si le dzo dam, kpexɔasidzonuwo kple dzonu ƒuƒuiwo, babaa na wò! <verse number="17" style="v"/>Le gaƒoƒo ɖeka pɛ ko me la, wò kesinɔnu gbogbo siawo tsrɔ̃!’</para>
  <para style="p">“Azɔ la, kuɖɔɖola ɖe sia ɖe, ame siwo katã ɖoa tɔdziʋu, tɔdziʋukulawo, kple ame siwo katã kpɔa woƒe abolo tsoa ƒudzidɔwɔwɔ me la katã anɔ adzɔge. <verse number="18" style="v"/>Ne wokpɔ dzo si wotɔe ƒe dzudzɔ le tutum la, woado ɣli be, ‘Du aɖe nɔ anyi kpɔ abe du gã sia enea?’ <verse number="19" style="v"/>Woalɔ ke akɔ ɖe tame, woafa avi eye woado konyifaɣli be, ‘Babaa! O du gã, afi si ame siwo katã si tɔdziʋu si nɔa ƒu dzi le la, kpɔ woƒe kesinɔnuwo le. Babaa na wò! Le gaƒoƒo ɖeka pɛ ko me, wotsrɔ̃e keŋkeŋ. <verse number="20" style="v"/>O dziƒo, dzɔ dzi le eya amea ta! Mi amekɔkɔewo, apostolowo kple nyagblɔɖilawo, mitso aseye! Elabena Mawu drɔ̃ ʋɔnui ɖe ale si wòwɔ fu mi la ta.’ ”</para>
  <para style="p">
    <verse number="21" style="v"/>Tete mawudɔla triakɔ aɖe tsɔ kpe aɖe si ƒe lolome anɔ abe wɔtute ene la, ƒu gbe ɖe atsiaƒu me eye wògblɔ be, “Aleae woatsɔ dziku kple ŋusẽ aƒu Babilonia, du gã la, anyii eye magafɔ gbeɖe o. <verse number="22" style="v"/>Kasaŋkuƒolawo, hadzilawo, dzekulawo kple kpẽkulawo la, womagase woƒe ŋkɔ le mewò akpɔ gbeɖe o. Nenema kee womagakpɔ asinudɔwɔla aɖeke tɔgbi le mewò akpɔ gbeɖe o. Womagase wɔtutewo ƒe wɔtutu le mewò akpɔ gbeɖe o. <verse number="23" style="v"/>Womagakpɔ akaɖi ƒe bibi le mewò akpɔ gbeɖe o. Nenema kee ŋugbetɔ kple ŋugbetɔsrɔ̃ ƒe gbe magaɖi le mewò akpɔ gbeɖe o. Wò asitsalawoe nye ame xɔŋkɔwo le xexeame ètsɔ wò akunyawɔwɔ kplɔ dukɔwo katã trae. <verse number="24" style="v"/>Wokpɔ nyagblɔɖilawo kple amekɔkɔewo kpakple ame siwo katã wowu le anyigba dzi la ƒe ʋu le mewò.”</para>
  <chapter number="19" style="c"/>
  <para style="s1">Dziƒonɔlawo dzi Haleluya</para>
  <para style="p">
    <verse number="1" style="v"/>Le esia megbe la, mese nane si ɖi abe ameha gã aɖee le ɣli dom le dziƒo ene be “Haleluya! Ɖeɖe kple ŋutikɔkɔe kpakple ŋusẽ nye míaƒe Mawu la tɔ, <verse number="2" style="v"/>elabena eƒe ʋɔnudɔdrɔ̃wo nye nyateƒe eye wole dzɔdzɔe. Ebu fɔ gbolo gã la, ame si do gu anyigba to eƒe ahasiwɔwɔwo me. Ebia hlɔ̃ ɖe eƒe dɔlawo ƒe ʋu ta.”</para>
  <para style="p">
    <verse number="3" style="v"/>Wogado ɣli ake be, “Haleluya! Eƒe dzotɔtɔ ƒe dzudzɔ le tutum le dzime yim tso mavɔ me yi mavɔ me.”</para>
  <para style="p">
    <verse number="4" style="v"/>Amegãxoxo blaeve-vɔ-eneawo kple nugbagbe eneawo tsyɔ mo anyi eye wosubɔ Mawu, ame si nɔ anyi ɖe fiazikpui la dzi. Wodo ɣli be, “Amen, Haleluya!”</para>
  <para style="p">
    <verse number="5" style="v"/>Tete gbe aɖe ɖi tso fiazikpui la gbɔ le gbɔgblɔm bena, “Mikafu míaƒe Mawu la, mi eƒe dɔlawo katã, mi ame siwo vɔ̃nɛ, ame gblɔewo kple ame deŋgɔwo siaa!”</para>
  <para style="p">
    <verse number="6" style="v"/>Tete mese nu si ɖi abe ameha gã aɖe ƒe gbe, abe tsi geɖewo ƒe sisi ƒe howɔwɔ alo dzi ƒe gbeɖeɖe sesẽ aɖe ene be, “Haleluya! Elabena míaƒe Aƒetɔ, Mawu, Ŋusẽkatãtɔ lae le dzi ɖum. <verse number="7" style="v"/>Mina míadzɔ dzi, atso aseye eye míatsɔ ŋutikɔkɔe nɛ! Elabena Alẽvi la ƒe srɔ̃ɖeŋkekenyui la ɖo eye eƒe ŋugbetɔ la dzra eɖokui ɖo le klalo. <verse number="8" style="v"/>Wotsɔ aklala biɖibiɖi ƒe awu si le dzo dam eye eŋuti kɔ la nɛ be wòado.” Aklala biɖibiɖi nye dzɔdzɔenyenye ƒe dɔ siwo amekɔkɔeawo wɔ la ƒe dzesi.</para>
  <para style="p">
    <verse number="9" style="v"/>Tete mawudɔla la gblɔ nam be, “Ŋlɔ be, ‘Woayra ame siwo wokpe va Alẽvi la ƒe srɔ̃ɖeɖe ƒe fiẽnuɖuƒe!’ ” Egblɔ kpe ɖe eŋu be, “Esiawoe nye Mawu ƒe nya vavãwo.” <verse number="10" style="v"/>Esi wògblɔ esiawo vɔ la medze anyi ɖe eƒe afɔnu be masubɔe. Gake egblɔ nam be, “Mègawɔe o! Nye hã menye dɔla abe wò ke ene. Kpe ɖe nɔviwò siwo lé Yesu ƒe ɖaseɖiɖime ɖe asi la ŋuti. Eya ta subɔ Mawu! Elabena Yesu ƒe ɖaseɖiɖi nye nyagblɔɖi ƒe gbɔgbɔ.”</para>
  <para style="s1">Sɔ ɣi dola la</para>
  <para style="p">
    <verse number="11" style="v"/>Mekpɔ dziƒo nu la ʋuʋu ɖi eye ame aɖe si le sɔ ɣi aɖe dzi la le nye ŋkume. Sɔdola la ƒe ŋkɔe nye Nuteƒewɔla kple Nyateƒetɔ. Edrɔ̃a ʋɔnu eye wòwɔa aʋa le dzɔdzɔenyenye me. <verse number="12" style="v"/>Eƒe ŋkuwo le abe dzokaxɔxɔwo ene eye fiakuku geɖewo nɔ eƒe ta. Woŋlɔ ŋkɔ aɖe ɖe eŋuti esi ame aɖeke menya o, negbe eya ŋutɔ ko. <verse number="13" style="v"/>Edo awuʋlaya si wonyrɔ ɖe ʋu me eye eƒe ŋkɔe nye Mawu ƒe nya. <verse number="14" style="v"/>Dziƒoʋakɔwo nɔ eyome. Wonɔ sɔ ɣiwo dom eye wodo awu siwo wotɔ kple aklala biɖibiɖi, wofu tititi eye wo ŋuti kɔ. <verse number="15" style="v"/>Yi ɖaɖɛ aɖe do tso eƒe nume esi wòatsɔ adza dukɔwo aƒo ɖii, aɖu wo dzi kple gatikplɔ. Efia wain le wainfiaƒe kple Mawu ŋusẽkatãtɔ la ƒe dziku helihelĩ. <verse number="16" style="v"/>Woŋlɔ ŋkɔ sia ɖe eƒe awuʋlaya kple eƒe ata ŋu be,</para>
  <para style="pc">FIAWO DZI FIA KPLE AƑETƆWO DZI AƑETƆ.</para>
  <para style="p">
    <verse number="17" style="v"/>Mekpɔ mawudɔla aɖe le tsitre ɖe ŋdɔgbe, ame si do ɣli kple gbe sesẽ na xevi siwo katã le dzodzom le yame be, “Miva, miƒo ƒu hena Mawu ƒe fiẽnuɖuɖu ƒe kplɔ̃ɖoɖo gã la, <verse number="18" style="v"/>ale be miaɖu fiawo, aʋafiawo, kalẽtɔwo, sɔwo kple wo dolawo kpakple amewo katã ƒe lã, ablɔɖeviwo kple kluviwo, ame gblɔewo kple ame deŋgɔwo siaa.”</para>
  <para style="p">
    <verse number="19" style="v"/>Tete mekpɔ lã wɔadã la kple anyigbadzifiawo kpakple woƒe aʋakɔwo, woƒo ƒu hena awawɔwɔ kple ame si le sɔ ɣi la dzi kpakple eƒe aʋakɔ. <verse number="20" style="v"/>Ke wolé lã wɔadã la kple aʋatsonyagblɔɖila la ame si wɔ nukunu geɖewo le eƒe ŋkɔ me. Etsɔ dzesi siawo ble ame siwo xɔ lã wɔadã la ƒe dzesi, ame siwo hã subɔ eƒe legba la. Wotsɔ wo kple eve la katã ƒu gbe ɖe aŋɔdzota si le bibim la me agbagbee. <verse number="21" style="v"/>Wowu wo dometɔ mamlɛawo kple yi si do go tso sɔdola la ƒe nume eye dziƒoxeviwo va ɖu woƒe lã eye woɖi ƒo.</para>
  <chapter number="20" style="c"/>
  <para style="s1">Ƒe akpe ɖeka la</para>
  <para style="p">
    <verse number="1" style="v"/>Eye mekpɔ mawudɔla aɖe wòɖi tso dziƒo gbɔna. Ʋeglobo la ƒe safui kple gakɔsɔkɔsɔ gã aɖe nɔ esi. <verse number="2" style="v"/>Elé ʋɔ driba la, da xoxo ma, ame si nye gbɔgbɔ vɔ̃ alo Satana eye wòblae hena ƒe akpe ɖeka. <verse number="3" style="v"/>Etsɔe ƒu gbe ɖe Ʋegbobo la me eye wòtui kple safui hetre enu be magable dukɔwo azɔ o va se ɖe esime ƒe akpe ɖeka la nawu enu. Le ema megbe la, woaɖe gae hena ɣeyiɣi kpui aɖe.</para>
  <para style="p">
    <verse number="4" style="v"/>Mekpɔ fiazikpui aɖewo, siwo dzi ame siwo wona ŋusẽe be woadrɔ̃ ʋɔnu la nɔ, eye mekpɔ ame siwo nu wotso ta le, le woƒe ɖaseɖiɖi na Yesu kple Mawu ƒe nya la ta la ƒe luʋɔwo. Wogbɔ agbe eye woɖu fia kple Kristo hena ƒe akpe ɖeka. <verse number="5" style="v"/>Ame kuku mamlɛawo megbɔ agbe o va se ɖe esime ƒe akpe ɖeka la wu enu. Esiae nye tsitretsitsi gbãtɔ. <verse number="6" style="v"/>Yayratɔwo kple amekɔkɔewoe nye ame siwo kpɔ gome le tsitretsitsi gbãtɔ me. Ku evelia mekpɔ ŋusẽ ɖe wo dzi o, ke woanye Osɔfowo na Mawu kple Kristo eye woaɖu dzi kplii hena ƒe akpe ɖeka.</para>
  <para style="s1">Satana ƒe anyidzedze</para>
  <para style="p">
    <verse number="7" style="v"/>Ne ƒe akpe ɖeka la de la, woaɖe Satana tso eƒe gaxɔa me <verse number="8" style="v"/>eye wòado go ayi aɖable dukɔwo le xexeame ƒe dzogoe eneawo dzi, kple Gɔg kpakple Magɔg ne woaƒo amewo nu ƒu hena aʋawɔwɔ eye le xexlẽme la, wosɔ gbɔ abe ƒutake ane. <verse number="9" style="v"/>Wozɔ to anyigba blibo la dzi heyi ɖade to ɖe Mawu ƒe amewo ƒe asaɖa, du si wòlɔ̃na vevie. Ke dzo ge tso dziƒo va fia wo katã. <verse number="10" style="v"/>Wotsɔ Satana, ame si ble wo la ƒu gbe ɖe aŋɔdzota si le bibim la me, afi si wotsɔ lã wɔada la kple aʋatsonyagblɔɖila la hã ƒu gbe ɖo. Woawɔ funyafunya wo zã kple keli tso mavɔ me yi mavɔ me.</para>
  <para style="s1">Nuwuwuʋɔnudɔdrɔ̃</para>
  <para style="p">
    <verse number="11" style="v"/>Tete mekpɔ fiazikpui ɣi gã aɖe kple ame si bɔbɔ nɔ edzi. Anyigba kple dziŋgɔlĩ si le eŋkume eye teƒe aɖeke meli na wo o. <verse number="12" style="v"/>Eye mekpɔ ame kukuwo, ame deŋgɔwo kple ame gblɔewo nɔ tsitre ɖe fiazikpui la ŋgɔ eye woʋu agbalẽwo. Woʋu agbalẽ bubu si nye agbegbalẽ la. Wodrɔ̃ ʋɔnu ame kukuawo ɖe nu si wowɔ woŋlɔ ɖe agbalẽawo me la nu. <verse number="13" style="v"/>Atsiaƒu tsɔ ame kuku siwo le eme la hena. Ku kple tsĩeƒe hã ɖe woƒe ame kukuwo ɖe go eye wodrɔ̃ ʋɔnu ame sia ame ɖe nu si wowɔ la nu. <verse number="14" style="v"/>Wotsɔ ku kple tsĩeƒe ƒu gbe ɖe dzota la me. Dzota siae nye ku evelia. <verse number="15" style="v"/>Ne womekpɔ ame aɖe ƒe ŋkɔ le agbegbalẽa me o la, wotsɔnɛ ƒua gbe ɖe dzota la me.</para>
  <chapter number="21" style="c"/>
  <para style="s1">Yerusalem Yeye La</para>
  <para style="p">
    <verse number="1" style="v"/>Eye mekpɔ dziƒo yeye kple anyigba yeye, elabena dziƒo gbãtɔ kple anyigba gbãtɔ nu va yi eye atsiaƒu aɖeke hã megali o. <verse number="2" style="v"/>Mekpɔ Du Kɔkɔe la, si nye Yerusalem yeye la, le ɖiɖim tso dziƒo tso Mawu gbɔ, eye woɖo atsyɔ̃ nɛ abe ŋugbetɔ si wowɔ leke na hena srɔ̃a ene. <verse number="3" style="v"/>Tete mese gbe gã aɖe tso fiazikpui la gbɔ le gbɔgblɔm bena, “Azɔ la, Mawu ƒe nɔƒe le amegbetɔwo dome, eye wòanɔ wo gbɔ. Woanye eƒe dukɔ, Mawu ŋutɔ anɔ wo gbɔ eye wòanye woƒe Mawu. <verse number="4" style="v"/>Atutu aɖatsi sia aɖatsi ɖa le woƒe ŋkuwo dzi; ku loo, alo konyifafa alo avifafa alo vevesese maganɔ anyi o, elabena nuɖoanyi xoxoawo nu va yi.”</para>
  <para style="p">
    <verse number="5" style="v"/>Ame si nɔ anyi ɖe fiazikpui la dzi la gblɔ bena, “Mele nuwo katã wɔm yeyee!” Tete wògblɔ be, “Ŋlɔ nu sia da ɖi, elabena nya siawo nye nya siwo dzi woaka ɖo eye wonye nyateƒenyawo hã.”</para>
  <para style="p">
    <verse number="6" style="v"/>Eyi edzi gblɔ nam be, “Wowɔe vɔ. Nyee nye A kple Z, Gɔmedzedze kple Nuwuwu. Ame si tsikɔ le wuwum la, mana tsii wòano tso agbetsivudo la me, femaxee. <verse number="7" style="v"/>Ame si ɖu dzi la anyi nu siawo katã ƒe dome, eye manye eƒe Mawu eye eya hã anye vinye. <verse number="8" style="v"/>Gake vɔvɔ̃nɔtɔwo, dzimaxɔsetɔwo, ame vɔ̃ɖiwo, hlɔ̃dolawo, ahasiwɔlawo, akunyawɔlawo, Trɔ̃subɔlawo kple alakpatɔwo katã la, woƒe nɔƒe anye aŋɔdzota si le bibim ŋɔdzitɔe la me. Esiae nye ku evelia.”</para>
  <para style="p">
    <verse number="9" style="v"/>Mawudɔla adre siwo lé kplu adre siwo me dɔvɔ̃ adre mamlɛawo le la dometɔ ɖeka va gblɔ nam be, “Va, ne mafia wò ŋugbetɔ la, esi nye Alẽvi la srɔ̃.” <verse number="10" style="v"/>Tete wòkɔm dzoe le Gbɔgbɔ la me, heyi ɖe to gã kɔkɔ aɖe dzi eye wòɖe Du Kɔkɔe, Yerusalem, si le ɖiɖim tso dziƒo Mawu gbɔ la fiam. <verse number="11" style="v"/>Ele keklẽm kple Mawu ƒe ŋutikɔkɔe eye eƒe keklẽ le abe kpexɔasi aɖe, abe yapiskpe ene eye eme kɔ keŋkeŋkeŋ abe kristalokpe ene. <verse number="12" style="v"/>Wotɔ kpɔ titri kɔkɔ aɖe ɖe eŋu, woɖe mɔnu wuieve siwo nu agbo le la ɖe glia me eye mawudɔla wuieve le agboawo nu. Woŋlɔ Israel ƒe to wuieveawo ƒe ŋkɔwo ɖe agboawo dzi. <verse number="13" style="v"/>Agbo etɔ̃ le ɣedzeƒe, etɔ̃ le anyiehe, etɔ̃ le dziehe eye etɔ̃ le ɣetoɖoƒe. <verse number="14" style="v"/>Woɖo gɔmeɖokpe wuiene na dua ƒe gliwo eye woŋlɔ Alẽvi la ƒe apostolo wuieveawo ƒe ŋkɔwo ɖe wo dzi.</para>
  <para style="p">
    <verse number="15" style="v"/>Mawudɔla si ƒo nu kplim la lé sikanu dzidzenu ɖe asi be yeadzidzi du la, eƒe agbowo kple eƒe gliwo. <verse number="16" style="v"/>Wotso du la ale be eƒe kekeme kple didime siaa sɔ. Edzidze du la eye wòkpɔ be eƒe didime, kekeme kple kɔkɔme katã nye dzidzeme ɖeka si nye kilometa akpe eve kple alafa eve. <verse number="17" style="v"/>Edzidze gli la ƒe titrime, eye le amegbetɔ ƒe dzidzeka si mawudɔla la lé la nu la, titrime la le meta blaade-vɔ-atɔ̃. <verse number="18" style="v"/>Wotsɔ yapiskpexɔasi ɖo gli lae eye wotsɔ sika si me kɔ abe ahuhõe ene la tso du lae. <verse number="19" style="v"/>Wotsɔ kpexɔasi vovovowo ɖo atsyɔ̃ na du la ƒe gɔmeɖokpee. Yapiskpe nye fli gbãtɔ, wotsɔ safirekpe ɖo fli eveliae, fli etɔ̃lia nye kalkedonikpe, fli enelia nye emeraldkpe, <verse number="20" style="v"/>woɖo fli atɔ̃lia kple sardonixkpe, fli adelia nye karneliakpe, adrelia nye krisolitekpe, enyilia nye berilkpe, asiekelia nye topazkpe, ewoliae nye krisoprasekpe, wuiɖekɛliae nye yakintkpe eye wuieveliae nye ametistkpe. <verse number="21" style="v"/>Agbo wuieveawo nye kpexɔasi wuieve eye wowɔ agbo ɖe sia ɖe kple kpexɔasi ɖeka. Wowɔ du mɔ gã la kple sika akuakua eye eme dza abe ahuhɔ̃e ene.</para>
  <para style="p">
    <verse number="22" style="v"/>Nyemekpɔ gbedoxɔ aɖeke le du la me o, elabena Aƒetɔ Mawu Ŋusẽkatãtɔ kple Alẽvi lae nye eƒe gbedoxɔ. <verse number="23" style="v"/>Du la mehiã ɣe alo ɣleti be woanae kekeli o, elabena Mawu ƒe Ŋutikɔkɔe naa kekelii eye Alẽvi lae nye eƒe akaɖi. <verse number="24" style="v"/>Dukɔwo azɔ le eƒe kekeli nu eye anyigbadzifiawo atsɔ woƒe atsyɔ̃ age ɖe emee. <verse number="25" style="v"/>Eƒe agbowo anɔ ʋuʋu ɖi ɖaa elabena zã mado le afi ma o. <verse number="26" style="v"/>Woatsɔ dukɔwo ƒe ŋutikɔkɔe kple bubu ava emee. <verse number="27" style="v"/>Nu makɔmakɔ aɖeke mage ɖe eme gbeɖe o, nenema kee nye ŋukpenanuwɔlawo kple ameblelawo hã, ke ame siwo ƒe ŋkɔwo woŋlɔ ɖe Alẽvi la ƒe agbagbalẽ la me koe age ɖe eme.</para>
  <chapter number="22" style="c"/>
  <para style="s1">Agbetɔsisi la</para>
  <para style="p">
    <verse number="1" style="v"/>Tete mawudɔla la fia agbetsitɔsisi lam eye eme kɔ keŋkeŋkeŋ abe kristalokpe ene, ele sisim tso Mawu ƒe fiazikpui la kple Alẽvi la gbɔ, <verse number="2" style="v"/>heva to dumɔ gã la titina. Agbeti la le tɔsisi la ƒe gowo kple eve dzi, etsea ku wuieve ɣleti ɖe sia ɖe eye eƒe aŋgbawo nye nu si ahe dɔyɔyɔ vɛ na dukɔwo. <verse number="3" style="v"/>Fiƒode aɖeke maganɔ anyi azɔ o. Mawu kple Alẽvi la ƒe fiazikpui anɔ du la me eye eƒe dɔlawo asubɔe. <verse number="4" style="v"/>Woakpɔ eƒe ŋkume eye eƒe ŋkɔ anɔ woƒe ŋgo wo nu. <verse number="5" style="v"/>Zã maganɔ anyi o. Womahiã akaɖi ƒe keklẽ alo ɣe ƒe keklẽ o, elabena Aƒetɔ Mawu ana akaɖi wo. Eye woaɖu fia tso mavɔ me yi mavɔ me.</para>
  <para style="p">
    <verse number="6" style="v"/>Mawudɔla la gblɔ nam be, “Nya siawo nye nya siwo ŋu woaɖo dzi ɖo eye wonye nyateƒe. Aƒetɔ la, nyagblɔɖilawo ƒe gbɔgbɔ ƒe Mawu la, dɔ eƒe mawudɔla be wòafia eƒe dɔlawo nu siwo ava dzɔ kpuie.”</para>
  <para style="s1">Yesu gbɔna</para>
  <para style="p">
    <verse number="7" style="v"/>“Kpɔɖa, megbɔna kpuie! Woayra ame si lé nyagblɔɖi siwo le agbalẽ sia me la me ɖe asi.”</para>
  <para style="p">
    <verse number="8" style="v"/>Nye, Yohanes, nyee nye ame si se, hekpɔ nu siawo katã. Eye esi mese, hekpɔ nu siawo la, medze klo ɖe mawudɔla si ɖe nu siawo katã fiam la ƒe afɔnu be masubɔe. <verse number="9" style="v"/>Ke egblɔ nam be, “Mègawɔe O! Nye hã dɔla ko menye abe wò ke ene kpe ɖe nɔviwò nyagblɔɖilawo ŋu kpakple ame siwo katã lé agbãle sia me nyawo ɖe asi la ŋu. Eya ta subɔ Mawu!”</para>
  <para style="p">
    <verse number="10" style="v"/>Tete wògblɔ nam be, “Mègatre nyagblɔɖi siwo le agbalẽ sia me nu o, elabena ɣeyiɣi la te tu aƒe. <verse number="11" style="v"/>Vɔ̃wɔla nenɔ vɔ̃wɔwɔ dzi, ame vɔ̃ɖi nenɔ nu vɔ̃ɖi wɔwɔ dzi, nyuiwɔla hã nenɔ nyuiwɔwɔ dzi eye ame si le kɔkɔe la, nenɔ kɔkɔenyenye dzi.”</para>
  <para style="p">
    <verse number="12" style="v"/>“Kpɔɖa, megbɔna kpuie! Nye fetu kpe ɖe ŋutinye, eye maxe fe na ame sia ame le nu si wòwɔ nu. <verse number="13" style="v"/>Nyee nye A kple Z, Gbãtɔ kple Mlɔɛtɔ, Gɔmedzedze kple Nuwuwu.</para>
  <para style="p">
    <verse number="14" style="v"/>“Woayra ame siwo nya woƒe awuʋlayawo be woakpɔ mɔ ayi ɖe agbeti la gbɔ, eye be woato agboawo nu age ɖe du la me. <verse number="15" style="v"/>Ke avuwo, akunyawɔlawo, ahasiwɔlawo, hlɔ̃dolawo Trɔ̃subɔlawo kple ame siwo lɔ̃ avatso eye wokanɛ hã la atsi agboa godo.</para>
  <para style="p">
    <verse number="16" style="v"/>“Nye, Yesue dɔ nye mawudɔla be wòatsɔ ɖaseɖiɖi siawo na wò hena hameawo. Nyee nye Ke tso David me kple eƒe dzidzimevi. Nyee nye ŋukeɣletivi keklẽ la.”</para>
  <para style="p">
    <verse number="17" style="v"/>Gbɔgbɔ la kple ŋugbetɔ la gblɔ be, “Va!” Eye ame siwo le esem la hã negblɔ be, “Va!” Ne tsikɔ le ame aɖe wum la, neva noe faa eye ame sia ame si lɔ̃ ko la nexɔ agbetsi wòano.</para>
  <para style="p">
    <verse number="18" style="v"/>Mele nu xlɔ̃m ame sia ame si le agbalẽ sia me nyagblɔɖiwo sem la be: Ne ame aɖe atsɔ nane akpe wo la, Mawu ana dɔvɔ̃ siwo katã ƒe nya woŋlɔ ɖe agbalẽa me la nava edzi. <verse number="19" style="v"/>Eye ne ame aɖe aɖe nya aɖewo le nyagblɔɖigbalẽ sia me la, Mawu mana wòakpɔ gome le agbeti la kple du kɔkɔe si ŋuti woƒo nu le le agbalẽ sia me la me o.</para>
  <para style="p">
    <verse number="20" style="v"/>Ame si le ɖase ɖim le nu siawo ŋuti la gblɔ bena, “Ẽ, megbɔna kpuie.”</para>
  <para style="p">Amen. Va, Aƒetɔ Yesu.</para>
  <para style="p">
    <verse number="21" style="v"/>Aƒetɔ Yesu ƒe amenuveve nenɔ kple Mawu ƒe amewo. Amen.</para>
</usx>
