<?xml version="1.0" encoding="UTF-8"?>
<usx version="2.6">
  <book code="LUK" style="id"/>
  <para style="ide">UTF8</para>
  <para style="h">Luka</para>
  <para style="toc1">Nyanyui La Abe Ale Si Mateo Ŋlɔe Ene</para>
  <para style="toc2">Luka</para>
  <para style="toc3">Luka</para>
  <para style="mt1">NYANYUI LA ABE ALE SI LUKA ŊLƆE ENE</para>
  <para style="is1">Kpɔkplɔyiɖeme</para>
  <para style="ip">Luka nye atikewɔla—ɖɔkta—xɔŋkɔ aɖe. Woda ŋkɔ ɖe eƒe agbalẽ dzi be, “agblẽ nyuitɔ si woŋlɔ kpɔ.” Ŋutinya geɖewo le Luka ƒe agbalẽ me ke womele Mateo kple Marko tɔwo me o; le kpɔɖeŋu me,</para>
  <para style="ili1">a. Maria ƒe kafukafuha, <char style="xt"><ref loc="LUK 1:46-55">1:46-55</ref></char></para>
  <para style="ili1">b. Zakaria ƒe kafukafu ha, <char style="xt"><ref loc="LUK 1:67-79">1:67-79</ref></char></para>
  <para style="ili1">d. Mawudɔlawo ƒe hadzidzi, <char style="xt"><ref loc="LUK 2:14">2:14</ref></char></para>
  <para style="ili1">ɖ. Nya siwo Simeon gblɔ esi wòxɔ Yesu ɖe eƒe abɔwo me, <char style="xt"><ref loc="LUK 2:25-32">2:25-32</ref></char></para>
  <para style="ili1">e. Kesinɔtɔ kple Lazaro ŋutinya, <char style="xt"><ref loc="LUK 16:19-31">16:19-31</ref></char></para>
  <para style="ili1">ɛ. Vibubu la, <char style="xt"><ref loc="LUK 15:11-32">15:11-32</ref></char></para>
  <para style="ili1">f. Yesu ɖe eɖokui fia Kleopa, <char style="xt"><ref loc="LUK 24:13-35">24:13-35</ref></char></para>
  <para style="ip">Luka te gbe ɖe edzi be Yesu lɔ̃ dɔnɔwo, nuwɔametɔwo, wɔnamanɔŋutɔwo, ame gblɔewo, ame ɖigbɔ̃wo kple nu vɔ̃ wɔlawo gɔ̃ hã.</para>
  <para style="iot">Emenyawo:</para>
  <para style="io1">1. Yesu ƒe dzidzi kple ɖevimenyawo (<char style="ior"><ref loc="LUK 1:1-2:52">1:1—2:52</ref></char>)</para>
  <para style="io1">2. Yohanes Mawutsidetanamela ƒe dɔwɔwɔ (<char style="ior"><ref loc="LUK 3:1-20">3:1-20</ref></char>)</para>
  <para style="io1">3. Yesu dze eƒe dɔwɔwɔ gɔme (<char style="ior"><ref loc="LUK 3:21-4:13">3:21—4:13</ref></char>)</para>
  <para style="io1">4. Yesu le Galilea (<char style="ior"><ref loc="LUK 4:14-9:50">4:14—9:50</ref></char>)</para>
  <para style="io1">5. Mɔzɔzɔ tso Galilea yi Yerusalem, 9:51–19:44</para>
  <para style="io1">6. Yesu ƒe kwasiɖa mamlɛtɔ le Yerusalem (<char style="ior"><ref loc="LUK 19:45-23:56">19:45—23:56</ref></char>)</para>
  <para style="io1">7. Yesu ƒe tsitretsitsi kple eɖokuiɖeɖefia amewo (<char style="ior"><ref loc="LUK 24:1-53">24:1-53</ref></char>)</para>
  <chapter number="1" style="c"/>
  <para style="s1">Nya na Teofil</para>
  <para style="p">
    <verse number="1" style="v"/>Ame geɖewo ŋlɔ nu tso nu siwo va eme le mía dome, la ŋu, <verse number="2" style="v"/>ame siwo tu woƒe ŋutinyawo ɖe nyadzɔdzɔ siwo woxɔ tso ame siwo nye nuteƒekpɔlawo le gɔmedzedzea me la gbɔ eye wonye dɔlawo na nya la. <verse number="3" style="v"/>Eya ta enyo nye hã ŋu, le esi medzro nuwo me tsitotsito tso gɔmedzedze me ke, be magbugbɔ aŋlɔe ɖe ɖoɖo nu na wò, nye bubutɔ Teofil <verse number="4" style="v"/>bena wòagagbugbɔ aɖo kpe edzi na wò be nu siawo katã wofia wò lae nye nyateƒea.</para>
  <para style="s1">Wodo Yohanes Mawutsidetaname la ƒe dzidzi ŋugbe</para>
  <para style="p">
    <verse number="5" style="v"/>Nye ŋutinya la ƒe gɔmedzedze ku ɖe Yudatɔwo ƒe Osɔfo aɖe si woyɔna be Zakaria, ame si nɔ agbe le ɣeyiɣi si me Herodes nye fia le Yudea la ŋu. Woma Osɔfo siwo wɔa dɔ le gbedoxɔa me la ɖe ha vovvowo me eye Zakaria nye ha si woyɔna be “Abiya” la me tɔwo dometɔ ɖeka. Zakaria srɔ̃ Elizabet hã tso Osɔfowo ƒe ƒome me eye wònye Arɔn ƒe dzidzimevi. <verse number="6" style="v"/>Wokple evea nye dzɔdzɔetɔwo le Mawu ŋkume eye wolé Aƒetɔ la ƒe sededewo kple ɖoɖowo me ɖe asi kpɔtsɔtsɔmanɔŋutɔe. <verse number="7" style="v"/>Gake vi ɖeka tete hã menɔ wo si o, elabena Elizabet nye konɔ eye wo ame evea katã hã tsi ŋutɔ.</para>
  <para style="p">
    <verse number="8" style="v"/>Eva eme be Zakaria ƒe hatsotso le nunɔdɔ wɔm le kɔa nu le Mawu ƒe ŋkume, <verse number="9" style="v"/>eye le nunɔdɔ ƒe kɔa nu la wodzidze nu eye wotia Zakaria be wòawɔ subɔsubɔdɔ le Aƒetɔ la ƒe gbedoxɔa me eye wòado dzudzɔ. <verse number="10" style="v"/>Esi dzudzɔdoɣi ɖo la, ameha si va be woasubɔ la nɔ xexe nɔ gbe dom ɖa.</para>
  <para style="p">
    <verse number="11" style="v"/>Zakaria nɔ kɔkɔeƒea, kasia mawudɔla aɖe va do ɖe edzi zi ɖeka; eye wònɔ tsi tre ɖe vɔsamlekpuia ƒe nuɖusime. <verse number="12" style="v"/>Zakaria vɔ̃ ŋutɔ ale wòde asi dzodzo me nyanyanya.</para>
  <para style="p">
    <verse number="13" style="v"/>Gake mawudɔla la gblɔ nɛ be, “Mègavɔ̃ o, Zakaria! Elabena meva be magblɔ na wò be Mawu se wò gbedodoɖa. Srɔ̃wo Elizabet le viŋutsuvi dzi ge na wò, eye nana ŋkɔe be Yohanes. <verse number="14" style="v"/>Mi ame evea miakpɔ dzidzɔ manyagblɔ aɖe le eƒe dzidzi ta eye ame geɖewo hã atso aseye kpli mi. <verse number="15" style="v"/>Elabena ɖevi la anye gã le ƒe ŋkume. Mano wain alo aha sesẽ aɖeke o. Gbɔgbɔ Kɔkɔe la ayɔ eme taŋtaŋtaŋ hafi woadzii gɔ̃ hã, eye <verse number="16" style="v"/>akplɔ Israelvi geɖewo va Mawu si nye woƒe Aƒetɔ la gbɔe. <verse number="17" style="v"/>Eya adze ŋgɔ na Aƒetɔ la, anɔ Eliya ƒe gbɔgbɔ kple ŋusẽ me be wòatrɔ fofowo ƒe dziwo ɖe wo viwo ŋu eye tomaɖolawo ɖe ame dzɔdzɔewo ƒe nunya ŋu, be wòadzra ame siwo wodzra ɖo ɖi na Aƒetɔ la ɖo.”</para>
  <para style="p">
    <verse number="18" style="v"/>Zakaria gblɔ na mawudɔla la be, “Aleke mawɔ anya be esia ate ŋu ava eme, elabena metsi ŋutɔ eye srɔ̃nye hã ku nyagã.”</para>
  <para style="p">
    <verse number="19" style="v"/>Mawudɔla la gblɔ nɛ kple kakaɖedzi be, “Nyee nye Gabriel, si nɔa Mawu ŋkume ɣesiaɣi. Eyae dɔm ɖa be magblɔ dzidzɔnya sia na wò. <verse number="20" style="v"/>Gake esi mèxɔ dzinye se o ta la, wò aɖe atu eye magate ŋu aƒo nu o, va se ɖe esime woadzi ɖevi sia. Elabena woŋlɔ ɖi be nye nyawo ava me pɛpɛpɛ nenye be ɣeyiɣi la ɖo.”</para>
  <para style="p">
    <verse number="21" style="v"/>Le ɣeyiɣi siawo katã me la, ameha si nɔ xexe la nɔ Zakaria lalam be wòado go eye wòwɔ nuku na wo ŋutɔ be etsi xɔa me fũ nenema. <verse number="22" style="v"/>Esi wòdo go mlɔeba la, mete ŋu ƒo nu na ame aɖeke o, ke ewɔ dzesi na wo esi fia be ekpɔ ŋutega alo ɖeɖefia aɖe le gbedoxɔ la me. <verse number="23" style="v"/>Zakaria tsi gbedoxɔ la me va se ɖe esime eƒe dɔwɔŋkeke mamleawo wu enu eye wòtrɔ yi aƒe me. <verse number="24" style="v"/>Le ɣeyiɣi kpui aɖe megbe la srɔ̃a Elizabet fɔ fu, eye wòyi ɖaɣla eɖokui ɣleti atɔ̃ sɔŋ.</para>
  <para style="p">
    <verse number="25" style="v"/>Elizabet gblɔ kple dzidzɔ be, “Aƒetɔ la ƒe dɔme nyo ŋutɔ bena, wòɖe kotsitsi ƒe ŋukpe gã sia ɖa le dzinye.”</para>
  <para style="s1">Wodo Yesu dzidzi ŋugbe</para>
  <para style="p">
    <verse number="26" style="v"/>Le Elizabet ƒe fufɔfɔ ƒe ɣleti adelia me la, Mawu dɔ mawudɔla Gabriel ɖo ɖe kɔƒe aɖe si woyɔna be Nazaret si le Galilea la me. <verse number="27" style="v"/>Ame si gbɔ wòdɔe ɖo la enye ɖetugbi dzadzɛ aɖe si woyɔna be Maria. Wodo Maria ŋugbe na David ƒe dzidzimevi aɖe si woyɔna be Yosef la be wòaɖe.</para>
  <para style="p">
    <verse number="28" style="v"/>Gabriel va do ɖe Maria gbɔ le vo me eye wògblɔ nɛ be, “Ŋutifafa na wò! Wò ɖetugbi si kpɔ amenuveve! Aƒetrɔ la li kpli wò.”</para>
  <para style="p">
    <verse number="29" style="v"/>Maria ɖi vo eye eƒe susu ɖe fu nɛ ŋutɔ; edze agbagba bu tame le nu si tututu mawudɔla la wɔnɛ la ŋu.</para>
  <para style="p">
    <verse number="30" style="v"/>Mawudɔla la yi edzi gblɔ nɛ be, “Maria mègavɔ̃ kura o, elabena Mawu ɖoe be yeayra wò nukutɔe! <verse number="31" style="v"/>Èle fu fɔ ge adzi ŋutsuvi, eye nàna ŋkɔe be ‘Yesu.’ <verse number="32" style="v"/>Anye ame xɔŋkɔ aɖe eye woayɔe be Mawu dziƒoʋĩtɔ la ƒe Vi. Aƒetɔ Mawu la atsɔ tɔgbuia David ƒe fiazikpui la nɛ. <verse number="33" style="v"/>Ale wòaɖu fia ɖe Israel dzi eye eƒe Fiaɖuƒe mawu nu akpɔ o.”</para>
  <para style="p">
    <verse number="34" style="v"/>Maria bia mawudɔla la be, “Ale ke mawɔ adzi vi esi nyemenya ŋutsu kpɔ o.”</para>
  <para style="p">
    <verse number="35" style="v"/>Mawudɔla la ɖo eŋu be, “Gbɔgbɔ Kɔkɔe la ava dzi wò, eye Mawu ƒe ŋusẽ ayɔ mewò; eya ta ɖevi si nàdzi la, anɔ Kɔkɔe eye woanye Mawu Vi. <verse number="36" style="v"/>Gawu la anɔ abe ɣleti adee nye si va yi ene la, Wò ƒometɔ Elizabet ame si woyɔna be ‘konɔ’ la fɔ fu le eƒe nyagãkuku me. <verse number="37" style="v"/>Elabena ŋugbe ɖe sia ɖe si Mawu do la, ava me pɛpɛpɛ.”</para>
  <para style="p">
    <verse number="38" style="v"/>Maria gblɔ be, “Aƒetɔ la ƒe dɔlae menye eye nu sia nu si wòdi tso asinye lae mawɔ. Nu sia nu si nègblɔ la neva eme.” Le esia megbe la, mawudɔla la gabu le eŋkume.</para>
  <para style="s1">Maria yi ɖakpɔ Elizabet ɖa</para>
  <para style="p">
    <verse number="39" style="v"/>Le ŋkeke siawo me la, Maria tsi tre eye wòɖe abla yi Yudea dua ɖe me <verse number="40" style="v"/>afi si wòge ɖe Zakaria ƒeme eye wòdo gbe na Elizabet le.</para>
  <para style="p">
    <verse number="41" style="v"/>Esi Elizabet se Maria wòdo gbe nɛ ko la, vidzĩ si le dɔme nɛ la ʋã kple dzidzɔ eye Gbɔgbɔ Kɔkɔe la yɔ Elizabet me fũ.</para>
  <para style="p">
    <verse number="42" style="v"/>Elizabet do dzidzɔ ɣli eye wògblɔ na Maria be, “Mawu ve nuwò le nyɔnuwo katã dome, eye wòɖoe be viwò la naxɔ eƒe yayra gãtɔ kekeake. <verse number="43" style="v"/>Bubu kae nye gã si nède ŋunye, be wò si nye Aƒetɔ la dada nàva kpɔm ɖa! <verse number="44" style="v"/>Esi nèva do gbe nam teti ko la, vinye la ʋã le dɔme nam le dzidzɔ ta. <verse number="45" style="v"/>Èxɔe se be Mawu awɔ ɖe ale si wògblɔ la dzi esia tae wòyra wò alea gbegbe ɖo.”</para>
  <para style="s1">Maria ƒe kafukafuha</para>
  <para style="p">
    <verse number="46" style="v"/>Maria ɖo eŋu na Elizabet be, “O, nye luʋɔ le Aƒetɔ la kafum ale gbegbe. <verse number="47" style="v"/>Eye mele dzidzɔ kpɔm le Mawu nye xɔla la ŋuti. <verse number="48" style="v"/>Elabena ekpɔ nye, eƒe subɔvi sia ƒe ame gblɔe nyenye, eye tso azɔ dzi yina la woayɔm be Mawu ƒe ame yayra tso dzidzime yi dzidzime.”</para>
  <para style="p">
    <verse number="49" style="v"/>Elabena Ŋusẽtɔ la wɔ nu gãwo nam. Kɔkɔe nye eƒe ŋkɔ. <verse number="50" style="v"/>Eƒe nublanuikpɔkpɔ li na ame siwo vɔ̃nɛ tso dzidzime yi dzidzime.</para>
  <para style="p">
    <verse number="51" style="v"/>“Ewɔ nu dzɔatsuwo kple eƒe alɔ eye wòkaka ame siwo dana le woƒe tamesusuwo me. <verse number="52" style="v"/>Eɖe fiawo ɖa le wo ƒe zi dzi ke edo ame siwo bɔbɔ wo ɖokuiwo ɖe anyi la ɖe dzi. <verse number="53" style="v"/>Etsɔ nu nyuiwo ɖi ƒo na dɔwuitɔwo ke edo mɔ kesinɔtɔwo asigbɔloe. <verse number="54" style="v"/>Ekpe ɖe eƒe dɔla Israel ŋu eye wòɖo ŋku eƒe nublanuikpɔkpɔ na wo dzi <verse number="55" style="v"/>be wòakpɔ nublanui na Abraham kple eƒe dzidzimeviwo tegbee, abe ale si wòdo ŋugbee na mía fofowo ene.”</para>
  <para style="p">
    <verse number="56" style="v"/>Maria nɔ Elizabet gbɔ abe dzinu etɔ̃ ene hafi trɔ yi aƒe.</para>
  <para style="s1">Wodzi Yohanes Mawutsidetanamela</para>
  <para style="p">
    <verse number="57" style="v"/>Elizabet ƒe vidziɣi va ɖo eye wòdzi ŋutsuvi. <verse number="58" style="v"/>Nya sia kaka ɖe eƒe aƒelikawo kple ƒometɔwo dome kaba ŋutɔ, ame sia ame se ale si Aƒetɔ la nyo dɔme na Elizabet eye wo katã wokpɔ dzidzɔ.</para>
  <para style="p">
    <verse number="59" style="v"/>Esi ɖevia xɔ ŋkeke enyi la, ƒometɔwo kple xɔlɔ̃wo va kpe be yewoawɔ aʋatsotsokɔnu alo ŋkeke enyi ƒe kɔnu la. Amewo katã bu be woatsɔ fofoa ŋkɔ Zakaria nɛ, <verse number="60" style="v"/>gake Elizabet gblɔ be, “Gbeɖe, woana ŋkɔe be Yohanes.”</para>
  <para style="p">
    <verse number="61" style="v"/>Amewo do ɣli be, “Nu ka? Ame aɖeke mele wò ƒome bliboa me si woyɔna nenema o.” <verse number="62" style="v"/>Ale womia asi ɖevia fofo, eye wobiae to asidzesiwɔwɔ me be wòayɔ ŋkɔ si woatsɔ na ɖevia.</para>
  <para style="p">
    <verse number="63" style="v"/>Zakaria na wotsɔ agbalẽ kakɛ aɖe vɛ nɛ eye nukutɔe la, eŋlɔ̃ ɖe edzi be: “Eŋkɔe nye YOHANES.” <verse number="64" style="v"/>Enumake Zakaria ƒe nu ʋu eye wogadze nuƒoƒo gɔme abe tsã ene. Ekafu Mawu kple dzidzɔ geɖe.</para>
  <para style="p">
    <verse number="65" style="v"/>Nyadzɔdzɔ bliboa wɔ nuku na woƒe aƒelikawo ŋutɔ eye wòkaka ɖe du siwo le Yudea togbɛ dzi la katã me. <verse number="66" style="v"/>Ame sia ame si se nya sia la bua tame le eŋu ɣeɣiyi didi aɖe eye wòbiaa eɖokui be, “Ame ka ƒomevi ɖevi sia atsi ava zu? Elabena le nyateƒe me la, Aƒetɔ la ƒe asi le edzi le mɔ tɔxɛ aɖe nu.”</para>
  <para style="s1">Zakaria ƒe nyagblɔɖi</para>
  <para style="p">
    <verse number="67" style="v"/>Gbɔgbɔ Kɔkɔe la yɔ fofoa Zakaria me eye wògblɔ nya siawo ɖi be,</para>
  <para style="p">
    <verse number="68" style="v"/>“Woakafu Aƒetɔ, Israel ƒe Mawu la elabena eva eye wòɖe eƒe dukɔ. <verse number="69" style="v"/>Eɖo ɖeɖe ƒe ŋusẽ anyi na mí le eƒe dɔla, David, ƒe aƒeme <verse number="70" style="v"/>abe ale si wògblɔe to eƒe nyagblɔɖila kɔkɔewo dzi le blema ene, <verse number="71" style="v"/>be yeaɖe mí tso míaƒe futɔwo kple ame siwo lé fu mí la ƒe asime, <verse number="72" style="v"/>ne wòakpɔ nublanui na mía fofowo eye wòaɖo ŋku eƒe nubabla kɔkɔe <verse number="73" style="v"/>kple atam si wòka na mía fofo Abraham la dzi <verse number="74" style="v"/>be yeaɖe mí tso míaƒe futɔwo sime ne míasubɔe vɔvɔ̃manɔmetɔe <verse number="75" style="v"/>le eŋkume le kɔkɔenyenye kple dzɔdzɔenyenye me le míaƒe ŋkekewo katã me. <verse number="76" style="v"/>Ke wò, vinye, woayɔ wò be Dziƒoʋĩtɔ la ƒe nyagblɔɖila elabena àdze Aƒetɔ la ŋgɔ be nàdzra mɔ ɖo ɖi nɛ, <verse number="77" style="v"/>ne nàtsɔ xɔxɔ ƒe sidzedze na eƒe dukɔ to woƒe nu vɔ̃wo ƒe tsɔtsɔke me <verse number="78" style="v"/>le míaƒe Mawu la ƒe nublanuikpɔkpɔ sɔgbɔ la ta to esia dzi ɣedzedze nyui la ava na mí tso dziƒo, <verse number="79" style="v"/>ne wòaklẽ na ame siwo le viviti me kple ku ƒe vɔvɔlĩ te, ne wòada míaƒe afɔwo ɖe ŋutifafa ƒe mɔ dzi.” <verse number="80" style="v"/>Ɖevi la tsi eye wosẽ ŋu le gbɔgbɔ me. Enɔ gbedzi va se ɖe esime woɖee fia Israel blibo la le gaglãgbe.</para>
  <chapter number="2" style="c"/>
  <para style="s1">Yesu dzidzi</para>
  <para style="r">(<ref loc="MAT 1:18-25">Mateo 1:18-25</ref>)</para>
  <para style="p">
    <verse number="1" style="v"/>Le ɣeyiɣi siawo me la, Kaisaro Augusto, ame si nye fia le Roma dukɔa nu la de se be woaxlẽ ame siwo katã le fiaɖuƒea me. <verse number="2" style="v"/>Kirenio nye gɔvina le Siria le ɣemaɣi.</para>
  <para style="p">
    <verse number="3" style="v"/>Wodi tso ame sia ame si be wòayi eya ŋutɔ ƒe dedu me be woaŋlɔ eŋkɔ le afi ma. <verse number="4" style="v"/>Esi wònye be Yosef tso fiaƒome me ta la, ele nɛ be wòayi Betlehem le Yudea afi si nye Fia David ƒe dedu me. Le esia ta wòdze mɔ tso Nazaret si le Galilea la me. <verse number="5" style="v"/>Ekplɔ Maria, ame si ŋugbe wodo nɛ, ke fu nɔ eƒo le ɣemaɣi me la ɖe asi.</para>
  <para style="p">
    <verse number="6" style="v"/>Esi woɖo Betlehem la, Maria ƒe ŋkeke de be wòadzi vi, <verse number="7" style="v"/>ale wòdzi ŋutsuvi si nye eƒe vi gbãtɔ. Exatsa ɖevia ɖe abadzivɔ me eye wòtsɔe mlɔ̃ lãwo ƒe nuɖunu me, elebena womekpɔ dzeƒe le amedzrodzeƒe si le kɔƒea me la o.</para>
  <para style="s1">Alẽkplɔlawo kple mawudɔlawo</para>
  <para style="p">
    <verse number="8" style="v"/>Gbe ma gbe la, alẽkplɔla aɖewo nɔ gbedzi le kɔƒea gbɔ nɔ woƒe alẽwo ŋu dzɔm. <verse number="9" style="v"/>Kasia mawudɔla aɖe va do ɖe wo dome kpoyii, eye teƒe si wotsi tre ɖo la klẽ kple Aƒetɔ la ƒe ŋutikɔkɔe. Nyateƒe wovɔ̃ ŋutɔ, <verse number="10" style="v"/>gake mawudɔla la de dziƒo na wo gblɔ be, “Migavɔ̃ o! Dzidzɔnya gãtɔ kekeake si miese kpɔ o lae meva be magblɔ na mi kple ame bubuwo siaa!</para>
  <para style="p">
    <verse number="11" style="v"/>“Ẽ, le nyateƒe me la, wodzi Mesia, Aƒetɔ kple Ɖela la na mí fiẽ sia le Betlehem. <verse number="12" style="v"/>Ale si miawɔ akpɔe dze sii enye be, miakpɔ ɖevi aɖe si woxatsa abadzivɔ ɖe eŋu eye wotsɔe mlɔ lãwo ƒe nuɖunu me.”</para>
  <para style="p">
    <verse number="13" style="v"/>Kasia mawudɔla bubu geɖewo va kpe ɖe ɖeka ma ŋu eye wonɔ Mawu kafum le gbɔgblɔm be,</para>
  <para style="p">
    <verse number="14" style="v"/>“Woakafu Mawu si le dziƒo ʋĩ eye ŋutifafa ava anyigba dzi; anɔ anyi kple ame siwo katã wɔa eƒe lɔlɔ̃nu.”</para>
  <para style="p">
    <verse number="15" style="v"/>Esi mawudɔlawo ƒe aʋakɔ gã sia trɔ dzo yi dziƒo la, alẽkplɔlawo gblɔ na wo nɔewo be, “Mina míayi Betlehem aɖakpɔ nukunu gã si dzɔ, si Aƒetɔ la na míenya la ɖa.”</para>
  <para style="p">
    <verse number="16" style="v"/>Alẽkplɔlawo ɖe abla yi kɔƒea me eye woyi afi si Yosef kple Maria nɔ. Wokpɔ vidzĩa hã, wotsɔe mlɔ lãwo ƒe nuɖunu me vavã. <verse number="17" style="v"/>Alẽkplɔlawo gblɔ nu siwo katã dzɔ la kple nya siwo katã mawudɔla la gblɔ na wo le ɖevia ŋu la na ame sia ame. <verse number="18" style="v"/>Woƒe nya la wɔ nuku na ame siwo katã see la ŋutɔ. <verse number="19" style="v"/>Ke Maria ya ɣla nya siawo katã ɖe eƒe dzime eye wobua wo ŋu zi geɖe.</para>
  <para style="p">
    <verse number="20" style="v"/>Ale alẽkplɔlawo gatrɔ yi woƒe alẽwo gbɔ le gbea dzi, eye wokafu Mawu be mawudɔlawo va kpɔ yewo ɖa eye gawu la wokpɔ vidzĩ la, abe ale si wògblɔ na wo la ene.</para>
  <para style="s1">Wotsɔ Yesu, ɖevi la yi gbedoxɔ me</para>
  <para style="p">
    <verse number="21" style="v"/>Esi vidzĩa xɔ ŋkeke enyi la wowɔ aʋatsotsokɔnu alo ŋkeke enyi ƒe kɔnu nɛ eye wona ŋkɔe be Yesu. Esia nye ŋkɔ si mawudɔla la gblɔ da ɖi be woatsɔ nɛ hafi wofɔ eƒe fu gɔ̃ hã.</para>
  <para style="p">
    <verse number="22" style="v"/>Le Mose ƒe seawo nu la ele na Maria be wòayi gbedoxɔ me le Yerusalem aɖana nu abe eɖokui ŋu kɔklɔ le vidzidzi vɔ megbe ƒe kɔnu ene. Esi ŋkeke sia ɖo edzi la dzila eveawo kɔ vidzĩ la yi Yerusalem be woatsɔe ɖo Mawu ƒe ŋkume. <verse number="23" style="v"/>Elabena le Mose ƒe seawo nu la, Mawu gblɔ be, “Nenye be ame aɖe ƒe vi gbãtɔ nye ŋutsuvi la, ele be wòatsɔe ade asi na Aƒetɔ la.”</para>
  <para style="p">
    <verse number="24" style="v"/>Yesu dzilawo na nunana si wòle be woana le ŋutiklɔɣi la. Sea gblɔ be ele be woana akpakpa eve alo ahɔnɛ sue eve eye esiae wona. <verse number="25" style="v"/>Yerusalem ŋutsu aɖe si ŋkɔe nye Simeon la hã nɔ gbedoxɔ la me gbe ma gbe. Ame sia nye ame ɖɔʋu aɖe si vɔ̃a Mawu ŋutɔ. Gbɔgbɔ Kɔkɔe la yɔ eme fũ eye wònɔ mɔ kpɔm na Mesia la ƒe vava gbe sia gbe. <verse number="26" style="v"/>Gbɔgbɔ Kɔkɔe la ɖee fiae be maku akpɔ o, va se ɖe esime wòkpɔ Mawu ƒe fia si wòsi ami na la. <verse number="27" style="v"/>Gbɔgbɔ Kɔkɔe la zi edzi be wòayi gbedoxɔ la me gbe ma gbe. Esi Maria kple Yosef wova be yewoatsɔ Yesu ɖevi la aɖo Mawu ŋkume la, <verse number="28" style="v"/>Simeon nɔ afi ma xoxo eye wòxɔ ɖevi la ɖe eƒe abɔwo me henɔ Mawu kafum gblɔ be, <verse number="29" style="v"/>“Aƒetɔ, azɔ àte ŋu ado mɔ wò dɔla faa elabena mekpɔe abe ale si nedo ŋugbee nam la ene. <verse number="30" style="v"/>Elabena nye ŋkuwo kpɔ wò ɖeɖe <verse number="31" style="v"/>si nèdzra ɖo le dukɔwo katã ƒe ŋkume. <verse number="32" style="v"/>Eyae nye akaɖi si aklẽ na dukɔwo eye wòanye ŋutikɔkɔe na Israel wò dukɔ hã!”</para>
  <para style="p">
    <verse number="33" style="v"/>Maria kple Yosef ƒe nu ku eye woƒe mo wɔ yaa le nu siwo katã gblɔm Simeon nɔ le Yesu ŋu ta. <verse number="34" style="v"/>Simeon yra wo eye wògblɔ be, “Woɖo ɖevi sia anyi na ame geɖewo ƒe anyidzedze kple dodoɖedzi le Israel, eye abe dzesi si ŋu woagblɔ nya ɖo, <verse number="35" style="v"/>ale be ame geɖewo aɖe woƒe susuwo ɖe go afia, ke wò la yi aƒo ɖe wò luʋɔ le eta.” <verse number="36" style="v"/>Nyɔnunyagblɔɖila aɖe si woyɔna be Ana hã nɔ gbedoxɔ la me gbe ma gbe. Enye Fanuel si tso Yuda ƒe ƒome si woyɔna be Aser me la ƒe vi. Srɔ̃a ku le egbɔ esi woɖe wo nɔewo le ƒe adre ko megbe <verse number="37" style="v"/>eye wònɔ anyi abe ahosi ene ƒe blaenyi-vɔ-ene sɔŋ. Nyɔnu sia medzona le gbedoxɔ la me geɖe o. Enɔa afi sia zã kple keli nɔa Mawu subɔm henɔa gbedodoɖa kple nutsitsidɔ dzi atraɖii.</para>
  <para style="p">
    <verse number="38" style="v"/>Nyɔnu sia zɔ va do ɖe Maria kple Yosef gbɔ esime Simeon nɔ nu ƒom na wo eye wode asi akpedada me na Mawu. Azɔ eyi ɖaɖe gbeƒã Mesia la na ame siwo katã nɔ mɔ kpɔm na Yerusalem ƒe ɖeɖe la.</para>
  <para style="s1">Dzilawo trɔ Yesu yi Nazaret</para>
  <para style="p">
    <verse number="39" style="v"/>Esi Yesu dzilawo wu nu siwo katã wòle be woawɔ le Yerusalem abe ale si sea bia tso wo si ene nu la, wotrɔ va aƒe le Nazaret si le Galilea. <verse number="40" style="v"/>Ɖevi la tsi le afi sia le nunya, ŋusẽ kple sidzedze me. Ame sia ame nya bena, eƒe nunya kɔ sã eye Mawu kɔ eƒe yayra ɖe edzi fũ.</para>
  <para style="s1">Yesu, ɖevi la, la gbedoxɔ me</para>
  <para style="p">
    <verse number="41" style="v"/>Yesu dzilawo yia Yerusalem ƒe sia ƒe hena Ŋutitotoŋkekenyui la ɖuɖu. <verse number="42" style="v"/>Esi Yesu xɔ ƒe wuieve la woyi ŋkekea ɖuƒe le kɔnyinyi la nu. <verse number="43" style="v"/>Esi azã la wu enu la, dzilawo dze mɔ trɔ yina Nazaret. Gake Yesu ya tsi Yerusalem. Edzilawo zɔ mɔ ŋkeke ɖeka gake womedii o, <verse number="44" style="v"/>elabena wobu be eya kple woƒe ƒometɔwo kple xɔlɔ̃ bubuwo do megbe. Ke esi fiẽ ɖo eye womekpɔe o la, wode asi edidi me le woƒe ƒometɔwo kple ame nyanyɛwo dome. <verse number="45" style="v"/>Wodii ʋuu gake womekpɔe o, ale wotrɔ yi Yerusalem be yewoadii le afi ma.</para>
  <para style="p">
    <verse number="46" style="v"/>Wodii le afi ma ŋkeke etɔ̃ hafi va ke ɖe eŋu, wonɔ gbedoxɔ la me le sefiala gãwo dome nɔ biabia goglowo me dzrom kplii wo. <verse number="47" style="v"/>Amewo katã ƒe nu ku le eƒe nunya kple nugɔmesese ta.</para>
  <para style="p">
    <verse number="48" style="v"/>Edzilawo menya nu si woagblɔ esi wokpɔe la o. Mlɔeba la, dada gblɔ nɛ be, “Vinye, nu ka ta nèwɔ nu sia ƒomevi ɖe mía ŋu ɖo? Mí kple fofowo míetsi dzodzodzoe nɔ diwòm le afi sia afi.”</para>
  <para style="p">
    <verse number="49" style="v"/>Yesu ɖevi la ɖo eŋu be, “Nu ka ta wòle be miadim ɖo? Mienya bena ele be manɔ gbedoxɔ la me afi si nye Fofonye ƒeme oa?” <verse number="50" style="v"/>Edzilawo mese nya si wògblɔ la gɔme o.</para>
  <para style="p">
    <verse number="51" style="v"/>Ale Yesu trɔ yi Nazaret kpli wo eye wònaa bubu edzilawo nyuie ŋutɔ. Ke dada tsɔ nya siawo katã ɣla ɖe eƒe dzime. <verse number="52" style="v"/>Yesu tsi ɖe edzi eye nunya hã nɔ tagbɔ nɛ. Eye Mawu kple amewo siaa lɔ̃e vevie.</para>
  <chapter number="3" style="c"/>
  <para style="s1">Yohanes Mawutsidetanamela ƒe mawunyagbɔgblɔ</para>
  <para style="r">(<ref loc="MAT 3:1-12">Mateo 3:1-12</ref>; <ref loc="MRK 1:1-8">Marko 1:1-8</ref>; <ref loc="JHN 1:19-28">Yohanes 1:19-28</ref>)</para>
  <para style="p">
    <verse number="1" style="v"/>Le Kaisaro Tibero ƒe fiaɖuɖu ƒe ƒe wuiatɔ̃ lia me, esi Pontio Pilato nye gɔvina le Yudea eye Herodes nye dziɖula le Galilea, eye nɔvia Filipo hã nye dziɖula le Uturea kple Trakonitis, eye Lisania hã nɔ Abilene dzi ɖum <verse number="2" style="v"/>le esime Anas kple Kayafa wonye Osɔfogãwo la, Mawu ƒe nya va Yohanes, ame si nye Zakaria vi la gbɔ le gbedzi. <verse number="3" style="v"/>Yohanes nɔ tsatsam tso teƒe yi teƒe le Yɔdan tɔsisi la ƒe go eveawo dzi nɔ mawunya gblɔm be amewo nede tsi ta; ne wòafia bena woɖe asi le nu vɔ̃ wɔwɔ ŋu eye woadze Mawu yome ale be woatsɔ woƒe nu vɔ̃wo ake wo.</para>
  <para style="p">
    <verse number="4" style="v"/>Le nyagblɔɖila Yesaya ƒe nya nu la Yohanes enye gbe si le ɣli dom tso gbedzi be, “Miɖe mɔ na Aƒetɔ la be wòazɔ edzi! Mikeke mɔ xaxɛwo ɖe edzi hafi wòava! <verse number="5" style="v"/>Migbã towo woazu sɔsɔeƒewo! Mixe ʋe siwo le baliwo me! Miwɔ mɔ gɔglɔ̃wo woadzɔ! Miwɔ mɔ tsakliwo zɔzrɔ̃e! <verse number="6" style="v"/>Ekema ame sia ame akpɔ Ɖela si Mawu ɖo ɖa la.”</para>
  <para style="p">
    <verse number="7" style="v"/>Yohanes gblɔ mawunya na ame siwo vaa egbɔ be wòade mawutsi ta na yewo be, “Ame kae xlɔ̃ nu mi dawo ƒe dzidzimeviwo be miasi le Mawu ƒe dɔmedzoe si gbɔna la nu? <verse number="8" style="v"/>Gbã la, miyi ne mia ɖee fia be yewotrɔ dzime to agbe nyui nɔnɔ me. Migabu be nya vɔ̃ aɖeke madzɔ ɖe mia dzi elabena mienye Abraham ƒe dzidzimeviwo ta o. Esia ɖeɖe menye naneke o elabena Mawu ate ŋu ana viwo ado go tso kpe siwo le dzogbe le afi sia me woanye Abraham viwo. <verse number="9" style="v"/>Woɖo ʋɔnudɔdrɔ̃ ƒe fia la miaƒe kewo dzi eye wòle klalo be wòalã mi aƒu anyi. Ẽ, le nyateƒe me la ati sia ati si metse ku nyui o la, woalãe ƒu anyi eye woatsɔe ade dzo me.”</para>
  <para style="p">
    <verse number="10" style="v"/>Ameha la ɖo eŋu nɛ be, “Nu kae nèdi tso mía si be míawɔ?”</para>
  <para style="p">
    <verse number="11" style="v"/>Yohanes ɖo eŋu na wo be, “Nenye be awu eve le ame aɖe si la netsɔ ɖeka na nɔvia ame dahe. Ame si si nuɖuɖu sɔ gbɔ ɖo la, netsɔ ɖe na ame siwo wum dɔ le la.”</para>
  <para style="p">
    <verse number="12" style="v"/>Dugadzɔla siwo nye amebala vɔ̃ɖiwo la gɔ̃ hã va do ɖe egbɔ be wòade mawutsi ta ne yewo. Wobia be, “Nufiala nu ka míawɔ?”</para>
  <para style="p">
    <verse number="13" style="v"/>Yohanes ɖo eŋu na wo be, “Mito nyateƒe le miaƒe dugadzɔdzɔ me. Mikpɔ nyuie be miagadzɔ ga le ame aɖeke si wu ale si Roma dziɖuɖua ɖo na mi la o.”</para>
  <para style="p">
    <verse number="14" style="v"/>Asrafo aɖewo siwo le afi ma la biae be, “Míawo ya ɖe ale kee míawɔ?” Yohanes ɖo eŋu na wo bena, “Migaxɔ ga le amewo si akpasesẽtɔe o. Ne mienya be ame aɖe mewɔ nane o la, migahe nya ɖe eŋu alakpatɔe o, Fetu si miexɔna la hã nedze mia ŋu!”</para>
  <para style="p">
    <verse number="15" style="v"/>Ame sia ame kloe nɔ mɔ kpɔm be Mesia la ava kpuie le ŋkeke mawo me ale be wotsi dzi vevie be yewoanya nenye be Yohanes enye amea loo alo menye eyae o? Biabia sia koe nɔ nu na ame sia ame eye wonɔ nu ƒom le eŋu le afi sia afi. <verse number="16" style="v"/>Yohanes ɖo wo ƒe biabia la ŋu hegblɔ na wo be, “Nye la tsi metsɔ le tsi dem ta na amewoe, gake ame aɖe gbɔna kpuie, ame si si ŋusẽ le wum boo, le nyateƒe me la, nyemedze ŋutɔ gɔ̃ hã be manye eƒe subɔvi o. Eya ade mawutsi ta na mi kple dzo kpakple Gbɔgbɔ Kɔkɔe. <verse number="17" style="v"/>Ame sia ama atsa la ɖa tso blia gbɔ, atɔ dzo atsa la kple dzomavɔ la eye wòadzra blia ɖo ɖe eƒe avawo me.” <verse number="18" style="v"/>Yohanes xlɔ̃ nu amewo vevie kple nya siawo le esime wònɔ nyanyui la gblɔm na wo.</para>
  <para style="s1">Wode Yohanes Mawutsidetanamela gaxɔ me</para>
  <para style="p">
    <verse number="19" style="v"/>Yohanes he nya ɖe Herodes si nye dziɖula nɔ Galilea ŋu le dutoƒe elabena exɔ nɔvia srɔ̃ Heroɖia ɖe. Hekpe ɖe nu vɔ̃ bubu geɖe siwo hã wòwɔ ŋu. <verse number="20" style="v"/>Gawu la Herodes lé Yohanes hã de gaxɔ me.</para>
  <para style="s1">Wode mawutsita na Yesu</para>
  <para style="r">(<ref loc="MAT 3:13-17">Mateo 3:13-17</ref>; <ref loc="MRK 1:9-11">Marko 1:9-11</ref>)</para>
  <para style="m">
    <verse number="21" style="v"/>Gbe ɖeka la, Yesu ŋutɔ hã va ge ɖe ame siwo Yohanes nɔ mawutsi dem ta na la dome. Yohanes de mawutsi ta nɛ, eye esi Yesu nɔ gbe dom ɖa la, dziƒowo nu ʋu, <verse number="22" style="v"/>eye Gbɔgbɔ Kɔkɔe la ɖiɖi ɖe edzi le akpakpa ƒe nɔnɔme me eye gbe aɖe ɖi tso dziƒo bena, “Wòe nye vinye si melɔ̃na vevie ŋutɔ. Ẽ, wòe doa dzidzɔ nam.”</para>
  <para style="s1">Yesu ƒe dzidzimegbalẽ</para>
  <para style="r">(<ref loc="MAT 1:1-17">Mateo 1:1-17</ref>)</para>
  <para style="m">
    <verse number="23" style="v"/>Yesu xɔ abe ƒe blaetɔ̃ ene hafi dze mawunyagbɔgblɔ gɔme le dutoƒo. Amewo nya Yesu abe Yosef ƒe vi ene. Yosef fofoe nye Heli, <verse number="24" style="v"/>Heli fofoe nye Matat, Matat fofoe nye Levi, Levi fofoe nye Melki, Melki fofoe nye Yanai, Yanai fofoe nye Yosef, <verse number="25" style="v"/>Yosef fofoe nye Matatias, Matatias fofoe nye Amos, Amos fofoe nye Nahum, Nahum fofoe nye Esli, Esli fofoe nye Nagai, <verse number="26" style="v"/>Nagai fofoe nye Mat, Mat fofoe nye Matatias, Matatias fofoe nye Semein, Semein fofoe nye Yosek, Yosek fofoe nye Yoda, Yoda fofoe nye Yoana. <verse number="27" style="v"/>Yoana fofoe nye Resa, Resa fofoe nye Zerubabel, Zerubabel fofoe nye Sealtiel, Sealtiel fofoe nye Neri. <verse number="28" style="v"/>Neri fofoe nye Melki, Melki fofoe nye Adi, Adi fofoe nye Kosam, Kosam fofoe nye Elmadam, <verse number="29" style="v"/>Elmadam fofoe nye Er, Er fofoe nye Yosua, Yosua fofoe nye Elieza, Elieza fofoe nye Yorim, Yorim fofoe nye Matat, Matat fofoe nye Levi, <verse number="30" style="v"/>Levi fofoe nye Simeon, Simeon fofoe nye Yuda, Yuda fofoe nye Yosef, Yosef fofoe nye Yonam, <verse number="31" style="v"/>Yonam fofoe neye Eliakim, Eliakim fofoe nye Melea, Melea fofoe nye Mena, Mena fofoe nye Matata, Matata fofoe nye Natan, Natan fofoe nye David, <verse number="32" style="v"/>David fofoe nye Yese, Yese fofoe nye Obed, Obed fofoe nye Boaz, Boaz fofoe nye Salmon, <verse number="33" style="v"/>Salmon fofoe nye Naxeson, Naxeson fofoe nye Aminadab, Aminadab fofoe nye Admin, Admin fofoe nye Arni, Arni fofoe nye Hezrɔn, Hezrɔn fofoe nye Perez. Perez fofoe nye Yuda, <verse number="34" style="v"/>Yuda fofoe nye Yakɔb, Yakɔb fofoe nye Isak, Isak fofoe nye Abraham, Abraham fofoe Tera, Tera fofoe nye Nahɔ, <verse number="35" style="v"/>Nahɔ fofoe nye Serug, Serug fofoe nye Reu, Reu fofoe nye Peleg, Peleg fofoe nye Eber, Eber fofoe nye Sela, <verse number="36" style="v"/>Sela fofoe nye Kainam, Kainan fofoe nye Arfaxad, Arfaxad fofoe nye Sem, Sem fofoe nye Noa, Noa fofoe nye Lamek, <verse number="37" style="v"/>Lamek fofoe nye Metusela, Metusela fofoe nye Enɔk, Enɔk fofoe nye Yared, Yared fofoe nye Mahalalil. <verse number="38" style="v"/>Mahalalil fofoe nye Set, Set fofoe nye Adam, Adam fofoe nye MAWU.</para>
  <chapter number="4" style="c"/>
  <para style="s1">Abosam te Yesu kpɔ</para>
  <para style="r">(<ref loc="MAT 4:1-11">Mateo 4:1-11</ref>; <ref loc="MRK 1:12-13">Marko 1:12-13</ref>)</para>
  <para style="p">
    <verse number="1" style="v"/>Azɔ Yesu si me Gbɔgbɔ Kɔkɔe la yɔ fũ la dzo le Yɔdan tɔsisia to eye Gbɔgbɔ la kplɔe yi ɖe Yudea ƒe gbedadaƒo afi aɖe. <verse number="2" style="v"/>Enɔ afi ma ŋkeke blaene eye Satan va tee kpɔ le ŋkeke siawo katã me. Meɖu naneke le ŋkeke siawo katã me o ale dɔwui vevie.</para>
  <para style="p">
    <verse number="3" style="v"/>Satan gblɔ nɛ be, “Nenye be Mawu vie neneye tututu la ekema ɖe gbe na kpe siawo be woatrɔ zu abolo.”</para>
  <para style="p">
    <verse number="4" style="v"/>Yesu ɖo eŋu nɛ be, “Woŋlɔ ɖe Ŋɔŋlɔ Kɔkɔea me be, Menye nuɖuɖu ɖeɖe koe le vevie na amegbetɔ o.”</para>
  <para style="p">
    <verse number="5" style="v"/>Satan kplɔe yi teƒe kɔkɔ aɖee eye wòɖe xexeame fiaɖuƒe katã fiae le ɣeyiɣi kpui aɖe ko me <verse number="6" style="v"/>eye wògblɔ na Yesu be, “Dukɔ nyui siawo katã kple woƒe ŋutikɔkɔewo nye tɔnye eye mate ŋu atsɔe na ame sia ame si melɔ̃. <verse number="7" style="v"/>Eya ta ne èdze klo subɔm ko la matsɔ wo na wò.”</para>
  <para style="p">
    <verse number="8" style="v"/>Yesu ɖo eŋu nɛ be, “Abe ale si woŋlɔ ɖe Ŋɔŋlɔ Kɔkɔea mee ene la, Mawu ɖeka hɔ̃ ko wòle be míasubɔ.” <verse number="9" style="v"/>Azɔ Satana gakplɔe yi Yerusalem eye wòtsɔe ɖo gbedoxɔ la ƒe kɔkɔƒe kekeake. Egblɔ nɛ be, “Nenye Mawu vie nènye vavã la, ti kpo tso afi sia. <verse number="10" style="v"/>Elabena Ŋɔŋlɔ Kɔkɔe la gblɔ bena, ‘Ade se na eƒe dɔlawo le ŋutiwò be woakpɔ tawò nyuie <verse number="11" style="v"/>woatsɔwò ɖe woƒe asiwo me ale be matsɔ wò afɔ axlã ɖe kpe aɖeke o.’ ”</para>
  <para style="p">
    <verse number="12" style="v"/>Yesu ɖo eŋu nɛ be, “Ŋɔŋlɔ Kɔkɔe la gblɔ be, ‘Megate Mawu wò Aƒetɔ la kpɔ tamemabutɔe o.’ ”</para>
  <para style="p">
    <verse number="13" style="v"/>Esi Satrana wu tetekpɔwo katã nu la, egblẽ Yesu ɖi dzo le egbɔ hena ɣeyiɣi bubu.</para>
  <para style="s1">Yesu ƒe dɔgɔmedzedze le Galilea</para>
  <para style="r">(<ref loc="MAT 4:12-17">Mateo 4:12-17</ref>; <ref loc="MRK 1:14-15">Marko 1:14-15</ref>)</para>
  <para style="m">
    <verse number="14" style="v"/>Gbɔgbɔ Kɔkɔe la ƒe ŋusẽ yɔ Yesu me fũ azɔ ale wòtrɔ yi Galilea. Eteƒe medidi o la amewo nyae le nuto sia me kpe ɖo. <verse number="15" style="v"/>Le mawunya deto siwo wògblɔna le wo ƒuƒoƒewo ta la ame sia ame kafu nɛ ŋutɔ.</para>
  <para style="s1">Nugbegbe le Yesu ŋu le Nazaret</para>
  <para style="r">(<ref loc="MAT 13:53-58">Mateo 13:53-58</ref>; <ref loc="MRK 6:1-6">Marko 6:1-6</ref>)</para>
  <para style="m">
    <verse number="16" style="v"/>Eva Nazaret, afi si wònɔ le eƒe ɖevime eye wòyi woƒe ƒuƒoƒe le Sabat ŋkekea dzi. Esi wòtso be yeaxlẽ mawunya la, <verse number="17" style="v"/>wotsɔ nyagblɔɖila Yesaya ƒe agbalẽ nɛ be wòaxlẽ. Eʋʋ teƒe si woŋlɔ ɖo be,</para>
  <para style="p">
    <verse number="18" style="v"/>“Aƒetɔ la ƒe Gbɔgbɔ le dzinye eya ta wosi ami nam ɖo edɔm ɖa bena magblɔ nyanyui la na ame dahewo, edɔm ɖa bena maɖe gbeƒẽ be woaɖe ga aboyomenɔlawo eye ŋkunɔwo ƒe ŋkuwo aʋu. Ame siwo wote ɖe anyi la, ado le wo teɖanyilawo si me, <verse number="19" style="v"/>eye maɖe gbeƒã Aƒetɔ la ƒe ƒe nyui la.”</para>
  <para style="p">
    <verse number="20" style="v"/>Esi wòxlẽ nya siawo vɔ la, etu agbalẽa tsɔe na ame si tsɔe nɛ la eye eya ŋutɔ yi ɖanɔ anyi. Ke ame siwo katã nɔ ƒuƒoƒea la fɔ ŋku ɖe edzi gãa. <verse number="21" style="v"/>Yesu gagblɔ na ameawo be, “Mawunya sia va eme le egbe ŋkeke sia dzi.”</para>
  <para style="p">
    <verse number="22" style="v"/>Ame siwo katã nɔ xɔa me la kafui eye woƒe mo wɔ yaa le mawunya deto siwo wògblɔ la ta. Wobia wo nɔewo be, “Nya kae nye sia? Alo menye Yosef vie oa?”</para>
  <para style="p">
    <verse number="23" style="v"/>Yesu ɖo eŋu na wo be, “Ɖewohĩ miaɖo ŋku lododo sia adzi be, ‘Gbedala, da gbe le wò ŋutɔ ɖokuiwò ŋu’ esi gɔmee nye be, ‘Nu ka ta mewɔ nukunuwo le wò ŋutɔ wò dedu me abe ale si nèwɔe le Kapernaum ene o?’ <verse number="24" style="v"/>Magblɔ na mi kple kakaɖedzi blibo be, bubu menɔa nyagblɔɖila aɖeke ŋu le eya ŋutɔ ƒe dedu me o.</para>
  <para style="p">
    <verse number="25" style="v"/>“Mele egblɔm na mi kple kakaɖedzi be ahosi geɖewo nɔ Israel le Eliya ŋɔli, esi wotu dziƒo nu ƒe etɔ̃ kple afã eye dɔwuame sesẽ aɖe va anyigba blibo la dzi. <verse number="26" style="v"/>Gake womeɖo Eliya ɖe wo dometɔ aɖeke gbɔ o, ke boŋ woɖoe ɖe ahosi aɖe si tso Zarefat le Sidon nuto me la gbɔ. <verse number="27" style="v"/>Mibu nyagblɔɖila Elisa ame si da gbe le Naaman si nye Siriatɔ la ŋu kpɔ. Togbɔ be kpodɔléla geɖewo hã nɔ Israel siwo hiã gbedada vevie hã, Elisa meda gbe le woawo ŋu o, negbe Naaman Siriatɔ la ko.”</para>
  <para style="p">
    <verse number="28" style="v"/>Yesu ƒe nya siawo ve dɔme na ameawo ŋutɔ. <verse number="29" style="v"/>Woƒe dziwo ho ɖe eŋu ale wotso hetutu asi ʋume nɛ do goe le xɔa me. Wokplɔe yi togbɛ si dzi wotu dua ɖo la ƒe kɔkɔeƒe be yewoatutui tso teƒe sia wòayi aɖadze aga me. <verse number="30" style="v"/>Gake ezɔ to amehawo dome kɔ̃ɔ hedzo le wo gbɔ.</para>
  <para style="s1">Yesu nya gbɔgbɔ makɔmakɔ le ŋutsu, gbɔgbɔ vɔ̃ tɔ aɖe, me</para>
  <para style="r">(<ref loc="MRK 1:21-28">Marko 1:21-28</ref>)</para>
  <para style="m">
    <verse number="31" style="v"/>Yesu trɔ yi Kapernaum si nye du aɖe si le Galilea nuto me la me eye le afi sia egblɔ mawunya na amewo le Sabat ŋkeke ɖe sia ɖe dzi le wo ƒe ƒuƒoƒewo. <verse number="32" style="v"/>Eƒe nyagbɔgblɔwo wɔ nuku na ameawo katã le afi sia hã, elabena eƒo nu abe ame si nya nyateƒe la ene, eye megblɔa ame bubuwo ƒe susu o.</para>
  <para style="p">
    <verse number="33" style="v"/>Gbe ɖeka esi Yesu nɔ mawunya gblɔm le ƒuƒoƒea la, ŋutsu aɖe si me gbɔgbɔ vɔ̃ aɖe le la de asi ɣlidodo me ɖe eta be, <verse number="34" style="v"/>“Ago gbɔ! Wò Yesu Nazaretitɔ, nya aɖeke mele mí kpli wò dome o. Ɖe nèva be yeatsrɔ̃ mí. Menya ame si nènye, Mawu ƒe Vi kɔkɔe lae nènye.”</para>
  <para style="p">
    <verse number="35" style="v"/>Yesu tso nya la le enu be, “Zi ɖoɖoe!” Azɔ egblɔ na gbɔgbɔ vɔ̃ la be, “Do go le ame sia me!” Gbɔgbɔ vɔ̃ la tsɔ ŋutsua xlã ɖe anyi ŋɔdzitɔe, ameha la ƒo zi ɖe eŋu henɔ ekpɔm. Ke gbɔgbɔ vɔ̃ la do go le amea me eye megawɔ nuvevi aɖekee o.</para>
  <para style="p">
    <verse number="36" style="v"/>Esia wɔ nuku na ameawo ŋutɔ ale wobia wo nɔewo be, “Ŋusẽ ka ƒomevie le ame sia ƒe nyawo ŋu ale be gbɔgbɔ vɔ̃ ŋutɔwo gɔ̃ hã ɖoa toe?” <verse number="37" style="v"/>Nukunu si Yesu wɔ la kaka ɖe nutoa katã me le ɣeyiɣi kpui aɖe ko me.</para>
  <para style="s1">Yesu yɔ dɔ ame geɖewo</para>
  <para style="r">(<ref loc="MAT 8:14-17">Mateo 8:14-17</ref>; <ref loc="MRK 1:29-34">Marko 1:29-34</ref>)</para>
  <para style="m">
    <verse number="38" style="v"/>Esi Yesu do go le ƒuƒoƒea gbe ma gbe la, eyi Simɔn ƒeme, eye wòke ɖe Simɔn lɔ̃xo ŋu wònɔ ŋudza sesẽ aɖe lém. Ame sia ame kloe va ɖe kuku na Yesu gblɔ be, “Míeɖe kuku na wò da gbe le eŋu.”</para>
  <para style="p">
    <verse number="39" style="v"/>Yesu yi ɖatsi tre ɖe dɔnɔa ƒe abe gbɔ eye wòɖe gbe na dɔlélea be wòaɖe asi le eŋu. Dzoxɔxɔ sesẽ si nɔ nyɔnua ƒe lãme la nu bɔbɔ enumake eye eƒe lãme sẽ. Ale wòtsi tre heyi ɖaɖa nu na wo.</para>
  <para style="p">
    <verse number="40" style="v"/>Le ɣetrɔ miaa la, kɔƒea me tɔwo katã kplɔ ame siwo katã nɔ dɔ vovovowo lém le woƒe aƒewo me la vɛ na Yesu eye wòda asi ɖe wo katã dzi heyɔ dɔ wo. <verse number="41" style="v"/>Gbɔgbɔ vɔ̃tɔ aɖewo hã nɔ ameawo dome ke Yesu ɖe gbe na gbɔgbɔ vɔ̃ siawo be woado go le ameawo me eye wodo go le eƒe nya nu henɔ ɣli dom be, “Wòe nye Mawu Vi la.” Esi Yesu kpɔ be gbɔgbɔ vɔ̃wo nya be yee nye Kristo la, eɖe gbe na wo be woazi ɖoɖoe.</para>
  <para style="s1">Mawunyagbɔgblɔ le du geɖewo me</para>
  <para style="r">(<ref loc="MRK 1:35-39">Marko 1:35-39</ref>)</para>
  <para style="m">
    <verse number="42" style="v"/>Le ŋkeke eveagbe ƒe ŋdi kanyaa la, efɔ yi ɖe gbe dzi. Ameha la dii vevie le teƒe geɖewo eye esi wova ke ɖe eŋu mlɔeba la, woɖe kuku nɛ be megadzo o, ke boŋ wòanɔ yewo gbɔ le Kapernaum. <verse number="43" style="v"/>Ke Yesu ɖo eŋu na wo be, “Ele be magblɔ mawufiaɖuƒe la ƒe nyanyui la na ame bubuwo hã elabena esia tae wodɔm ɖa.” <verse number="44" style="v"/>Ale wòdzo henɔ tsatsam le Yudea nutowo katã me kpe ɖo, nɔ mawunya gblɔm na amewo le wo ƒe ƒuƒoƒewo.</para>
  <chapter number="5" style="c"/>
  <para style="s1">Yesu tia eƒe nusrɔ̃la gbãtɔwo</para>
  <para style="r">(<ref loc="MAT 4:18-22">Mateo 4:18-22</ref>; <ref loc="MRK 1:16-20">Marko 1:16-20</ref>)</para>
  <para style="p">
    <verse number="1" style="v"/>Gbe ɖeka esi Yesu nɔ nu fiam le Genesaret ta to la, ameha gã aɖe va ƒo zi ɖe eŋu be yewoase Mawu ƒe nya la. <verse number="2" style="v"/>Yesu kpɔ ʋu eve siwo me ame aɖeke menɔ o la le ta la to. Ɖɔkplɔlawo nɔ woƒe ɖɔwo kpalam le tsia me. <verse number="3" style="v"/>Yesu yi ɖage ɖe ʋua ɖeka me eye wògblɔ na Simɔn ame si tɔ nye ʋua be woakui ayi tsia dzi vie bena yeanɔ eme afia nu ameha la tso afi ma.</para>
  <para style="p">
    <verse number="4" style="v"/>Esi wòwu nuƒoa nu la, egblɔ na Simɔn be, “Azɔ miyi tsia ƒe gogoloa ƒe ke ne miada ɖɔ ɖe afi ma ekema mia ɖe lã fũ.”</para>
  <para style="p">
    <verse number="5" style="v"/>Simɔn ɖo eŋu nɛ be, “Amegã, egbe zã bliboa katã míeda ɖɔ ʋuu gake míeɖe naneke o gake esi nègblɔe ko la, míagatee akpɔ.”</para>
  <para style="p">
    <verse number="6" style="v"/>Wogada ɖɔ la ake ke azɔ la, woɖe lã ale gbegbe be woƒe ɖɔwo koe de asi vuvu me! <verse number="7" style="v"/>Ale Simɔn kple nɔvia wodo ɣli yɔ wo nɔvi siwo nɔ ʋu bubu me le tsia dzi la be wòava kpe ɖe yewo ŋu. Wo ɖe lã fũ wòyɔ ʋu eveawo ale gbegbe be ʋuawo di be yewoanyrɔ̃ gɔ̃ hã.</para>
  <para style="p">
    <verse number="8" style="v"/>Simɔn Petro kpɔ nu si va dzɔ la, eya ta wòdze klo ɖe Yesu kɔme hegblɔ be, “O, Aƒetɔ, meɖe kuku dzo le mía gbɔ elabena nye nɔ vɔ̃wo sɔ gbɔ ŋutɔ eye nyemedze be mate ɖe ŋuwò o.” <verse number="9" style="v"/>Elabena lã geɖe si woɖe la wɔ nuku na Petro kple eƒe dɔwɔhatiwo. <verse number="10" style="v"/>Nenema nye Yakobo kple Yohanes ame siwo nye Zebedeo viwo eye woganye Simɔn ƒe dɔwɔhatiwo hã. Yesu gblɔ na wo be, “Migavɔ̃ o. Tso azɔ dzi heyina la, miazu amewo ƒe luʋɔwo ɖelawo!”</para>
  <para style="p">
    <verse number="11" style="v"/>Esi wova ɖi go teti ko la, wogblẽ woƒe nuwo katã ɖe afi ma hedze Yesu yome.</para>
  <para style="s1">Yesu da gbe le anyidzela aɖe ŋu</para>
  <para style="r">(<ref loc="MAT 8:1-4">Mateo 8:1-4</ref>; <ref loc="MRK 1:40-45">Marko 1:40-45</ref>)</para>
  <para style="m">
    <verse number="12" style="v"/>Gbe ɖeka la Yesu kpɔ kpotɔ aɖe le kɔ ƒe aɖe si me wòɖi tsa de la. Esi kpotɔ sia kpɔ Yesu ko la, edze klo tsyɔ mo anyi heɖe kuku nɛ vevie be wòada gbe le ye ŋu. Egblɔ be, “Aƒetɔ, ne èlɔ̃ la, na be ŋutinye nakɔ.”</para>
  <para style="p">
    <verse number="13" style="v"/>Yesu tɔ asi ŋutsua hegblɔ be, “Ẽ, melɔ̃. Eya ta ŋuwò nekɔ fifi laa.” Ŋutsua ŋuti kɔ enumake eye dɔ la vɔ le eŋu. <verse number="14" style="v"/>Azɔ Yesu de se nɛ be megagblɔe na ame aɖeke o, ke boŋ neyi Yudatɔwo ƒe osɔfo gbɔ. Egblɔ kpe ɖe eŋu be, “Yi nàna vɔsanu si ame siwo haya tso kpodɔléle me la nana le Mose ƒe sea nu. Esia afia ame sia ame be èkpɔ dɔyɔyɔ vavã.” <verse number="15" style="v"/>Nya sia kaka ɖe teƒe geɖewo xoxo eye ame geɖewo ŋutɔ ƒo zi ɖe eŋu be yewoase eƒe mawunya eye wòada gbe hã le yewo ŋu. <verse number="16" style="v"/>Gake zi geɖe la edia ɣeyiɣi aɖe dona le wo dome dzaa yia gbedzi afi aɖe ɖadoa gbe ɖa.</para>
  <para style="s1">Yesu da gbe le lametututɔ aɖe ŋu</para>
  <para style="r">(<ref loc="MAT 9:1-8">Mateo 9:1-8</ref>; <ref loc="MRK 2:1-12">Marko 2:1-12</ref>)</para>
  <para style="m">
    <verse number="17" style="v"/>Gbe ɖeka esi Yesu nɔ nu fiam la, Farisitɔwo kple agbalẽfialawo va teƒea va nɔ to ɖomii. Ame siawo tso du siwo katã le Galilea, Yudea kple Yerusalem. Aƒetɔ la ƒe dɔyɔŋusẽ va edzi be wòada gbe le wo ŋu.</para>
  <para style="p">
    <verse number="18" style="v"/>Kasia, ame aɖewoe nye si kɔ lãmetututɔ aɖe ɖe aba dzi va doe. Wodze agbagba ɖe sia ɖe be yewoato ameha la dome akɔe yi Yesu gbɔe, <verse number="19" style="v"/>gake womete ŋui o le ameha la ta. Le esia ta wolia xɔa eye woɖe do ɖe etame, heɖiɖi lãmetututɔa ɖe Yesu kɔme tututu.</para>
  <para style="p">
    <verse number="20" style="v"/>Esi Yesu kpɔ wo ƒe xɔse la egblɔ na dɔnɔa be, “Ŋutsu, wotsɔ wò nu vɔ̃wo ke wò.”</para>
  <para style="p">
    <verse number="21" style="v"/>Faristɔwo kple agbalẽfiala siwo nɔ ameawo dome la bia wo nɔewo be, “Ame ka ƒomevi tututu ame sia buna be yenye? Egblɔ busunya! Elabena ame kae ate ŋu atsɔ nu vɔ̃ ake tsɔ wu Mawu?”</para>
  <para style="p">
    <verse number="22" style="v"/>Yesu nya nu si ŋu bum wonɔ eya ta eɖo ŋu na wo be, “Nu kae nye busunya? Ɖe nu vɔ̃ tsɔtsɔke sẽ wu gbedada le ame ŋua? <verse number="23" style="v"/>Nye si nye Mesia la ŋusẽ le asinye le anyigba sia dzi be matsɔ nu vɔ̃wo ake eya ta maɖe ŋusẽ sia <verse number="24" style="v"/>afia mi kɔtɛe to gbedada le ŋutsu sia ŋu me.” Ale wògblɔ na lãmetututɔ la be, “Tsi tre nàŋlɔ wò aba nàyi aƒeme.”</para>
  <para style="p">
    <verse number="25" style="v"/>Ame sia ame ke ŋku ɖi be yeakpɔ nu kasia ŋutsua tsi tre ɖe eƒe afɔ eveawo dzi, ŋlɔ eƒe aba eye wòɖo ta aƒeme henɔ Mawu kafum bobobo. <verse number="26" style="v"/>Ame siwo katã nɔ afi ma la ƒe mo wɔ yaa eye vɔvɔ̃ ɖo wo, wokafu Mawu nɔ gbɔgblɔm be, “Míekpɔ nu madzɔkpɔ aɖe egbe.”</para>
  <para style="s1">Yesu yɔ Levi</para>
  <para style="r">(<ref loc="MAT 9:9-13">Mateo 9:9-13</ref>; <ref loc="MRK 2:13-17">Marko 2:13-17</ref>)</para>
  <para style="m">
    <verse number="27" style="v"/>Esi Yesu dzo le du sia me yina la, ekpɔ nudzɔla aɖe si ame sia ame nya nyuie le eƒe amebaba ta. Nudzɔla sia ŋkɔe nye Levi eye wònɔ anyi ɖe agbadɔ aɖe te nɔ nu dzɔm. Yesu gblɔ nɛ be, “Va dze yonyeme ne nàzu nye nusrɔ̃lawo dometɔ ɖeka.” <verse number="28" style="v"/>Ale Levi gblẽ nu sia nu ɖi eye wòtso enumake hedze eyome.</para>
  <para style="p">
    <verse number="29" style="v"/>Eteƒe medidi o, Levi ɖo kplɔ̃ na Yesu eye wòkpe etɔ nudzɔla bubuwo hã ɖe kplɔ̃ sia ŋu. <verse number="30" style="v"/>Farisitɔwo kple agbalẽfialawo kpɔ kpɔtsotso le Yesu ƒe nu wɔna sia ŋu eye wohe nya kple eƒe nusrɔ̃lawo vevie be Yesu ɖu nu kple nu vɔ̃ wɔlawo.</para>
  <para style="p">
    <verse number="31" style="v"/>Yesu ɖo eŋu na wo be, “Dɔnɔwoe hĩa na gbedada menye lamesesẽtɔwo o. <verse number="32" style="v"/>Ɖe meva be maɖe nu vɔ̃ wɔlawo tso woƒe nu vɔ̃ wɔwɔwo me ke menye be magblẽ ɣeyiɣi ɖe ame siwo be yewonye ame dzɔdzɔewo la ŋu o.”</para>
  <para style="s1">Wobia nya Yesu tso nutsitsi dɔ ŋu</para>
  <para style="r">(<ref loc="MAT 9:14-17">Mateo 9:14-17</ref>; <ref loc="MRK 2:18-22">Marko 2:18-22</ref>)</para>
  <para style="m">
    <verse number="33" style="v"/>Ameawo gayi edzi bia Yesu be, nu ka tae eƒe nusrɔ̃lawo metsia nu dɔna hedoa gbe ɖa abe ale si Yohanes ƒe nusrɔ̃lawo kple Faristɔwo wɔnɛ ene o ke boŋ eƒe nusrɔ̃lawo ya la nuɖuɖu kple nunono dzi ko wonɔna gbe sia gbe hã?</para>
  <para style="p">
    <verse number="34" style="v"/>Ke Yesu bia wo be, “Ne ame aɖe le dzidzɔ kpɔm ɖe agbe nuɖuɖua? Ne wokpe amewo be woava do dzidzɔ ɖe srɔ̃ɖelawo ŋu ɖe, ɖe amekpekpe siawo agbe nuɖuɖu le esime srɔ̃tɔ la ŋutɔ le nuɖukplɔ̃a ŋu kpli wo hã? <verse number="35" style="v"/>Gake ɣeyiɣi li gbɔna esi woava kplɔ srɔ̃tɔ la adzoe le ameawo gbɔ eye ne edzɔ alea la, nuɖuɖu magadzro wo o.”</para>
  <para style="p">
    <verse number="36" style="v"/>Azɔ Yesu do lo sia na wo be, “Ame aɖeke metsɔa avɔnuɖeɖi yeye kaa avɔ xoxo si vuvu lae o. Ne wotsɔ avɔnuɖeɖi yeye ka avɔ xoxo si vuvu la, menyakpɔna o; gawu la enana be avɔa ƒe teƒe si woka la gavuvuna ɖe edzi wu tsã. <verse number="37" style="v"/>Nenema ke, womekɔa aha yeye ɖe lãgbalẽgolo xoxo me o; ne wowɔ esia la, aha yeye la ƒe ŋusẽ ana be lãgbalẽgolo xoxo la awo eye aha la katã akɔ ɖe anyigba. <verse number="38" style="v"/>Ke boŋ lãgbalẽgolo yeye mee wòdze be woakɔ aha yeye ɖo. <verse number="39" style="v"/>Nenema kee, ame aɖeke menoa aha tsitsi vɔ teti ko ganoa yeyetɔ tɔtɔnɛ o, elabena wogblɔna godoo be, ‘Mɔ xoxotɔwo nyo wu.’ ”</para>
  <chapter number="6" style="c"/>
  <para style="s1">Nusrɔ̃lawo ŋe bli le Sabat dzi</para>
  <para style="r">(<ref loc="MAT 12:1-8">Mateo 12:1-8</ref>; <ref loc="MRK 2:23-28">Marko 2:23-28</ref>)</para>
  <para style="p">
    <verse number="1" style="v"/>Gbe ɖeka le Sabat ŋkekea dzi esi Yesu kple eƒe nusrɔ̃lawo zɔ to bligble aɖewò me va yina la, nusrɔ̃lawo ŋe bli aɖewo klẽ tsro le wo ŋu henɔ ɖuɖum.</para>
  <para style="p">
    <verse number="2" style="v"/>Farisitɔ aɖewo nɔ afi ma kpɔ wo eye wogblɔ na Yesu be, “Nu si wɔm wò nusarɔ̃lawo le, le bli ŋem le Sabat dzi la tsi tre ɖe Yudatɔwo ƒe se ŋu.”</para>
  <para style="p">
    <verse number="3" style="v"/>Yesu ɖo eŋu na wo be, “Míexlẽa mawunya oa? Alo miexlẽ nu tso nu si Fia David wɔ esi dɔ wu eya kple eŋutimewo ŋu oa? <verse number="4" style="v"/>Eyi ɖe gbedoxɔ la me eye wòtsɔ abolo tɔxɛ si wotsɔ ɖo Mawu ŋkume la eye eya kple etɔwo mãe heɖu, togbɔ be ame aɖeke mekpɔ mɔ aɖu abolo sia o negbe osɔfowo ko.” <verse number="5" style="v"/>Yesu gblɔ kpe ɖe eŋu be, “Nye Mesia la, mekpɔ ŋusẽ ɖe Sabat ŋkekea dzi.”</para>
  <para style="s1">Ŋustu aɖe si titi lé asi na</para>
  <para style="r">(<ref loc="MAT 12:9-14">Mateo 12:9-14</ref>; <ref loc="MRK 3:1-6">Marko 3:1-6</ref>)</para>
  <para style="m">
    <verse number="6" style="v"/>Le Sabat bubu gbe esi wònɔ nu fiam le ƒuƒoƒe la, ekpɔ ame aɖe si titi lé asi na la le afi ma. <verse number="7" style="v"/>Esi wònye Sabat ŋkeke dzie ta la, agbalẽfialawo kple Farisitɔwo ɖe ŋku ɖe edzi gãa henɔ ekpɔm be ada gbe le amea ŋu le ŋkekea dzi hã. Wonɔ ŋku lém ɖe eŋu elabena wodi be wòawɔ vodada aɖe be yewoatsɔ nya ɖe eŋu.</para>
  <para style="p">
    <verse number="8" style="v"/>Yesu nya nu si bum ame siawo nɔ xoxoxo, gake egblɔ na ŋutsua be, “Va nɔ afii bena ame sia ame nakpɔ wò.” Ŋutsua wɔ abe ale si wògblɔ nɛ ene.</para>
  <para style="p">
    <verse number="9" style="v"/>Azɔ Yesu trɔ ɖe Farisitɔwo kple agbalẽfialawo gbɔ eye wògblɔ na wo be, “Biabia aɖe le asinye na mi. Enyo be woawɔ nyui le Sabat ŋkekea dzi loo alo wɔawɔ vɔ̃a? Enyo be woaxɔ ame ɖe agbe loo alo woawuia?”</para>
  <para style="p">
    <verse number="10" style="v"/>Etsa ŋku le wo katã dzi ɖeka, ɖeka eye wògblɔ na ŋutsua be, “Azɔ dzɔ wò asi.” Edzɔ asia kasia eƒe asi gaɖɔ ɖo. <verse number="11" style="v"/>Nuwɔna sia do dziku na Yesu ƒe futɔwo ŋutɔ. Wode asi ɖoɖowɔwɔ me le ale si woawɔ awui la ŋuti.</para>
  <para style="s1">Yesu tia eƒe nusrɔ̃la wuieveawo eye wòfia nu wo</para>
  <para style="r">(<ref loc="MAT 10:1-4">Mateo 10:1-4</ref>; <ref loc="MRK 3:13-19">Marko 3:13-19</ref>)</para>
  <para style="m">
    <verse number="12" style="v"/>Le nu siawo megbe la, Yesu yi to aɖe dzi gbe ɖeka be yeado gbe ɖa. Edo gbe ɖa zã blibo katã. <verse number="13" style="v"/>Esi ŋu ke la, eyɔ eyomenɔlawo katã ƒo ƒui eye wòtia ame wuieve le wo dome bena woanye ye ƒe nusrɔ̃lawo. Ame siawoe woyɔ be apostolowo.</para>
  <para style="p">
    <verse number="14" style="v"/>Ameawo ƒe ŋkɔwoe nye, Simɔn ame si wòna ŋkɔe be Petro, Andrea Simɔn nɔviŋutsu, Yakobo, Yohanes, Filipo, Bartolomeo, <verse number="15" style="v"/>Mateo, Toma, Yakobo Alfeo vi, Simɔn ame si nye Zelote dunyaheha sesẽ aɖe me nɔla; <verse number="16" style="v"/>Yuda, Yakobo vi kple Yuda Iskariɔt ame si de Yesu asi emegbe.</para>
  <para style="s1">Yesu fia nu ameha gã aɖe</para>
  <para style="r">(<ref loc="MAT 4:23-25">Mateo 4:23-25</ref>)</para>
  <para style="m">
    <verse number="17" style="v"/>Esi woɖì tso toa dzi la, nusrɔ̃lawo kple eyomenɔlawo va ƒo ƒu ɖe Yesu ŋuti le gbadzaƒe aɖe. Ameha gã aɖe hã va ɖe to ɖe wo, amewo tso Yudea nutowo me katã kple Yerusalem. Ɖewo tso keke Sidɔn kple Tiro ƒutaduwo me ke <verse number="18" style="v"/>va be yewoaɖo toe alo be wòada gbe le yewo ŋu. Gbe ma gbe la enya gbɔgbɔ vɔ̃ geɖewo le amewo me. <verse number="19" style="v"/>Ame geɖewo ŋutɔ nɔ didim be yewoaka asi eŋu, elabena ne dɔnɔ aɖe wɔ esia ko la, ehayana enumake.</para>
  <para style="s1">Yayrawo kple babadonamewo</para>
  <para style="r">(<ref loc="MAT 5:1-12">Mateo 5:1-12</ref>)</para>
  <para style="m">
    <verse number="20" style="v"/>Azɔ etrɔ ɖe eƒe nusrɔ̃lawo gbɔ hegblɔ na wo be, “Dzidzɔ gã ŋutɔ le mi, ame siwo nye ame dahewo la lalalm elabena miawo tɔe nye mawufiaɖuƒe la. <verse number="21" style="v"/>Dzidzɔ gã ŋutɔ le mi, ame siwo wum dɔ le la lalam elabena miawoe aɖi ƒo. Dzidzɔ gã ŋutɔ le mi, ame siwo le avi fam fifia la lalam elabena ɣeyiɣi gbɔna esi miava ko nu. <verse number="22" style="v"/>Dzidzɔ gã ŋutɔ le mia lalam, ne amewo lé fu mi, ɖe mi le woƒe hame, eye wodzu mi, heƒo ɖi miaƒe ŋkɔ ɖe tanye! <verse number="23" style="v"/>Dzi nedzɔ mi, eye mitso aseye, elabena fetu nyui le mia lalam le dziƒo. Alea tututue wo fofowo wɔ ɖe nyagblɔɖila siwo do ŋgɔ na mi la hã ŋuti.</para>
  <para style="p">
    <verse number="24" style="v"/>“Ao, babaa na kesinɔtɔwo, elabena wokpɔ dzidzɔ le anyigba sia dzi xoxo. <verse number="25" style="v"/>Wokpɔ lãme eye nu le wo si ŋutɔ fifia gake dɔwuame sesẽ aɖe le ŋgɔ na wo gbɔna. <verse number="26" style="v"/>Woƒe nukoko ɖe yame fifia ava zu konyifafa na wo. Babaa na ame siwo ŋu amewo aƒo nu nyui le, elabena nenema kee wo fofowo wɔ, na aʋatsonyagblɔɖilawo.”</para>
  <para style="s1">Lɔlɔ̃ na ketɔwo</para>
  <para style="r">(<ref loc="MAT 5:38-48">Mateo 5:38-48</ref>; <ref loc="MAT 7:12">7:12</ref>)</para>
  <para style="m">
    <verse number="27" style="v"/>Azɔ mi katã misee. Milɔ̃ miaƒe futɔwo eye miawɔ nyui na ame siwo lé fu mi la. <verse number="28" style="v"/>Mido gbe ɖa ɖe ame siwo ƒo fi de mi la ta be woakpɔ dzidzɔ, eye midi Mawu ƒe yayra na ame siwo wɔa fu mi.</para>
  <para style="p">
    <verse number="29" style="v"/>“Nenye be ame aɖe ƒo wò to ɖeka me la, trɔ evelia hã nɛ wòaƒo! Neneye be ame aɖe bia be nàtsɔ wò dziwui na ye la, tsɔ wò awutewui hã nɛ. <verse number="30" style="v"/>Ne nu le asiwò eye ame aɖe bia wò la, nae eye mègabia be netrɔe vɛ na ye o. <verse number="31" style="v"/>Ale si tututu nèdina be amewo newɔ na ye la, wò hã wɔ na wo nenema.</para>
  <para style="p">
    <verse number="32" style="v"/>“Ne mielɔ̃ miaƒe lɔ̃lawo ɖeɖe ko ɖe, miebui be miewɔ nanea? Ame siwo mevɔ̃a Mawu o la hã lɔ̃a wo xɔlɔ̃wo. <verse number="33" style="v"/>Ne miewɔa dɔmenyo na ame siwo wɔa dɔmenyo na mi ko ɖe, akpedada kae li na mi? Nu vɔ̃ wɔlawo gɔ̃ hã wɔna nenema! <verse number="34" style="v"/>Ne miedoa ga na ame siwo ko ate ŋu akpɔe axe na mi emegbe ɖe, nu nyui kae wònye miewɔ? Nu vɔ̃ɖi wɔla akuakuawo hã doa nu na wo tɔ nu vɔ̃ɖi wɔlawo bena yewoaxɔ nenema ke emegbe.</para>
  <para style="p">
    <verse number="35" style="v"/>“Milɔ̃ miaƒe ketɔwo, eye miwɔ dɔmenyo na wo. Mido nu na wo, eye migakpɔ mɔ alo atsi dzi ɖe exɔxɔ ŋu o. Ne miewɔ esia la ekema miaƒe fetu asɔ gbɔ le dziƒo, eye mianye Mawu viwo, elabena Eya ŋutɔ nyoa dome na akpemadalawo kple tagbɔ sesẽ tɔwo.</para>
  <para style="p">
    <verse number="36" style="v"/>“Midze agbagba vevie be miakpɔ nublanui na amewo abe ale si mia Fofo wɔnɛ ene.</para>
  <para style="s1">Migadrɔ̃ ʋɔnu ame bubuwo o</para>
  <para style="r">(<ref loc="MAT 7:1-5">Mateo 7:1-5</ref>)</para>
  <para style="m">
    <verse number="37" style="v"/>“Migadrɔ̃ ʋɔnu alo aɖe ɖeklemi ame aɖeke o, ne menye nenema o la, anɔ na miawo hã nenema. Mitsɔ ke amewo eye woatsɔ ake miawo hã eye woawo hã awɔ na mi nenema. <verse number="38" style="v"/>Mina nu eye woana nu miawo hã. Nu siwo katã miena la, woatrɔe vɛ na mi woasɔ gbɔ agbã go sã wu esi sinu miena eye woatsɔe aɖo akɔ na mi. Dzidzenu si mietsɔ dzidze nui na amewo la eya kee woatsɔ dzidze nui na miawo hã.”</para>
  <para style="p">
    <verse number="39" style="v"/>Yesu yi edzi do lo sia na wo be, “Ɖe ŋkugbãtɔ ate ŋu akplɔ ŋkuagbãtɔa? Ɖe wo kple eve la mage adze do me oa? <verse number="40" style="v"/>Nusrɔ̃vi mewua eƒe nufiala o. Ke ame sia ame si xɔ hehe nyuitɔ la anɔ ko abe eƒe nufiala ene.</para>
  <para style="p">
    <verse number="41" style="v"/>“Ale ke wɔ newɔa alakpanu dina be yeaɖe ati fefee si le nɔviwo ƒe ŋku dzi la ɖa, evɔ atikpo gã aɖe le wò ŋutɔ wò ŋku dzi? <verse number="42" style="v"/>Ale ke wɔ nàgblɔ na nɔviwò be, ‘Nɔvi, na maɖe ati fefee si le wò ŋku dzi la ɖa na wò,’ esi mate ŋu akpɔ gã si le wò ŋutɔ wò ŋkuwo dzi aɖe o? Alakpanuwɔla! Ɖe atikpo si le wò ŋku dzi la ɖa gbã ekema ɖewohĩ àte ŋu akpɔ nu nyuie ale be nàte ŋu aɖe nɔviwò ƒe ati fefee la ɖa nɛ.</para>
  <para style="s1">Sidzedze ati kple eƒe kutsetse</para>
  <para style="r">(<ref loc="MAT 7:17-20">Mateo 7:17-20</ref>; <ref loc="MAT 12:34-35">12:34-35</ref>)</para>
  <para style="m">
    <verse number="43" style="v"/>“Ati nyui aɖeke mate ŋu atse ku manyomanyo o, eye ati manyomanyo mate ŋu atse ku nyui o. <verse number="44" style="v"/>Ku si ati aɖe tsena lae wotsɔna dzea si ati si ƒomevi wònye lae. <verse number="45" style="v"/>Ame ɖɔʋu la, nu nyui wɔwɔ doa go tso eƒe dzi dzadzɛ me eye ame maɖɔʋu la, nu vɔ̃ koe doa go tso eƒe dzi vɔ̃ɖi la me. Elabena, nu si le ame aɖe ƒe dzi me lae doa go tsoa eƒe nu me.</para>
  <para style="s1">Gɔmeɖoɖo ƒomevi eveawo</para>
  <para style="r">(<ref loc="MAT 7:24-27">Mateo 7:24-27</ref>)</para>
  <para style="m">
    <verse number="46" style="v"/>“Nu ka tae mieyɔam be Aƒetɔ esi miewɔa nye gbe dzi o? <verse number="47" style="v"/>Mafia nu si ame sia ame si vaa gbɔ nye, sea nye nya eye wowɔa edzi la ɖi la mi. <verse number="48" style="v"/>Eɖi ame aɖe si tu xɔ, eɖe do goglo eye wòɖo gɔmeɖokpe nyuie ɖe kpe gbadza dzi, ke esi tɔ ɖɔ eye tsi ɖe xɔa la mete ŋu nui o, elabena wotui nyuie.</para>
  <para style="p">
    <verse number="49" style="v"/>“Ke ame siwo sea nye nya eye womewɔna ɖe edzi o la, le abe ame aɖe si tu eƒe xɔ ɖe anyigba eye meɖo gɔmeɖokpe nɛ o la ene. Esi tsi dza ɖɔ ɖe eŋu la, xɔ sia mu gbloo, hegbã gudugudu.”</para>
  <chapter number="7" style="c"/>
  <para style="s1">Yesu da gbe le Roma srafowo ƒe amegã ɖe ƒe subɔla ŋu</para>
  <para style="r">(<ref loc="MAT 8:5-13">Mateo 8:5-13</ref>; <ref loc="JHN 4:43-54">Yohanes 4:43-54</ref>)</para>
  <para style="p">
    <verse number="1" style="v"/>Esi Yesu wu eƒe mawunyagbɔgblɔ la nu la etrɔ yi Kapernaum dua me.</para>
  <para style="p">
    <verse number="2" style="v"/>Romatɔwo ƒe aʋafia gã si nɔ du ma me la ƒe dɔla si gbɔ melɔ̃a nu lena o la dze dɔ vevie, eye wòɖo kudo nu. <verse number="3" style="v"/>Aʋafia la se Yesu ŋkɔ eya ta edɔ Yudatɔ ame ŋkuta aɖewo ɖe egbɔ be woaɖe kuku nɛ be wòava da gbe le dɔla sia ŋu na ye. <verse number="4" style="v"/>Ameawo yi Yesu gbɔ heɖe kuku nɛ vevie be wòava kpe ɖe aʋafia la ŋu. Wona wònya be aʋafia sia nye ame nyui aɖe ŋutɔ. <verse number="5" style="v"/>Wogblɔ na Yesu be, “Nenye be wòhiã be nàkpe ɖe ame aɖe ŋu la, ŋutsu sia ŋue wòle be nàkpe ɖo, elabena elɔ̃a mi Yudatɔwo ale gbegbe be eya ŋutɔ tsɔ eƒe ga tsɔ tu ƒuƒoƒe na mí.”</para>
  <para style="p">
    <verse number="6" style="v"/>Yesu tso kpla kplɔ woɖo. Gake hafi wòaɖo aƒea me la, aʋafia la dɔ exɔlɔ̃ aɖewo ɖa be woagblɔ na Yesu be, “Aƒetɔ, mègaɖe fu na ɖokuiwò be nàva nye aƒe me o, elabena nye medze na bubu sia tɔgbi o. <verse number="7" style="v"/>Eye nye medze be mava kpe wò ŋutɔ gɔ̃ hã o. Gblɔ nya si wòle be nàgblɔ la ɖo ɖa tso afi si nèle ekema nye dɔla ƒe lãme asẽ. <verse number="8" style="v"/>Elabena nye ŋutɔ hã ame aɖe tee mele eye amewo hã le tenye, meɖea gbe na tenyeviwo be, ‘miyi afii’ eye woyina, ‘miva afii’ eye wovana, megblɔna na nye dɔla be ‘wɔ esi kple ekemɛ’, eye wòwɔnɛ.”</para>
  <para style="p">
    <verse number="9" style="v"/>Nya siwo wɔ nuku na Yesu ŋutɔ. Etrɔ ɖe ameha la ŋu gblɔ be, “Nyateƒe, le Israel katã la nyemekpɔ ame aɖeke si si xɔse le abe ame sia tɔ ene kpɔ o.”</para>
  <para style="p">
    <verse number="10" style="v"/>Esi aʋafia la xɔlɔ̃wo yi aƒeme la, wokpɔ dɔla si nɔ lém la wòhaya eye eƒe lãme sẽ abe tsã ene.</para>
  <para style="s1">Yesu gbɔ agbe ahosi aɖe ƒe viŋutsu le Nain</para>
  <para style="p">
    <verse number="11" style="v"/>Le esia megbe la, Yesu kple eƒe nusrɔ̃lawo yi du aɖe si woyɔna be Nain la me, eye abe ale si wònɔna ɖaa ene la, ameha gã aɖe gakplɔe ɖo henɔ eŋu kplikplikpli. <verse number="12" style="v"/>Esi wòsusɔ vie woaɖo dua ƒe agbo nu la, wokpɔ ame aɖewo woyina ameɖiƒe. Ɖekakpui si ku woyina ɖiɖi ge la enye vi ɖeka hɔ̃ si nɔ dadaa si nye ahosi la si. Esia wɔe be ame geɖewo ŋutɔ kplɔ ahosia ɖo henɔ konyi fam kplii.</para>
  <para style="p">
    <verse number="13" style="v"/>Esi Aƒetɔ la kpɔ ahosia la, eƒe nu wɔ nublanui nɛ ŋutɔ eya ta egblɔ nɛ be, “Mègafa avi o!” <verse number="14" style="v"/>Yesu te ɖe amekukuɖaka la ŋu eye wotɔ asii enumake ame siwo tsɔ aɖaka la tɔ ɖe tsitre. Azɔ egblɔ na amekukua be, “Ɖekakpui, Tsi tre.”</para>
  <para style="p">
    <verse number="15" style="v"/>Enumake ɖekakpui la fɔ henɔ alinu eye wòde asi nuƒoƒo me na ame siwo nɔ egbɔ la; ale Yesu kplɔe de asi na dadaa.</para>
  <para style="p">
    <verse number="16" style="v"/>Vɔvɔ̃ gã aɖe ɖo ameawo eye wodo ɣli kafu Mawu gblɔ be, “Nyagblɔɖila gã aɖe le mia dome vavã. Míekpɔ Mawu ŋutɔ ƒe asi wòwɔ dɔ le egbe ŋkeke sia dzi.”</para>
  <para style="p">
    <verse number="17" style="v"/>Nukunu si Yesu wɔ gbe ma gbe la kaka ɖe Yudea bliboa kata kple nuto siwo ƒo xlã Yudea la me.</para>
  <para style="s1">Yohanes Mawutsidetanamela dɔ eƒe nusrɔ̃lawo ɖe Yesu gbɔ</para>
  <para style="r">(<ref loc="MAT 11:2-19">Mateo 11:2-19</ref>)</para>
  <para style="m">
    <verse number="18" style="v"/>Yohanes ƒe nusrɔ̃lawo se nu siwo katã wɔm Yesu nɔ eye woyi ɖagblɔe na Yohanes. <verse number="19" style="v"/>Ale Yohanes dɔ eƒe nusrɔ̃la eve ɖo ɖe Yesu gbɔ be woabiae be, “Wòe nye Mesia la vavã loo alo míganɔ mɔ kpɔm na ame bubua?”</para>
  <para style="p">
    <verse number="20" style="v"/>Esi nusrɔ̃la eveawo va egbɔ la, wogblɔ nɛ be, “Yohanes, Mawutsidetanamelae dɔ mi ɖo ɖe gbɔwò be miabia wo be, ‘Wòe nye ame si gbɔna loo, alo ɖe míakpɔ mɔ na ame bubu aɖea?’ ”</para>
  <para style="p">
    <verse number="21" style="v"/>Le gaƒoƒo ma tutu dzi la eda gbe le dɔléla geɖewo kple fukpelawo kpakple ame siwo me gbɔgbɔ vɔ̃wo le la ŋu, eye wòʋu ŋku na ŋkuagbãtɔ geɖewo. <verse number="22" style="v"/>Eya ta eɖo ŋu na amedɔdɔawo be, “Miheyi ɖagblɔ nu si miekpɔ kple nu si miese la fia Yohanes bena, Ŋkuagbãtɔwo le nu kpɔm, tekunɔwo le azɔli zɔm, eye anyidzelawo ŋuti le kɔkɔm, tokunɔwo le nu sem, ame kukuwo le tsitre tsim, eye wole nyanyui la gblɔm na ame dahewo. <verse number="23" style="v"/>Migblɔ kpe ɖe eŋu nɛ be, ‘Ame siwo xɔ dzinye se la, woayra wo.’ ”</para>
  <para style="p">
    <verse number="24" style="v"/>Le amedɔdɔwo ƒe dzodzo vɔ megbe la, Yesu ƒo nu na ameha la le Yohanes ŋuti. Ebia wo be, “Ame kae nye ame si mieyi ɖakpɔ le Yuda gbegbe? Ɖe miekpɔe abe ame aɖe si yaƒoƒo vitɔ kekeake hã ʋuʋuna sesĩe. <verse number="25" style="v"/>Ne menye nenema o la, ekema nu kae mieyi ɖakpɔ? Ame si do awu nyuiwoe? Ao, ame siwo doa awu xɔasiwo eye wonɔa agbe kɔkɔ la, fiasãwo mee wokpɔ wo lena. <verse number="26" style="v"/>Ekema ame ka ƒomevi tutue mieyi be yewoakpɔ? Nyagblɔɖilaa? Vavã miekpɔe! Le nyateƒe me la, ame si miekpɔ la wu nyagblɔɖila gɔ̃ hã. <verse number="27" style="v"/>Eyae nye ame si ŋu woƒo nu tsoe le mawunya me be, ‘Mikpɔ ɖa! Mele nye dɔla dɔ ge ɖa wòava do ŋgɔ na wò, ata mɔ le ŋgɔwò.’ <verse number="28" style="v"/>Ame aɖeke mede ŋgɔ wu Yohanes le amegbetɔwo dome o, gake ame si nye sue tɔ wu le mawufiaɖuƒea me la de ŋgɔ wui.”</para>
  <para style="p">
    <verse number="29" style="v"/>Ame siwo katã se Yohanes ƒe mawunyagbɔgblɔ kpɔ dometɔ aɖewo siwo nye ame baɖawo kekeake la kpɔ ŋudzedze le Mawu ƒe ɖoɖowo ŋu eye wona Yohanes de mawutsi ta na wo. <verse number="30" style="v"/>Farisitɔwo kple agbalẽfialawo koe gbe be yewomaxɔ ɖoɖo si Mawu wɔ na yewo la o. Ale wogbe be Yohanes made mawutsi ta na yewo o.</para>
  <para style="p">
    <verse number="31" style="v"/>Azɔ Yesu bia wo be, “ale ke magblɔ tso dzidzime sia tɔgbi ŋu? Nu ka ŋu matsɔ wo asɔ ɖo? <verse number="32" style="v"/>Wole abe ɖevi siwo ƒo ƒu ɖe asime nɔ fefem la ene. Ame siwo gblɔ na wo nɔewo be, ‘Míeku dzidzɔha na mi ke mieɖu ɣe o eye míedzi konyifahawo na mi ke miefa avi hã o.’ <verse number="33" style="v"/>Yohanes Mawutsidetanamela tsia nu dɔna, eye menoa wain o, ke miegblɔ be, ‘Ame sia dze aɖaʋa.’ <verse number="34" style="v"/>Amegbetɔvi la va eɖua nu eye wonoa nu, ke miegblɔ bena, ‘Ame sia la nutsuɖula kple ahatsunolae eye wonye nudzɔlawo kple nu vɔ̃ wɔlawo ƒe xɔlɔ̃.’ <verse number="35" style="v"/>Miebuna be miaƒe nuwɔnawo dze, ke Mawu ƒe nuwɔnawoe nye nyateƒe le ame siwo xɔa edzi sena la gbɔ.”</para>
  <para style="s1">Nyɔnu nu vɔ̃ wɔla aɖe si ami na Yesu</para>
  <para style="p">
    <verse number="36" style="v"/>Eva me be Farisitɔ aɖe kpe Yesu be wòava ɖu nu kple ye. Esi wonɔ kplɔ̃a ŋu la <verse number="37" style="v"/>nyɔnu gbolowɔla aɖe si se be Yesu nɔ afi ma la yi ɖatsɔ ami ʋeʋẽ xɔasi aɖe ɖe asi. <verse number="38" style="v"/>Ege ɖe aƒea me eye wòyi ɖadze klo ɖe Yesu ƒe afɔ nu eye wòfa aɖatsi kɔ ɖe eƒe afɔwo dzi va se ɖe esime afɔawo ƒo tsi nyuie. Eya megbe la, etsɔ eƒe taɖa tutu Yesu ƒe afɔwoe. Azɔ egbugbɔ afɔawo eye wòʋu nu le ame ʋeʋẽ la nu hesi na wo.</para>
  <para style="p">
    <verse number="39" style="v"/>Farisitɔ si kpe Yesu la kpɔ nu si nɔ edzi yim eye esi wòdze si ame si ƒomevi nyɔnu sia nye ta la, egblɔ le eɖokui me be, “Esia fia be Yesu menye nyagblɔɖila aɖeke o, elabena nenye be Mawue dɔe vavã la, anya ame si ƒomevi nyɔnu sia nye.”</para>
  <para style="p">
    <verse number="40" style="v"/>Yesu nya nu si bum Farisitɔ la nɔ eya ta eyɔe be, “Simɔn, nya aɖe le asinye medi be magblɔ na wò.” Simɔn gblɔ nɛ be, “Enyo, Nufiala, gblɔe mase.”</para>
  <para style="p">
    <verse number="41" style="v"/>Yesu gblɔ ŋutinya sia nɛ be, “Ŋutsu aɖe do ga sidi akpe ewo na ame aɖe eye wòdo sidi akpe ɖeka na ame bubu. <verse number="42" style="v"/>Wo dometɔ aɖeke mete ŋu xe fea o, ale wòtsɔ ga la ke wo ame evea. Ame kae nèbu be alɔ̃ gadola sia ƒe nya gbɔ wu?”</para>
  <para style="p">
    <verse number="43" style="v"/>Simɔn ɖo eŋu be, “Mebu be ame si wòtsɔ ga home gãtɔ kee lae alɔ̃e wu.” Yesu gblɔ nɛ be, “Pɛ èɖo nyaa ŋu nyuie ŋutɔ.”</para>
  <para style="p">
    <verse number="44" style="v"/>Azɔ Yesu trɔ ɖe nyɔnua ŋu eye wògblɔ na Simɔn be, “Ekpɔ nyɔnu si dze klo ɖe afi sia? Esi meva aƒewò me la, mèna tsim be maklɔ ɖi le nye afɔwo ŋu o ke nyɔnu sia klɔ wo kple eƒe aɖatsiwo eye wòtsɔ eƒe taɖa tutu woe. <verse number="45" style="v"/>Le mía de kɔnu nu la, ne míebe míado gbe na ame aɖe la, míegbugbɔa nu nɛ. Wò la, mèwɔe nam o, gakae nyɔnu sia gbugbɔ nye afɔwo zi geɖe tso esi meva afi sia. <verse number="46" style="v"/>Enye nudzeame be nàna amim masi ɖe ta gake mènam o, ke eya tsɔ ami xɔasi sia si ɖe nye afɔwo. <verse number="47" style="v"/>Le esia ta la, see be, wotsɔ eƒe nu vɔ̃ geɖe siwo wòwɔ la kee, elabena elɔ̃m ŋutɔ ke ame si wòtsɔ nu vɔ̃ ʋee aɖe ko kee la, ɖea lɔlɔ̃ ʋee aɖe ko fiana.”</para>
  <para style="p">
    <verse number="48" style="v"/>Yesu gblɔ na nyɔnua azɔ be, “Wotsɔ wò nu vɔ̃wo ke wò.”</para>
  <para style="p">
    <verse number="49" style="v"/>Ame siwo nɔ klpɔ̃a ŋu kplii la gblɔ na wo nɔewo be, “Ame ka ƒomevie ame sia buna be yenye ale be wòle yiyim le amewo ƒe nu vɔ̃wo tsɔm le wo kem?”</para>
  <para style="p">
    <verse number="50" style="v"/>Yesu gagblɔ na nyɔnua be, “Wò xɔse ɖe wò, heyi le ŋutifafa me.”</para>
  <chapter number="8" style="c"/>
  <para style="s1">Nyɔnu aɖewo dze Yesu yome le eƒe dɔwɔwɔ me</para>
  <para style="p">
    <verse number="1" style="v"/>Le esia megbe la, Yesu kplɔ eƒe nusrɔ̃lawo ɖe asi eye wode asi tsatsa me le du kple kɔƒe siwo le Galilea nutowo me la me nɔ gbeƒã ɖem mawufiaɖuƒe la ƒe vava. <verse number="2" style="v"/>Nyɔnu aɖe si me wònya gbɔgbɔ vɔ̃wo le kple esiwo ŋu wòda gbe le la kplɔ wo ɖo. Wo dometɔ aɖewoe nye Maria Magdalatɔ ame si me wònya gbɔgbɔ vɔ̃ adre le, <verse number="3" style="v"/>Yohana, Kuza srɔ̃, Kuza sia nye Fia Herodes ƒe fiasã bliboa dzikpɔla, Susana kple ame bubu geɖe siwo tsɔ woawo ŋutɔ ƒe ga kple nuɖuɖu nɔ Yesu kple eƒe nusrɔ̃lawo dzi kpɔmii.</para>
  <para style="s1">Lododo tso nukuwula la ŋu</para>
  <para style="r">(<ref loc="MAT 13:1-9">Mateo 13:1-9</ref>; <ref loc="MRK 4:1-9">Marko 4:1-9</ref>)</para>
  <para style="m">
    <verse number="4" style="v"/>Gbe ɖeka esi ame geɖe gaƒo ƒu ɖe Yesu ŋu be yewoase eƒe nyawo, eye bubuwo hã ganɔ mɔ dzi gbɔna tso du bubuwo me la, edo lo sia na wo be,</para>
  <para style="p">
    <verse number="5" style="v"/>“Agbledela aɖe yi eƒe agble me be yeaƒã nuku. Esi wònɔ nukuawo wum la, ɖewo ge ɖe mɔƒome eye amewo va zɔ wo dzi. Xeviwo hã va fɔ ɖewo mi. <verse number="6" style="v"/>Nuku aɖewo hã ge ɖe kpenyigba dzi. Nuku siawo de asi miemie me gake wova yrɔ elabena woƒe kewo mete ŋu yi tome ʋĩ afi si woakpɔ tsi le o. <verse number="7" style="v"/>Bubuwo ge ɖe ŋugbewo me eye womie kple ŋuawo gake ŋuawo va vu tsyɔ wo dzi eye wotsrɔ̃. <verse number="8" style="v"/>Nuku bubuwo ya ge ɖe anyigba nyui dzi, ale wotsi, tse ku alafa nanewo wu esi agbledela la wu.” Esi wògblɔ ŋutinya sia vɔ la egblɔ be, “Ame si ƒe towo sea nu la, newɔ wo ŋutidɔ fifia.”</para>
  <para style="p">
    <verse number="9" style="v"/>Eƒe nusrɔ̃lawo va egbɔ be wòaɖe lododo la gɔme na yewo.</para>
  <para style="p">
    <verse number="10" style="v"/>Ke egblɔ na wo be, “Miawo la, wona nunya mi be miase mawufiaɖuƒe la ƒe nu ɣaɣlawo gɔme, ke hena ame bubuwo la, meƒoa nu na wo le lododowo me ale be, ‘Ne wokpɔ nu la, womadze sii o, ne wose nu hã la womase egɔme o.’ ”</para>
  <para style="s1">Lododo tso nukuwula la ŋu ƒe gɔmeɖeɖe</para>
  <para style="r">(<ref loc="MAT 13:18-23">Mateo 13:18-23</ref>; <ref loc="MRK 4:13-20">Marko 4:13-20</ref>)</para>
  <para style="m">
    <verse number="11" style="v"/>Yesu gblɔ na wo be, “Lododo la gɔmee nye si, nuku lae nye Mawu ƒe nya si wòtsɔ vɛ na amegbetɔwo. <verse number="12" style="v"/>Mɔƒome afi si nuku aɖewo ge ɖo lae nye ame siwo ƒe dziwo ku atri. Ame siawo ƒomevi sea Mawu ƒe nya gake abosam vana eye wòɖea nya la le woƒe dzime ale be wometea ŋu xɔ edzi sena be woakpɔ ɖeɖe o. <verse number="13" style="v"/>Esiwo ge ɖe kpenyigba dzi lae nye ame siwo nu mawunya sese vivina gake womexɔnɛ ɖe woƒe dziwo me be wòatsi o. Wonya be nya la nye nyateƒe eye woxɔa edzi se hã ɖe kple ɖee hena ɣeyiɣi aɖe. Ke ne yometiti ƒe ya xɔdzo la ƒo ɖe wo ko la, woɖenɛ le dzime. <verse number="14" style="v"/>Nuku si ge ɖe ŋu me lae nye ame siwo sea mawunya eye woxɔnɛ sena, gake agbe sia me ƒe fuɖenamewo, kesinɔnuwo, aglotutu, dzidzɔkpɔkpɔwo kple ŋutilã ƒe dzidzɔdonamenuwo vuna tsyɔa nya la dzi le woƒe dziwo me ale be wometea ŋu kpena ɖe ame ɖeka pɛ teti hã ŋu be wòaxɔ nyanyui la dzi se o.”</para>
  <para style="p">
    <verse number="15" style="v"/>“Ke anyigba nyuie lae nye ame siwo ƒe dziwo me kɔ. Ame siawo sea Mawu ƒe nya la hewɔa edzi hã pɛpɛpɛ. Wokakana nya la na ame bubuwo hã eye woawo hã xɔnɛ sena.”</para>
  <para style="s1">Lododo tso akaɖi si le afianu te la ŋu</para>
  <para style="r">(<ref loc="MRK 4:21-25">Marko 4:21-25</ref>)</para>
  <para style="m">
    <verse number="16" style="v"/>Ɣebubuɣi la Yesu bia ameawo be, “Ame kae se kpɔ be ame aɖe si akaɖi eye wòtsɔ nu tsyɔ edzi be megaklẽ o. Gbeɖe, akaɖi la, akaɖiti dzie wodanɛ ɖo be wòaklẽ be amewo nakpɔ nu. <verse number="17" style="v"/>Esia fia be gbe ɖeka la, woahe nu sia nu si le amewo ƒe dzi me la ɖe gaglãgbe be ame sia ame nakpɔ. <verse number="18" style="v"/>Le esia ta mikpɔ nyuie le nu siwo miesena la ŋu, elabena ame si si nu le la, eyae woagana nui, eye ame si si nu mele o la, woaxɔ esi wòbu be ele ye si la hã le esi.”</para>
  <para style="s1">Yesu dada kple nɔviaŋutsuwo</para>
  <para style="r">(<ref loc="MAT 12:46-50">Mateo 12:46-50</ref>; <ref loc="MRK 3:31-35">Marko 3:31-35</ref>)</para>
  <para style="m">
    <verse number="19" style="v"/>Gbe ɖeka Yesu nɔviawo kple dadaa wova be yewoakpɔe ɖa. Le ɣemaɣi me la enɔ nu fiam amewo le aƒe aɖe me. Ameawo sɔ gbɔ ale gbegbe be dadaa kple nɔviawo mete ŋu ge ɖe aƒea me le egbɔ o. Ame aɖe va gblɔe na Yesu be dadaa kple nɔviawo le edim be yewoakpɔ. <verse number="20" style="v"/>Esi Yesu se be ye dada kple ye nɔviwo le xexe le ye dim la, <verse number="21" style="v"/>egblɔ bena, “Danye kple nɔvinyewoe nye ame siwo katã sea mawunya la eye wowɔna ɖe edzi hã.”</para>
  <para style="s1">Yesu tsi ahom nu le ƒu dzi</para>
  <para style="r">(<ref loc="MAT 8:23-27">Mateo 8:23-27</ref>; <ref loc="MRK 4:35-41">Marko 4:35-41</ref>)</para>
  <para style="m">
    <verse number="22" style="v"/>Gbe bubu gbe esi eya kple eƒe nusrɔ̃lawo nɔ ʋu aɖe me le ƒua dzi la, Yesu bia tso nusrɔ̃lawo si be woaku ʋua yi ƒua ƒe go evelia dzi. <verse number="23" style="v"/>Esi wonɔ ƒua dzi yina la Yesu mlɔ anyi be yeadɔ alɔ̃ vie. Le ɣeyiɣi sia me la, ya sesẽ aɖe de asi ƒoƒo me eye wova zu ahom dziŋɔ aɖe, eye woƒe agbe ɖo xaxa gã aɖe me.</para>
  <para style="p">
    <verse number="24" style="v"/>Nusrɔ̃lawo ɖe abla va Yesu gbɔ heʋuʋui eye wònyɔ. Wogblɔ nɛ be, “Aƒetɔ, Aƒetɔ, míele nyɔnyrɔ̃m!” Ale Yesu fɔ eye woblu ɖe ahom la ta. Enumake ɖoɖoe gã aɖe zi eye ahom la dzudzɔ. Ya la kple ƒutsotsoeawo dze kɔ anyi kpoo.</para>
  <para style="p">
    <verse number="25" style="v"/>Azɔ ebia eƒe nusrɔ̃lawo be, “Afi ka míaƒe xɔse le?” Wo katã ƒe mo wɔ yaa eye vɔvɔ̃ lé wo. Ɖeko wobia wo nɔewo be, “Ame kae nye ame sia, bena ya kple ƒutsotsoewo gɔ̃ hã ɖoa toe?”</para>
  <para style="s1">Yesu da gbe le Gadaratɔ, gbɔgbɔ vɔ̃ tɔ aɖe, ŋu</para>
  <para style="r">(<ref loc="MAT 8:28-34">Mateo 8:28-34</ref>; <ref loc="MRK 5:1-20">Marko 5:1-20</ref>)</para>
  <para style="m">
    <verse number="26" style="v"/>Wova ɖi go ɖe Garasene nyigba si le Galilea ƒua godo la dzi. <verse number="27" style="v"/>Esi wonɔ go dom tso ʋua me ko la, ŋutsu aɖe si me gbɔgbɔ vɔ̃wo le ƒe geɖe la si du tso Gadara dua me va kpe Yesu. Nɔƒe aɖeke mele ame sia si abe aƒeme ene o. Agado siwo me woɖi ame kukuwo ɖo la me wòmlɔ na henɔa amama. <verse number="28" style="v"/>Esi wòkpɔ Yesu teti ko etsɔ eɖokui xlã ɖe anyigba le eŋgɔ henɔ ɣli dom be, “Nu ka dim nèle le gbɔnye wò Yesu, Mawu Dziƒoʋĩtɔ la ƒe Vi. Meɖe kuku na wò, mègawɔ funyafunyam o!”</para>
  <para style="p">
    <verse number="29" style="v"/>Egblɔ nya sia elabena Yesu de asi gbɔgbɔ vɔ̃ la nyanya me le eme xoxo. Gbɔgbɔ vɔ̃ sia xɔ amea me ale gbegbe be ne woblae kple gakɔsɔkɔsɔ hã la, etsoa kɔsɔkɔsɔa bɔbɔe hesina ɖoa gbe. <verse number="30" style="v"/>Yesu bia gbɔgbɔ vɔ̃a be, “Ŋkɔwò ɖe?” Eɖo eŋu nɛ be; “Nkɔnye nye Akpeakpewo elabena miesɔ gbɔ.” <verse number="31" style="v"/>Gbɔgbɔ vɔ̃awo ɖe kuku na Yesu vevie be meganya yewo de Do Globo si seɖeƒe meli na o la me o.</para>
  <para style="p">
    <verse number="32" style="v"/>Aƒehawo ƒe ha gã aɖe nɔ nu ɖum le to si te ɖe wo ŋu la kɔgo le ɣeyiɣi sia me eye gbɔgbɔ vɔ̃awo ɖe kuku na Yesu be nena yewoayi aɖage ɖe wo me. Ale Yesu na mɔ wo. <verse number="33" style="v"/>Gbɔgbɔ vɔ̃awo do go le amea me yi ɖage ɖe haawo me. Enumake haawo katã ƒu du sesĩe tso toa kɔgo yi ɖadze ƒu me doo heno tsi ku. <verse number="34" style="v"/>Hakplɔlawo lé du tsɔ sesĩe tu ta du siwo te ɖe afi ma la me eye esi wonɔ yiyim la, wonɔ nu si dzɔ la gblɔm na amewo.</para>
  <para style="p">
    <verse number="35" style="v"/>Eteƒe medidi o, ameha gã aɖe va do be yewoakpɔ nu kple yewo ŋutɔ ƒe ŋkuwo. Wokpɔ ame si me gbɔgbɔ vɔ̃awo nɔ kpɔ la, eƒe mo kɔ eye wòdo awu hebɔbɔ nɔ Yesu ƒe afɔnu kpoo, esia wɔe be vɔvɔ̃ gã aɖe ɖo ameawo katã. <verse number="36" style="v"/>Ame siwo kpɔ ale si Yesu da gbe le gbɔgbɔ vɔ̃tɔ la ŋui la gblɔ na wo tɔ bubuawo. <verse number="37" style="v"/>Ameawo vɔ̃ ale gbegbe be woɖe kuku na Yesu be wòadzo le yewo gbɔ kpoo; ale Yesu kple eƒe nusrɔ̃lawo ge ɖe ʋua me eye wotso ƒu la heyi go evelia dzi.</para>
  <para style="p">
    <verse number="38" style="v"/>Hafi wòadzo la ame si me wònya gbɔgbɔ vɔ̃awo le le ɖe kuku nɛ vevie be yeayi kplii. Ke Yesu gbe gblɔ nɛ be,</para>
  <para style="p">
    <verse number="39" style="v"/>“Trɔ nàyi wò ƒometɔwo gbɔ eye nàgblɔ nu gã si Mawu wɔ na wò la na wo.” Ale ŋutsu sia dze mɔ nɔ tsatsam le dua me henɔ nukunu gã si Yesu wɔ la gblɔm na ameawo.</para>
  <para style="s1">Yairo vinyɔnuvi la kple nyɔnu ʋusisidɔléla la</para>
  <para style="r">(<ref loc="MAT 9:18-26">Mateo 9:18-26</ref>; <ref loc="MRK 5:21-43">Marko 5:21-43</ref>)</para>
  <para style="m">
    <verse number="40" style="v"/>Ame siwo nɔ ƒu la ƒe akpa si wova ɖi go ɖo la xɔe atuu elabena wonɔ mɔ kpɔm na eƒe vava xoxoxo.</para>
  <para style="p">
    <verse number="41" style="v"/>Azɔ ŋutsu aɖe si ŋkɔe nye Yairo si nye Yudatɔwo ƒe ƒuƒoƒe dzikpɔlawo dometɔ ɖeka la va Yesu gbɔ dze klo ɖe eƒe afɔnu heɖe kuku nɛ vevie be nekplɔ ye ɖo yi aƒeme <verse number="42" style="v"/>elabena vinyɔnuvi ɖeka hɔ̃ si le ye si si xɔ ƒe wuieve la le kudɔ ƒom. Yesu dze eyome enumake gake ameha la mimii ɖo. <verse number="43" style="v"/>Nyɔnu aɖe nɔ afi ma ame si le ʋusisidɔ lém ƒe wuieve sɔŋ, gake ame aɖeke mete ŋu yɔ dɔe o. <verse number="44" style="v"/>Nyɔnu sia va te ɖe eŋu le emegbe eye wòka asi eƒe awuʋlaya to, enumake eƒe ʋusisidɔ la tɔ.</para>
  <para style="p">
    <verse number="45" style="v"/>Ke Yesu trɔ bia be, “Ame kae ka asi ŋunye” Ame aɖeke melɔ̃ be yee o. Ke Petro gblɔ nɛ be, “Aƒetɔ ameha la mimi wò ɖo, eye wote ɖe ŋuwò kpokploe, ale ke wɔ nàbia be ame kae ka asi ŋunye hã?”</para>
  <para style="p">
    <verse number="46" style="v"/>Yesu ɖo eŋu nɛ be, “Gbeɖe, ame aɖe ɖoe koŋ ka asi ŋunye, elabena ŋusẽ si le menye la ƒe ɖe do le menye.” <verse number="47" style="v"/>Nyɔnu si wɔ nenem nu sia la kpɔe be nu si yewɔ la le nyanya na Yesu eya ta etsɔ vɔvɔ̃ kple dzodzo nyanyanya va dze klo ɖe eŋkume hegblɔ nu si ta wòka asi eŋu kple ale si wòkpɔ dɔyɔyɔ enumake la nɛ.</para>
  <para style="p">
    <verse number="48" style="v"/>Yesu gblɔ nɛ be, “Vinyɔnu, wò xɔse da gbe le ŋuwò. Heyi le ŋutifafa me.”</para>
  <para style="p">
    <verse number="49" style="v"/>Le esime Yesu nɔ nu ƒom na nyɔnua la, ame aɖe tso Yairo ƒeme va do kple nya sia bena via nyɔnuvi sue la ku. Amedɔdɔa gblɔ na Yairo bena, “Viwo la ku xoxo eya ta viɖe aɖeke mele eme be nàga ɖe fu na Nufiala la o.”</para>
  <para style="p">
    <verse number="50" style="v"/>Esi Yesu se nya si amea tsɔ vɛ la, egblɔ na ɖevia fofo be, “Mègavɔ̃ o! Wò ya xɔ dzinye se ko, ekema viwòa agagbɔ agbe.” <verse number="51" style="v"/>Esi woɖo aƒea me la, Yesu de se be ame aɖeke nagage ɖe xɔ si me ɖevia le kple ye o ne gbe Petro, Yohanes, Yakobo, kple ɖevia fofo kple dadaa ko. <verse number="52" style="v"/>Aƒea me ŋutɔ yɔ fũ kple konyifala siwo nɔ avi fam. Yesu gblɔ na wo be, “Midzudzɔ avia. Ɖevia meku o, alɔ̃ ko dɔm wòle!” <verse number="53" style="v"/>Nya sia ɖi nukokoe na ameawo, elabena wonya nyuie be ɖevia ku.</para>
  <para style="p">
    <verse number="54" style="v"/>Azɔ Yesu zɔ ɖe ɖevia dzi le xɔa me eye wòle eƒe alɔnu heyɔe gblɔ be, “Vinye tsi tre” <verse number="55" style="v"/>Agbe gaɖo ɖevia me enumake eye wòtsi tre kpla. Yesu gblɔ na ameawo be, “Mina nanee wòaɖu!” <verse number="56" style="v"/>Dzi dzɔ ɖevia dzilawo ŋutɔ. Ke Yesu de se na wo vevie be womegagblɔ nu si dzɔ la na ame aɖeke o.</para>
  <chapter number="9" style="c"/>
  <para style="s1">Yesu dɔ nusrɔ̃la wuieveawo</para>
  <para style="r">(<ref loc="MAT 10:5-15">Mateo 10:5-15</ref>; <ref loc="MRK 6:7-13">Marko 6:7-13</ref>)</para>
  <para style="p">
    <verse number="1" style="v"/>Gbe ɖeka Yesu yɔ eƒe nusrɔ̃la wuieveawo ƒo ƒui eye wòna ŋusẽ wo be woanya gbɔgbɔ vɔ̃wo do goe le ameawo me eye woada gbe le dɔ ƒomevi vovovowo lélawo ŋu. <verse number="2" style="v"/>Le esia megbe la edɔ wo ɖa be woagblɔ mawufiaɖuƒe la ƒe vavanya na ame sia ame eye woayɔ dɔ dɔléle ɖe sia ɖe ƒomevi.</para>
  <para style="p">
    <verse number="3" style="v"/>Ede se na wo be, “Migatsɔ atizɔti teti hã ɖe asi o. <verse number="4" style="v"/>Ne mieɖo du aɖe me la midze aƒe ɖeka ko me. <verse number="5" style="v"/>Nenye be amewo mexɔ mi le du aɖe me o la ekema mi ʋuʋu ke si le miaƒe afɔwo ŋuti la ɖi hena ɖaseɖiɖi le dua ŋuti.”</para>
  <para style="p">
    <verse number="6" style="v"/>Ale nusrɔ̃lawo dze mɔ nɔ tsatsam le du kple kɔƒewo me, henɔ nyuanyui la kakam eye wonɔ gbe dam le dɔnɔwo hã ŋu.</para>
  <para style="s1">Herodes kple eƒe dumegãwo dzimaɖeɖitsitsi</para>
  <para style="r">(<ref loc="MAT 14:1-12">Mateo 14:1-12</ref>; <ref loc="MRK 6:14-29">Marko 6:14-29</ref>)</para>
  <para style="m">
    <verse number="7" style="v"/>Esi Herodes, si nye gɔvina la se nukunu siwo wɔm Yesu nɔ la, etsi dzimaɖeɖi eye eƒe susu hã ɖe fu nɛ ŋutɔ elabena ese ame aɖewo nɔ gbɔgblɔm be, “Yohanes Mawutsidetanamelae gagbɔ agbe.” <verse number="8" style="v"/>Ame bubuwo hã nɔ gbɔgblɔm be, “Eliya alo nyagblɔɖila xoxoawo dometɔ ɖekae fɔ tso ame kukuwo dome.” Nya siawo ƒomevi nɔ ɖiɖim le anyigba blibo la me.</para>
  <para style="p">
    <verse number="9" style="v"/>Le esia ta Herodes gblɔ na eɖokui be; “Nye ŋutɔe tso ta le Yohanes nu, ke ame kae nye sia esi ŋu mele nya wɔ nuku siawo sem tsoe?” Ale wòdi vevie be yeakpɔ Yesu.</para>
  <para style="s1">Yesu nyi ame akpe atɔ̃</para>
  <para style="r">(<ref loc="MAT 14:13-21">Mateo 14:13-21</ref>; <ref loc="MRK 6:30-44">Marko 6:30-44</ref>; <ref loc="JHN 6:1-14">Yohanes 6:1-14</ref>)</para>
  <para style="m">
    <verse number="10" style="v"/>Apostoloawo trɔ gbɔ va gblɔ ale si wode dɔ si gbe wòɖo wo ɖa la na Yesu. Emegbe la Yesu kplɔ wo dzoe dzaa yi Betsaida dua me. <verse number="11" style="v"/>Gake ame geɖewo nya afi si yim wonɔ xoxoxo eya ta wokplɔ wo ɖo. Exɔ wo alɔ eve eye wògade asi nufiafia wo me tso mawufiaɖuƒe la ŋu eye wòyɔ dɔ dɔnɔwo hã le wo dome.</para>
  <para style="p">
    <verse number="12" style="v"/>Le ɣetrɔ miaa la, eƒe nusrɔ̃la wuieveawo va ƒoe ɖe enu be, “Na mɔ ameawo be woayi kɔƒewo kple agble siwo te ɖe afi sia la me aɖadi nuɖuɖu kple dɔƒe na wo ɖokuiwo, elabena naneke mele teƒe tsoabo sia woaƒle aɖu o.”</para>
  <para style="p">
    <verse number="13" style="v"/>Yesu ɖo eŋu na wò be, “Miawoe wòle be miadi nuɖuɖu na wo woaɖu.” Woawo hã gagblɔ nɛ be, “Ale ke míawɔ ana nu wo woaɖu esi wònye be abolo atɔ̃ kple tɔmelã eve koe le miawo ŋutɔ si, alo ɖe nèdi be miayi aɖaƒle nuɖuɖu na ame gbogbo siawoa?” <verse number="14" style="v"/>Wogblɔ esia elabena ameha la ƒe xexlẽme ade akpe atɔ̃. Yesu gblɔ na nusrɔ̃lawo be, “Migblɔ na ameawo be woanɔ anyi ɖe hatsotsowo me; ame abe blaatɔ̃ lɔƒo ene nenɔ hatsotso ɖeka me” <verse number="15" style="v"/>ale ameha la nɔ anyi nenema.</para>
  <para style="p">
    <verse number="16" style="v"/>Azɔ Yesu tsɔ abolo atɔ̃ kple tɔmelã evea eye wòwu mo dzi ɖe dziƒo heda akpe ɖe wo ta. Eŋe wo me kakɛkakɛ eye wòtsɔ wo na nusrɔ̃lawo be woatsɔ wo aɖo ameawo ƒe akɔme. <verse number="17" style="v"/>Ame sia ame ɖu nu ɖi ƒo eye le nua ɖuɖu vɔ megbe la, wofɔ kakɛ siwo susɔ la de kusi wuieve sɔŋ me.</para>
  <para style="s1">Petro ƒe Yesu me ʋuʋu</para>
  <para style="r">(<ref loc="MAT 16:13-19">Mateo 16:13-19</ref>; <ref loc="MRK 8:27-29">Marko 8:27-29</ref>)</para>
  <para style="m">
    <verse number="18" style="v"/>Gbe ɖeka la, esi Yesu nɔ gbe dom ɖa la, eƒe nusrɔ̃lawo nɔ egbɔ eye wòbia wo be, “Ame kae amehawo gblɔna be menye?”</para>
  <para style="p">
    <verse number="19" style="v"/>Nusrɔ̃lawo ɖo eŋu nɛ be, “Ame aɖewo be wòe nye Yohanes Mawutsidenatamela la, bubuwo be Eliya, eye ɖewo hã gblɔ be blemanyagblɔɖilawo dometɔ ɖeka si gbɔ agbe lae nènye.”</para>
  <para style="p">
    <verse number="20" style="v"/>Yesu bia wo be “Miawo ya ɖe ame kae miebu be menye?” Petro ɖo eŋu nɛ be, “Wòe nye Mawu ƒe Kristo la!”</para>
  <para style="p">
    <verse number="21" style="v"/>Ke ede se na wo vevie bena womegagblɔ nya sia na ame aɖeke o.</para>
  <para style="s1">Yesu gblɔ nya tso eƒe ku kple tsitretsitsi ŋu zi gbãtɔ</para>
  <para style="r">(<ref loc="MAT 16:20-28">Mateo 16:20-28</ref>; <ref loc="MRK 8:30-9:1">Marko 8:30—9:1</ref>)</para>
  <para style="m">
    <verse number="22" style="v"/>Eyi dzi gblɔ na wo be, “Ele be nye Mesia la makpe fu geɖe. Yudatɔwo ƒe dumegãwo, osɔfogãwo kple agbalẽfialawo agbe nu le gbɔnye. Woawum, ke magagbɔ agbe le ŋkeke etɔ̃a gbe.”</para>
  <para style="p">
    <verse number="23" style="v"/>Egblɔ na wo be, “Ame si di bena yeanɔ yonyeme la, ele nɛ be wòaɖe asi le xexe sia me nyawo ŋu atsɔ eƒe atsitsoga gbe sia gbe eye wòanɔ ŋunye ɖaa. <verse number="24" style="v"/>Ame si tsɔ eƒe agbe ɖo anyi ɖe tanye la; aɖee boŋ, ke ame si adi vevie be yeaɖe yeƒe agbe la abui.” <verse number="25" style="v"/>Viɖe ka ame akpɔ ne nu siwo katã le xexe sia me la zu etɔ ke to esia me la, wòabu eya ŋutɔ ƒe agbe?</para>
  <para style="p">
    <verse number="26" style="v"/>“Ame siwo katã nye ŋutɔ kple nye nyawo le ŋu kpem na fifia la, woaɖo ŋku edzi be, ne nye amegbetɔvi la, metrɔ va le bubu gã si Fofonye anam la me, eye mawudɔla kɔkɔewo ƒo xlam la, ekema nye hã makpe ŋu le nenema me siawo ŋu.</para>
  <para style="p">
    <verse number="27" style="v"/>“Enye nyateƒe matrɔmatrɔ be mia dometɔ aɖewo siwo le tsi tre ɖe afi sia la maku akpɔ o, va se ɖe esime miaƒe ŋkuwo akpɔ mawufiaɖuƒe la!”</para>
  <para style="s1">Yesu ƒe nɔnɔmetɔtrɔ le to dzi</para>
  <para style="r">(<ref loc="MAT 17:1-8">Mateo 17:1-8</ref>; <ref loc="MRK 9:2-8">Marko 9:2-8</ref>)</para>
  <para style="m">
    <verse number="28" style="v"/>Le ŋkeke enyi megbe la, Yesu kplɔ Petro, Yakobo kple Yohanes ɖe asi woyi togbɛ aɖe dzi afi si wòɖo be yeado gbeɖa le. <verse number="29" style="v"/>Esi wònɔ gbe dom ɖa la, eƒe mo de asi keklẽ me. Eƒe awuwo fu tititi henɔ dzo dam miamiamia. <verse number="30" style="v"/>Ŋutsu eve, Mose kple Eliya, <verse number="31" style="v"/>do kple ŋutikɔkɔe gã aɖe henɔ nu ƒom kple Yesu. Woƒo nu tso eƒe dzodzo si ava va eme kpuie le Yerusalem la ŋu.</para>
  <para style="p">
    <verse number="32" style="v"/>Le ɣeyiɣi sia me la, Petro kple nɔviawo nɔ alɔ̃ dɔm bɔkɔɔ. Esi wonyɔ la wokpɔ be keklẽ kple ŋutikɔkɔe gã aɖe ƒo xlã Yesu eye ŋutsu eve le tsitre ɖe egbɔ. <verse number="33" style="v"/>Esi ŋutsu eveawo nɔ dzodzom le Yesu gbɔ la, Petro gblɔ nɛ be, “Aƒetɔ, enyo be míeva afi sia. Na míatu agbadɔ etɔ̃, ɖeka na wò, ɖeka na Mose eye ɖeka na Eliya.” Evɔ Petro menya nya si gblɔm wònɔ o.</para>
  <para style="p">
    <verse number="34" style="v"/>Esi wònɔ nya siawo gblɔm la, alilĩkpo keklẽ aɖe va tsyɔ wo dzi, eye vɔvɔ̃ gã aɖe lé wo. <verse number="35" style="v"/>Gbe aɖe ɖi tso alilikpo la me be, “Ame sia nye Vinye, si metia la, míɖo toe!” <verse number="36" style="v"/>Esi gbea ɖi vɔ ko la, Yesu ɖeɖe koe susɔ ɖe teƒea kple eƒe nusrɔ̃lawo. Nusrɔ̃la siawo mekɔ nu le nu si teƒe wokpɔ la dzi na ame aɖeke o, hena ɣeyiɣi didi aɖe.</para>
  <para style="s1">Yesu da gbe le ŋutsuvi aɖe si me gbɔgbɔ makɔmakɔ nɔ la ŋu</para>
  <para style="r">(<ref loc="MAT 17:14-18">Mateo 17:14-18</ref>; <ref loc="MRK 9:14-27">Marko 9:14-27</ref>)</para>
  <para style="m">
    <verse number="37" style="v"/>Le ŋufɔke esi woɖi tso togbɛa dzi gbɔna la, ameha gã aɖe va kpe Yesu. <verse number="38" style="v"/>Ŋutsu aɖe si nɔ wo dome la, kɔ gbe dzi gblɔ nɛ be, “Nufiala, ŋutsuvi si le afi sia la koe nye vi le asinye. <verse number="39" style="v"/>Ke gbɔgbɔ vɔ̃ aɖe dzea edzi enuenu esi wɔnɛ be wòdoa ɣli sesĩe. Etsɔnɛ xlãna ɖe anyi sesĩe ale be futukpɔ dona le enu bɔbɔbɔ. Gbɔgbɔ vɔ̃ sia ɖea fu nɛ ɣesiaɣi kloe eye menana wòkpɔ vovo kura o. <verse number="40" style="v"/>Meɖe kuku na wò nusrɔ̃lawo be woanyae le eme gake womete ŋui o.” <verse number="41" style="v"/>Yesu xɔ edzi gblɔ na eƒe nusrɔ̃lawo be, “O mi dzidzime maxɔse kple dzidzime totro kpaɖikpaɖi. Ɣekaɣi manɔ mia gbɔ eye mado dzi ahe mi ase ɖo? Kplɔ viwòŋutsuvi la va afi.”</para>
  <para style="p">
    <verse number="42" style="v"/>Esi ŋutsuvi gbɔna ɖe Yesu gbɔ la, gbɔgbɔ vɔ̃ la gaxlãe ɖe anyigba sesĩe eye wònyamae ŋutɔ. Ke Yesu ɖe gbe na gbɔgbɔ vɔ̃a be wòado go le ɖevia me eye wòdo le eme enumake; ale Yesu da gbe le ɖevia ŋu hetsɔe na fofoa.</para>
  <para style="p">
    <verse number="43" style="v"/>Ame sia ame ƒe mo wɔ yaa le ale si Yesu ɖe Mawu ƒe ŋusẽ fiae la ta.</para>
  <para style="s1">Yesu gblɔ nya tso eƒe ku ŋu zi evelia</para>
  <para style="r">(<ref loc="MAT 17:22-23">Mateo 17:22-23</ref>; <ref loc="MRK 9:30-32">Marko 9:30-32</ref>)</para>
  <para style="m">Esi ameha la nɔ nu ƒom le nu wɔnuku siwo katã wɔm wònɔ ŋu la, Yesu trɔ ɖe nusrɔ̃lawo gbɔ, gblɔ na wo be,</para>
  <para style="p">
    <verse number="44" style="v"/>“Miɖo to afii eye mialé nya si gblɔ ge mele na mi la ɖe tame. Wole nye Mesia la de ge asi.” <verse number="45" style="v"/>Gake nusrɔ̃lawo mese nya si wògblɔ la gɔme o, elabena wotsyɔ nu woƒe susuwo dzi, gawu la wovɔ̃ be yewoabia egɔme ase.</para>
  <para style="s1">Ame kae nye gãtɔ wu</para>
  <para style="r">(<ref loc="MAT 18:1-5">Mateo 18:1-5</ref>; <ref loc="MRK 9:33-37">Marko 9:33-37</ref>)</para>
  <para style="m">
    <verse number="46" style="v"/>Azɔ ʋiʋli aɖe va ɖo nusrɔ̃lawo dome le ame si anye gã wu. <verse number="47" style="v"/>Ke Yesu nya nya si ʋlim nusrɔ̃lawo nɔ eya ta ekɔ ɖevi sue aɖe da ɖe eƒe axadzi. <verse number="48" style="v"/>Eye wògblɔ na wo be, “Ame si akpɔ ɖevi sue abe esia ƒomevi ene dzi la, ekema nye dzie ma wòkpɔ. Ke ame si le dzinye kpɔm la, Mawu si dɔm ɖa lae ma dzi kpɔm wòle. Ale si miekpɔa ame bubuwo dzii lae woakpɔ hafi anya miaƒe gãnyenye.”</para>
  <para style="s1">Ame si ke metsi tre ɖe ŋuwò o la, le dziwò</para>
  <para style="r">(<ref loc="MRK 9:38-40">Marko 9:38-40</ref>)</para>
  <para style="m">
    <verse number="49" style="v"/>Yesu ƒe nusrɔ̃la Yohanes va egbɔ va gblɔ nɛ be, “Aƒetɔ, míekpɔ ame aɖe wònɔ gbɔgbɔ vɔ̃wo nyãm le wò ŋkɔ me ale míegbe nɛ be megawɔe o elabena menye mía dometɔ ɖekae wònye o.”</para>
  <para style="p">
    <verse number="50" style="v"/>Yesu ɖo eŋu nɛ be, “Mele be miawɔ nenema o, elabena ame si metsi tre ɖe mia ŋu o la le mia dzi.”</para>
  <para style="s1">Samariatɔwo gbe Yesu xɔxɔ</para>
  <para style="p">
    <verse number="51" style="v"/>Esi Yesu ƒe ɣeyiɣi si wòle be wòatrɔ ayi dziƒo nɔ aƒe tum la, eɖo tame kplikpaa ɖo ta Yerusalem, <verse number="52" style="v"/>eye le mɔa dzi la, edɔ amewo ɖo ɖe Samaria kɔƒe aɖe me be woaɖadi xɔ da ɖi na yeƒe vava. <verse number="53" style="v"/>Gake kɔƒea me tɔwo gbe be yewomana xɔ amedɔdɔawo o, esi wònye Yerusalem woɖo yina ta.</para>
  <para style="p">
    <verse number="54" style="v"/>Esi wova gblɔ nyaa na Yesu la, Yakobo kple Yohanes gblɔ na Yesu be, “Aƒetɔ, míaɖe gbe na dzo be wòatso dziƒo ava fĩa wo oa?” <verse number="55" style="v"/>Gake Yesu trɔ ɖe wo gbɔ eye wògbe nya na wo gblɔ be, “Alo ɖe mienya gbɔgbɔ si tɔgbi tɔ mienye oa maha? Elabena Amegbetɔvi la meva be yeatsrɔ̃ amewo o, ke boŋ bena yeaɖe wo.” <verse number="56" style="v"/>Ale wodzo yi kɔƒe bubu me.</para>
  <para style="s1">Yesu yomedzedze ƒe xaxawo</para>
  <para style="r">(<ref loc="MAT 8:19-22">Mateo 8:19-22</ref>)</para>
  <para style="m">
    <verse number="57" style="v"/>Esi wonɔ mɔa dzi nɔ yiyim la, ame aɖe va tu Yesu gblɔ nɛ bena, “Medi be makplɔ wò ɖo ayi afi sia afi si nayi.”</para>
  <para style="p">
    <verse number="58" style="v"/>Yesu ɖo eŋu nɛ be, “Nyae be, afi si maziɔ nye ta ɖo teti hã mele asinye o. Abeiwo la do le wo si wodɔa eme, xeviwo hã atɔ le wo si wodɔa eme, gake nye ame si nye Mesia la, dɔƒe aɖeke kura mele asinye le xexeame o.” <verse number="59" style="v"/>Egblɔ na ame bubu be, “Dze yonyeme!” Ke ŋutsu la ɖo eŋu be, “Aƒetɔ, na mayi aɖeɖi Fofonye gbã hafi.” <verse number="60" style="v"/>Yesu ɖo eŋu gblɔ nɛ bena, “Na ame siwo nye ame kukuwo la naɖi woƒe ame kukuwo, ke wò ya yi naɖe gbeƒã mawufiaɖuƒe la na amewo.”</para>
  <para style="p">
    <verse number="61" style="v"/>Ame bubu aɖe si hã wòyɔ la gblɔ nɛ be, “Aƒetɔ, madze yowòme gake na mayi aɖakla nye ƒometɔwo gbã hafi mava.” <verse number="62" style="v"/>Yesu gblɔ nɛ be, “Ame si ɖea eƒe susu ɖa le dɔ si meɖo nɛ ŋu la, medze na mawufiaɖuƒe la me yiyi o.”</para>
  <chapter number="10" style="c"/>
  <para style="s1">Yesu dɔ nusrɔ̃la blaadre-vɔ-eveawo</para>
  <para style="p">
    <verse number="1" style="v"/>Azɔ Aƒetɔ Yesu tia nusrɔ̃la bubu blaadre-vɔ-eve eye wòdɔ wo eve, eve ɖo ɖe du kple kɔƒe siwo me eya ŋutɔ ɖo be yeava yi emegbe la me. <verse number="2" style="v"/>Egblɔ na wo be, “Nuŋeŋe la sɔ gbɔ, gake dɔwɔlawo mede ha o, eya ta miɖe kuku na nuŋeŋe la ƒe Aƒetɔ bena, woadɔ dɔwɔlawo aɖo ɖe eƒe nuŋeŋe la me. <verse number="3" style="v"/>Azɔ miheyi eye miɖo ŋku edzi be miele abe alẽ siwo wodɔ ɖo ɖe amegãxiwo dome ene. <verse number="4" style="v"/>Migatsɔ ga aɖeke ɖe asi o, migatsɔ kotoku loo alo afɔkpa dodo bubu o. Migagblẽ ɣeyiɣi le mɔ dzi anɔ gbe dom na amewo o!</para>
  <para style="p">
    <verse number="5" style="v"/>“Ne miege ɖe aƒe aɖe me la, miyra emetɔwo <verse number="6" style="v"/>nenye be wodze na yayra sia xɔxɔ la ekema anɔ wo dzi ɖaa, ke ne womedze na yayra la o la, agatrɔ va mia gbɔ.</para>
  <para style="p">
    <verse number="7" style="v"/>“Nenye be mieɖo kɔƒe aɖe me la miganɔ tsatsam tso aƒe me yi aƒe me o, midze aƒe ɖeka ko me, eye miaɖu nu alo ano nu sia nu si wotsɔ ɖo mia kɔme la numaƒomaƒoe. Nenye be wona nane mi la, migagbe exɔxɔ o elabena dɔwɔla ɖe sia ɖe dze na eƒe fetu.</para>
  <para style="p">
    <verse number="8" style="v"/>“Nenye be miege ɖe du aɖe me eye dua metɔwo xɔ mi nyuie la, ekema miɖu nu sia nu si wotsɔ ɖo miaƒe akɔme. <verse number="9" style="v"/>Mida gbe le dɔnɔ siwo le afi ma la ŋu eye miɖe gbeƒã na wo bena, ‘Mawufiaɖuƒe la va ɖo mia dome vɔ azɔ.’</para>
  <para style="p">
    <verse number="10" style="v"/>“Ne womexɔ mi le du aɖe me o la, mige ɖe dua ƒe ablɔwo dzi ne miagblɔ be, <verse number="11" style="v"/>‘Míeʋuʋu miaƒe du ƒe ke si lé ɖe afɔwo ŋuti na mí ɖi abe ɖaseɖiɖi ene. Ke minya nyuie be: Mawufiaɖuƒe la gogo.’ <verse number="12" style="v"/>Mele gbe tem ɖe edzi na mi be nuwo anɔ bɔbɔe na Sodom wu du sia le Ʋɔnudrɔ̃gbe la.</para>
  <para style="s1">Babadodo na du siwo metrɔ dzime o</para>
  <para style="r">(<ref loc="MAT 11:20-24">Mateo 11:20-24</ref>)</para>
  <para style="m">
    <verse number="13" style="v"/>“Baa na wò Korazin! Baba na wò Betsaida! Elabena ne Tiro kple Sidɔn duwo mee mewɔ nukunu siwo mewɔ le mia dome le la, anye ne ameawo trɔ dzime xoxoxo, ata akpanyakotoku abɔbɔ nɔ afi me. <verse number="14" style="v"/>Le nyateƒe me, tohehe si woana Tiro kple Sidɔn la anɔ wodzoe wu esi woana mi le ʋɔnudrɔ̃gbea. <verse number="15" style="v"/>Mi Kapernaumtɔwo ya ɖe, ɖe wole mia kɔ ge ɖe dzi ayi dziƒoea? Gbeɖe, woaɖiɖi mi ɖe dzomavɔ la me.”</para>
  <para style="p">
    <verse number="16" style="v"/>Egblɔ na nusrɔ̃lawo be, “Ame siwo xɔ mi la nyee woxɔ. Ame siwo gbe mi la nyee wogbe eye ame siwo gbem la gbe Mawu ame si dɔm ɖa la.”</para>
  <para style="s1">Nusrɔ̃la blaadre-vɔ-eveawo ƒe tɔtrɔgbɔ</para>
  <para style="p">
    <verse number="17" style="v"/>Esi nusrɔ̃la blaadre-vɔ-eveawo trɔ gbɔ la, wogblɔ nɛ dzidzɔtɔe be, “Ne míeyɔ wò ŋkɔ ko la gbɔgbɔ vɔ̃wo gɔ̃ hã ɖoa to mí.”</para>
  <para style="p">
    <verse number="18" style="v"/>Yesu ɖo eŋu be, “Nyateƒee, nye ŋutɔ mekpɔ Abosam wòge tso dziƒo abe dzikedzo ene! <verse number="19" style="v"/>Mena ŋusẽ mi be miaɖu Futɔ la ƒe ŋusẽwo katã dzi, eye be miazɔ le dawo kple ahɔ̃wo me anya avuzi le wo dzi. Ke nuvevi aɖeke mawɔ mi o. <verse number="20" style="v"/>Gake migakpɔ dzidzɔ bena gbɔgbɔ vɔ̃wo ɖo to mi o. Ke boŋ midzɔ dzi be woŋlɔ miaƒe ŋkɔwo ɖe dziƒonɔlawo dome.”</para>
  <para style="s1">Yesu ƒe dzidzɔkpɔkpɔ</para>
  <para style="r">(<ref loc="MAT 11:25-27">Mateo 11:25-27</ref>, <ref loc="MAT 13:16-17">13:16-17</ref>)</para>
  <para style="m">
    <verse number="21" style="v"/>Gbɔgbɔ Kɔkɔe yɔ eƒe dzime fũ kple dzidzɔ blibo eye wògblɔ be, “Mekafu wò, O Fofo, Dzi kple anyigba ƒe Aƒetɔ, be nèɣla nu siawo ɖa tso xexe sia me nunyalagãwo gbɔ eye neɖee fia ame siwo xɔ dziwò se abe ɖeviwo ene. Nyateƒe, Fofo akpe na wò elabena aleae nèdi be wòanɔ. <verse number="22" style="v"/>Nyee nye fofonye ƒe Amedɔdɔ le nu sia nu me. Ame aɖeke menya Vi la o, negbe Fofo la ko, eye ame aɖeke hã menya Fofo la o, negbe Vi la kple ame siwo wòlɔ̃ ɖe eɖokui fia la ko.”</para>
  <para style="p">
    <verse number="23" style="v"/>Azɔ etrɔ ɖe nusrɔ̃lawo wuieveawo ŋu eye wògblɔ na wo dzaa be, “Wona mɔnukpɔkpɔ gã aɖe mi be miekpɔ nu siwo miekpɔ la. <verse number="24" style="v"/>Nyagblɔɖilawo kple fia siwo nɔ anyi tsã la di vevie be yewoanɔ anyi le ŋkeke siawo me eye yewoakpɔ eye yewoase nu siwo miekpɔ kple nu siwo miese la hafi!”</para>
  <para style="s1">Lododo le Samariatɔ dɔmenyotɔ la ŋu</para>
  <para style="p">
    <verse number="25" style="v"/>Gbe ɖeka agbalẽfiala aɖe si nya Mose ƒe seawo nyuie ŋutɔ la va be yeado Yesu ƒe nyateƒetɔnyenye kpɔ. Ebiae be, “Nu kae wòle be ame nawɔ be agbe mavɔ nasu esi?”</para>
  <para style="p">
    <verse number="26" style="v"/>Yesu ɖo eŋu nɛ be, “Ale kee Mose ƒe sea gblɔ tso nu sia ŋuti?”</para>
  <para style="p">
    <verse number="27" style="v"/>Agbalẽfiala la ɖo eŋu be, “Mose ƒe se la gblɔ be, ‘Lɔ̃ Aƒetɔ wò Mawu la kple wò dzi kple luʋɔ blibo la, kpakple wò susu kple wò ŋusẽ katã hã, eye nàlɔ̃ hawòvi abe wò ŋutɔ ɖokuiwò ene.’ ”</para>
  <para style="p">
    <verse number="28" style="v"/>Yesu gblɔ nɛ be, “Èɖo eŋu nyuie ŋutɔ, heyi eye nàwɔ esiawo katã, ekema agbe mavɔ la asu asiwò!”</para>
  <para style="p">
    <verse number="29" style="v"/>Ŋutsu sia di be yeatso afia na ye ɖokui elabena eya ŋutɔ melɔ̃a ame sia ame o, eya ta wòbia Yesu be, “Ame kae nye hanyevi?”</para>
  <para style="p">
    <verse number="30" style="v"/>Yesu ɖo biabia sia ŋu nɛ kple lododo sia be, “Ŋutsu aɖe si nɔ mɔ zɔm tso Yerusalem yina ɖe Yeriko la va ge ɖe adzodalawo sime. Adzodala siawo ƒoe nyuie eye woɖe ga kple eƒe awuwo le eŋu hegblẽe ɖe mɔa to wònɔ kudɔ ƒom.”</para>
  <para style="p">
    <verse number="31" style="v"/>“Dzɔgbe nyuietɔe la, Yudatɔwo ƒe osɔfo aɖe va to afi ma yina. Esi wòkpɔ amea le mɔa to la, edze to eŋu yi ɖato mɔa ƒe akpa evelia eye wòdzo le egbɔ. <verse number="32" style="v"/>Levitɔ aɖe si nye ame siwo naa kpekpeɖenu le gbedoxɔ me la dometɔ aɖe hã va kpɔ amea wòmlɔ mɔa to gake eya hã tso eme dzo.”</para>
  <para style="p">
    <verse number="33" style="v"/>“Gake Samariatɔ, ame siwo womebuna ɖe naneke me o hã va yina eye esi wòkpɔ amea la, eƒe nu wɔ nublanui nɛ ŋutɔ. <verse number="34" style="v"/>Etɔ, dze klo ɖe egbɔ eye wòklɔ eƒe abiawo hetsɔ atike ɖo wo me. Emegbe ekɔe da ɖe eƒe tedzi dzi eye wòkplɔe ɖɔɖɔɖɔ va ɖo amedzrodzeƒe aɖe eye wònɔ egbɔ zã bliboa. <verse number="35" style="v"/>Esi ŋu ke la, Samariatɔ la tsɔ sidi akpe blaeve na amedzrodzeƒe dzikpɔla be wòatsɔ akpɔ amea dzii. Egblɔ kpe ɖe eŋu be, ‘Nenye be nu si miegblẽ ɖe eta sɔ gbɔ wu ga home si metsɔ na mi la, mava xe fea mamlea nenye be megatrɔ va afii’ ” Yesu bia agbalẽfiala la azɔ be,</para>
  <para style="p">
    <verse number="36" style="v"/>“Le ame etɔ̃ siawo dome ɖe, kae nèbu be enye havi na ame si dze adzodalawo sime?”</para>
  <para style="p">
    <verse number="37" style="v"/>Ŋutsu la ɖo eŋu nɛ be, “Ame si kpɔ nublanui nɛ lae nye ehavi.” Yesu gblɔ nɛ be, “Eɖo eŋu nyuie, heyi eye wò hã nawɔ nenema.”</para>
  <para style="s1">Yesu le Marta kple Maria ƒe aƒeme</para>
  <para style="p">
    <verse number="38" style="v"/>Yesu kple eƒe nusrɔ̃lawo nɔ woƒe mɔzɔzɔa dzi ɖo ta Yerusalem eye wova ɖo kɔƒe aɖe me. Nyɔnu aɖe si woyɔna be Marta la xɔ woɖe eƒeme. <verse number="39" style="v"/>Marta nɔvi Maria va nɔ Yesu ƒe afɔnu le anyigba nɔ eƒe nyawo sem.</para>
  <para style="p">
    <verse number="40" style="v"/>Ke Marta ya tsi dzodzodzoe nɔ nu ɖam na Yesu. Sẽ la, Marta te ɖe Yesu ŋu eye wògblɔ nɛ be, “Aƒetɔ mèkpɔe be medze be nɔvinye nanɔ anyi ɖe afi sia eye nye ɖeka manɔ dɔawo katã wɔm oa? Gblɔ nɛ be neva kpe ɖe ŋunye.”</para>
  <para style="p">
    <verse number="41" style="v"/>Gake Yesu ɖo eŋu nɛ be, “O, Marta, Marta, èle agbagba dzem le fu ɖem na ɖokuiwò le nu geɖewo ŋuti. <verse number="42" style="v"/>Ke nu ɖeka koe le vevie eyae nye nu si Maria tia, eya womele exɔ ge le esi o.”</para>
  <para style="s1">Yesu fia nu le gbedodoɖa nu</para>
  <para style="r">(<ref loc="MAT 6:9-15">Mateo 6:9-15</ref>; <ref loc="MAT 7:7-11">7:7-11</ref>)</para>
  <chapter number="11" style="c"/>
  <para style="p">
    <verse number="1" style="v"/>Gbe ɖeka Yesu nɔ gbe dom ɖa le teƒe aɖe. Esi wòwu nu la, eƒe nusrɔ̃lawo dometɔ ɖeka te ɖe eŋu eye wògblɔ nɛ be. “Aƒetɔ, fia gbedodoɖa aɖe mí abe ale si Yohanes fia eƒe nusrɔ̃lawo ene.”</para>
  <para style="p">
    <verse number="2" style="v"/>Gbedodoɖa si Yesu fia wo lae nye esi. “Mia Fofo, woade bubu wò ŋkɔ kɔkɔe la ŋu ɖaa, na wò Fiaɖuƒea nava kaba. <verse number="3" style="v"/>Na nuɖuɖu mí gbe sia gbe, <verse number="4" style="v"/>tsɔ mia ƒe nu vɔ̃wo ke mí le esi mietsɔ ame siwo da vo ɖe mía ŋuti la tɔwo kewo ta, eye megana be míage ɖe tetekpɔ me o.”</para>
  <para style="p">
    <verse number="5" style="v"/>Tete egblɔ na wo be, “Le kpɔɖeŋu me xɔ̃ aɖe le mia dometɔ ɖeka si, eye woyi xɔ̃a gbɔ zatitina hegblɔ nɛ be, ‘Xɔ̃nye do abolo etɔ̃ nam, <verse number="6" style="v"/>elabena xɔ̃nye aɖe si le mɔ zɔm la va dzem eye naneke meli matsɔ nɛ woaɖu o.’</para>
  <para style="p">
    <verse number="7" style="v"/>“Ekema ame si le xɔme la aɖo ŋu be, ‘Megaɖe fu nam o. Míedo ʋɔa xoxo eye nye kple vinyewo míemlɔ anyi. Nyemate ŋu afɔ ava na naneke wò o.’</para>
  <para style="p">
    <verse number="8" style="v"/>“Mele egblɔm na mi be, nenye be xɔ̃wòa mefɔ ʋu ʋɔa o togbɔ be xɔ̃wò wònye hã la, ne eƒo ʋɔa atraɖii la, afɔ ava tsɔ nu sia nu si dim nèle la na wo elabena èku kutri bia nu si dim nèle la atraɖii. <verse number="9" style="v"/>Alea tututue wònɔna le gbedodoɖa hã me. Ne miebia nu la, woana mi, ne miedi nu la miakpɔe, eye ne mieƒo ʋɔa la woaʋui na mi ɣesiaɣi. <verse number="10" style="v"/>Ame sia ame si bia nu la, xɔa nu si wòbia, ame siwo dia nu la kpɔnɛ eye woaʋu ʋɔa na ame sia ame si aƒoe la.”</para>
  <para style="p">
    <verse number="11" style="v"/>“Mi ame siwo nye vi fofowo ɖe, nenye be viwo bia abolo wò ɖe, kpee nàtsɔ nɛa? Ne wòbia tɔmelã ɖe, dalãe nàtsɔ nɛa? <verse number="12" style="v"/>Alo ne ebia koklozi ɖe, ahɔ̃e nàtsɔ nɛa? Gbeɖe miewɔa esia o!</para>
  <para style="p">
    <verse number="13" style="v"/>“Azɔ nenye be mi ame siwo nye nu vɔ̃ wɔlawo mienaa nu si mia viwo bia mi wo la, ɖee mienya be mia Fofo si le dziƒo la anyo dɔme, ana Gbɔgbɔ Kɔkɔe la ame siwo biae la oa?”</para>
  <para style="s1">Yesu kple Belzebul</para>
  <para style="r">(<ref loc="MAT 12:22-30">Mateo 12:22-30</ref>; <ref loc="MRK 3:20-27">Marko 3:20-27</ref>)</para>
  <para style="m">
    <verse number="14" style="v"/>Gbe ɖeka Yesu nya gbɔgbɔ vɔ̃ do goe le tokunɔ aɖe me eye amea de asi nuƒoƒo me enumake. Ame siwo nɔ afi ma la kpɔ dzidzɔ hetso aseye le nukunu sia ta. <verse number="15" style="v"/>Gake ame aɖewo nɔ ameawo dome siwo gblɔ be, “Mewɔ nuku be ame sia le gbɔgbɔ vɔ̃wo nyam le amewo me o, elabena exɔ ŋusẽ tso Satana, si nye gbɔgbɔ vɔ̃wo ƒe fia la gbɔ!” <verse number="16" style="v"/>Ame bubuwo di tso esi be wòana dzesi aɖewo nadze le yame si afia be eyae nye Mesia la vavã.</para>
  <para style="p">
    <verse number="17" style="v"/>Yesu dze si nu si nɔ ame siawo katã ƒe susu me eya ta egblɔ be, “Ne dukɔ aɖe me tɔwo ma ɖe wo nɔewo ŋu hele aʋa wɔm la dukɔa agba, nenema ke nenye be aƒe aɖe me yɔ fũ kple dzre la mate ŋu anɔ te o.” <verse number="18" style="v"/>Nenye be enye nyateƒe abe ale si míegblɔe be Satanae le dɔ wɔm le menye be manya eƒe gbɔgbɔ vɔ̃wo ɖa la ale ke eƒe fiaɖuƒe anɔ tee? <verse number="19" style="v"/>Eye nenye be Satana ƒe ŋusẽe le menye ɖe, nu kae le miawo ŋutɔ miaƒe amewo me? Woawo hã tea ŋu nya gbɔgbɔ vɔ̃wo ɖa? Alo miebu be esia fia kɔtee be Satana ƒe gbɔgbɔe le wo mea? Mibia wo se kpɔ be miaƒe nya la nye nyateƒe mahã? <verse number="20" style="v"/>Azɔ ne mele gbɔgbɔ vɔ̃wo nyam kple Mawu ƒe ŋusẽ la, ekema afia be mawufiaɖuƒe la va ɖo mia dome.</para>
  <para style="p">
    <verse number="21" style="v"/>Nenye be ŋusẽtɔ aɖe kpla eƒe aʋawɔnuwo eye wole eƒe fiasã ŋu dzɔm la eƒe nuwo anɔ dedie. <verse number="22" style="v"/>Gake ne ame si sẽ ŋu wui va dze edzi eye woxɔ ŋusẽ le esi la axɔ eƒe aʋawɔnu siwo ŋu wòle ŋu ɖom ɖa le esi eye wòama eƒe nunɔamesiwo.</para>
  <para style="p">
    <verse number="23" style="v"/>“Ame si mele dzinye o la tsi tre ɖe ŋunye, eye ne ame aɖe mele kpekpem ɖe ŋunye o la ele nye dɔ me gblẽm nam.”</para>
  <para style="s1">Gbɔgbɔ makɔmakɔ la ƒe tɔtrɔgbɔ</para>
  <para style="r">(<ref loc="MAT 12:43-45">Mateo 12:43-45</ref>)</para>
  <para style="m">
    <verse number="24" style="v"/>“Nenye be wonya gbɔgbɔ vɔ̃ le ame aɖe me la, gbɔgbɔ vɔ̃a nɔa tsatsam nɔa sitsoƒe dim le dzogbe kple teƒe teƒewo. Nenye be mekpɔ teƒe aɖeke o la, etrɔna yina ɖe ame si me wòdo go le la me. <verse number="25" style="v"/>Ne wòkpɔ be wowɔ yeƒe nɔƒe xoxo la wòle dzadzɛ la, <verse number="26" style="v"/>eyina ɖayɔa gbɔgbɔ vɔ̃ adre bubu siwo vɔ̃ɖi wui la wogena ɖe amea me. Esia wɔnɛ be ame sia ƒe nɔnɔme gblẽna ɖe edzi wu tsã.”</para>
  <para style="s1">Yayra vavãtɔ</para>
  <para style="p">
    <verse number="27" style="v"/>Esi Yesu nɔ nya siawo gblɔm la, nyɔnu aɖe si nɔ ameawo dome la do ɣli be, “Mawu neyra dawo ƒodo si me nèmlɔ kple no si nèno.”</para>
  <para style="p">
    <verse number="28" style="v"/>Yesu ɖo eŋu nɛ be, “Enyo gake woana geɖe wu esia ame siwo sea mawunya la eye wowɔa edzi pɛpɛpɛ.”</para>
  <para style="s1">Amewo bia dzesi</para>
  <para style="r">(<ref loc="MAT 12:38-42">Mateo 12:38-42</ref>; <ref loc="MRK 8:12">Marko 8:12</ref>)</para>
  <para style="m">
    <verse number="29" style="v"/>Esi amehawo le ƒu ƒom ɖe edzi la Yesu gblɔ be, “Esia nye dzidzime vɔ̃ɖi si le dzesi dim, gake womana dzesi aɖeke tsɔ wu Yona ƒe dzesi o. <verse number="30" style="v"/>Elabena ale si Yona nye dzesi na Ninivetɔwoe la, nenema ke Amegbetɔvi la anye dzesi na dzidzime siae.”</para>
  <para style="p">
    <verse number="31" style="v"/>“Le ʋɔnudrɔŋkekea dzi la, Nyɔnufia si tso Seba la atsi tre afia asi dzidzime sia eye wòabu fɔ wo, elabena ezɔ mɔ tso didiƒe aɖe ke va be yease Salomon ƒe nufiamenyawo. Evɔ ame si de ŋgɔ wu Salomon sãa la le afii gake ame ʋee aɖewo koe ɖoa toe.”</para>
  <para style="p">
    <verse number="32" style="v"/>“Ninivetɔwo kura gɔ hã abu fɔ dukɔ sia, elabena woawo la wotrɔ dzime esime Yona va gblɔ mawunya na wo, ke ame si kɔ wu Yona boo la le afii gake dukɔ sia gbe be yewomaɖo toe o.</para>
  <para style="s1">Ŋutilã ƒe kekeli</para>
  <para style="r">(<ref loc="MAT 5:15">Mateo 5:15</ref>; <ref loc="MAT 6:22-23">6:22-23</ref>)</para>
  <para style="m">
    <verse number="33" style="v"/>“Ame aɖeke mesia akaɖi tsɔnɛ ɣlana ɖe nu te o, ke boŋ etsɔnɛ dana ɖe akaɖiti dzi bena wòaklẽ na ame siwo katã le xɔa me. <verse number="34" style="v"/>Wò ŋkue nye akaɖi na wò ŋutilã. Ne wò ŋku dzi kɔ la, wò ŋuti hã akɔ. Ke ne ŋku vɔ̃ɖi le asiwo la, mate ŋu akpɔ kekeli la o, elabena àtsi viviti me. <verse number="35" style="v"/>Eya ta mikpɔ nyuie bena miagaxe mɔ na kekeli la o. <verse number="36" style="v"/>Nenye be èkɔ le ɖokuiwò me eye viviti aɖeke mele mewo o la, ekema wò gota gome hã aklẽ abe akaɖi keklẽ gã aɖee wosi ɖe mewo ene.”</para>
  <para style="s1">Babadodo na Farisitɔwo kple sefialawo</para>
  <para style="r">(<ref loc="MAT 23:1-36">Mateo 23:1-36</ref>; <ref loc="MRK 12:38-40">Marko 12:38-40</ref>; <ref loc="LUK 20:45-47">Luka 20:45-47</ref>)</para>
  <para style="m">
    <verse number="37" style="v"/>Esi Yesu wu nya siawo gbɔgblɔ nu la Farisitɔ aɖe kpee be wòava ɖu nu le ye gbɔ, ale wòyi ɖe eme hebɔbɔ nɔ kplɔ̃a ŋu. <verse number="38" style="v"/>Ke esi Farisitɔ la kpɔ be Yesu meklɔ ŋui gbã hafi be yeaɖu nu o la, eƒe mo wɔ yaa.</para>
  <para style="p">
    <verse number="39" style="v"/>Yesu gblɔ nɛ be, “Mi Farisitɔwo la, miewɔa nu le gota abe ɖe miedza ene evɔ miaƒe dzime ya ƒoɖi kpekpekpe ŋubiabiã kpakple tamesesẽ sɔŋ koe le mia me. <verse number="40" style="v"/>Mi movitɔwo! Menye Mawue wɔ nu sia nu godo kple eme oa? <verse number="41" style="v"/>Dzadzɛnyenye nyuitɔe nye esi woɖe fia to dɔmenyowɔwɔ me.</para>
  <para style="p">
    <verse number="42" style="v"/>“Gake mele egblɔm na mi Farisitɔwo! Togbɔ be mieɖoa ŋku edzi tsɔna miaƒe nukpɔkpɔwo ƒe ewolia nana Mawu hã, miedrɔ̃a ʋɔnu dzɔdzɔe o eye mieŋlɔna be be Mawu ƒe lɔlɔ̃ li gɔ̃ hã. Enyo be miatsɔ miaƒe nukpɔkpɔwo ƒe ewolia aɖo Mawu ŋkume, gake mele be miaŋlɔ nu vevi siawo be o.</para>
  <para style="p">
    <verse number="43" style="v"/>“Baba na mi Farisitɔwo! Elabena mielɔ̃a bubuteƒenɔnɔ le miaƒe ƒuƒoƒewo eye miedina be amewo nado gbe na yewo kple bubu tɔxɛ nenye be miezɔ to ablɔ dzi va yina. <verse number="44" style="v"/>Le nyateƒe me la ʋunudɔdrɔ̃ sesẽ aɖe le mia lalam. Ɖeko miele abe yɔdo siwo dzi gbe vu tsyɔ ene. Amewo vatoa mia dzi eye womenya nu dziŋɔ si dzi zɔm wole o.”</para>
  <para style="p">
    <verse number="45" style="v"/>Agbalẽfialawo dometɔ ɖeka si hã nɔ ameawo dome, la yɔe eye wògblɔ nɛ be, “Aƒetɔ, le nya si nègblɔ fifi laa me la, edo vlo miawo hã.”</para>
  <para style="p">
    <verse number="46" style="v"/>Yesu ɖo eŋu nɛ bena, “Esia le me vavã elabena nu dziŋɔ siawo le miawo hã lalam, elabena miedina be amewo nanɔ xɔse ƒe agbe ɖe ɖoɖo aɖewo nu, evɔ miawo ŋutɔwo la, mietenɛ kpɔ be yewoawɔ ɖe ɖoɖo siawo dzi o. <verse number="47" style="v"/>Baba na mi! Elabena ɖeko miele abe mia tɔgbui siwo wu nyagblɔɖila siwo nɔ anyi tsã va yi la ene. <verse number="48" style="v"/>Hlɔ̃dolawo! Mieda asi ɖe nu si mia fofowo wɔ la dzi be enyo. Nenema ke ko miawo hã miawɔ.</para>
  <para style="p">
    <verse number="49" style="v"/>“Nu si Mawu gblɔ tso mia ŋu la enye be, ‘Maɖo nyagblɔɖilawo kple apostolowo ɖe mi. Ke miawu ɖewo eye mianya ɖewo de gbe.’</para>
  <para style="p">
    <verse number="50" style="v"/>“Woatsɔ nya ɖe mi dzidzime sia ŋu be miawoe wu Mawu ƒe nyagblɔɖilawo tso keke xexe sia me ƒe gɔmedzedze ke. <verse number="51" style="v"/>Le nyateƒe me, woabu fɔ mi be miawoe wu ame siwo katã wowu tso Abel dzi va se ɖe Zakaria ame si wowu le vɔsamlekpui kple kɔkɔeƒe la dome la dzi. Le nyateƒe me la, woatsɔ fɔbubu sia ada ɖe mia dzi.</para>
  <para style="p">
    <verse number="52" style="v"/>“Baba na mi senyalawo elabena mieɣla nyateƒe la ɖe amewo. Esi miawo ŋutɔ miegbe nu le egbɔ ta la, miexea mɔ na ame bubuwo bena womakpɔ mɔ axɔ nyateƒe la dzi ase o.”</para>
  <para style="p">
    <verse number="53" style="v"/>Esi wòdo go tso afi ma la Farisitɔwo kple agbalẽfialawo tsi tre ɖe eŋu vevie, eye wole biabia vovovowo biam <verse number="54" style="v"/>be woalée le eƒe nuƒoƒo me.</para>
  <chapter number="12" style="c"/>
  <para style="s1">Nuxɔxlɔ̃ tso alakpanuwɔwɔwo ŋu</para>
  <para style="p">
    <verse number="1" style="v"/>Le ɣeyiɣi siawo katã me la, ameha la dzi ɖe edzi akpeakpewo ale gbegbe be afɔɖoƒe meganɔ anyi o. Azɔ etrɔ ɖe eƒe nusrɔ̃lawo ŋu eye wògblɔ na wo be, “Mikpɔ nyuie le Farisitɔwo kple woƒe alakpanuwɔnawo ŋu. Wowɔa nu abe ame nyui ene evɔ wo vɔ̃ɖi ŋutɔ. Gake woƒe alakpanuwɔnawo ava dze go gbe ɖeka. <verse number="2" style="v"/>Ava dze go abe ale si nuʋãnu nana be abolowɔ hona ɖe dzi hlodzoo ene. <verse number="3" style="v"/>Nu sia nu si miegblɔ le viviti me la, woasee le kekeli me, eye nu si mietsɔ do dalĩ le miaƒe xɔgãwo me la woaɖe gbeƒãe be ame sia ame nase.</para>
  <para style="s1">Ame si wòle be woavɔ̃</para>
  <para style="r">(<ref loc="MAT 10:28-31">Mateo 10:28-31</ref>)</para>
  <para style="m">
    <verse number="4" style="v"/>“Nɔvi lɔlɔ̃wo, migavɔ̃ na ame siwo di be yewoawu mi o. Ŋutilã la koe woate ŋu awu, ke womekpɔ ŋusẽ ɖe míaƒe luʋɔwo ya dzi o. <verse number="5" style="v"/>Gake magblɔ ame si wòle be miavɔ̃ la na mi eyae nye Mawu ame si si ŋusẽ le be wòate ŋu awu ame atsɔe aƒu gbe ɖe dzomavɔ me.</para>
  <para style="p">
    <verse number="6" style="v"/>“Ho nenie akpakpa atɔ̃ xɔna? Menye sidi ʋee aɖe koe oa? Woƒe home mede naneke kura o ɖe? Gake Mawu meŋlɔa wo dometɔ ɖeka pɛ hã be o. <verse number="7" style="v"/>Mawu nya miaƒe taɖawo ƒe xexlẽme gɔ̃ hã. Migavɔ̃ o, elabena miexɔ asi na Mawu sã wu akpakpawo.</para>
  <para style="s1">Yesu me ʋuʋu le amewo ŋkume</para>
  <para style="r">(<ref loc="MAT 10:32-33">Mateo 10:32-33</ref>, <ref loc="MAT 12:32">12:32</ref>, <ref loc="MAT 10:19-20">10:19-20</ref>)</para>
  <para style="m">
    <verse number="8" style="v"/>“Medi be mana kakaɖedzi mi be, Nye, ame si tso Dziƒo la, made bubu mia ŋu le dutoƒe le mawudɔlawo ŋkume nenye be miawo hã mieʋu menye le anyigba sia dzi abe mia xɔlɔ̃ ene. <verse number="9" style="v"/>Ke ame si ke gbe nu le gbɔnye le amewo gbɔ la, nye hã magbe nu la eya hã gbɔ le mawudɔlawo ƒe ŋkume. <verse number="10" style="v"/>Nenye be ame aɖe ƒo nu vɔ̃ɖi le ŋunye la ɖewohĩ woatsɔe akee, ke ame si agblɔ nya vɔ̃ɖi aɖe ɖe Gbɔgbɔ Kɔkɔe la ŋu la womatsɔe akee gbeɖe o.</para>
  <para style="p">
    <verse number="11" style="v"/>“Nenye be wokplɔ mi va Yudatɔwo ƒe amegãwo kple woƒe ƒuƒoƒedzikpɔlawo ŋkume be yewoadrɔ̃ ʋɔnu mi la, migatsi dzi le nu si miagblɔ la ŋu o. <verse number="12" style="v"/>Gbɔgbɔ Kɔkɔe la ŋutɔ ade nya si tututu miagblɔ la nu na mi ne ɣeyiɣia ɖo.”</para>
  <para style="s1">Lododo le kesinɔtɔ bometsila la ŋu</para>
  <para style="p">
    <verse number="13" style="v"/>Ame aɖe do ɣli tso ameawo dome gblɔ nɛ be, “Aƒetɔ, meɖe kuku na wò gblɔ na nɔvinyeŋutsua be wòama fofonye ƒe nuwo me atsɔ tɔnye nam?”</para>
  <para style="p">
    <verse number="14" style="v"/>Yesu ɖo eŋu nɛ be, “Ŋutsu, ame kae ɖom miaƒe ʋɔnudrɔ̃lae be matso nya sia ƒomevi me? <verse number="15" style="v"/>Kpɔ nyuie! Mègatsi dzi be yeakpɔ nu si menye tɔwò o.” <verse number="16" style="v"/>Azɔ edo lo sia be, “Agble nyui aɖe si wɔa nuku la nɔ gatɔ aɖe si. <verse number="17" style="v"/>Le nyateƒe me, eƒe nukuawo wɔ ale gbegbe be eƒe avawo katã yɔ fũ gba go eye megakpɔ nɔƒe na mamleawo gɔ̃ hã o. Ebu tame le nu si wòawɔ la ŋu vevie, <verse number="18" style="v"/>eye susu aɖe va nɛ mlɔeba. Edo ɣli gblɔ be, ‘Menya nu si tututu mawɔ, magbã nye ava xoxoawo eye matu esiwo lolo wu la ɖe wo teƒe ale be mate ŋu akpɔ nɔƒe na nye nukuawo katã. <verse number="19" style="v"/>Eye manɔ anyi agblɔ na ɖokuinye be, “Nɔvi èdzra nuɖuɖu geɖewo ɖo ɖi hena ƒe geɖe siwo gbɔna, eya ta xɔ gbɔgbɔ nàɖe dzi ɖe anyi, ɖu nu, nano nu eye nàɖu agbe nyuie.” ’</para>
  <para style="p">
    <verse number="20" style="v"/>“Gake Mawu gblɔ na kesinɔtɔ sia be, ‘O, wò abunɛtɔ, egbe zã sia me ke woaxɔ wò agbe le asiwò. Ke ame ka tɔ nu siwo katã wòdzra ɖo ɖi la azu?’</para>
  <para style="p">
    <verse number="21" style="v"/>“Enye nyateƒe be, ame sia ame si anye kesinɔtɔ le anyigba dzi ke menye le dziƒo o la, abunɛtɔe.”</para>
  <para style="s1">Migatsi dzimaɖeɖi o</para>
  <para style="r">(Mateo 6:19-21, 25-34)</para>
  <para style="m">
    <verse number="22" style="v"/>Yesu trɔ ɖe eƒe nusrɔ̃lawo ŋu eye wògblɔ na wo be, “Migatsi dzi le nuɖuɖu kple nudodo alo avɔtata ŋu o <verse number="23" style="v"/>elabena nu vavãwo le agbeme siwo hiã boo tsɔ wu nuɖuɖu kple nutata. <verse number="24" style="v"/>Mikpɔ akpaviãwo ɖa, womeƒã nu o, womeŋẽa nu o, eye ava ɖeka hã mele wo si be woadzra nuɖuɖu ɖo ɖe eme o, gake wokpɔa woƒe gbe sia gbe nuɖuɖu, elabena Mawu ŋutɔ naa nuɖuɖu wo. Evɔ miawo la miele vevie na Mawu wu xeviwo katã!</para>
  <para style="p">
    <verse number="25" style="v"/>“Hekpe ɖe esia ŋu la, viɖe kae le dzimaɖeɖitsitsi me? Nu nyui kae wòwɔna na ame? Ɖe wòate ŋu adzi wò agbemeŋkekewo ɖe edzi ŋkeke ɖeka? Gbeɖe, esia mava eme o. <verse number="26" style="v"/>Eye nenye be dzimaɖeɖi mate ŋu awɔ nu sue siwo megblɔ va yi o la, viɖe kae wòanye be miatsi dzimaɖeɖi ɖe nu gãwo ŋu?”</para>
  <para style="p">
    <verse number="27" style="v"/>“Mikpɔ dzogbenyawo le baliwo me ɖa. Wometrea ɖeti alo lɔ̃a avɔ o, gake Solomon ame si nɔ atsyɔ̃ gã me hã ƒe atsyɔ̃ɖoɖo mede seƒoƒo siawo tɔ nu kura o. <verse number="28" style="v"/>Nenye be Mawu taa avɔ na seƒoƒo siwo nɔa agbe ŋkeke ʋee aɖewo ko alea ɖe, miebu be mana avɔtata miawo hã oa, mi dzimaxɔsetɔwo? <verse number="29" style="v"/>Gawu la, migaɖe fu na mia ɖokuiwo le nuɖuɖu kple nunono ŋuti o, migana esia nakplɔ mi ade nuxaxa me o. Mawu ana wo mi. <verse number="30" style="v"/>Amegbetɔ siwo katã le xexeame la dagbana be yewoakpɔ gbe sia gbe nuɖuɖu, ke mia Fofo si le dziƒo nya miaƒe hiahiãwo. <verse number="31" style="v"/>Ne mietsɔ dziƒofiaɖuƒea me yiyi wɔ miaƒe taɖodzinu gbãtɔe la, Mawu ana nu siwo miehiã gbe sia gbe la mi.”</para>
  <para style="p">
    <verse number="32" style="v"/>Eya ta migavɔ̃ o, mi alẽha sue sia, elabena edzɔ dzi na mia Fofo si le dziƒo la ŋutɔ bena woatsɔ dziƒofiaɖuƒe la na mi. <verse number="33" style="v"/>Midzra nu siwo le mia si eye miatsɔ ga la ana hiãtɔwo, esia adzi miaƒe fetu si le dziƒo la ɖe edzi. Ne miedzra miaƒe kesinɔnuwo ɖo ɖe dziƒo, fiafitɔ aɖeke mate ŋu afi wo o eye gbagbladza aɖeke hã mate ŋu aɖu wo o. <verse number="34" style="v"/>Afi si nèdzra wò kesinɔnuwo ɖo la, afi mae wò dzi kple wò susu bliboa nɔna.</para>
  <para style="s1">Dɔla siwo nɔa ŋudzɔ</para>
  <para style="r">(<ref loc="MAT 24:45-51">Mateo 24:45-51</ref>)</para>
  <para style="m">
    <verse number="35" style="v"/>“Midzra ɖo eye minɔ klalo na <verse number="36" style="v"/>miaƒe Aƒetɔ la ƒe tɔtrɔgbɔ tso srɔ̃ɖekplɔ̃ɖoƒea. Ekema miate ŋu aʋu ʋɔa nɛ nenye be egbɔ va ƒoe. <verse number="37" style="v"/>Ame siawo katã le klalo na eƒe gbɔgbɔ la, akpɔ dzidzɔ manyagblɔ aɖe, elabena ana ame siawo anɔ kplɔ̃ ŋu eye eya ŋutɔ ado subɔvi ƒe awu aɖo kplɔ̃ ɖe woƒe akɔme be woaɖu nu. <verse number="38" style="v"/>Mienya ɣekaɣie wòava o, ate ŋu ava le zã ga asieke me loo alo zã titina. Gake ne eva ɖo ko, dzi adzɔ eƒe dɔla siwo katã le klalo la.”</para>
  <para style="p">
    <verse number="39" style="v"/>“Ame sia ame anɔ klalo na eƒe vava nenye be wonya ga si me wòle vava ge. Ɖeko wòle abe ale si ame nanɔ ŋudzɔ na fiafiatɔ ƒe vava nenye be enya ga si me tututu wòle vava ge ene. <verse number="40" style="v"/>Eya ta minɔ ŋudzɔ ɣeawo katã ɣi, elabena, Nye, Mesia la, mava le gaƒoƒo si me ame aɖeke manɔ mɔkpɔm nam o.”</para>
  <para style="p">
    <verse number="41" style="v"/>Petro biae be, “Aƒetɔ, míawo ko nèle nya siawo gblɔm na loo alo ame sia ame.”</para>
  <para style="p">
    <verse number="42" style="v"/>Aƒetɔ la ɖo ŋu nɛ be, “Azɔ ame kae nye xɔnuvi nuteƒewɔla kple nunyala, ame si eƒe aƒetɔ atsɔ ɖo eƒe aƒemetɔwo nu be wòana woƒe nuɖuɖu wo le enaɣi mahã? <verse number="43" style="v"/>Eme anyo na dɔla ma ne eƒe aƒetɔ trɔ gbɔ vakpɔ be ewɔ eƒe dɔdasia. <verse number="44" style="v"/>Le nyateƒe me la, aƒetɔ la atsɔe aɖo eƒe nuwo katã nu.”</para>
  <para style="p">
    <verse number="45" style="v"/>“Gake nenye be amea gblɔ le eƒe dzi me be, ‘Nye aƒetɔ anɔ anyi ɣeyiɣi didi aɖe hafi agbɔ.’ Eya ta wòde asi ame siwo wotsɔ de eƒe dzikpɔkpɔ te la ƒoƒo me, eye wòle aha mum la, <verse number="46" style="v"/>eƒe aƒetɔ agbɔ le eƒe manyamanya me eye wòaɖee ɖa le nɔƒe kɔkɔ si wòdae ɖo eye woadae ɖe ame mawɔnuteƒewo dome. <verse number="47" style="v"/>Woahe to nɛ vevie hã elabena enya nu si wòle be wòawɔ gake egbe mewɔe o.”</para>
  <para style="p">
    <verse number="48" style="v"/>“Ame si menya be nane si wɔm yele la nye vɔ̃ la ƒe tohehe masesẽ o. Ame si si wotsɔ nu geɖe dee la, wodi ŋutete geɖe tso egbɔ elabena nu si wotsɔ de eƒe dzikpɔkpɔ te la sɔ gbɔ.”</para>
  <para style="s1">Yesu, ame si he mama vɛ</para>
  <para style="r">(<ref loc="MAT 10:34-36">Mateo 10:34-36</ref>)</para>
  <para style="m">
    <verse number="49" style="v"/>“Ɖe meva be made agbe yeye ƒe dzo anyigbadzitɔwo me. Ne ɖe mewu dɔ sia nu xoxo la, ne anyo ŋutɔ hafi. <verse number="50" style="v"/>Tsideta dziŋɔ aɖe le ŋgɔnye, eye anye nu si ate ɖe dzinye va se ɖe esime enu nava yi.”</para>
  <para style="p">
    <verse number="51" style="v"/>“Miebu be ŋutifafae metsɔ va anyigba dzia? Gbeɖe, dzre kple domemama boŋ metsɔ vɛ. <verse number="52" style="v"/>Tso azɔ dzi yina la, ƒomewo me amã, akpa etɔ̃ adze yonyeme, eye akpe eve atsi tre ɖe ŋunye. Alo akpa eve adze yonyeme eye akpa etɔ̃ atsi tre ɖe ŋunye. <verse number="53" style="v"/>Vi kple tɔ ƒe gbe madze gbe dzi o le tanye, nenema ke adika aɖo vinyɔnu kple dada dome. Eye nenye be lɔ̃xo aɖe aɖo nu nyui aɖe be yeawɔ la lɔ̃xoayɔvi atu afɔ eme.”</para>
  <para style="s1">Ɣeyiɣiawo gɔmesese</para>
  <para style="r">(<ref loc="MAT 16:2-3">Mateo 16:2-3</ref>)</para>
  <para style="m">
    <verse number="54" style="v"/>Yesu trɔ ɖe ameha la ŋu azɔ eye wògblɔ bena, “Ne miekpɔ alilĩkpowo le ƒu ƒom ɖe ɣetoɖoƒe la, miegblɔna be, ‘Agbafie le dzadza ge.’ Eye wòdzana hã vavã.”</para>
  <para style="p">
    <verse number="55" style="v"/>“Ne dzieheya de asi ƒoƒo me la miegblɔna be, ‘Egbe la ŋdɔ le ʋuʋu ge sesĩe.’ Eye esia hã vaa eme. <verse number="56" style="v"/>Mi alakpanuwɔlawo! Mienya be tsi le dzadza ge alo ŋdɔ le ʋuʋu ge to ŋkuléle ɖe yame ŋu me. Gake miegbe be yewomalé ŋku ɖe ʋunyaʋunya gã si gbɔna la ƒe dzesi si ƒo xlã mi la ŋu o.</para>
  <para style="s1">Ɖekawɔwɔ kple ame si tsɔ nya ɖe ŋuwò</para>
  <para style="r">(<ref loc="MAT 5:25-26">Mateo 5:25-26</ref>)</para>
  <para style="m">
    <verse number="57" style="v"/>“Nu ka tae wòle be miagbe be yewomakpɔ nu si nyo la na mia ɖokuiwo o?”</para>
  <para style="p">
    <verse number="58" style="v"/>“Nenye be ame aɖe tsɔ nya ɖe ŋuwò eye nekpɔe le mɔdzi wòyina ʋɔnu kple wò nya la, tɔe eye nàlé avu le mi kplii dome. Ne menye nenema o la, ʋɔnudrɔ̃la ade wò mɔ. <verse number="59" style="v"/>Eye ne wode wò mɔ la, anɔ afi ma va se ɖe esime nàxe fe siwo katã nènyi la wòavɔ keŋkeŋ.”</para>
  <chapter number="13" style="c"/>
  <para style="s1">Trɔ dzime alo na nàtsrɔ̃</para>
  <para style="p">
    <verse number="1" style="v"/>Le ɣemaɣi me la, ame aɖewo gblɔ ale si Pilato na be wowu Yudatɔ aɖewo siwo tso Galilea le esime wonɔ vɔ sam na Mawu le gbedoxɔ me le Yerusalem la nɛ.</para>
  <para style="p">
    <verse number="2" style="v"/>Yesu trɔ bia ameawo be, “Ɖe miebu be ame siwo wowu la ƒe nu vɔ̃wo sɔ gbɔ wu Galileatɔ bubuwo tɔ tae wowu wo ɖoa? <verse number="3" style="v"/>Gbeɖe, mele eme nenema o! Miawo hã minya be yewoatsrɔ̃ alea ke nenye be miegbe be yewo mele nu vɔ̃ wɔwɔ dzudzɔ ge adze Mawu yome o.”</para>
  <para style="p">
    <verse number="4" style="v"/>“Ale ke miebu tso ame wuienyi siwo dzi Silɔm gbetakpɔxɔ la mu dze woku la ŋu? Woawoe nye nu vɔ̃ wɔla gãtɔwo wu le Yerusalem mahã? <verse number="5" style="v"/>Gbeɖe, menye woawoe o. Miawo hã miatsrɔ̃ nenye be miegbe be yewomadzudzɔ nu vɔ̃ wɔwɔ o.”</para>
  <para style="s1">Lododo tso gboti matseku la ŋu</para>
  <para style="p">
    <verse number="6" style="v"/>Azɔ Yesu yi dzi do lo sia be, “Ŋutsu aɖe do kutsetseti aɖe ɖe eƒe abɔ me, eye wòvaa atia te edziedzi be yeakpɔ be etse ku aɖe mahã, gake mekpɔa kutsetse aɖeke le edzi o. <verse number="7" style="v"/>Mlɔeba la egblɔ na abɔdzikpɔla be nelã atia ƒu anyi. Egblɔ kpe ɖe eŋu dzikutɔe be, ‘Melala ʋuu ƒe etɔ̃ sɔŋ gake ati sia metse ku ɖeka pɛ hã kpɔ o! Nu ka ta magana wòanɔ te? Mate ŋu ado nuku bubu ɖe teƒe si wòxɔ la ɖe?’</para>
  <para style="p">
    <verse number="8" style="v"/>“Abɔdzikpɔla la ɖo eŋu nɛ be, ‘Aƒetɔ, na wòaganɔ anyi ƒe ɖeka kpɔ. Matrɔ asi le eŋu nyuie agbugbɔ aɖu ado ɖe ete. <verse number="9" style="v"/>Nenye be etse ku la, enyo, ke ne metse ku o la malãe ƒu anyi.’ ”</para>
  <para style="s1">Yesu da gbe le nyɔnu tekunɔ aɖe ŋu le Sabat dzi</para>
  <para style="p">
    <verse number="10" style="v"/>Gbe ɖeka esi Yesu nɔ nu fiam le Yudatɔwo ƒe ƒuƒoƒe le Sabat ŋkekea dzi la, <verse number="11" style="v"/>ekpɔ nyɔnu aɖe si nɔ dɔ lém vevie ƒe wuienyi sɔŋ. Dɔléle la na be wòxa gobaa ale be mate ŋu adzɔ ɖe tsitre nu o.</para>
  <para style="p">
    <verse number="12" style="v"/>Yesu yɔe va eɖokui gbɔe eye wògblɔ nɛ be, “Nyɔnu èvo tso wò dɔléle la si me!” <verse number="13" style="v"/>Azɔ eka asi eŋu eye enumake nyɔnua ƒe dɔa vɔ nɛ eye wòdzɔ ɖe tsitre ka. Nyɔnua kpɔ dzidzɔ ale gbegbe be wòda akpe hekafu Mawu!</para>
  <para style="p">
    <verse number="14" style="v"/>Yudatɔwo ƒe kplɔla si nɔ ƒuƒoƒe ma dzi kpɔm la do dziku vevie le nu si Yesu wɔ la ta elabena eyɔ dɔ na nyɔnua le Sabat ŋkekea dzi. Edo ɣli gblɔ na ameha la be, “Ŋkeke ade sɔŋ le kwasiɖa ɖeka me esiwo dzi woawɔ dɔ le, esiae nye ŋkeke siwo dzi wòle be nàva woayɔ dɔ wò ke menye le Sabat ŋkeke dzi o!”</para>
  <para style="p">
    <verse number="15" style="v"/>Yesu ɖo eŋu bena, “Mi alakpanuwɔlawo! Ɖe mieɖea ka miaƒe nyiwo le woƒe kpowo me le Sabat dzi eye miekplɔawo yina ɖana tsi wo wonona oa? Esia hã nye dɔwɔwɔ le Sabat ŋkekea dzie. <verse number="16" style="v"/>Ke nu vɔ̃ wònye nye ya mewɔ, be meɖe ga Yuda nyɔnu sia si Satana bla ƒe wuienyi sɔŋ la?”</para>
  <para style="p">
    <verse number="17" style="v"/>Eƒe nya siawo na be ŋu kpe eƒe futɔwo katã eye ame sia ame kpɔ dzidzɔ le nukunu gã siwo katã wòwɔ la ta.</para>
  <para style="s1">Lododowo le logoku kple amɔʋãtike ŋu</para>
  <para style="r">(<ref loc="MAT 13:31-33">Mateo 13:31-33</ref>; <ref loc="MRK 4:30-32">Marko 4:30-32</ref>)</para>
  <para style="m">
    <verse number="18" style="v"/>Azɔ egade asi nufiafia amewo me le mawufiaɖuƒe la ŋuti. Ebia wo be, “Ale ke mawufiaɖuƒe la le? Nu ka ŋue miate ŋu atsaɔe asɔ ɖo? <verse number="19" style="v"/>Ele abe atiku sue aɖe si wodo ɖe agble me ene. Atiku sia tsi kabakaba heva zu ati kɔkɔ aɖe eye woɖe alɔwo fũ eye xeviwo vawɔ atɔ ɖe wo me.”</para>
  <para style="p">
    <verse number="20" style="v"/>Egbabia ke be, “Nu ka ŋu matsɔ mawufiaɖuƒe asɔ ɖo? <verse number="21" style="v"/>Eɖi nuʋanu si nyɔnu aɖe tsɔ de abolomɔ me eye wòwɔ dɔ to abolomɔ blibo la me va se ɖe esime wòʋã nyuie.”</para>
  <para style="s1">Agbo xaxɛ la</para>
  <para style="r">(Mateo 7:13-14, 21-23)</para>
  <para style="m">
    <verse number="22" style="v"/>Azɔ Yesu nɔ tsatsam le du kple kɔƒewo me nɔ nu fiam amewo, ke ekpɔ egbɔ be yenɔ tetem ɖe Yerusalem ŋu.</para>
  <para style="p">
    <verse number="23" style="v"/>Ame aɖe va egbɔ va biae be, “Aƒetɔ, ame ʋee aɖewo koe le ɖeɖe kpɔ gea?” Eɖo eŋu na wo be, <verse number="24" style="v"/>“Miʋli be miage ɖe eme to agbo bii la me, elabena ame geɖewo adi be yewoage ɖe eme, ke mele gblɔm be womate ŋui o. <verse number="25" style="v"/>Nenye be aƒetɔ tsi tre hetu ʋɔa la eye mietsi tre ɖe egodo, de asi eƒoƒo me hele gbɔgblɔm be, ‘Aƒetɔ, ʋu ʋɔa na mi.’</para>
  <para style="p">“Ke aɖo eŋu na mi be, ‘Nyemenya mi kple afi si mietso o.’ ”</para>
  <para style="p">
    <verse number="26" style="v"/>“Miawo miaɖo eŋu nɛ be, ‘Mi kpli wò míede asi agba ɖeka me ɖu nu kpɔ eye nèfia nu le mia ƒe ablɔwo dzi hã kpɔ.’ ”</para>
  <para style="p">
    <verse number="27" style="v"/>“Ke agaɖo eŋu na mi be, ‘Megblɔe na mi be, nyemenya mi o. Miate ŋu ava me o, elabena nu vɔ̃ wɔlawo mienye. Midzo le afi ma.’ ”</para>
  <para style="p">
    <verse number="28" style="v"/>“Miafa avi aɖu aɖukli le esime miele tsitre ɖe xexe le Abraham, Isak, Yakob kple nyagblɔɖila siwo katã le mawufiaɖuƒea me la kpɔm ɖo ɖa. <verse number="29" style="v"/>Amewo atso xexeame ƒe dzogoe eneawo katã me ava nɔ woƒe nɔƒewo le afi sia. <verse number="30" style="v"/>Mina nya sia nanɔ susu me na mi be, ame siwo womebuna ɖe naneke me fifia o la axɔ bubu gã aɖe le dziƒo, eye ame siwo nye ame ŋkutawo le afi sia la, womabu wo ɖe naneke me le afi ma o.”</para>
  <para style="s1">Yesu xa nu le Yerusalem ŋu</para>
  <para style="r">(<ref loc="MAT 23:37-39">Mateo 23:37-39</ref>)</para>
  <para style="m">
    <verse number="31" style="v"/>Le ɣeyiɣi sia me la, Farisitɔ aɖewo va gblɔ nɛ be, “Ne èdi be yeatsi agbe la ekema dzo le afi sia elabena Fia Herodes le diwòm be yeawu.” <verse number="32" style="v"/>Yesu ɖo eŋu na wo be, “Miyi ɖagblɔ na ayetɔ ma bena manɔ gbɔgbɔ vɔ̃wo nyanya dzi, eye mawɔ nukunu geɖewo, ayɔ dɔ amewo egbea kple etsɔ. Ke le ŋkeke etɔ̃a gbe la, màwu nye dɔ nu eye maɖo afi si yim mele. <verse number="33" style="v"/>Ẽ, egbea, etsɔ kple ŋkeke si akplɔe ɖo la, màwu nye dɔ nu! Elabena menyo be Mawu ƒe nyagblɔɖila aɖeke naku ɖe afi aɖeke tsɔ wu Yerusalem o.</para>
  <para style="p">
    <verse number="34" style="v"/>“O, Yerusalem, Yerusalem! Du si me tɔwo wua nyagblɔɖilawo eye woƒua kpe ame siwo woɖo ɖa be woakpe ɖe wo ŋu la. Zi geɖe la medina vevie bena maƒo mia viwo nu ƒu abe ale si koklonɔ ƒoa viawo nu ƒui ɖe eƒe aʋala te ene, gake mieɖe mɔ nam o. <verse number="35" style="v"/>Fifia miaƒe aƒee ma zu aƒedo. Miegale kpɔnye ge o, va se ɖe esime miado dzaa nam agblɔ be, ‘Woayra ame si gbɔ na le Aƒetɔ la ƒe ŋkɔ me.’ ”</para>
  <chapter number="14" style="c"/>
  <para style="s1">Yesu da gbe le ŋutsu tete aɖe ŋu le Sabat dzi</para>
  <para style="p">
    <verse number="1" style="v"/>Gbe ɖeka le Sabat dzi, Yesu yi nuɖuƒe le Farisitɔwo ƒe amegã aɖe ƒe aƒeme, eye wonɔ ŋku lém ɖe eŋu vevie. <verse number="2" style="v"/>Afi ma ŋutsu aɖe si nɔ tete dɔ lém la dze ŋgɔe.</para>
  <para style="p">
    <verse number="3" style="v"/>Ke Yesu bia Farisitɔ kple senyala siwo nɔ tsitre ɖe afi ma be, “Ele se nu be woada gbe le ame ŋu le Sabat ŋkekea dzia?”</para>
  <para style="p">
    <verse number="4" style="v"/>Womeɖo biabia la ŋu nɛ o, ale Yesu lé dɔnɔa ƒe alɔnu eye woda gbe le eŋu. Emegbe la, eɖe mɔ nɛ wòdzo. <verse number="5" style="v"/>Yesu gatrɔ ɖe ameawo ŋu bia wo be, “Mia dometɔ kae mewɔa dɔ le Sabat ŋkeke dzi o. Nernye be evia alo eƒe nyi ge dze do me le Sabat ŋkekea dzi ɖe meɖenɛ enumake oa?”</para>
  <para style="p">
    <verse number="6" style="v"/>Ameawo mete ŋu ɖo biabia sia hã ŋu nɛ o.</para>
  <para style="s1">Aɖaŋuɖodo na ame kpekpewo kple amekpelawo</para>
  <para style="p">
    <verse number="7" style="v"/>Yesu kpɔ be ame siwo katã wokpe be woava ɖu nua nɔ didim vevie be yewoanɔ kplɔ̃a ta. Le esia ta exlɔ̃ nu wo gblɔ be, <verse number="8" style="v"/>“Nenye be wokpe wò ɖe srɔ̃ɖekplɔ̃ ŋu la, mègaʋli bena yeanɔ kplɔ̃ta o, elabena ne ame ŋkuta aɖe si ŋu bubu le wu wò la va la, <verse number="9" style="v"/>ne edzɔ nenema la ame si kpe wò la akplɔe va afi si nènɔ eye wòagblɔ na wò bena, ‘Tso nàtsɔ wò nɔƒe na ame sia.’ Esia ana be ŋu akpe wò, eye nàyi aɖanɔ zikpui sia zikpui si le kplɔ̃a ƒe nuwuwu lɔƒo la dzi.</para>
  <para style="p">
    <verse number="10" style="v"/>“Nu si boŋ wòle be nàwɔ enye esi, yi ɖanɔ teƒe aɖe le kplɔ̃a ƒe nuwuwu, eye ne ame si kpe wò ŋutɔ kpɔ wò la, ava gblɔ na wò be, ‘Nɔvi, míegblẽ nɔƒe nyui aɖe ɖi na wò!’ Ale wòade bubu ŋuwò le ame siwo katã wòkpe la ŋkume. <verse number="11" style="v"/>Ame sia ame si dina be ye ŋutɔ yeade bubu ye ɖokui ŋu la woabɔbɔe ɖe anyi, eye ame si abɔbɔ eɖokui la woade bubu eŋu.”</para>
  <para style="p">
    <verse number="12" style="v"/>Azɔ etrɔ ɖe ame si kpee ɖe kplɔ̃ ŋu la gbɔ gblɔ nɛ be, “Ne èɖo kplɔ̃ la megakpe xɔwòwo, nɔviwòwo kple wò ƒometɔwo kple kesinɔtɔwo o. Elabena woawo hã ava kpe wò ɖe kplɔ̃ ŋu emegbe. <verse number="13" style="v"/>Boŋ la, kpe ame dahewo, tekunɔwo, lãmetututɔwo kple ŋkunɔwo. <verse number="14" style="v"/>Ekema le ame dzɔdzɔewo ƒe tsitretsitsi ŋkeakea dzi la, Mawu ŋutɔ axe fe na wò be èwɔ dɔmenyo na ame siwo mate ŋu aɖo eteƒe na wò o.”</para>
  <para style="s1">Lododo le kplɔ̃ɖoɖo gã la ŋuti</para>
  <para style="r">(<ref loc="MAT 22:1-10">Mateo 22:1-10</ref>)</para>
  <para style="m">
    <verse number="15" style="v"/>Ŋutsu aɖe si nɔ kplɔ̃a ŋu kple Yesu la se nya siwo katã wògblɔ ale wògblɔ na Yesu be, “Mɔnukpɔkpɔ gã blibo ka wòanye be ame nakpɔ mɔ age ɖe mawufiaɖuƒe me!”</para>
  <para style="p">
    <verse number="16" style="v"/>Yesu ɖo eƒe nya la ŋu nɛ be, “Ŋutsu aɖe ɖo kplɔ̃ gã aɖe eye wòkpe ame geɖewo. <verse number="17" style="v"/>Esi nu sia nu sɔ gbe vɔ be wɔnawo nadze egɔme la, edɔ eƒe subɔvi ɖe ame siwo wòkpe la gbɔ be wòaɖayɔ wo vɛ. <verse number="18" style="v"/>Gake ame sia ame de asi taflatsɛdodo me esi subɔvi la yi. Ame ɖeka do taflatsɛ be yeƒle anyigba aɖe eye yedi be yeayi aɖalé ŋku ɖe eme eya ta yemate ŋu ava o. <verse number="19" style="v"/>Bubu hã do taflatsɛ be, yeƒle nyitsu ewo be woawɔ dɔ le yeƒe agble me eya ta yeyina wo do ge akpɔ. <verse number="20" style="v"/>Ame bubu hã gado taflatsɛ be nyitsɔ laa ko yeɖe srɔ̃ eya ta yemate ŋu agblẽ nyɔnua ɖi ava o.”</para>
  <para style="p">
    <verse number="21" style="v"/>“Subɔvi la trɔ va gblɔ nya siwo ameawo gblɔ la na eƒe aƒetɔ. Dɔme ve aƒetɔa ŋutɔ eya ta edɔ eƒe subɔvi la wòyi dua ƒe ablɔwo dzi kple kpɔdomeewo ɖayɔ nubialawo, tekunɔwo, lãmetututɔwo kple ŋkunɔwo va kplɔ̃a ŋui. <verse number="22" style="v"/>Togbɔ be wòwɔ esia hã la, teƒe ganɔ kplɔa ŋu ko.”</para>
  <para style="p">
    <verse number="23" style="v"/>Aƒetɔ la gagblɔ na subɔvia be, “Enyo, yi dua ƒe mɔ gãwo dzi, kple kpɔwo godo eye naƒoe ɖe ame siwo katã nakpɔ la nu bena woava, be aƒea me nayɔ. <verse number="24" style="v"/>Elabena ame siwo katã mekpe gbã la ƒe ɖeke maɖɔ nu siwo meɖa na wo la ƒe ɖeke kpɔ o.”</para>
  <para style="s1">Nugbegbe le ame ɖokui gbɔ si hiã le Yesu yomedzedze me</para>
  <para style="r">(<ref loc="MAT 10:37-38">Mateo 10:37-38</ref>)</para>
  <para style="m">
    <verse number="25" style="v"/>Ame geɖe ŋutɔ nɔ Yesu yome nɔ yiyim. Ale wòtrɔ ɖe wo ŋu hegblɔ na wo be. <verse number="26" style="v"/>“Ame si di be yeanɔ yonyeme la, ele nɛ be wòalɔ̃m wu fofoa, dadaa, srɔ̃a, viawo, nɔvia ŋutsu alo nɔvia nyɔnu. Ẽ, le nyateƒe me ele nɛ be wòalɔ̃m wu eya ŋutɔ ƒe agbe gɔ̃ hã, ne menye nenema o la, mate ŋu anye nye nusrɔ̃la o. <verse number="27" style="v"/>Ame si matsɔ eƒe atitisoga akplɔm ɖo o la, mate ŋu anye nye nusrɔ̃la o.”</para>
  <para style="p">
    <verse number="28" style="v"/>“Ne ame aɖe be yeanɔ yonyeme la, ele be wòabu eŋuti kpɔ nyuie hafi. Ame kae aɖo be yeatu xɔ ke mawɔ akɔnta tso ga home si wòagblẽ la ŋu eye wòakpɔe ɖa be ga si le ye si la ade xɔa tutu nu o mahã? <verse number="29" style="v"/>Ne mewɔ nenema o, wòɖo xɔa ƒe gɔmeɖokpewo la akpɔe be ga megale ye si yeayi etutu dzi o. Ale amewo katã akoe!</para>
  <para style="p">
    <verse number="30" style="v"/>“Woaɖu fewu hã le eŋu be, ‘Miekpɔ ame ma ɖa! Eyae dze xɔ ma tutu gɔme gake mete ŋu wu enu hafi ga vɔ le esi o.’</para>
  <para style="p">
    <verse number="31" style="v"/>“Alo fia kae atso kpla ko ayi aʋa ke mayɔ eƒe aɖaŋudelawo be woawɔ akɔnta le futɔwo ƒe agbɔsɔsɔ ŋu akpɔe ɖa be yeƒe asrafo akpe ewo ate ŋu aɖu futɔwo tɔ akpe blaeve dzi o? <verse number="32" style="v"/>Nenye be wòakpɔe be yeƒe asrafowo mate ŋu aɖu dzi o la, adɔ ame ɖo ɖe futɔwo gbɔ be wòawɔ ŋutifafa kple wo hafi woava ɖo eƒe du gbɔ.</para>
  <para style="p">
    <verse number="33" style="v"/>“Ale ame aɖeke mate ŋu anye nye nusrɔ̃la o negbe ɖe wònɔ anyi gbã, bu eƒe kesinɔnuwo katã ŋu eye wògbe nu le wo gbɔ ɖe tanye hafi!</para>
  <para style="s1">Dze si bu eƒe vivi</para>
  <para style="r">(<ref loc="MAT 5:13">Mateo 5:13</ref>; <ref loc="MRK 9:50">Marko 9:50</ref>)</para>
  <para style="m">
    <verse number="34" style="v"/>“Ŋudɔwɔnu kae dze, si bu eƒe vivi la ganye? <verse number="35" style="v"/>Dze si bu eƒe vivi la meganyo na naneke o, menyo na aɖudodo gɔ̃ hã o. Ɖeko wòle be woatsɔe aƒu gbe. Miɖo to nyuyie, nenye be miedi be yewoase nu si mewɔnɛ la gɔme.”</para>
  <chapter number="15" style="c"/>
  <para style="s1">Lododo le alẽ bubu la ŋuti</para>
  <para style="r">(<ref loc="MAT 18:12-14">Mateo 18:12-14</ref>)</para>
  <para style="p">
    <verse number="1" style="v"/>Dugadzɔla mawɔnuteƒewo kple nu vɔ̃wɔla adodoewo va ɖoa to Yesu ƒe mawunya zi geɖe. <verse number="2" style="v"/>Esia na Farisitɔwo kple agbalẽfialawo galĩ liʋiliʋĩ geɖe le Yesu ŋu elabena wobu be edea ha kple nu vɔ̃ wɔla siwo nye ame ɖigbɔ̃wo, heɖua nu kpli wo gɔ̃ hã. <verse number="3" style="v"/>Esia na be Yesu do lo sia na wo be, <verse number="4" style="v"/>“Nenye be alẽ alafa ɖeka le asiwò eye ɖeka tra mɔ yi gbeme hebu ɖe magblẽ blaasieke vɔ asieke mamalea ɖe gbea dzi aɖadi ɖeka ma va se ɖe esime nèke ɖe eŋu oa? <verse number="5" style="v"/>Eye nenye be èkpɔe la àkɔe ɖe abɔta kple dzidzɔ manyagblɔ aɖe ayi aƒee. <verse number="6" style="v"/>Ne èɖo aƒe la, àyɔ wò aƒelikawo kple xɔlɔ̃wo be woava kpɔ dzidzɔ kple ye elabena èkpɔ wò alẽ si bu la.</para>
  <para style="p">
    <verse number="7" style="v"/>“Nenema kee dziƒonɔlawo akpɔ dzidzɔ le nu vɔ̃ wɔla ɖeka pɛ si dzudzɔ nu vɔ̃ wɔwɔ la ŋu tsɔ wu ame blaasieke vɔ asieke siwo mehĩa na dzimetɔtrɔ o.</para>
  <para style="s1">Lododo le klosaloga si bu la ŋuti</para>
  <para style="p">
    <verse number="8" style="v"/>“Mise lododo sia hã ɖa. Klosaloga ewo nɔ nyɔnu aɖe si eye wòbu ga vevi siawo dometɔ ɖeka. Ɖe nyɔnu sia masi akaɖi adi ga la le eƒe aƒe ƒe dzogoewo katã me kple ɣaɣlaƒewo katã va se ɖe esime wòkpɔe oa? <verse number="9" style="v"/>Eye ne ekpɔe ɖe, mayɔ eƒe aƒelikawo kple exɔlɔ̃wo be woava akpɔ dzidzɔ kpli ye oa? <verse number="10" style="v"/>Nenema kee mawudɔlawo kpɔa dzidzɔe nenye be nu vɔ̃ wɔla ɖeka dzudzɔ nu vɔ̃ wɔwɔ.”</para>
  <para style="s1">Lododo le vi bubu la ŋuti</para>
  <para style="p">
    <verse number="11" style="v"/>Yesu yi edzi gblɔ be, “Viŋutsu eve nɔ ŋutsu aɖe si. <verse number="12" style="v"/>Gbe ɖeka la suetɔ va gblɔ na fofoa be, ‘Medi be nàtsɔ domenyinu si le tɔnye zu ge la nam fifia, nyemate ŋu alala va se ɖe esime nàku hafi o.’ Fofoa lɔ̃ ɖe eƒe nya la dzi eye wòma eƒe nuwo me hetsɔ etɔ nɛ.</para>
  <para style="p">
    <verse number="13" style="v"/>“Le ŋkeke ʋee aɖewo megbe la, ɖevi suetɔ ƒo eƒe nuwo katã nu ƒu eye wòdzo yi du didi aɖe me. Egblẽ eƒe ga katã le afi ma le gbolowo yomenɔnɔ kple agbe kɔkɔ ɖuɖu me. <verse number="14" style="v"/>Esime ga vɔ le esi teti ko la, dɔ dziŋɔ aɖe to le anyigba ma dzi, ale dɔ de asi ewuwu me. <verse number="15" style="v"/>Eya ta eɖe kuku na agbledela aɖe be wòaxɔ ye yeanɔ eƒe hawo dzi kpɔm nɛ. <verse number="16" style="v"/>Dɔ wu ɖekakpui sia ale gbegbe be nu siwo hawo ɖuna la dzroe be wòaɖu elabena mekpɔa naneke ɖuna o.</para>
  <para style="p">
    <verse number="17" style="v"/>“Eyi eɖokui me eye wògblɔ be, ‘A, subɔvi siwo le fofonye ƒeme gɔ̃ hã kpɔa nu ɖuna wòsua wo nyuie eye ɖe gakpɔtɔna gɔ̃ hã, ke nye ya mele afii le kukum le dɔwuame ta!’ <verse number="18" style="v"/>Mayi aƒe aɖagblɔ na fofonye be, ‘Fofo, mewɔ nu vɔ̃ ɖe dziƒo kple ŋutiwò, <verse number="19" style="v"/>eye nyemegadze be nàyɔm be viwò o, meɖe kuku xɔm abe wò subɔviwo dometɔ ɖeka ko ene.’</para>
  <para style="p">
    <verse number="20" style="v"/>“Ale wòtrɔ ɖo ta aƒe. Hafi wòaɖo aƒea me la, fofoa kpɔe le adzɔge ɖaa wògbɔna.” Eƒe dɔme trɔ ɖe eŋu ale wòƒu du heyi ɖawɔ atuu nɛ hegbugbɔ nu nɛ.</para>
  <para style="p">
    <verse number="21" style="v"/>“Ɖevia gblɔ na fofoa be, ‘Fofo, meɖe kuku mewɔ nu vɔ̃ ɖe dziƒo kple ŋuwò, eye nyemegadze be manye viwò o.’</para>
  <para style="p">
    <verse number="22" style="v"/>“Gake fofoa gblɔ na eƒe subɔviwo be, ‘Miyi ɖatsɔ awu nyuitɔ si le aƒea me la vɛ miado nɛ kaba! Ne miatsɔ asigɛ kple afɔkpa va do nɛ. <verse number="23" style="v"/>Miwu nyivi dami si le nyikpoa me hã. Ele be míaɖo kplɔ̃ gã aɖe akpɔ dzidzɔ. <verse number="24" style="v"/>Elabena vinye sia ku eye wògagbɔ agbe. Ebu eye megakpɔe.’ Kplɔ̃ɖoɖoa kple dzidzɔkpɔkpɔ dze egɔme enumake.</para>
  <para style="p">
    <verse number="25" style="v"/>“Le ɣeyiɣe siawo katã me la, nɔvia tsitsitɔ ya nɔ dɔ wɔm le agble me. Esi wòtrɔ gbɔna va aƒeme la, ese ʋuƒoƒo kple hadzidzi ƒe ɖiɖi le aƒea me, <verse number="26" style="v"/>ale woyɔ subɔvi ɖeka hebiae be, nu kae le edzi yim le aƒea me? <verse number="27" style="v"/>Subɔvi la ɖo eŋu nɛ be, ‘Nɔviwòe gbɔ, eye fofowò wu nyivi si míele nuɖuɖu namii be wòada ami la, heɖo kplɔ̃ gã aɖe be woatsɔ do dzidzɔe ɖe eŋu be etrɔ gbɔ dedie.’</para>
  <para style="p">
    <verse number="28" style="v"/>“Dɔme ve viŋutsuvi tsitsitɔ la ŋutɔ eya ta egbe be yemage ɖe aƒea me o. Fofoa yi ɖaɖe kuku nɛ be wòage ɖe aƒea me. <verse number="29" style="v"/>Gake via gblɔ nɛ be, ‘Mewɔ dɔ na wò kple nye ŋutetewo katã ƒe geɖe. Nyemegbe dɔ na wò zi ɖeka pɛ hã kpɔ o, ke mèna gbɔ̃vi ɖeka tetim kpɔ be matso ne nye kple xɔ̃nyewo miaɖa nu aɖu akpɔ dzidzɔ o. <verse number="30" style="v"/>Gake esi viwo sia yi ɖagblẽ wò ga ɖe gbolowo ŋu trɔ gbɔ la, èwu nyivi damitɔ kekeake si le mía si la tsɔ ɖo kplɔ̃e nɛ.’ ”</para>
  <para style="p">
    <verse number="31" style="v"/>Fofoa gblɔ nɛ be, “Kpɔɖa, vinye lɔlɔ̃a nye kpliwo míeli xoxoxo. Nu sia nu si le asinye la tɔwòe. <verse number="32" style="v"/>Gake enyo be míakpɔ dzidzɔ, elabena nɔviwòe. Azɔ eku eye wògagbɔ agbe, ebu eye míegafɔe.”</para>
  <chapter number="16" style="c"/>
  <para style="s1">Lododo le xɔnuvi dzeaye la ŋuti</para>
  <para style="p">
    <verse number="1" style="v"/>Yesu do lo sia na eƒe nusrɔ̃lawo be, “Kesinɔtɔ aɖe xɔ gakɔntametola aɖe be wòakpɔ eƒe ganyawo dzi nɛ. Ke ete ƒe medidi oa, eva se be gakɔntametolaa nye ame fiti aɖe ŋutɔ.</para>
  <para style="p">
    <verse number="2" style="v"/>“Le esia ta kesinɔtɔ la yɔe gblɔ nɛ be, ‘Nya kawoe nye esiawo mese le ŋuwò be èle nye nuwo fim? Wɔ akɔnta le ga siwo katã nèxɔ la ŋu nam, elabena tso egbea dzi la menya wò le dɔ me.’</para>
  <para style="p">
    <verse number="3" style="v"/>“Gakɔntametola la yi tame sẽ eye wòbia eɖokui be, ‘Nu ka mawɔ fifia? Wonyam le afi sia evɔ ŋusẽ hã mele ŋunye be mayi aɖawɔ dɔ sesẽ aɖeke o, eye nyemate ŋu abia nu hã o elabena esia aɖe dzinye kpɔtɔ akpa. <verse number="4" style="v"/>Menya nu si mawɔ! Ele be madi xɔlɔ̃wo fũ, esiwo gbɔ maɖu nu le ne medzudzɔ dɔa.’</para>
  <para style="p">
    <verse number="5" style="v"/>“Ale wòyɔ eƒe aƒetɔ ƒe fenyilawo ɖeka ɖekae. Ebia gbãtɔ be, ‘Ho nenie ƒe fe nenyi le nye aƒetɔ ŋu?</para>
  <para style="p">
    <verse number="6" style="v"/>“Eɖo eŋu be, ‘Amitimi kilolita etɔ̃.’</para>
  <para style="p">“Gakɔntametola gblɔ nɛ be, ‘Tsɔ wò fegbalẽ gbãtɔ, nɔ anyi kaba eye natrɔe wòazu kilolita ɖeka kple afã.’</para>
  <para style="p">
    <verse number="7" style="v"/>“Tete wòbia ame evelia be, ‘Fe nenie wo ya nenyi?’</para>
  <para style="p">“Eɖo eŋu be, wɔ memi kilolita blaetɔ̃-vɔ-atɔ̃.</para>
  <para style="p">“Egblɔ nɛ be, ‘Tsɔ wò fegbalẽ eye naŋlɔ kilolita blaetɔ̃.’</para>
  <para style="p">
    <verse number="8" style="v"/>“Aƒetɔ la kafu nuteƒemawɔla sia le eƒe aɖaŋudzedze ta. Eye enye nyateƒe be ame siwo le xexe sia me la dze aye le nu madzɔmadzɔ wɔwɔ me tsɔ wu ame siwo vɔ̃a Mawu.</para>
  <para style="p">
    <verse number="9" style="v"/>“Mele egblɔm na mi be mitsɔ anyigbadzinu madzɔmadzɔwo dze xɔlɔ̃woe na mia ɖokui, ne wo nu va yi vɔ la woaxɔ mi ɖe aƒe mavɔ la me.</para>
  <para style="p">
    <verse number="10" style="v"/>“Ame si te ŋu wɔ nuteƒe le nu suetɔ me la ate ŋu awɔ nuteƒe le nu geɖewo hã me, eye ame si nye nu madzɔmadzɔ wɔla le nu suetɔ me la anye nu madzɔmadzɔ wɔla le nu geɖewo hã me. <verse number="11" style="v"/>Ne amewo mekana ɖe mia dzi ɣeaɖekeɣi le xexemekesinɔnuwo ŋuti o la, ame kae atsɔ dziƒo nu xɔasi vavãwo ade mia si? <verse number="12" style="v"/>Eye nenye be mieɖia anukware le ame bubuwo ƒe nu siwo wotsɔ de mia si me o la, ale ke wɔ woatsɔ gã si nye wò ŋutɔ tɔwò la ade asi na wò?</para>
  <para style="p">
    <verse number="13" style="v"/>“Ame aɖeke mate ŋu asubɔ aƒetɔ eve o. Agbe nu le ɖeka gbɔ eye wòatsɔ nyateƒetoto kple lɔlɔ̃ na evelia. Miate ŋu asubɔ Mawu kple ga o.”</para>
  <para style="s1">Se la kple Mawufiaɖuƒe la</para>
  <para style="r">(<ref loc="MAT 11:12-13">Mateo 11:12-13</ref>)</para>
  <para style="m">
    <verse number="14" style="v"/>Farisitɔ siwo lɔ̃a ga vivivo la se nya siawo katã eye woɖo hehe ɖe Yesu ta.</para>
  <para style="p">
    <verse number="15" style="v"/>Yesu gblɔ na wo be, “Miewɔa mia ɖokuiwo abe ame kɔkɔe deblibowo ene le amewo ƒe ŋkume, gake Mawu nya miaƒe dzimesusu vɔ̃ɖiwo.” Miaƒe alakpanuwɔwɔ na be amewo tsɔa bubu na mi, gake enye ŋunyɔnu le Mawu ƒe ŋkume. <verse number="16" style="v"/>Hafi Yohanes Mawutsidetanamela nadze mawunya gbɔgblɔ gɔme la, Mose ƒe sewo kple nyagblɔɖilawo ƒe gbedeasiwo koe kplɔa mi. Gake Yohanes tsɔ nyanyui sia vɛ be mawufiaɖuƒe la gbɔna kpuie. Eye fifia la ame geɖe ŋutɔ le ʋiʋlim vevie be yewoage ɖe eme. <verse number="17" style="v"/>Gake esia mefia be sea ƒe ŋusẽ dzi ɖe kpɔtɔ le mɔ aɖeke nu o. Ŋusẽ gale eŋu eye wòle te sesĩe abe dziƒo kple anyigba ene.</para>
  <para style="p">
    <verse number="18" style="v"/>“Eya ta ne ame aɖe gbe srɔ̃a eye wòɖe nyɔnu bubu la ewɔ ahasi, eye ame si hã ɖe nyɔnu si ŋu woɖe asi le la hã wɔ ahasi.”</para>
  <para style="s1">Lododo le kesinɔtɔ kple Lazaro ŋuti</para>
  <para style="p">
    <verse number="19" style="v"/>Yesu do lo sia be, “Ŋutsu kesinɔtɔ aɖe nɔ anyi, ame sia doa awu xɔasiwo eye wònɔa dzidzɔkpɔkpɔ dzi gbe sia gbe. <verse number="20" style="v"/>Ŋutsu dahe aɖe si ŋkɔe nye Lazaro, ame si ƒe ŋuti yɔ fũ kple abiwo eye wònye nubiala la va mlɔa kesinɔtɔ sia ƒe agbo nu. <verse number="21" style="v"/>Emlɔ afisia henɔ mɔ kpɔm be nuɖuɖu kakɛ aɖe ava ka ye si tso kesinɔtɔ la ƒe nuɖukplɔ̃ dzi. Avuwo vanɔ eƒe abiwo me ɖuɖɔm le agboa nu. <verse number="22" style="v"/>Mlɔeba la Lazaro nubiala la va ku eye mawudɔlawo va kɔe yi Abraham gbɔ afi si ame dzɔdzɔewo nɔna. Kesinɔtɔ la hã ku mlɔeba eye woɖii. <verse number="23" style="v"/>Eƒe lũʋɔ yi ɖe dzomavɔ me. Esi wònɔ fu kpem le afi ma la, ekpɔ Lazaro ɖaa le Abraham gbɔ.</para>
  <para style="p">
    <verse number="24" style="v"/>“Edo ɣli sesĩe be, ‘Fofo Abraham, kpɔ nye nublanui! Dɔ Lazaro ɖa be wòade eƒe asibidɛ tsi me atsɔ age ɖe nye aɖe dzi be nye dzi nafa vie, elabena nye veme ƒu kplakplakpla le dzo gã sia me.’</para>
  <para style="p">
    <verse number="25" style="v"/>“Gake Abraham gblɔ nɛ be, ‘Ŋutsu, ɖo ŋku edzi bena le wò agbeme ŋkekewo me la, èkpɔ nu sia nu si nèdi, ke naneke menɔ Lazaro ya si o. Ale le afi sia la, ekpɔ akɔfafa, ke wò ya èle vevesese me. <verse number="26" style="v"/>Hekpe ɖe esia ŋu la, ʋe gã aɖe le mí kpli wò dome, ale be ne ame aɖe be yeatso afii ava mia gbɔ la, ʋe la gbɔ ko wòava se eye ame aɖeke hã mate ŋu atso mia gbɔ ava mía gbɔ o.’</para>
  <para style="p">
    <verse number="27" style="v"/>“Ale kesinɔtɔ la gblɔ be, ‘Fofo Abraham, ekema dɔ Lazaro ɖe fofonye ƒeme <verse number="28" style="v"/>elabena nɔviŋutsu atɔ̃ bubuwo gale megbea bena wòagbe nya na wo tso agbe si ƒomevi wole la ŋu be ne woawo hã va ku la, womava dzomavɔ sia me o.’</para>
  <para style="p">
    <verse number="29" style="v"/>“Abraham ɖo eŋu be, ‘Mose kple Nyagblɔɖilawo le wo gbɔ, woaɖo to woawo.’</para>
  <para style="p">
    <verse number="30" style="v"/>“Egblɔ be, ‘Ao, Fofo Abraham, nenye be ame aɖe atso ame kukuwo dome ayi wo gbɔ la, woatrɔ dzime.’</para>
  <para style="p">
    <verse number="31" style="v"/>“Egblɔ nɛ be, ‘Nenye be womaɖo to Mose kple Nyagblɔɖilawo o la, ne ame aɖe fɔ tso ame kukuwo dome gɔ̃ hã la mate ŋu aƒoe ɖe wo nu woaxɔe o.’ ”</para>
  <chapter number="17" style="c"/>
  <para style="s1">Yesu ƒo nu le nuɖiaɖianana nu vɔ̃ tsɔtsɔke kple xɔse ƒe dɔ ŋuti</para>
  <para style="r">(Mateo 18:6-7, 21-22; <ref loc="MRK 9:42">Marko 9:42</ref>)</para>
  <para style="p">
    <verse number="1" style="v"/>Gbe ɖeka la, Yesu gblɔ na eƒe nusrɔ̃lawo be, “Tetekpɔ ava mia dzi ɖaa be miawɔ nu vɔ̃ gake baba na ame si ate nɔvia kpɔ.”</para>
  <para style="p">
    <verse number="2" style="v"/>Enyo nɛ be woatsɔ kpe gã aɖe atsi ɖe kɔ nɛ, eye woatsɔe ƒu gbe ɖe atsiaƒu me wu esi wòaɖia ɖevi sue siawo dometɔ ɖeka nu wòawɔ nu vɔ̃. <verse number="3" style="v"/>Eya ta minɔ ŋudzɔ.</para>
  <para style="p">“Ne nɔviwò wɔ nu vɔ̃ la, ka mo nɛ eye ne etrɔ le eƒe dzime la, tsɔe kee. <verse number="4" style="v"/>Ne eda vo ɖe ŋuwò zi adre le ŋkeke ɖeka dzi eye wova zi adre va gblɔ be, ‘Metrɔ dzime,’ la ekema tsɔe kee.”</para>
  <para style="p">
    <verse number="5" style="v"/>Le ɣebubuɣi la, apostoloawo gblɔ na Aƒetɔ la be, “Míedi be míaƒe xɔse nasẽ ŋu ɖe edzi. Fia nu si míawɔ la mí.”</para>
  <para style="p">
    <verse number="6" style="v"/>Yesu ɖo eŋu na wo be, “Nenye be xɔse le mia si lolo abe kutsetse suetɔ kekeake ene la, ate ŋu ana be miaɖe gbe na ati gã sia be neho yi ɖadze ƒu me eye wòawɔ miaƒe gbe dzi.</para>
  <para style="p">
    <verse number="7" style="v"/>“Mia dometɔ ka ƒe dɔla anɔ agble ŋlɔm alo le alẽ kplɔm eye wòtrɔ tso agble va aƒeme eye wòagblɔ na dɔla be, ‘Va nɔ anyi eye naɖu nu’? <verse number="8" style="v"/>Ke magblɔ nɛ boŋ be, ‘Wɔ nye fiẽnuɖuɖu, dzra ɖokuiwo ɖo eye nava subɔm le nye kplɔ̃ ŋuti maɖu nu eye mano nu, le esia megbe wo hã naɖu nu nano nu oa’? <verse number="9" style="v"/>Ɖe wòada akpe na dɔla la elabena ewɔ nu si wogblɔ nɛ be newɔa? <verse number="10" style="v"/>Alea kee nenye be mieɖo tom la, mele be miabu be, ele be makafu mi o, elabena miaƒe dɔdeasi ko miewɔ!”</para>
  <para style="s1">Dɔyɔyɔ anyidzela ewoawo</para>
  <para style="p">
    <verse number="11" style="v"/>Esi wonɔ woƒe mɔzɔzɔ dzi ɖo ta Yerusalem la, wova ɖo Galilea kple Samaria ƒe liƒo dzi. <verse number="12" style="v"/>Woge ɖe kɔƒe aɖe me eye le afi ma la, wokpɔ kpodɔléla ewo wonɔ tsitre ɖe adzɔge nɔ ɣli dom be, <verse number="13" style="v"/>“Aƒetɔ Yesu kpɔ nublanui na mí!”</para>
  <para style="p">
    <verse number="14" style="v"/>Yesu trɔ kpɔ wo hegblɔ na wo be, “Miyi ɖe osɔfowo gbɔ miatsɔ mia ɖokuiwo fia be yewo ŋuti kɔ!” Esi wonɔ mɔa dzi yina la, wokpɔe be kpodɔ la bu le yewo ŋu.</para>
  <para style="p">
    <verse number="15" style="v"/>Wo dometɔ ɖeka trɔ va Yesu gbɔ kple dzidzɔ henɔ ɣli dom be, “Woakafu Mawu, elabena nye lãme sẽ.” <verse number="16" style="v"/>Edze klo ɖe Yesu ƒe akɔme le anyigba eye woda akpe nɛ le esi wòyɔ dɔe ta. Ame sia nye Samariatɔ ame siwo womebuna ɖe naneke me o.</para>
  <para style="p">
    <verse number="17" style="v"/>Yesu biae be, “Menye ŋutsu ewo ŋue meda gbe le oa? Asieke mamleawo ya ɖe? <verse number="18" style="v"/>Nu ka ta wònye amedzro sia koe trɔ va be yeakafu Mawu?”</para>
  <para style="p">
    <verse number="19" style="v"/>Yesu gblɔ na ŋutsua be, “Tso nàdzo, wò xɔsee da gbe le ŋuwò.”</para>
  <para style="s1">Yesu ƒo nu le mawufiaɖuƒe la ƒe vava ŋuti</para>
  <para style="r">(Mateo 24:23-28, 37-41)</para>
  <para style="m">
    <verse number="20" style="v"/>Gbe ɖeka la, Farisitɔwo va bia Yesu be “Ɣekaɣie mawufiaɖuƒea le egɔme dze ge?” Yesu ɖo eŋu be, “Mawufiaɖuƒea mava kple dzesi siwo miakpɔ kple ŋku o. <verse number="21" style="v"/>Miate ŋu agblɔ be, edze egɔme tso afi sia alo dukɔ la ƒe akpa kemɛ o. Elabena mawufiaɖuƒe la le mía dome xoxo.”</para>
  <para style="p">
    <verse number="22" style="v"/>Emegbe la Yesu gaƒo nu le nu sia ŋu na eƒe nusrɔ̃lawo be, “Ɣeyiɣi aɖe gbɔna esi miadim be manɔ mia gbɔ ŋkeke ɖeka pɛ ko. Gake nyemanɔ anyi o.”</para>
  <para style="p">
    <verse number="23" style="v"/>“Amewo ava gblɔ na mi be metro gbɔ eye mele afii alo afi mɛ. Migaxɔ wo dzi se o, eye migayi be yewoadim o.”</para>
  <para style="p">
    <verse number="24" style="v"/>“Elabena ne matrɔ gbɔ la mianya kokoko. Nye tɔtrɔ gbɔ adze nyuie abe ale si dzi kea dzo le alilĩkpowo mee ene, be ame sia ame nakpɔe. <verse number="25" style="v"/>Gake gbã la, ele be makpe fu vevie eye dukɔ blibo sia nagbe nu le gbɔnye.”</para>
  <para style="p">
    <verse number="26" style="v"/>“Hafi matrɔ agbɔ la, xexeame anɔ abe ale si wònɔ le Noa ŋɔli pɛpɛpɛ ene. <verse number="27" style="v"/>Amewo nɔ nutsu ɖum, nɔ srɔ̃ ɖem eye agbe vivi ɖuɖu nɔ edzi vevie va se ɖe esime Noa ge ɖe eƒe aɖakaʋu la me eye tsiɖɔɖɔ va tsrɔ̃ ame bubuawo katã.”</para>
  <para style="p">
    <verse number="28" style="v"/>“Xexeame anɔ abe ale si wònɔ le Lɔt ƒe ŋkekewo me ene. Ame sia ame nɔ eƒe gbe sia gbe dɔ wɔm pɛpɛpɛ. Wonɔ nu ɖum, nɔ nu nom, wonɔ asi ƒlem, wode agble, tu xɔ gãwo <verse number="29" style="v"/>va se ɖe ŋdi si Lɔt dzo le Sodom. Eye dzo kple dzokpexɔxɔwo dza tso dziƒo hetsrɔ̃ ameawo katã.” <verse number="30" style="v"/>Ẽ, nenema ke amewo anɔ woƒe dɔwo dzii va se ɖe esime gaƒoƒo si dzi matrɔ gbɔ la naɖo.</para>
  <para style="p">
    <verse number="31" style="v"/>“Ame siwo manɔ aƒe gbe ma gbe o la, megatrɔ yi aƒeme be yewoaƒo ƒu yewoƒe nuwo o.” Ame siwo le agble la megaxa trɔ yi aƒeme le dua me o. <verse number="32" style="v"/>Miɖo ŋku nu si dzɔ ɖe Lɔt srɔ̃ dzi! <verse number="33" style="v"/>Ame sia ame si adi vevie be yeatsi agbe la aku eye ame si aku la atsi agbe. <verse number="34" style="v"/>Le zã ma me la ame eve amlɔ abati ɖeka dzi eye woava kplɔ ɖeka dzoe agblẽ ɖeka ɖi.</para>
  <para style="p">
    <verse number="35" style="v"/>Nyɔnu eve woanɔ wɔ tum le teƒo, woaxɔ ɖeka, eye woagblẽ evelia ɖi. <verse number="36" style="v"/>Ame eve lanɔ agbleme woatsɔ ɖeka agblẽ evelia ɖi.</para>
  <para style="p">
    <verse number="37" style="v"/>Eƒe nusrɔ̃lawo biae be, “Aƒetɔ afi kae woakplɔ wo ayi?”</para>
  <para style="p">Yesu ɖo eŋu na wo bena, “Afi si wotsɔ nukukuwo ƒu gbe ɖo la, afi mae akagawo hã nɔna!”</para>
  <chapter number="18" style="c"/>
  <para style="s1">Lododo le ahosi kple ʋɔnudrɔ̃la la ŋu</para>
  <para style="p">
    <verse number="1" style="v"/>Gbe ɖeka la Yesu do lo sia na eƒe nusrɔ̃lawo be wòatsɔ fia wo be ehĩa be woanɔ gbedodoɖa dzi atraɖii va se ɖe esime woxɔ ŋuɖoɖo na woƒe biabiawo.</para>
  <para style="p">
    <verse number="2" style="v"/>Egblɔ na wo be, “Ʋɔnudrɔ̃la aɖe nɔ du gã aɖe me. Ame sia mevɔ̃a Mawu o, eye mebua ame aɖeke hã ɖe naneke me o. <verse number="3" style="v"/>Ahosi aɖe si hã nɔ dua me la vaa ʋɔnudrɔ̃la sia gbɔ gbe sia gbe va nɔ kuku ɖem nɛ be wòatso afia na ye le ye kple ŋutsu aɖe si dze agɔ le ye dzi la ƒe nya me.</para>
  <para style="p">
    <verse number="4" style="v"/>“Hena ɣeyiɣi aɖe la, egbe be yemaɖo toe o. Ke mlɔeba la egblɔ na eɖokui bena, ‘Togbɔ be nyemevɔ̃a Mawu alo bua amewo ɖe naneke me o hã la, <verse number="5" style="v"/>le ahosi sia ƒe fuɖeɖe nam atraɖii ta la, makpɔ egbɔ be wotrɔ nu si nye etɔ la nɛ ale be magana be nu nati kɔ nam mlɔeba la le eƒe fuɖeɖe nam ta o!’ ”</para>
  <para style="p">
    <verse number="6" style="v"/>Yesu yi edzi be, “Nenye be woɖe fu na ʋɔnudrɔ̃la vɔ̃ɖi sia va se ɖe esime wòlɔ̃ be yeawɔ nu si wobia tso esi la ɖe <verse number="7" style="v"/>miebu be Mawu matso afia na via siwo le kuku ɖem nɛ zã kple keli la oa? <verse number="8" style="v"/>Le nyateƒe me, àɖo woƒe biabiawo ŋu na wo enumake. Gake biabia lae nye be, Nenye be nye Mesia la, metrɔ gbɔ ɖe, ame nenie makpɔ siwo ƒe xɔse anɔ te eye woanɔ gbedodo ɖa dzi?”</para>
  <para style="s1">Lododo le Farisitɔ kple nudzɔla la ŋu</para>
  <para style="p">
    <verse number="9" style="v"/>Azɔ Yesu do lo sia na ame aɖewo siwo dana eye womekpɔ ame bubu ɖe naneke me o la be, <verse number="10" style="v"/>“Ame eve aɖewo yi gbedoxɔ me be woado gbe ɖa. Ɖeka nye Farisitɔ eye evelia nye nudzɔla aɖe. <verse number="11" style="v"/>Farisitɔ la do gbe ɖa be, ‘Meda akpe na Mawu be, nyemenye nu vɔ̃ wɔla abe ame bubuwo ene o, vevitɔ abe nudzɔla si le afi mɛ ɖa ene o. Elabena nyemebaa ame o, nyemewɔa ahasi o, <verse number="12" style="v"/>meblaa nu zi eve le kwasiɖa ɖeka me, eye metsɔa nye nukpɔkpɔwo ƒe ewolia naa Mawu.’</para>
  <para style="p">
    <verse number="13" style="v"/>“Gake nudzɔla la nɔ tsitre ɖe adzɔge afi aɖe ke eye wòde mo to heƒo eƒe akɔta kple vevesese do gbe ɖa kple ɣli be, ‘Mawu, kpɔ nublanui na nye nu vɔ̃ wɔla sia.’ <verse number="14" style="v"/>Mele egblɔm na mi bena, nudzɔla sia trɔ yi aƒeme kple dzidzɔ elabena wotsɔ eƒe nu vɔ̃wo kee! Ke wometsɔ Farisitɔ la ƒe nu vɔ̃ ke o, elabena woabɔbɔ dadalawo katã ɖe anyi eye woado ame siwo bɔbɔa wo ɖokui la ɖe dzi.”</para>
  <para style="s1">Yesu yra ɖevi suewo</para>
  <para style="r">(<ref loc="MAT 19:13-15">Mateo 19:13-15</ref>; <ref loc="MRK 10:13-16">Marko 10:13-16</ref>)</para>
  <para style="m">
    <verse number="15" style="v"/>Gbe ɖeka la, dzila aɖewo kplɔ wo viwo vɛ be Yesu nada asi ɖe wo dzi ayra wo. Gake nusrɔ̃lawo nya wo ɖa be woadzo.</para>
  <para style="p">
    <verse number="16" style="v"/>Ke Yesu yɔ ɖeviawo va eɖokui gbɔe eye wògblɔ be, “Mina ɖevi suewo nava gbɔnye eye migaxe mɔ na wo o, elabena ame sia tɔgbiwo tɔe nye mawufiaɖuƒe la. <verse number="17" style="v"/>Le nyateƒe me, mele gblɔm na mi be, ame si maxɔ mawufiaɖuƒe la abe ɖevi sue ene o la mage ɖe eme gbeɖe o.”</para>
  <para style="s1">Ɖekakpui kesinɔtɔ la</para>
  <para style="r">(<ref loc="MAT 19:16-30">Mateo 19:16-30</ref>; <ref loc="MRK 10:17-31">Marko 10:17-31</ref>)</para>
  <para style="m">
    <verse number="18" style="v"/>Gbe ɖeka la, Yudatɔwo ƒe kplɔla ɖeka biae be, “Nufiala nyui, nu kae mawɔ be mayi dziƒo?”</para>
  <para style="p">
    <verse number="19" style="v"/>Yesu biae be, “Ebu be ènya nu si gblɔm nèle esi nèyɔm be ame nyuia? Le nyateƒe me la, ame aɖeke menyo o, negbe Mawu ɖeka ko. <verse number="20" style="v"/>Ke le wò biabia ŋu la, magblɔ be ènya seawo xoxo be, mègawɔ ahasi o, mègafi fi o, mègawu ame o, mègada alakpa o, bu fofowò kple dawò, kple bubuawo.” <verse number="21" style="v"/>Ŋutsua ɖo eŋu nɛ be, “Mewɔ ɖe se siawo katã dzi tso keke nye ɖevime ke.”</para>
  <para style="p">
    <verse number="22" style="v"/>Yesu gblɔ nɛ be, “Esusɔ nu vevi ɖeka nàwɔ, yi nàdzra nu siwo katã le asiwò eye nàtsɔ ga la na ame dahewo; esia anye kesinɔnu na wò le dziƒo ekema, va nàdze yonyeme.”</para>
  <para style="p">
    <verse number="23" style="v"/>Gake esi ŋutsua se nya sia la, etrɔ dzo nublanuitɔe, elabena kesinɔtɔ gã aɖe wònye.</para>
  <para style="p">
    <verse number="24" style="v"/>Yesu nɔ eyome kpɔm esi wòyina eye wògblɔ be, “Asesẽ na kesinɔtɔ ŋutɔ be woageɖe mawufiaɖuƒe la me! <verse number="25" style="v"/>Anɔ bɔbɔe na kposɔ be wòato abi ƒe vo me ado, tsɔ wu be kesinɔtɔ nage ɖe mawufiaɖuƒea me.” <verse number="26" style="v"/>Ame siwo le afi ma se nya si wògblɔ la gblɔ be, “Nenye be esesẽ alea ɖe, ekema ame ka koŋ ate ŋu akpɔ ɖeɖe sia?”</para>
  <para style="p">
    <verse number="27" style="v"/>Eɖo eŋu be, “Mawu ate ŋu awɔ nu si amegbetɔ mate ŋu awɔ o!” <verse number="28" style="v"/>Petro gblɔ nɛ be, “Míawo la míegblẽ míaƒe aƒewo kple nu sia nu ɖi dze yowòme.” <verse number="29" style="v"/>Yesu ɖo eŋu be, “Esia le me vavã eye ame sia ame si gblẽ eƒe aƒe, srɔ̃a, nɔviawo, dzilawo alo viawo ɖi ɖe mawufiaɖuƒea ta la, <verse number="30" style="v"/>akpɔ fetu geɖe fifia, eye wòakpɔ agbe mavɔ hã le xexeme si le vava ge la me.”</para>
  <para style="s1">Yesu gblɔ eƒe ku kple tsitretsitsi ɖi zi etɔ̃lia</para>
  <para style="r">(<ref loc="MAT 20:17-19">Mateo 20:17-19</ref>; <ref loc="MRK 10:32-34">Marko 10:32-34</ref>)</para>
  <para style="m">
    <verse number="31" style="v"/>Eyɔ nusrɔ̃la wuieveawo va eɖokui gbɔ, gblɔ na wo be, “Abe ale si mienyae ene la, míeyina Yerusalem. Ne míeɖo afi ma la nyagblɔɖi siwo katã nyagblɔɖilawo gblɔ ɖi tso ŋutinye la le eme va ge. <verse number="32" style="v"/>Woatsɔm ade asi na Trɔ̃subɔlawo be woaɖu fewu le ŋunye, ado ŋukpem nyuie, woaɖe ta ɖe ŋunye, <verse number="33" style="v"/>aƒom eye woawum. Eye le ŋkeke etɔ̃a gbe la mafɔ tso ku me.” <verse number="34" style="v"/>Nusrɔ̃lawo mese eƒe nya siwo wògblɔ la ɖeka pɛ hã gɔme o, elabena edze abe ele nu ƒom na wo le lododo me ene.</para>
  <para style="s1">Yesu da gbe le nubiala ŋkuagbãtɔ aɖe ŋu le Yeriko</para>
  <para style="r">(<ref loc="MAT 20:29-34">Mateo 20:29-34</ref>; <ref loc="MRK 10:46-52">Marko 10:46-52</ref>)</para>
  <para style="m">
    <verse number="35" style="v"/>Esi wote tu Yeriko la, wokpɔ nubiala ŋkuagbãtɔ aɖe wonɔ mɔ to nɔ nu biam le mɔzɔlawo si. <verse number="36" style="v"/>Esi wòse ameha aɖe ŋkɔ wòva yina la, ebia ame aɖe be wòagblɔ nu si nɔ dzɔdzɔm la na ye. <verse number="37" style="v"/>Amea gblɔ nɛ be, “Yesu Nazaretitɔ lae va yina.” <verse number="38" style="v"/>Ale wode asi ɣlidodo me be, “Yesu David Vi la, kpɔ nye nublanui!”</para>
  <para style="p">
    <verse number="39" style="v"/>Ame siwo nɔ Yesu ŋgɔ la di be yewoaɖo asi ŋkuagbãtɔa dzi, gake ɖeko wògado ɣlia sesĩe wu be, “David Vi, kpɔ nye nublanui.” <verse number="40" style="v"/>Esi Yesu va ɖo afi si wònɔ la, etɔ, eye wògblɔ be, “Mikplɔ ŋkuagbãtɔ ma va afii.” <verse number="41" style="v"/>Esi wòva la, Yesu biae be, “Nu ka dim nèle tso asinye?” Ŋkuagbãtɔ la ɖe kuku nɛ gblɔ be, “Aƒetɔ medi be makpɔ nu!”</para>
  <para style="p">
    <verse number="42" style="v"/>Yesu gblɔ nɛ be, “Enyo wò ŋkuwo neʋu nakpɔ nu. Wò xɔse da gbe le ŋuwò.”</para>
  <para style="p">
    <verse number="43" style="v"/>Ŋutsua de asi nukpɔkpɔ me enumake eye wòdze Yesu yome henɔ Mawu kafum. Ame siwo katã kpɔ nu si dzɔ la hã kafu Mawu.</para>
  <chapter number="19" style="c"/>
  <para style="s1">Yesu dze nudzɔla Zaxeo gbɔ</para>
  <para style="p">
    <verse number="1" style="v"/>Yesu ge ɖe Yeriko du la me eye wòzɔ to dua me. <verse number="2" style="v"/>Ŋutsu aɖe nɔ dua me, ame si ŋkɔe nye Zaxeo. Enye nudzɔlawo ƒe amegã eye wònye kesinɔtɔ hã. <verse number="3" style="v"/>Ame sia di be yeakpɔ Yesu, gake mete ŋui o, esi wònye ame kpui ta, eye amehawo hã ƒo xlãe. <verse number="4" style="v"/>Le esia ta eƒu du dze wo ŋgɔ, yi ɖalia ati kɔkɔ aɖe si le mɔa to, be yeakpɔe tso afi ma.</para>
  <para style="p">
    <verse number="5" style="v"/>Esi Yesu va ɖo atia te la, ewu mo dzi kpɔ Zaxeo le atia me. Eyɔ eŋkɔ be, “Zaxeo, ɖi kaba! Elabena madze aƒewò me egbe.”</para>
  <para style="p">
    <verse number="6" style="v"/>Zaxeo ɖi le atia dzi kaba eye wòkplɔ Yesu yi eƒemee le dzidzɔ gã aɖe me. <verse number="7" style="v"/>Nu sia medzɔ dzi na ameha la o. Wolĩ liʋiliʋĩ gblɔ be, “Eyi be yeadze nu vɔ̃ wɔla gã sia ƒeme.”</para>
  <para style="p">
    <verse number="8" style="v"/>Le aƒea me la Zaxeo gblɔ na Yesu be, “Aƒetɔ tso azɔ la matsɔ nye kesinɔnuwo ƒe afã na ame dahewo, eye ne mexɔ ga le ame aɖe si wu ale si wòle be maxɔ la, maɖo eteƒe nɛ zigbɔzi ene sɔŋ!”</para>
  <para style="p">
    <verse number="9" style="v"/>Yesu gblɔ nɛ be, “Egbe xɔxɔ va aƒe sia me, elabena ame sia hã la Abraham vi wonye. <verse number="10" style="v"/>Elabena Amegbetɔvi la va be yeadi eye yeaɖe ame siwo bu.”</para>
  <para style="s1">Lododo le sikaga ewoawo ŋuti</para>
  <para style="r">(<ref loc="MAT 25:14-30">Mateo 25:14-30</ref>)</para>
  <para style="m">
    <verse number="11" style="v"/>Esi Yesu nɔ tetem ɖe Yerusalem ŋu la, edo lo aɖe si awɔe be amewo nagabu be mawufiaɖuƒe la le egɔme dze ge enumake o. Egblɔ be,</para>
  <para style="p">
    <verse number="12" style="v"/>“Bubume aɖe si nɔ nuto aɖe me le anyigba aɖe dzi la xɔ du be wòava anyigba la ƒe du gãtɔ me ale be woatsɔe aɖo fiae ɖe eƒe nutometɔwo nu. <verse number="13" style="v"/>Hafi wòadzo la eyɔ eƒe dɔlawo dometɔ ewo ƒo ƒui eye wòtsɔ ga sidi akpe eve na wo dometɔ ɖe sia aɖe be wòatsɔ anɔ asi tsamii hafi yeagbɔ. <verse number="14" style="v"/>Gake eteviwo lé fui eye wodɔ amewo ɖo ɖe eyome gblɔ be, ‘Míele ame sia dim be wòaɖu fia ɖe mía dzi o.’</para>
  <para style="p">
    <verse number="15" style="v"/>“Togbɔ be ele alea hã la, woɖoe fiae eye wòtrɔ gbɔ va aƒe. Tete wòdɔ be woayɔ eƒe subɔlawo siwo wòtsɔ ga na la be yeakpɔe ɖa be wowɔ ga la ŋudɔ kpɔ viɖe aɖe mahã.</para>
  <para style="p">
    <verse number="16" style="v"/>“Ame gbãtɔ wɔ akɔnta eye wògblɔ ale si wòkpɔ viɖe teƒe ewo ɖe edzi la nɛ.</para>
  <para style="p">
    <verse number="17" style="v"/>“Fia la kafui gblɔ be, ‘Enyo ŋutɔ! Èɖi anukware le nu sue si metsɔ na wò me, eye abe wò fetu ene la matsɔ du ewo ade wò dzikpɔkpɔ te.’</para>
  <para style="p">
    <verse number="18" style="v"/>“Ame evelia hã kpɔ viɖe ŋutɔ. Ekpɔ viɖe teƒe atɔ̃ ɖe ga si wotsɔ nɛ la dzi.</para>
  <para style="p">
    <verse number="19" style="v"/>“Eƒe aƒetɔ gblɔ nɛ be, ‘Esia hã nyo! Matsɔ du atɔ̃ ade wò dzikpɔkpɔ te.’</para>
  <para style="p">
    <verse number="20" style="v"/>“Ame etɔ̃lia ya gagbugbɔ ga la vɛ pɛpɛpɛ. Mewɔ viɖe aɖeke ɖe edzi o. Egblɔ be, ‘Metsɔ ga la dzra ɖo na wò be wòanɔ dedie, <verse number="21" style="v"/>elabena mevɔ̃ be àbia viɖe tso asinye, evɔ wò nya ɖe wòsesẽ, èxɔa nu si menye tɔwò o le amewo si akpasesẽtɔe. Èxɔa amewo ƒe agblewo le wo si akpasesẽtɔe gɔ̃ hã.’</para>
  <para style="p">
    <verse number="22" style="v"/>“Fia la do dɔmedzoe hegblɔ na dɔla vɔɖi la be, ‘Wò kuviatɔ nèbe menye ŋutasẽla. Wò ŋutɔ wò nuƒoƒoe matsɔ adrɔ̃ ʋɔnu wòe. Ne ènya nyuie be ŋutasẽla menye ɖe, <verse number="23" style="v"/>nu ka tae mètsɔ ga la da ɖe gadzraɖoƒe bena wòahe viɖe vi aɖe teti vɛ nam o?’</para>
  <para style="p">
    <verse number="24" style="v"/>“Etrɔ ɖe ame mamle siwo le tsitre la gbɔ eye wòɖe gbe na wo be, ‘Mixɔ ga la le esi ne miatsɔe na ame si kpɔ viɖe geɖe ɖe etɔ dzi la.’</para>
  <para style="p">
    <verse number="25" style="v"/>“Woɖo eŋu nɛ be, ‘Aƒetɔ, ga geɖe le ame ma si xoxo ɖe!’</para>
  <para style="p">
    <verse number="26" style="v"/>“Fia la ɖo eŋu be, ‘Ele eme nenema, gake enye nyateƒe matrɔmatrɔ be, ame siwo si nu le la, woawoe agakpɔ nu ɖe edzi eye ame si si nu sue aɖe le la abu sue si le esi la gɔ̃ hã le ɣeyiɣi kpui aɖe me. <verse number="27" style="v"/>Azɔ le nye futɔ siwo tsi tre ɖe ŋunye gome la, mikplɔ wo va ŋkunyemee ne miatso ta le wo nu.’ ”</para>
  <para style="s1">Yesu yi Yerusalem abe dziɖula ene</para>
  <para style="r">(<ref loc="MAT 21:1-11">Mateo 21:1-11</ref>; <ref loc="MRK 11:1-11">Marko 11:1-11</ref>; <ref loc="JHN 12:12-19">Yohanes 12:12-19</ref>)</para>
  <para style="m">
    <verse number="28" style="v"/>Esi Yesu wu lo sia dodo nu la, edze nusrɔ̃lawo ŋgɔ ɖo ta Yerusalem. <verse number="29" style="v"/>Esi wova ɖo Betfage kple Betania, du siwo le Amito dzi me la, edɔ eƒe nusrɔ̃la eve be woadze ŋgɔ ayi kɔƒe si le wo ŋgɔ la me. <verse number="30" style="v"/>Ebe ne woge ɖe kɔƒea me la, woatsa ŋku na tedzi aɖe si wode kae ɖe mɔ to la. Enye tedzivi si ame aɖeke medo kpɔ o. Egblɔ kpe ɖe eŋu be, “Ne miekpɔe la, mitu kae ne miakplɔe va afii. <verse number="31" style="v"/>Eye ne ame aɖe bia mi nu si ta miele ka tumii la, migblɔ ko be, ‘Aƒetɔ la hiãe.’ ”</para>
  <para style="p">
    <verse number="32" style="v"/>Wokpɔ tedzivi la abe ale si Yesu gblɔe ene <verse number="33" style="v"/>eye esi wonɔ ka tumii la, nutɔwo va wo gbɔ va bia wo be, “Nu kae ma wɔm miele? Nu ka tae miele ka tum míaƒe tedzivia?”</para>
  <para style="p">
    <verse number="34" style="v"/>Nusrɔ̃lawo ɖo eŋu na wo dzaa be, “Aƒetɔ la hiãe.” <verse number="35" style="v"/>Ale wokplɔ tedzivi la vɛ na Yesu eye woɖo woƒe avɔwo ɖe edzi be wòanɔ edzi.</para>
  <para style="p">
    <verse number="36" style="v"/>Esi wònɔ yiyim la amewo tsɔ woƒe avɔwo keke ɖe mɔƒo me nɛ. <verse number="37" style="v"/>Azɔ esi wògogo teƒe si woɖia Amito la ƒe aga lena la, nusrɔ̃lawo ƒe ha blibo la de asi Mawu kafukafu me kple gbe sesĩe le nukunu siwo wokpɔ la ta,</para>
  <para style="q1">
    <verse number="38" style="v"/>gblɔ bena, “Woayra Fia si gbɔna le Aƒetɔ la ƒe ŋkɔa me!”</para>
  <para style="q1">“Ŋutifafa le dziƒo, eye ŋutikɔkɔe le dziƒo boo!”</para>
  <para style="p">
    <verse number="39" style="v"/>Gake Farisitɔ aɖewo siwo nɔ ameawo dome la gblɔ na Yesu be; “Aƒetɔ, na be ameawo nadzudzɔ nya siawo gbɔgblɔ!”</para>
  <para style="p">
    <verse number="40" style="v"/>Eɖo ŋu na wo be, “Nenye be ameawo zi ɖoɖoe hã la kpe siwo le mɔto afii la ade asi aseyetsotso me.”</para>
  <para style="s1">Yesu fa avi ɖe Yerusalem ŋu</para>
  <para style="p">
    <verse number="41" style="v"/>“Esi wote ɖe Yerusalem ŋu eye wòkpɔ dua la efa avi ɖe eŋu, <verse number="42" style="v"/>eye wògblɔ be, Wò hã, ne ɖe nànya nu si na ŋutifafa wò le ŋkeke sia me hafi, ke eɣla ɖe wò ŋkuwo fifia. <verse number="43" style="v"/>Wò futɔwo aƒu kpo ɖe wò gliwo ŋu, aɖe to ɖe wò eye woadze dziwò, <verse number="44" style="v"/>atugu wò agbã wò gudugudu elabena ègbe mɔnukpɔkpɔ si Mawu na wò be nadzudzɔ nu vɔ̃ la.”</para>
  <para style="s1">Yesu nya nudzralawo le gbedoxɔ me</para>
  <para style="r">(<ref loc="MAT 21:12-17">Mateo 21:12-17</ref>; <ref loc="MRK 11:15-19">Marko 11:15-19</ref>; <ref loc="JHN 2:13-22">Yohanes 2:13-22</ref>)</para>
  <para style="m">
    <verse number="45" style="v"/>Azɔ Yesu ge ɖe gbedoxɔ la me eye wòde asi asiƒlelawo nyanya me. <verse number="46" style="v"/>Egblɔ na wo be; “Mawunya gblɔ be, ‘Nye gbedoxɔ la enye gbedoɖaƒe’, gake miawo la mietsɔe wɔ fiafitɔwo ƒe nɔƒee!”</para>
  <para style="p">
    <verse number="47" style="v"/>Le esia megbe la efia nu le gbedoxɔ la me gbe sia gbe, gake osɔfogãwo, agbalẽfialawo kple ame ŋkuta siwo le dua me la nɔ mɔnu dim bena yewoaɖe eƒe agbe ɖa. <verse number="48" style="v"/>Ke wo mekpɔ mɔ si dzi woato o, elabena ame sia me kloe lɔ̃e vevie eye eƒe nyawo sɔ tome na wo ŋutɔ.</para>
  <chapter number="20" style="c"/>
  <para style="s1">Wobia nya Yesu le eƒe ŋusẽkpɔtsoƒe ŋuti</para>
  <para style="r">(<ref loc="MAT 21:23-27">Mateo 21:23-27</ref>; <ref loc="MRK 11:27-33">Marko 11:27-33</ref>)</para>
  <para style="p">
    <verse number="1" style="v"/>Esi Yesu nɔ nu fiam amewo eye wònɔ nyanyui la gblɔm na wo le gbedoxɔ la me le ŋkeke mawo dometɔ ɖeka dzi la, osɔfogãwo kple agbalẽfialawo kple dumegãwo va ƒo xlãe heɖe ɖeklemi kplii. <verse number="2" style="v"/>Wobiae be, “Ame kae na ŋusẽ wò be nànya asitsalawo do goe le gbedoxɔ me?”</para>
  <para style="p">
    <verse number="3" style="v"/>Eɖo eŋu be, “Nye hã mabia biabia ɖeka mi hafi maɖo miaƒe biabia ŋu na mi. <verse number="4" style="v"/>Biabia lae nye, ‘Yohanes ƒe mawutsideta la ɖe,’ Mawu gbɔe wòtso loo alo eya ŋutɔe tsɔe ɖo eɖokui dzi nɔ nu si dze eŋu la wɔma?”</para>
  <para style="p">
    <verse number="5" style="v"/>Wodzro biabia la ŋu le wo nɔewo dome kpɔ hegblɔ be, “Ne míegblɔ be Mawue dɔe ɖa la ekema míede mía ɖokuiwo nya me, elabena abia mí be, ‘Nu ka tae míexɔ edzi se o maha?’ <verse number="6" style="v"/>Ne míegblɔ hã be menye Mawue dɔe ɖa o la, ekema ameha la katã awɔ funyafunya mí, elabena woxɔe se vevie be Yohanes nye nyagblɔɖila.” <verse number="7" style="v"/>Mlɔeba la woɖo eŋu nɛ be, “Míenya afi si wòtso o.”</para>
  <para style="p">
    <verse number="8" style="v"/>Ale Yesu gblɔ na wo be, “Ekema nye hã nyemaɖo miaƒe biabia la ŋu na mi o.”</para>
  <para style="s1">Lododo le waingble kple edzikpɔla ŋu</para>
  <para style="r">(<ref loc="MAT 21:33-46">Mateo 21:33-46</ref>; <ref loc="MRK 12:1-12">Marko 12:1-12</ref>)</para>
  <para style="m">
    <verse number="9" style="v"/>Yesu gatrɔ ɖe ameha la gbɔ eye wòdo lo sia na wo be, “Ŋutsu aɖe de waingble eye wòtsɔe de agbledela bubuwo si hedzo yi du didi aɖe me afi si wònɔ ƒe geɖe. <verse number="10" style="v"/>Esi nuŋeɣi ɖo la edɔ eƒe dɔla ɖeka ɖo ɖe agbledelawo gbɔ be wòava xɔ waintsetsea ƒe akpa si nye tɔ gome la vɛ. Gake agblea dzikpɔlawo ƒo dɔla la vevie eye wogbugbɔe ɖo ɖa asi ƒuƒlu. <verse number="11" style="v"/>Agbletɔ la gadɔ dɔla bubu ɖa gake wowɔ eya hã nenema, woƒoe, dzui nyuie eye wonyae dzoe asi ƒuƒlu. <verse number="12" style="v"/>Agbletɔ la gadɔ ame etɔ̃lia ɖo ɖa agblea dzikpɔlawo gbɔ ake gake eya hã kpɔ nuteƒe abe ame gbãtɔ eveawo ene. Wode abi eŋu eye wonyae ɖe du nu wòdo go le agbelea me heyi aƒe asi ƒuƒlu.”</para>
  <para style="p">
    <verse number="13" style="v"/>“Agbletɔ la gblɔ na eɖokui azɔ be, ‘Menya nu si mawɔ! Madɔ vinye ɖeka hɔ̃ la ɖe wo gbɔ. Meka ɖe edzi be woade bubu eya ŋu.’ ”</para>
  <para style="p">
    <verse number="14" style="v"/>“Gake esi agblea dzikpɔlawo kpɔ via wògbɔna la, wogblɔ be, ‘Nu si dim míele la va ɖo. Ame si avanyi eƒe dome nenye be megali o lae nye esi va do! Mina míawui bena eƒe domenyinua nazu míatɔ.’ <verse number="15" style="v"/>Ale wolée, hee le anyigba do goe le waingblea me heyi ɖawu.” Yesu bia ameha la be, “Nu ka miebu be agbletɔ la awɔ? <verse number="16" style="v"/>Magblɔe na mi. Agbletɔa ava eye wòana woawu ame vɔ̃ɖi siawo eye wòatsɔ waingble la de ame bubuwo ƒe dzikpɔkpɔ te.” Nyaselawo alo ameha la gblɔ nɛ be, “Agbledzikpɔlawo mate ŋu awɔ nu vɔ̃ɖi sia ƒomevi o ɖe.”</para>
  <para style="p">
    <verse number="17" style="v"/>Yesu kpɔ wo dũ hegblɔ be, “Ke nu kae mawunya wɔnɛ esi wogblɔ be, ‘Kpe si xɔtulawo gbe la, eyae va zu kpe si wotsɔ ɖo dzogoe na xɔa’?” <verse number="18" style="v"/>Egblɔ kpe ɖe eŋu be, “Ame sia ame si akli kpe sia la aŋe afɔ. Ke ame si dzi wòage adze la, agbã gudugudu.”</para>
  <para style="p">
    <verse number="19" style="v"/>Esi osɔfogãwo kple agbalẽfialawo se ŋutinya si Yesu gblɔ la, wodi be yewoalée enumake, elabena wonya be yewo ŋutie wògblɔe ɖo. Woawoe nye agbledzikpɔla vɔ̃ɖi siwo le ŋutinya la me. Gake wovɔ̃ bena ne yewo ŋutɔ yewolée la, ahe ʋunyaʋunya vɛ.</para>
  <para style="s1">Nudzɔdzɔ na Kaisaro</para>
  <para style="r">(<ref loc="MAT 22:15-22">Mateo 22:15-22</ref>; <ref loc="MRK 12:13-17">Marko 12:13-17</ref>)</para>
  <para style="m">
    <verse number="20" style="v"/>Esi wonɔ mɔnu dim le eŋu ta la, wodɔ ame aɖewo ɖe egbɔ bena woawɔ wo ɖokuiwo abe ame dzɔdzɔewo ene eye woabia biabiawoe. <verse number="21" style="v"/>Wova Yesu gbɔ va gblɔ nɛ be, “Aƒetɔ, míenyae be nufiala anukwaretɔe nènye. Etoa nyateƒe ɣesiaɣi eye mèkpɔa ame aɖeke hã ŋkume o, ke boŋ èfiaa nu si nye Mawu ƒe mɔwo. <verse number="22" style="v"/>Azɔ gblɔ wò susu na mí tso nya sia ŋuti. Enyo be míadzɔ nu na Kaisaro loo alo menyo o.” <verse number="23" style="v"/>Yesu kpɔ aye si wɔm ameawo nɔ la dze sii eya ta wògblɔ be, <verse number="24" style="v"/>“Mitsɔ kɔba ɖeka nam makpɔ ɖa. Ame ka ƒe tatae nye sia le kɔba sia dzi? Eye ame ka ƒe ŋkɔe le tata la te?”</para>
  <para style="p">Woɖo eŋu nɛ be, “Kaisaro si nye Roma duwo katã dziɖula ƒe tatae.”</para>
  <para style="p">
    <verse number="25" style="v"/>Egblɔ na wo be, “Ekema mitsɔ nu siwo katã nye Kaisaro tɔ la nɛ eye mitsɔ nu siwo katã nye Mawu tɔ la na Mawu!”</para>
  <para style="p">
    <verse number="26" style="v"/>Ale mɔ̃ si wotre nɛ be wòaɖee le ameha la ŋkume la mete ŋu ɖee o. Eƒe nyaŋuɖoɖo la wɔ nuku na wo ale gbegbe be ɖoɖoe zi le wo nu.</para>
  <para style="s1">Ame kukuwo ƒe tsitretsitsi kple srɔ̃ɖeɖe</para>
  <para style="r">(<ref loc="MAT 22:23-33">Mateo 22:23-33</ref>; <ref loc="MRK 12:18-27">Marko 12:18-27</ref>)</para>
  <para style="m">
    <verse number="27" style="v"/>Azɔ Zadukitɔ aɖewo, ame siwo xɔe se be ame kukuwo ƒe tsitretsitsi aɖeke meli o la <verse number="28" style="v"/>va Yesu gbɔ kple nya sia be, “Mose ƒe se gblɔ be nenye be ŋutsu aɖe ɖe srɔ̃ gake wo kple srɔ̃a medzi vi hafi wòku o la, nɔvia ŋutsu naɖe ahosia eye vi si woadzi la anye ame si ku la tɔ, eye wòavaxɔ ɖe eteƒe nenye be eva tsi <verse number="29" style="v"/>míenya ƒome aɖe, si me ɖekakpui adre nɔ. Tsitsitɔ ɖe srɔ̃ gake medzi vi aɖeke hafi ku o. <verse number="30" style="v"/>Ame si dzɔ ɖe eyome la ɖe ahosia gake eya hã medzi vi kplii hafi trɔ megbe o. <verse number="31" style="v"/>Nu sia yi dzi ʋuu va se ɖe esime ɖekpakpui ewoawo katã ɖe ahosia kpɔ gake ɖeke medzi vi kplii hafi ku o. <verse number="32" style="v"/>Nyɔnua hã va ku mlɔeba. <verse number="33" style="v"/>Azɔ míaƒe biabia lae nye be, Ame ka srɔ̃e nyɔnu sia anye nenye be wofɔ tso ku me? Elabena ŋutsuawo katã ɖee kpɔ!”</para>
  <para style="p">
    <verse number="34" style="v"/>Yesu ɖo eŋu na wo be, “Ame siwo le agbe le xexe sia mee woɖo srɔ̃ɖeɖe anyi na. <verse number="35" style="v"/>Gake ame dzɔdzɔe siwo woafɔ ɖe tsitre yi dziƒo la womaɖe srɔ̃ o. <verse number="36" style="v"/>Womagaku hã o, ale woanɔ abe mawudɔlawo ene, eye woanye Mawu viwo, elabena wofɔ wo ɖe tsitre yi agbe yeye mee.</para>
  <para style="p">
    <verse number="37" style="v"/>“Ke le ame kukuwo ƒe tsitretsitsi ŋuti la, Mose gɔ̃ hã gblɔe fia le ŋuve mumu si nɔ bibim la gbɔ, esi woyɔ Mawu be, ‘Abraham ƒe Mawu, Isak ƒe Mawu kple Yakob ƒe Mawu.’ <verse number="38" style="v"/>Ke menye ame kukuwo ƒe Mawu wonye o ke boŋ ame gbagbewo tɔe, elabena le eya gbɔ wo katã wole agbe nɛ.”</para>
  <para style="p">
    <verse number="39" style="v"/>Sefialawo dometɔ aɖewo gblɔ be, “Nufiala, egblɔe nyuie ŋutɔ!” <verse number="40" style="v"/>Ale wodzudzɔ woƒe biabiawo elabena dzi megale wo ƒo be woagabia nya ɖekee o.</para>
  <para style="s1">Ame ka vie nye Kristo</para>
  <para style="r">(<ref loc="MAT 22:41-46">Mateo 22:41-46</ref>; <ref loc="MRK 12:35-37">Marko 12:35-37</ref>)</para>
  <para style="m">
    <verse number="41" style="v"/>Azɔ Yesu tsɔ biabia sia ɖo woƒe ŋkume be, “Nu ka tae wogblɔ be Kristo Mesia la nye Fia David ƒe vi? <verse number="42" style="v"/>Elabena David ŋutɔ gblɔ le Psalomowo ƒe agbalẽ me be,</para>
  <para style="p">“ ‘Aƒetɔ la gblɔ na nye Aƒetɔ be. Bɔbɔnɔ nye nuɖusi me, <verse number="43" style="v"/>va se ɖe esime matsɔ wò ketɔwo awɔ wò afɔɖodzinu.’ <verse number="44" style="v"/>David yɔe be, ‘Aƒetɔ’ Ale ke wɔ wòaganye via?”</para>
  <para style="s1">Yesu xlɔ̃ nu nusrɔ̃lawo le agbalẽfialawo ŋuti</para>
  <para style="r">(<ref loc="MAT 23:1-36">Mateo 23:1-36</ref>; <ref loc="MRK 12:38-40">Marko 12:38-40</ref>; <ref loc="LUK 11:37-54">Luka 11:37-54</ref>)</para>
  <para style="m">
    <verse number="45" style="v"/>Yesu trɔ ɖe eƒe nusrɔ̃lawo ŋu le esime ameha la nɔ to ɖomii eye wògblɔ na wo be, <verse number="46" style="v"/>“Mikpɔ nyuie le agbalẽfiala siawo ŋuti, elabena woɖoa atsyɔ̃ gãwo nɔa yiyim, eye ne wole ablɔ dzi la wodina be amewo nabɔbɔ ado gbe na yewo bubutɔe. Wolɔ̃a teƒe kɔkɔwo nɔnɔ le ƒuƒoƒewo kple azã bubuwo ɖuƒe. <verse number="47" style="v"/>Ke ne wole woƒe gbe didi mawo dom ɖa hele atsyia dem eme la, woganɔa susu wɔm le ale si woawɔ aba ahosi dahewo la ŋuti. Eya ta Mawu ƒe tohehe gãtɔ le wo lalam.”</para>
  <chapter number="21" style="c"/>
  <para style="s1">Ahosi aɖe ƒe nudzɔdzɔ</para>
  <para style="r">(<ref loc="MRK 12:41-44">Marko 12:41-44</ref>)</para>
  <para style="p">
    <verse number="1" style="v"/>Esi Yesu nɔ tsitre ɖe gbedoxɔ la me la, enɔ ŋku lém ɖe ale si kesinɔtɔwo le woƒe nunanawo dam ɖe nudzɔɖaka la me dadatɔe ŋuti. <verse number="2" style="v"/>Ke ekpɔ ahosi dahe aɖe hã va eye woda pesewa eve ko ɖe nua me.</para>
  <para style="p">
    <verse number="3" style="v"/>Yesu kpɔe dũ eye wògblɔ be, “Le nyateƒe me ne wotsɔ nunalawo katã ƒe nunanawo ƒo ƒui la, ahosia ƒe nunana sɔ gbɔ sã wu wo tɔ. <verse number="4" style="v"/>Elabena nenem gatɔ siawo tsɔ nu si womehiã o la ƒe sue aɖe ko vana eye togbɔ be ahosi sia, da ahe alea hã la, etsɔ nu sia nu si le esi la na faa.”</para>
  <para style="s1">Nyagblɔɖi tso gbedoxɔ la gbagbã</para>
  <para style="r">(<ref loc="MAT 24:1-2">Mateo 24:1-2</ref>; <ref loc="MRK 13:1-2">Marko 13:1-2</ref>)</para>
  <para style="m">
    <verse number="5" style="v"/>Yesu ƒe nusrɔ̃la aɖewo nɔ nu ƒom le atsyɔ̃ gã si woɖo na gbedoxɔ la ŋuti. Wokpɔ ŋudzedze le nɔnɔmetata siwo wota ɖe gliawo ŋu kple akpedanunana vovovo siwo wotsi ɖe gliawo ŋu la ŋu ŋutɔ.</para>
  <para style="p">
    <verse number="6" style="v"/>Yesu gblɔ na wo be, “Ɣeyiɣi aɖe li gbɔna esime woagbã nu siwo kafum miele la. Woagbãe ale gbegbe be kpe ɖeka pɛ hã magasusɔ ɖe nɔvia dzi o. Nu sia nu akaka azu kpo kɔkɔ aɖe ɖe afi si gbedoxɔa le.”</para>
  <para style="s1">Dzesiwo kple yometitiwo</para>
  <para style="r">(<ref loc="MAT 24:3-14">Mateo 24:3-14</ref>; <ref loc="MRK 13:3-13">Marko 13:3-13</ref>)</para>
  <para style="m">
    <verse number="7" style="v"/>Wo katã wodo ɣli biae be, “Aƒetɔ! Ɣekaɣie esiawo ava eme? Dzesi kae ado ŋgɔ na nu siawo?”</para>
  <para style="p">
    <verse number="8" style="v"/>Eɖo ŋu na wo be, “Migana be ame aɖeke naflu mi o! Elabena ame geɖewo ava aɖe gbeƒã be yewoe nye Mesia la, eye woanɔ gbɔgblɔm be, ‘Ɣeyiɣi ɖo azɔ.’ Gake migaxɔ wo dzi se o! <verse number="9" style="v"/>Eye ne miese be aʋa dzɔ eye ʋunyaʋunyawo hã dze egɔme la, dzidzi megaƒo mi o. Nyateƒe ele be aʋawo nadzɔ, gake nuwuwua mava enumake o. <verse number="10" style="v"/>Elabena dukɔ atsi tre ɖe dukɔ ŋu, eye fiaɖuƒe akpe akɔ kple fiaɖuƒe. <verse number="11" style="v"/>Anyigba aʋuʋu sesĩe le teƒewo, eye dɔ ato vevie le teƒe bubuwo hã. Dɔvɔ̃ geɖewo akaka ɖe xexeame, eye nu dziŋɔ geɖewo ado ɖe dziƒo ŋu.</para>
  <para style="p">
    <verse number="12" style="v"/>“Gake hafi nu siawo katã nava dzɔ la, woati mia yome vevie eye woahe mi ayi woƒe ƒuƒoƒewo kple gaxɔwo me, woakplɔ mi ayi ʋɔnui le fiawo kple gɔvina gãwo gbɔe. Woawɔ esiawo katã ɖe mia ŋu le tanye. <verse number="13" style="v"/>Nu siawo anye mɔnukpɔkpɔ tɔxɛ na mi be miaɖi ɖase le ŋunye na wo be woanya Mesia la nyuie eye woatsɔ bubu tɔxɛ nɛ. <verse number="14" style="v"/>Eya ta migatsi dzi le ale si miawɔ aʋli mia ɖokuiwo ta nenye be wotsɔ nya ɖe mia ŋu la o, <verse number="15" style="v"/>elabena mana nunya mi eye made nya siwo katã miagblɔ la nu me na mi ale be ame aɖeke mate ŋu atsi tre ɖe nu siwo miagblɔ la ŋu o. <verse number="16" style="v"/>Azɔ ame siwo nye miawo ŋutɔ ŋutimewo, abe mia dzilawo, nɔviŋutsuwo, nɔvinyɔnuwo kple xɔlɔ̃ veviwo ene la ade mi asi eye woana woava lé mi, eye woawu mia dometɔ aɖewo gɔ̃ hã. <verse number="17" style="v"/>Ame sia ame alé fu mi elabena mienye tɔnyewo ta. <verse number="18" style="v"/>Gake le nyateƒe me la, miaƒe taɖa ɖeka pɛ hã matsrɔ̃ o. <verse number="19" style="v"/>Elabena ne miele tsitre sesĩe la, ekama miaƒe luʋɔwo akpɔ ɖeɖe.</para>
  <para style="s1">Nyagblɔɖi tso Yerusalem ƒe aƒedozuzu ŋuti</para>
  <para style="r">(<ref loc="MAT 24:15-21">Mateo 24:15-21</ref>; <ref loc="MRK 13:14-19">Marko 13:14-19</ref>)</para>
  <para style="m">
    <verse number="20" style="v"/>“Nenye be miekpɔ asrafowo woƒo xlã Yerusalem dua la, ke minyae be dua gbãɣi ɖo vɔ. <verse number="21" style="v"/>Ekema mina ame siwo le Yudea la nasi ayi togbɛwo dzi eye ame siwo le Yerusalem la nadze agbagba asi, ke ame siwo le dua godo la megate kpɔ be yewoatrɔ ayi dua me o. <verse number="22" style="v"/>Ŋkeke siawoe nya si nyagblɔɖila xoxoawo katã gblɔ da ɖi la ava eme pɛpɛpɛ. <verse number="23" style="v"/>Ke, baba na nyɔnu siwo ƒo fu le kple ame siwo si vidzĩ fɛ̃wo le, elabena nuxaxa geɖe ava anyigba sia dzi eye Mawu ƒe dɔmedzoe ava dukɔ sia dzi. <verse number="24" style="v"/>Woawu wo tamesesẽtɔe alo woaɖe aboyo wo ayi xexeme dukɔ bubuwo mee. Trɔ̃subɔlawo aɖu Yerusalem dua dzi agbãe gudugudu. Esia ayi dzi va se ɖe esime wòdze Mawu ŋu be wòaɖo asi Trɔ̃subɔla siawo dzi.”</para>
  <para style="s1">Yesu gblɔ nya le eƒe vava zi evelia ŋuti</para>
  <para style="r">(<ref loc="MAT 24:29-31">Mateo 24:29-31</ref>; <ref loc="MRK 13:24-27">Marko 13:24-27</ref>)</para>
  <para style="m">
    <verse number="25" style="v"/>“Azɔ la nu dziŋɔwo ado ɖe yame esiwo ana nyanya mi. Dzesi dziŋɔwo ado ɖe ɣe, ɣleti kple ɣletiviwo me. Le anyigba dzi afi sia la, ʋunyaʋunya ava dukɔwo me eye woatɔtɔ elabena atsiaƒu aɖe gbe sesĩe eye ƒutsotsoewo aŋe ŋɔdzitɔe. <verse number="26" style="v"/>Ame geɖewo abu mɔkpɔkpɔ le nu dziŋɔ̃ siwo gbɔna dzɔdzɔ ge ɖe aʋnyigba sia dzi ta, elabena dziƒowo ŋutɔ ƒe ŋusẽ kura aʋuʋu sesĩe. <verse number="27" style="v"/>Ale ame siwo le anyigba dzi la akpɔ nye Mesia la manɔ alilikpowo dzi gbɔna le ŋusẽ kple ŋutikɔkɔe gã aɖe me. <verse number="28" style="v"/>Eya ta ne nu siawo katã le dzɔdzɔm la, minɔ te sesĩe eye mianɔ ŋudzɔ elabena ɣeyiɣia ɖo vɔ be woaɖe mi.”</para>
  <para style="s1">Nufiame tso gboti ŋu</para>
  <para style="r">(<ref loc="MAT 24:32-35">Mateo 24:32-35</ref>; <ref loc="MRK 13:28-31">Marko 13:28-31</ref>)</para>
  <para style="m">
    <verse number="29" style="v"/>Azɔ edo lo sia na wo be, “Mikpɔ aŋutiti kple ati bubuawo katã ɖa <verse number="30" style="v"/>ne woto aŋgbawo la, miakpɔe adze sii le mia ɖokui si be dzomeŋɔli le ɖoɖom.” <verse number="31" style="v"/>Nenema ke nenye be miekpɔ be nu siwo megblɔ na mi le eme vam la, minyae be mawufiaɖuƒe la te tu aƒe.</para>
  <para style="p">
    <verse number="32" style="v"/>“Mele egblɔm na mi kple kakaɖedzi be, dzidzime sia anɔ agbe akpɔ nu siawo teƒe pɛpɛpɛ hafi aku. <verse number="33" style="v"/>Eye togbɔ be dziƒo kple anyigba nu ava yi hã la, nye nyawo anye nyateƒenya anɔ anyi tegbtegbe.</para>
  <para style="s1">Nuxɔxlɔ̃ hena ŋudzɔnɔnɔ</para>
  <para style="p">
    <verse number="34" style="v"/>“Mikpɔ nyuie, be nutsuɖuɖu, ahamumu kple dzimaɖitsitsi ɖe agbemenyawo ŋu nagate miaƒe dzi ɖe to o, eye ŋkekea naɖi ɖe mi abe ale si mɔ̃ ɖea ame ene o. <verse number="35" style="v"/>Elabena adze ame siwo katã le anyigba dzi la dzi kpoyi. <verse number="36" style="v"/>Minɔ ŋudzɔ ɖaa, eye miado gbe ɖa be ne edze Mawu ŋu la miagakpɔ nu dziŋɔ siawo dometɔ aɖeke teƒe hafi ava gbɔnye o.”</para>
  <para style="p">
    <verse number="37" style="v"/>Yesu nɔ nu fiam le gbedoxɔa me gbe sia gbe, eye le fiẽ si la etrɔna yia Amito la dzi, afi si wòdɔna le zã me, <verse number="38" style="v"/>eye ameha la katã ƒoa ƒu ŋdi sia ŋdi be yewoaɖo to eƒe nufiafia.</para>
  <chapter number="22" style="c"/>
  <para style="s1">Nugbeɖoɖo ɖe Yesu wuwuw ŋuti</para>
  <para style="r">(Mateo 26:1-5, 14-16; Marko 14:1-2, 10-11; <ref loc="JHN 11:45-53">Yohanes 11:45-53</ref>)</para>
  <para style="p">
    <verse number="1" style="v"/>Azɔ Ŋutitoto ŋkekea te tu aƒe. Ŋkeke siae nye Yudatɔwo ƒe ŋkekenyui si dzi woɖua abolo si wotsɔ amɔ maʋamaʋã wɔe la ko. <verse number="2" style="v"/>Le ɣeyiɣi sia me la, Yudatɔwo ƒe Osɔfogãwo kple agbalẽfialawo nɔ ŋugble dem vevie le mɔ si dzi woato awu Yesu ale be ʋunyaʋunya madzɔ le dukɔa me o la ŋuti elabena wonɔ vɔvɔ̃m na dukɔa me viwo.</para>
  <para style="p">
    <verse number="3" style="v"/>Azɔ Satana ge ɖe Yuda Iskariɔt, ame si nye nusrɔ̃la wuieveawo dometɔ ɖeka la me, <verse number="4" style="v"/>ale wòyi Osɔfogãwo kple gbedoxɔmesrafowo ƒe amegãwo gbɔ be yeade aɖaŋu kple wo le mɔ nyuitɔ si dzi yeato ade Yesu asi na wo la ŋuti. <verse number="5" style="v"/>Edzɔ dzi na ameawo ŋutɔ be Yuda le klalo be yeakpe ɖe yewo ŋu eya ta wodo ga home aɖe ŋugbe nɛ. <verse number="6" style="v"/>Tso esia dzi la, Yuda de asi ɣeyiɣi nyuitɔ si me woalé Yesu le amehawo ƒe manyamanya me la didi me.</para>
  <para style="s1">Dzadzraɖo na Ŋutitotoŋkekenyui</para>
  <para style="r">(<ref loc="MAT 26:17-25">Mateo 26:17-25</ref>; <ref loc="MRK 14:12-21">Marko 14:12-21</ref>; <ref loc="JHN 13:21-30">Yohanes 13:21-30</ref>)</para>
  <para style="m">
    <verse number="7" style="v"/>Azɔ Ŋutitoto ŋkekenyui si dzi wowua ŋutitoto levi la le eye woɖanɛ kple amɔ maʋamaʋã ƒe abolo la ɖo edzi. <verse number="8" style="v"/>Yesu dɔ Petro kple Yohanes be woado ŋgɔ aɖawɔ dzadzraɖo na yewoƒe Ŋutitoto ŋkekea ɖuɖu.</para>
  <para style="p">
    <verse number="9" style="v"/>Wobia be, “Afi kae nèdi be míayi aɖadzra ɖo?”</para>
  <para style="p">
    <verse number="10" style="v"/>Eɖo eŋu na wo be, “Ne miege ɖe Yerusalem dua me teti ko la, miakpɔ ŋutsu aɖe si lé tsize ɖe ta la; wòazɔ va yina. Mikplɔe ɖo eye miage ɖe aƒe si me wòage ɖo la me, <verse number="11" style="v"/>eye miagblɔ na aƒea tɔ be, ‘Míaƒe Nufiala be mibia wò nàfia mí amedzrowo ƒe xɔ afi si eya kple eƒe nusrɔ̃lawo aɖu Ŋutitoto ŋkekenyui la le.’ <verse number="12" style="v"/>Aƒea tɔ akplɔ mi ayi dziƒoxɔa dzi eye wòafia xɔ gã aɖe si me wodzra ɖo la mi. Teƒe lae nye ma. Miyi eye miaɖo kplɔ̃ ɖe afi ma.”</para>
  <para style="p">
    <verse number="13" style="v"/>Woyi dua me eye wokpɔ nu sia nu abe ale si Yesu gblɔe ene, eye woɖo kplɔ̃ ɖe xɔa me hena Ŋutitoto ŋkekea ɖuɖu le fiẽ ma.</para>
  <para style="s1">Aƒetɔ ƒe Nuɖuɖu Kɔkɔe la ɖoɖo anyi</para>
  <para style="r">(<ref loc="MAT 26:26-30">Mateo 26:26-30</ref>; <ref loc="MRK 14:22-26">Marko 14:22-26</ref>)</para>
  <para style="m">
    <verse number="14" style="v"/>Yesu kple nusrɔ̃la mamleawo va ɖo le ɣeɣiɣe si woɖo ɖi la me eye wo katã wonɔ kplɔ̃a ŋu hena nua ɖuɖu. <verse number="15" style="v"/>Yesu gblɔ na nusrɔ̃lawo be, “Menɔ mɔ kpɔm vevie be maɖu Ŋutitoto ŋkekea ƒe nuɖuɖu sia kpli mi hafi nye fukpekpewo nadze egɔme. <verse number="16" style="v"/>Elabena medi be mianya fifi be nyemagaɖui akpɔ o, va se ɖe esime woɖe nu si tututu wònye la ɖe go le mawufiaɖuƒea me.”</para>
  <para style="p">
    <verse number="17" style="v"/>Azɔ etsɔ wainkplu ɖeka, eye esi wòda akpe ɖe eta vɔ la, egblɔ na wo be, “Mixɔe eye ame sia ame nanoe. <verse number="18" style="v"/>Elabena nyemagano wain akpɔ o va se ɖe esime mawufiaɖuƒela va.”</para>
  <para style="p">
    <verse number="19" style="v"/>Emegbe etsɔ abolo, eye esi wòda akpe na Mawu le eta vɔ la, eŋe eme eye wòtsɔe na nusrɔ̃lawo hegblɔ be, “Esia nye nye ŋutilã, si wotsɔ na ɖe mia ta. Miɖui ne miaɖo ŋku dzinye.”</para>
  <para style="p">
    <verse number="20" style="v"/>Esi woɖu nua vɔ la, egatsɔ wainkplu la na wo eye wògblɔ be, “Esia nye Mawu ƒe nubabla yeye si wòwɔ be yeatsɔ axɔ mi ɖe agbee la ƒe dzesi. Wotre nubabla sia nu kple ʋu si makɔ ɖi abe vɔsasa ɖe mia ta ene. <verse number="21" style="v"/>Gake ame aɖe nɔ anyi ɖe kplɔ ŋu afi sia abe mía xɔlɔ̃ ene, evɔ eyae nye ame si adem asi. <verse number="22" style="v"/>Ele be Mesia la naku abe ale si Mawu ɖoe ene. Gake baba na ame si adee asi!”</para>
  <para style="p">
    <verse number="23" style="v"/>Nusrɔ̃lawo tsa ŋku godoo le wo nɔewo dome hebia be ame kae le nu sia tɔgbi wɔ ge.</para>
  <para style="s1">Nyahehe tso ame si nye gãtɔ ŋu</para>
  <para style="p">
    <verse number="24" style="v"/>Azɔ ʋiʋli ɖo nusrɔ̃lawo dome le ame si anye gãtɔ la ŋu.</para>
  <para style="p">
    <verse number="25" style="v"/>Yesu gblɔ na wo be, “Xexe sia me fiawo ɖua aƒetɔ ɖe wo teviwo dzi, eye amegã bubuwo hã tea wo teviwo ɖe to gake teviawo bua ame siawo katã amenuvelawoe. <verse number="26" style="v"/>Gake mele be wòanɔ nenema le mia dome o, ame si di be yeanye miaƒe amegã la, newɔ eɖokui subɔlae. <verse number="27" style="v"/>Le xexeame la, aƒetɔ nɔa kplɔ̃ ŋu eye eƒe subɔviwo va subɔnɛ. Gake esia mele mia dome le afii o! Elabena nyee nye miaƒe subɔvi. <verse number="28" style="v"/>Miawoe nye ame siwo do dzi nɔ anyi kplim le nye tetekpɔwo me, <verse number="29" style="v"/>eye nye la mele fiaɖuƒe ɖo anyi na mi abe ale si Fofonye ɖo fiaɖuƒe anyi nam ene. <verse number="30" style="v"/>Miaɖu nu ano nu le kplɔ̃ ŋu kplim le fiaɖuƒe ma me. Hekpe ɖe esia ŋu la, mianɔ fiazikpuiwo dzi adrɔ̃ ʋɔnu Israel ƒe tokɔ wuieveawo.”</para>
  <para style="s1">Nyagblɔɖi tso Petro ƒe nugbegbe le Yesu gbɔ ŋuti</para>
  <para style="r">(<ref loc="MAT 26:31-35">Mateo 26:31-35</ref>; <ref loc="MRK 14:27-31">Marko 14:27-31</ref>; <ref loc="JHN 13:36-38">Yohanes 13:36-38</ref>)</para>
  <para style="m">
    <verse number="31" style="v"/>Yesu gblɔ na Petro be, “Simɔn, Simɔn, Satana le mi katã dim be yeagbɔ mi abe ale si wogbɔa blii ene. <verse number="32" style="v"/>Gake medo gbe ɖa ɖe tawò be wò xɔse magabu keŋ o. Ale nenye be èdze si wò vodada eye nègatrɔ va gbɔnye la, do ŋusẽ nɔviwò mamleawo hã eye nàtu woƒe xɔse ɖe edzi.”</para>
  <para style="p">
    <verse number="33" style="v"/>Simɔn ɖo eŋu be, “Aƒetɔ, mele klalo be mayi gaxɔ me kpli wò eye maku kpli wò gɔ̃ hã.”</para>
  <para style="p">
    <verse number="34" style="v"/>Gake Yesu gblɔ nɛ be, “Petro na magblɔ nya aɖe na wò. Va se ɖe etsɔ fɔŋli hafi koklo naku atɔ la, àgbe nu le gbɔnye zi etɔ̃ be yemenyam gɔ̃ hã o.”</para>
  <para style="s1">Gakotoku, mɔzɔkotoku kple yi</para>
  <para style="p">
    <verse number="35" style="v"/>Azɔ Yesu bia nusrɔ̃lawo be, “Esi medɔ mi be miyi ɖagblɔ nyanyui la, eye mietsɔ ga, mɔzɔkotoku alo awu eve ɖe asi o eye miedo afɔkpa hã o ɖe nane hiã mia?” Woɖo ŋu nɛ be, “Naneke mehiã mi o.”</para>
  <para style="p">
    <verse number="36" style="v"/>Eyi dzi be, “Azɔ la mitsɔ mɔzɔkotoku nenye be ɖe le mia si. Mitsɔ ga hã ɖe asi, eye ne yi mele mia dometɔ aɖe si o la, nedzra eƒe awuwo wòatsɔ ga la aƒle ɖee. <verse number="37" style="v"/>Elabena ɣeyiɣi la ɖo bena nya si wogblɔ ɖi tso ŋunye la nava eme be, ‘Woadrɔ̃ ʋɔnui abe nu vɔ̃ wɔla ene.’ Le nyateƒe me, nya siwo katã nyagblɔɖilawo gblɔ tso ŋunye la ava eme.” <verse number="38" style="v"/>Woɖo eŋu nɛ be, “Aƒetɔ, yi eve le mía si le afi sia.” Yesu gblɔ be, “Esɔ gbɔ.”</para>
  <para style="s1">Yesu do gbe ɖa le Amito dzi</para>
  <para style="r">(<ref loc="MAT 26:36-46">Mateo 26:36-46</ref>; <ref loc="MRK 14:32-42">Marko 14:32-42</ref>)</para>
  <para style="m">
    <verse number="39" style="v"/>Azɔ Yesu kple eƒe nusrɔ̃lawo dzo le aƒea me heyi Amito la dzi abe ale si wòwɔna ɖaa ene. <verse number="40" style="v"/>Le afi sia la egblɔ na wo be, “Mido gbe ɖa be tetekpɔ nagaɖu mia dzi o.”</para>
  <para style="p">
    <verse number="41" style="v"/>Edzo le nusrɔ̃lawo gbɔ, zɔ vie ko eye wòdze klo do gbe ɖa be, <verse number="42" style="v"/>“Fofo, nenye wò lɔlɔ̃nu la na kplu sia nato nunye ayi, gake menye nye lɔlɔ̃nu o, ke boŋ tɔwò ko woawɔ.” <verse number="43" style="v"/>Kasia mawudɔla aɖe tso dziƒo va do ŋusẽe, <verse number="44" style="v"/>elabena eƒe gbɔgbɔ nɔ veve sem ale gbegbe be, fifia nɔ dzadzam le eŋu abe ʋu ene le esime wònɔ gbe dom ɖa atraɖii. <verse number="45" style="v"/>Mlɔeba la, etso eye wòtrɔ yi eƒe nusrɔ̃lawo gbɔ, gake eva ke ɖe wo ŋu wonɔ alɔ̃ dɔm elabena konyifafa na be woƒe lãme gbɔdzɔ.</para>
  <para style="p">
    <verse number="46" style="v"/>Yesu do ɣli gblɔ be, “Alɔ̃ dɔm mielea? Mifɔ kaba! Mido gbe ɖa be miaɖu tetekpɔwo dzi.”</para>
  <para style="s1">Yesu dede asi kple Yesu léle</para>
  <para style="r">(<ref loc="MAT 26:47-56">Mateo 26:47-56</ref>; <ref loc="MRK 14:43-50">Marko 14:43-50</ref>; <ref loc="JHN 18:3-11">Yohanes 18:3-11</ref>)</para>
  <para style="m">
    <verse number="47" style="v"/>Ke esi wònɔ nya siawo gblɔm la ameha aɖe do ɖe wo dzi, Yuda eƒe nusrɔ̃lawo dometɔ ɖeka nɔ ŋgɔ na wo. Yuda zɔ ɖe Yesu dzi eye wògbugbɔ alɔgo nɛ abe lɔlɔ̃ ƒe dzesi ene.</para>
  <para style="p">
    <verse number="48" style="v"/>Gake Yesu biae bena, “Yuda, nu ka tae nèwɔ esia ɖo, nugbugbɔe natsɔ ade Mesia la asia?”</para>
  <para style="p">
    <verse number="49" style="v"/>Esi nusrɔ̃la mamleawo kpɔ nu si be yeadzɔ la, wodo ɣli be, “aƒetɔ, miwɔ avu kpli woa? Mietsɔ míaƒe yiawo ɖa asi!” <verse number="50" style="v"/>Kasia, nusrɔ̃lawo dometɔ ɖeka tsɔ eƒe yi kpa ɖusimeto na Osɔfogãtɔ ƒe subɔvi si nɔ ameawo dome.</para>
  <para style="p">
    <verse number="51" style="v"/>Ke Yesu gblɔ nɛ be, “Migawɔ avu kpli wo o, miɖe asi le wo ŋu ko.” Ale wòka asi afi si subɔvia ƒe to la nɔ ŋu eye toa gaɖo eteƒe abe tsã ene. <verse number="52" style="v"/>Yesu trɔ ɖe osɔfogãwo, hamemegãwo kple gbedoxɔmesrafowo ƒe amegã siwo nɔ ameha la ŋgɔ va la ŋu eye wòbia wo be, “Adzodalae menye ta mietsɔ kpowo kple yiwo va be yewoalém hã? <verse number="53" style="v"/>Nu ka tae mielém le gbedoxɔ la me o? Menɔa afi ma gbe sia gbe ɖe! Gake ɣeyiɣi sia enye ɣeyiɣi nyuitɔ na mi, ɣeyiɣi si me Satana ƒe ŋusẽ le dzi ɖum.”</para>
  <para style="s1">Petro gbe nu le Yesu gbɔ</para>
  <para style="r">(Mateo 26:57-58, 69-75; Marko 14:53-54, 66-72; Yohanes 18:12-18, 25-27)</para>
  <para style="m">
    <verse number="54" style="v"/>Ale wolée eye wokplɔe yi Osɔfogãtɔ ƒeme eye Petro nɔ eyome ʋĩ gbɔna. <verse number="55" style="v"/>Asrafowo do dzo ɖe xɔxɔnu le ƒuƒum eye Petro va nɔ wo dome le afi ma.</para>
  <para style="p">
    <verse number="56" style="v"/>Dɔlanyɔnuvi aɖe si kpɔ Petro dze sii la gblɔ be, “Ame sia hã nɔ Yesu yome kpɔ.”</para>
  <para style="p">
    <verse number="57" style="v"/>Ke Petro gbe gblɔ be, “Nyɔnu nyemenya amea ŋutɔ gɔ̃ hã o!”</para>
  <para style="p">
    <verse number="58" style="v"/>Le aɖabaƒoƒo ʋee aɖewo megbe la ame bubu hã kpɔe eye wògblɔ nɛ be, “Wò hã eƒe nusrɔ̃lawo dometɔ ɖeka tututue nènye!” Petro ɖo eŋu nɛ be, “Gbeɖe, amegã menye wo dometɔ ɖekae menye o.”</para>
  <para style="p">
    <verse number="59" style="v"/>Abe gaƒoƒo ɖeka megbe ene la, ame bubu hã va gblɔ kple kakaɖedzi be, “Menya be ame sia hã nye Yesu ƒe nusrɔ̃lawo dometɔ ɖeka, elebena eya hã nye Galileatɔ abe Yesu ene.”</para>
  <para style="p">
    <verse number="60" style="v"/>Ke Petro gado dzi gblɔ be, “Ŋutsu, nyemenya naneke kura tso nu si gblɔm nèle la ŋu o.” Eye esi wòɖe nu le nya siawo me ko la, koklo ku atɔ.</para>
  <para style="p">
    <verse number="61" style="v"/>Le ɣeyi ɣi sia me tututu la Yesu trɔ kpɔ Petro dũ. Kasia Petro ɖo ŋku Yesu ƒe nya siawo dzi be, “Hafi koklo naku atɔ etsɔ fɔŋli la, àgbe nu le gbɔnye zi etɔ̃.” <verse number="62" style="v"/>Petro dzo le ʋɔnudrɔ̃ƒea ƒe xɔxɔnu heyi ɖafa avi vevie.</para>
  <para style="s1">Asrafowo ɖu fewu le Yesu ŋu</para>
  <para style="r">(<ref loc="MAT 26:67-68">Mateo 26:67-68</ref>; <ref loc="MRK 14:65">Marko 14:65</ref>)</para>
  <para style="m">
    <verse number="63" style="v"/>Asrafo siwo le Yesu ŋu dzɔm, dze fewuɖuɖu le eŋu eye wonɔ eƒom hã. <verse number="64" style="v"/>Wotsyɔ nu mo nɛ eye wobia tso esi be, “Gblɔ nya ɖi! Ame kae ƒo wò.” <verse number="65" style="v"/>Hekpe ɖe esia ŋu la, wodzu dzu ƒomevi geɖewo nɛ.</para>
  <para style="s1">Yesu le Sanhedrin ŋkume</para>
  <para style="r">(<ref loc="MAT 26:59-66">Mateo 26:59-66</ref>; <ref loc="MRK 14:55-64">Marko 14:55-64</ref>; <ref loc="JHN 18:19-24">Yohanes 18:19-24</ref>)</para>
  <para style="m">
    <verse number="66" style="v"/>Le ŋufɔke ŋdi kanya la, Yudatɔwo ƒe Osɔfogãwo, dumegãwo kple agbalẽfialawo va ɖi anyi, eye wokplɔ Yesu va wo ƒe ŋkumee. <verse number="67" style="v"/>Wogblɔ be, “Nenye woe nye Kristo la, gblɔe na mi.”</para>
  <para style="p">Yesu ɖo eŋu be, “Ne megblɔe na mi la, miaxɔ dzinye ase o, <verse number="68" style="v"/>eye ne mebia biabia ɖe mi hã, miele eŋu ɖo ge nam o. <verse number="69" style="v"/>Gake ɣeyiɣi gbɔna esi woaɖo Nye Mesia la fiazikpui dzi le Mawu ŋusẽkatãtɔ la ƒe ɖusime.”</para>
  <para style="p">
    <verse number="70" style="v"/>Ameawo katã do ɣli sesĩe be, “Ekema ɖe nèle gbɔgblɔ be Mawu Vie yènyea?” Yesu ɖo eŋu be, “Ẽ, Mawu Vie menye abe ale si miegblɔe ene.”</para>
  <para style="p">
    <verse number="71" style="v"/>Ameawo gado ɣli sesĩe be, “Ɖe míegahiã ɖasefo bubuwo be woatso ame sia nua? Gbeɖe! Míawo ŋutɔ míesee wògblɔ be Mawu Vie yenye!”</para>
  <chapter number="23" style="c"/>
  <para style="s1">Yesu le Pilato ŋkume</para>
  <para style="r">(Mateo 27:1-2, 11-14; <ref loc="MRK 15:1-5">Marko 15:1-5</ref>; <ref loc="JHN 18:28-38">Yohanes 18:28-38</ref>)</para>
  <para style="p">
    <verse number="1" style="v"/>Azɔ takpekpe bliboa katã kplɔ Yesu va Pilato ƒemee. <verse number="2" style="v"/>Esi woɖo afi ma teti ko la wode asi enu tsotso me na Pilato be, “Ŋutsu sia le to gblẽm na dukɔa me viwo be womegadzɔ nu na Kaisaro o. Gawu la, etɔ asi akɔta be yee nye míaƒe Mesia, si nye Fia si gbɔna la.”</para>
  <para style="p">
    <verse number="3" style="v"/>Pilato bia Yesu be, “Wòe nye Yudatɔ ƒe fia la?” Eɖo eŋu be, “Ẽ, ele me abe ale si nègblɔe ene.”</para>
  <para style="p">
    <verse number="4" style="v"/>Pilato trɔ ɖe Osɔfogãwo kple ameha la ŋu gblɔ be, “Nyemekpɔ vodada ɖeke le ame sia ŋu o.”</para>
  <para style="p">
    <verse number="5" style="v"/>Ke ameawo ganɔ nutsotso nam le eŋu vevie ŋutɔ. Wogblɔ na Pilato be, “Ne medze agɔ o hã la, ehe tɔtɔtɔ geɖe vɛ. Ena be amewo le tsitre tsim ɖe dziɖuɖua ŋu le afi sia afi si wòde la. Ewɔ esia ƒo xlã Yudea godoo kpeɖo tso keke Galilea va se ɖe Yerusalem ke!”</para>
  <para style="s1">Yesu le Herodes ŋkume</para>
  <para style="p">
    <verse number="6" style="v"/>Esi Pilato se nya siawo la, ebia be ame la ɖe Galileatɔ wonyea? <verse number="7" style="v"/>Ke esi wòse be Yesu tso Herodes ƒe ŋusẽ te la, eɖoe ɖa Herodes, ame si hã nɔ Yerusalem le ŋkeke mawo me. <verse number="8" style="v"/>Herodes kpɔ dzidzɔ ŋutɔ esi wòkpɔ Yesu elabena ese eŋkɔ zi geɖe eye wòse nukunu gã siwo katã wòwɔ la hã ale wònɔ mɔ kpɔm be awɔ ɖe yeakpɔ.</para>
  <para style="p">
    <verse number="9" style="v"/>Herodes bia biabia geɖewo Yesu ke meɖo ɖeke ŋu nɛ o. <verse number="10" style="v"/>Le ɣeyiɣi siawo katã me la, Osɔfogãwo kple agbalẽfialawo nɔ tsitre ɖe afi ma nɔ nutsotso geɖewo nam le Yesu ŋu kabakaba ŋutɔ.</para>
  <para style="p">
    <verse number="11" style="v"/>Herodes kple eƒe asrafowo hã va de asi vlododoe me. Wo ɖu fewu geɖe hã le eŋu, wodo awu nɛ abe fia ene eye wogagbugbɔe ɖo ɖe Pilato gbɔ. <verse number="12" style="v"/>Tso gbe ma gbe la, Herodes kple Pilato ame siwo lé fu wo nɔewo vevie tsã la trɔ zu xɔlɔ̃ veviwo.</para>
  <para style="s1">Wotso kufia na Yesu</para>
  <para style="r">(<ref loc="MAT 27:15-26">Mateo 27:15-26</ref>; <ref loc="MRK 15:6-15">Marko 15:6-15</ref>; <ref loc="JHN 18:39-19:16">Yohanes 18:39—19:16</ref>)</para>
  <para style="m">
    <verse number="13" style="v"/>Pilato yɔ Yudatɔwo ƒe osɔfogãwo, dumegãwo kple ameha la ƒo ƒui, <verse number="14" style="v"/>eye wògblɔ na wo be, “Togbɔ be miekplɔ ame sia vɛ be egblẽ to na ame geɖewo be woatsi tre ɖe Roma dziɖuɖua ŋu hã la, meku miaƒe nutsotsoa gɔme tsitotsito ke mekpɔe dzesii kɔtee be ame sia medze agɔ aɖeke o. <verse number="15" style="v"/>Herodes hã kpɔe be medze agɔ o, eya ta wògatrɔe ɖo ɖe mí. Vavã ame sia mewɔ naneke si ta wòle be woatso kufia nɛ o. <verse number="16" style="v"/>Le esia ta la, mana woaƒoe sesĩe le dutoƒo eye maɖe asi le eŋu.”</para>
  <para style="p">
    <verse number="17" style="v"/>Azɔ ele na Pilato be, wòaɖe asi le gamenɔla ɖeka ŋu na wo le Ŋutitoto ŋkekenyuia dzi. <verse number="18" style="v"/>Ke wo katã do ɣli kple gbe ɖeka be, “Ɖe ame sia ɖa! Ɖe asi le Barabas ŋu na mí!” <verse number="19" style="v"/>Baraba sia nye ame aɖe si wolé de gaxɔ me be ehe tɔtɔ gã aɖe va Yerusalem, be amewo natsi tre ɖe dziɖuɖua ŋu. Gawu la, ewu ame hã. <verse number="20" style="v"/>Eya ta Pilato gaɖe nya me na ameha la, elabena edi vevie be yeaɖe asi le Yesu ŋu. <verse number="21" style="v"/>Gake ɖeko ameha la gado ɣli sesĩe wu be, “Klãe ɖe ati ŋu! Klãe ɖe ati ŋu!”</para>
  <para style="p">
    <verse number="22" style="v"/>Pilato gabia wo zi etɔ̃lia be, “Nu ka tae wòle be maklãe ɖe ati ŋu ɖo? Vɔ̃ kae wòwɔ? Ɖeko maƒo ame sia eye maɖe asi le eŋu elabena nyemekpɔ vɔ̃ aɖeke le eŋu si ana be matso kufia nɛ o.” <verse number="23" style="v"/>Gake ɖeko ameawo ganɔ ɣli dom sesĩe atraɖii be woawu Yesu.</para>
  <para style="p">
    <verse number="24" style="v"/>Mlɔeba la, Pilato wɔ ɖe woƒe didi dzi eye wòtso kufia na Yesu. <verse number="25" style="v"/>Ale wòtsɔ Yesu de asi na wo be woawɔ nu si wolɔ̃ la kplii. Ke eɖe asi le Baraba ame si wode mɔ ɖe ʋunyaʋunyawɔwɔ kple amewuwu ta la ŋu.</para>
  <para style="s1">Woklã Yesu ɖe ati ŋu</para>
  <para style="r">(<ref loc="MAT 27:32-44">Mateo 27:32-44</ref>; <ref loc="MRK 15:21-32">Marko 15:21-32</ref>; <ref loc="JHN 19:17-27">Yohanes 19:17-27</ref>)</para>
  <para style="p">
    <verse number="26" style="v"/>Esi ameha la kplɔ Yesu yina wuwu ge la, wodo go ŋutsu aɖe si ŋkɔe nye Simɔn, amesi nye Kirenetɔ la wòtso agbleta gbɔna Yerusalem. Ale wozi edzi be wòatsɔ Yesu ƒe atitsoga la kplii. <verse number="27" style="v"/>Ameha gã aɖe kplɔe ɖo hoo eye nyɔnu geɖewo nɔ avi fam ɖe eŋu le wo dome.</para>
  <para style="p">
    <verse number="28" style="v"/>Yesu trɔ ɖe konyifala siawo ŋu gblɔ na wo be, “Yerusalem nyɔnuwo, migafa avi ɖe ŋunye o, ke boŋ mifa avi na mia ɖokuiwo kple mia viwo. <verse number="29" style="v"/>Elabena ŋkeke aɖewo gbɔna esime konɔwo gɔ̃ akpɔ dzidzɔ be yewomedzi vi o. <verse number="30" style="v"/>Amegbetɔwo aɖe kuku na towo be woaho va dze yewo dzi eye togbɛwo naɖi yewo ɖe tome. <verse number="31" style="v"/>Megblɔ esia elabena ne wole nu siawo ƒomevi wɔm ɖe ati mumu ŋu ɖe, nu ka woawɔ ɖe ati ƒuƒu ŋu?” <verse number="32" style="v"/>Wokplɔ ŋutsu bubu eve siwo nye hlɔ̃dolawo kpe ɖe eŋu be woaklã woawo hã ɖe ati ŋu kplii. <verse number="33" style="v"/>Esi woɖo teƒe si woyɔna be “Ametakoli ƒe” la woklãe ɖe ati ŋu le afi ma, hlɔ̃dola ɖeka le eƒe nu ɖusime eye ɖeke le eƒe miame.</para>
  <para style="p">
    <verse number="34" style="v"/>Sẽ la, Yesu do ɣli sesĩe be, “Fofo tsɔ ame siawo ƒe nu vɔ̃wo ke wo elabena womenya nu si wɔm wole la o.” Asrafowo ɖe eƒe awuwo le eŋu eye woda akɔ ɖe ɖe sia ɖe dzi be wòanye ame si aɖu dzi la tɔ. <verse number="35" style="v"/>Ameha gã aɖe nɔ afi ma nɔ Yesu kpɔm ke Yudatɔwo ƒe amegã siwo nɔ wo dome la nɔ fewu ɖum le eŋu. Wogblɔ be, “Ame sia ɖe ame geɖewo ke mina miakpɔe ɖa be ate ŋu aɖe ye ŋutɔ ɖokui le atia ŋu nenye eyae nye Mesia, si nye Mawu ƒe Ametiatia la vavã.” <verse number="36" style="v"/>Asrafo siwo nɔ eŋu dzɔm hã ɖu fewu le eŋu. Wotsɔ aha tsitsi nɛ be wòano <verse number="37" style="v"/>eye wogblɔ be, “Nenye wòe nye Yudatɔwo ƒe fia la, ekema ɖe wò ŋutɔ ɖokuiwò.”</para>
  <para style="p">
    <verse number="38" style="v"/>Woŋlɔ klã ɖe eƒe atitsoga tame be, “AMESIA ENYE YUDATƆWO ƑE FIA”.</para>
  <para style="p">
    <verse number="39" style="v"/>Adzodala siwo woklã ɖe ati ŋu le egbɔ la dometɔ ɖeka gblɔ busunya sia ɖe eŋu be, “Ke wò boŋue nye Mesia la? Nenye wòe la, ekema ɖe ɖokuiwo eye nàɖe miawo hã le atitsoga la ŋue.” <verse number="40" style="v"/>Ke adzodala evelia blu ɖe nɔvia ta be, “Ɖe mevɔ̃a Mawu oa, esi mí katã míele fububu ma ke tea? <verse number="41" style="v"/>Míawo ya tohehe sia dze mi, elabena nu si dze míaƒe nu vɔ̃ɖi wɔwɔwo la, eya kpɔm míele. Ke ame sia ya mewɔ nu vɔ̃ aɖeke o.” <verse number="42" style="v"/>Eyi edzi be, “Yesu ɖo ŋku dzinye le wò fiaɖuƒe la me.”</para>
  <para style="p">
    <verse number="43" style="v"/>Yesu ɖo eŋu nɛ be, “Mele ŋugbe dom na wò kple kakaɖedzi be, egbea ke nànɔ Paradiso la me kplim.”</para>
  <para style="s1">Yesu ƒe ku</para>
  <para style="r">(<ref loc="MAT 27:45-56">Mateo 27:45-56</ref>; <ref loc="MRK 15:33-41">Marko 15:33-41</ref>; <ref loc="JHN 19:28-30">Yohanes 19:28-30</ref>)</para>
  <para style="m">
    <verse number="44" style="v"/>Le ɣeyiɣi sia me la eƒo ga wuieve lɔ ƒe, ke viviti do ɖe anyigba blibo la katã dzi enumake va se ɖe ɣetrɔ ga etɔ̃ me. <verse number="45" style="v"/>Ɣe ƒe keklẽ bu eye enumake xɔmetsovɔ titri si wotsɔ tso gbedoxɔ la mee la ma ɖe akpa eve.</para>
  <para style="p">
    <verse number="46" style="v"/>Yesu do ɣli sesĩe le gaƒoƒo sia me gblɔ be, “Fofo, metsɔ nye gbɔgbɔ de asiwò me.” Esi wògblɔ nya siawo vɔ ko la, emia nu kpoo.</para>
  <para style="p">
    <verse number="47" style="v"/>Esi Roma srafo siwo klã Yesu ɖe ati ŋu la ƒe amegã kpɔ nu si dzɔ la, vɔvɔ̃ ɖoe ale wòkafu Mawu gblɔ bena, “Le nyateƒe me ame sia medze agɔ aɖeke o.” <verse number="48" style="v"/>Esi ame siwo katã va ƒo ƒu be yewoakpɔ nu siwo ava dzɔ teƒe la, kpɔ nu siwo va dzɔ la, wotrɔ dzo nɔ woƒe akɔta ƒom. <verse number="49" style="v"/>Ke eƒe ame nyanyɛwo katã kple nyɔnu, siwo dze eyome tso Galilea la, tsi tre ɖe adzɔge ke le nu siawo kpɔm.</para>
  <para style="s1">Yesu ɖiɖi</para>
  <para style="r">(<ref loc="MAT 27:57-61">Mateo 27:57-61</ref>; <ref loc="MRK 15:42-47">Marko 15:42-47</ref>; <ref loc="JHN 19:38-42">Yohanes 19:38-42</ref>)</para>
  <para style="m">
    <verse number="50" style="v"/>Azɔ ŋutsu aɖe si ŋkɔe nye Yosef, Yudatɔwo ƒe Takpekpegã me nɔla, ame si nye ame nyui kple ame dzɔdzɔe, <verse number="51" style="v"/>ame si melɔ̃ ɖe woƒe aɖaŋudede kple woƒe nuwɔwɔ dzi o. Etso Yuda du si woyɔna be Arimatia la me, eye wonye ame si le mɔ kpɔm na mawufiaɖuƒe la ƒe vava. <verse number="52" style="v"/>Ŋutsu sia yi Pilato gbɔ ɖabia Yesu ƒe kukua. <verse number="53" style="v"/>Wona mɔe eye wòɖe Yesu ƒe kukua le atitsoga la ŋu. Exatsa aklala ɖe eŋu eye wòtsɔe yi ɖamlɔ yɔdo yeye aɖe si woɖe ɖe agakpe aɖe si le togbɛ aɖe xa la me. Womeɖi ame aɖeke ɖe yɔdo sia me kpɔ o. <verse number="54" style="v"/>Ewɔ esia le Fida ɣetrɔ le esime amewo nɔ dzadzra ɖo wɔm na Sabat ŋkekea ɖuɖu.</para>
  <para style="p">
    <verse number="55" style="v"/>Esi Yosef kɔ ame kukua yina ɖiɖi ge la, nyɔnu siwo tso Galilea va la kplɔe ɖo eye woyi ɖakpɔ afi si wòɖii ɖo. <verse number="56" style="v"/>Ale woyi aƒeme ɖawɔ atikewo kple ami ʋeʋẽwo be yewoava si na Yesu ƒe kukua be wòagavo o. Gake esi wowu ami ʋeʋẽwo kple atikeawo wɔwɔ nu la, Sabat ŋkekea ɖo edzi, eye le Yudatɔwo ƒe kɔa nu la, wodzudzɔ le ŋkeke sia dzi.</para>
  <chapter number="24" style="c"/>
  <para style="s1">Yesu ƒe tsitretsitsi</para>
  <para style="r">(<ref loc="MAT 28:1-10">Mateo 28:1-10</ref>; <ref loc="MRK 16:1-8">Marko 16:1-8</ref>; <ref loc="JHN 20:1-10">Yohanes 20:1-10</ref>)</para>
  <para style="p">
    <verse number="1" style="v"/>Le kwasiɖa ƒe ŋkeke gbãtɔ ƒe ŋdikanyaa la, nyɔnuawo tso ami ʋeʋẽawo ɖe asi heva yɔdoa to <verse number="2" style="v"/>gake wokpɔe be womli kpe gã si wotsɔ tu yɔdoa nui la ɖa. <verse number="3" style="v"/>Woge ɖe yɔdoa me gake womekpɔ Yesu ƒe kukua o.</para>
  <para style="p">
    <verse number="4" style="v"/>Nu sia wɔ moya na wo ŋutɔ eya ta wonɔ tsitre ɖe yɔdoa to henɔ tame bum le nu si dzɔ ŋu, kasia ame eve siwo do awu ɣi siwo nɔ dzo dam miamiamia la va do ɖe wo dome. <verse number="5" style="v"/>Nyɔnuawo vɔ̃ ale gbegbe be wodze klo ɖe ameawo ŋkume. Ŋustuawo biawo bena, “Nu ka tae mieva le ame gbagbe dim le yɔdo me? <verse number="6" style="v"/>Mele afi sia o; etsi tre tso ame kukuwo dome. Miɖo ŋku ale si wògblɔe na mi, esime wònɔ nyi kpli mi le Galiliea la dzi be. <verse number="7" style="v"/>‘Ele be woade Amegbetɔvi la asi na nu vɔ̃ wɔlawo, woaklãe ɖe ati ŋuti eye le ŋkeke etɔ̃a gbe la wòatsi tre.’ ”</para>
  <para style="p">
    <verse number="8" style="v"/>Nyɔnuawo ɖo ŋku eƒe nyawo dzi. <verse number="9" style="v"/>Esime wogbɔ tso yɔdo la gbɔ la, woka nu siawo katã ta na ame wuiɖekeawo kple ame bubuawo katã. <verse number="10" style="v"/>Nyɔnu siwo de yɔdoa to woe nye Maria Magdalatɔ, Yohana kple Maria Yakobo dada kpakple nyɔnu bubu geɖewo. <verse number="11" style="v"/>Esi nusrɔ̃lawo se nyɔnuawo ƒe nyawo la, ɖeko wòɖi glitoto le woƒe towo me.</para>
  <para style="p">
    <verse number="12" style="v"/>Ke Petro ʋu du yi yɔdoa to be yeakpɔ nu si dzɔ la ɖa. Ebɔbɔ do mo ɖe yɔdoa me, gake aklala ƒuƒlu ko wòkpɔ le anyigba. Ale wòtrɔ yi aƒe me, henɔ nu si dzɔ la ŋuti bum vevie.</para>
  <para style="s1">Le Emaus mɔ dzi</para>
  <para style="r">(<ref loc="MRK 16:12-13">Marko 16:12-13</ref>)</para>
  <para style="m">
    <verse number="13" style="v"/>Le gbe ma gbe ke la, Yesu yomenɔla eve nɔ mɔ zɔm yina kɔƒe aɖe si woyɔna be Emaus la me. Kɔƒe sia didi tso Yerusalem gbɔ abe kilometa wuiɖekɛ lɔƒo ene. <verse number="14" style="v"/>Wonɔ dze ɖom kple wo nɔewo tso nu siwo katã va dzɔ la ŋuti. <verse number="15" style="v"/>Esi wonɔ dzea ɖom nɔ nu siawo me dzrom kple wo nɔewo la, Yesu ŋutɔ va tu wo eye wòde asi zɔzɔ me kpli wo. <verse number="16" style="v"/>Gake womekpɔe dze si o elabena wotsyɔ nu woƒe ŋkuwo dzi.</para>
  <para style="p">
    <verse number="17" style="v"/>Yesu bia wo be, “Nya ka me dzrom miele vevie alea? Edze nam ƒãa be nya siwo me dzrom miele la nye nya gã aɖe ŋutɔ si dzɔ.” Mɔzɔla eveawo nɔ tsitre eye wodzudzɔ nuƒoƒo. Blanui lé wo ŋutɔ. <verse number="18" style="v"/>Ke wo dometɔ ɖeka si ŋkɔe nye Kleopa, la ɖo Yesu ƒe biabia ŋu be, “Ɖewohĩ wò ɖeka koe nye ame le Yerusalem si mese nya dziŋɔ si dzɔ le kwasiɖa si va yi me la o.”</para>
  <para style="p">
    <verse number="19" style="v"/>Yesu gabiae be, “Nya kae dzɔ?”</para>
  <para style="p">Ŋutsua ɖo eŋu nɛ be, “Nya siwo dzɔ ɖe Yesu, ŋutsu si tso Nazaret dzi lae mewɔnɛ. Ŋutsu sia nye nyagblɔɖila xɔŋkɔ aɖe si wɔ nu wɔnukuwo eye wòganye nufiala deŋgɔ aɖe si tɔgbi mebɔ o. Le nyateƒe me la ede ŋgɔ ŋutɔ le Mawu kple amegbetɔwo siaa ŋkume. <verse number="20" style="v"/>Ke nu kae va dzɔ, osɔfogãwo kple miaƒe agbalẽfialawo lée hetsɔ de asi na Roma dziɖuɖua be woatso kufia nɛ. Ale Roma dziɖuɖua tso kufia nɛ eye woklãe ɖe ati ŋu. <verse number="21" style="v"/>Míawo ya míenɔ bubum be eyae nye Mesia ŋusẽtɔ si va Israel dukɔa ɖe ge tso kluvinyenye me hafi. Nu siawo katã dzɔ ŋkeke etɔ̃e nye esi va yi. <verse number="22" style="v"/>Hekpe ɖe esia ŋuti la, míaƒe nyɔnuawo dometɔ aɖewo do voɖi na mí. Woyi yɔdoa to fɔŋli sia <verse number="23" style="v"/>gake womekpɔ eƒe ŋutilã kukua o. Wotrɔ gbɔ va gblɔ na mí be yewokpɔ ŋutega eye yewokpɔ mawudɔlawo le ŋutega la me ame siwo gblɔ na yewo be ele agbe. <verse number="24" style="v"/>Miatɔ aɖewo ƒu du yi yɔdoa to enumake ke woawo hã kpɔ be yɔdoa le ƒuƒlu vavã abe ale si ame gbãtɔwo gblɔe ene.”</para>
  <para style="p">
    <verse number="25" style="v"/>Yesu gblɔ na wo bena, “Mi ame manyanuwo! Esesẽna na mi be miaxɔ nya siwo katã nyagblɔɖilawo gblɔ da ɖi la dzi ase! <verse number="26" style="v"/>Ɖe nyagblɔɖilawo megblɔ da ɖi be ele be Mesia la nakpe fu siawo katã hafi age ɖe eƒe ŋutikɔkɔe la me oa?”</para>
  <para style="p">
    <verse number="27" style="v"/>Ale Yesu gblɔ mawunya kpukpui geɖewo na wo tso Mose dzi va se ɖe nyagblɔɖila bubuawo katã dzi, eye wòɖe akpa siwo ku ɖe ye ŋutɔ ŋu la me na wo.</para>
  <para style="p">
    <verse number="28" style="v"/>Le ɣeyiɣi sia me la, wogogo Emaus, kɔƒe si me woyina la. Yesu wɔ abe ɖe wòle eme tsom ene, eya ta <verse number="29" style="v"/>woɖe kuku nɛ be wòatsi yewo gbɔ adɔ ŋu na ke elabena zã do vɔ keŋ. Ale Yesu lɔ̃ eye wòyi woƒe aƒeme. <verse number="30" style="v"/>Esi wonɔ anyi be yewoaɖu nu la, eyra ɖe nuɖuɖua dzi eye wòtsɔ abolo, ŋe eme hetsɔe na wo. <verse number="31" style="v"/>Kasia, woƒe ŋkuwo ʋu eye wokpɔe dze sii be eyae nye Yesu eye enumake wòbu le wo gbɔ.</para>
  <para style="p">
    <verse number="32" style="v"/>Ame eveawo de asi gbɔgblɔ me be, mèkpɔe be míaƒe dziwo ʋu dzo ŋutɔ le esime wònɔ mawunya la me ɖem na mí le mɔa dzi oa? <verse number="33" style="v"/>Enumake wogatso dze mɔ ɖo ta Yerusalem eye esi woɖo afi ma la, wokpɔ nusrɔ̃lawo wuiɖekeawo kple Yesu yomedzela bubuwo. <verse number="34" style="v"/>Nusrɔ̃lawo gblɔ na wo be, “Aƒetɔ la tsi tre vavã! Eɖe eɖokui fia Petro!” <verse number="35" style="v"/>Ŋutsu eve siwo tso Emaus la hã gblɔ ale si wodo go Yesu le Emaus mɔ dzi eye wòzɔ kpli wo va ɖo Emaus, kple ale si wokpɔe dze sii to aboloŋeŋe me na wo.</para>
  <para style="s1">Yesu ɖe eɖokui fia nusrɔ̃lawo</para>
  <para style="r">(<ref loc="MAT 28:16-20">Mateo 28:16-20</ref>; <ref loc="MRK 16:14-18">Marko 16:14-18</ref>; <ref loc="JHN 20:19-23">Yohanes 20:19-23</ref>)</para>
  <para style="m">
    <verse number="36" style="v"/>Esi ŋutsuawo nɔ woƒe nuteƒekpɔkpɔwo gblɔm la, Yesu ŋutɔ va do ɖe wo dome hedo gbe na wo! <verse number="37" style="v"/>Dzika tso ameawo katã ƒo eye wovɔ̃ ŋutɔ ŋutɔ, elabena wobu be ŋɔli kpɔm yewo le.</para>
  <para style="p">
    <verse number="38" style="v"/>Yesu bia wo be, “Nu ka tae miele vɔvɔ̃m ɖo? Nu ka tae miele ɖi kem le miaƒe dziwo me, be nyee le mia dome? <verse number="39" style="v"/>Milé ŋku ɖe nye asiwo kple afɔwo ŋu nyuie! Miva lém kpɔ eye miakpɔe kɔtɛe be menye ŋɔlie menye o! Elabena ŋɔliwo la, ŋutilã menɔa wo ŋu abe ale si mele ene o. <verse number="40" style="v"/>Esi wònɔ nua ƒom la, etsɔ eƒe asiwo do ɖe wo gbɔ bena woakpɔ abi siwo gatagbadzɛwo de eŋu la, le eƒe asiƒome kple afɔƒome.”</para>
  <para style="p">
    <verse number="41" style="v"/>Ke ame aɖeke mete ŋu te ɖe eŋu o, elabena dzidzɔ kple ɖikeke yɔ wo me fũu. Le esia ta ebia wo be, “Nuɖuɖu aɖe le mia si le afi sia?”</para>
  <para style="p">
    <verse number="42" style="v"/>Wotsɔ lã memẽ kakɛ aɖe nɛ eye esi wònɔ <verse number="43" style="v"/>eɖum la wonɔ ekpɔm!</para>
  <para style="p">
    <verse number="44" style="v"/>Yesu gblɔ na wo be, “Esi menɔ anyi kpli mi le ŋkeke siwo va yi me ɖe, nyemegblɔe na mi be nu siwo Mose kple nyagblɔɖilawo kpakple Psalmowo gblɔ tso ŋunye la ava eme oa?” <verse number="45" style="v"/>Ale wòʋu woƒe susuwo be woase mawunya siawo katã gɔme. <verse number="46" style="v"/>Yesu yi edzi be, “Vavã, woŋlɔe ɖi tso gbaɖegbe ke be, ele na Mesia la be wòakpe fu eye wòaku eye le ŋkeke etɔ̃a gbe la woagatsi tre tso ame kukuwo dome. <verse number="47" style="v"/>Eye ele bena woatsɔ dzimetɔtrɔ kple nu vɔ̃ tsɔtsɔkenya sia ayi na dukɔwo katã eye woadze egɔme tso Yerusalem. <verse number="48" style="v"/>Miawoe nye ɖeasefowo na nu siawo katã.”</para>
  <para style="p">
    <verse number="49" style="v"/>“Azɔ makɔ Gbɔgbɔ Kɔkɔe la ɖe mia dzi abe ale si Fofonye do ŋugbee ene. Ke minɔ Yerusalem afii va se ɖe esime Gbɔgbɔ Kɔkɔe la nava mia dzi tso dziƒo ana ŋusẽ mi.”</para>
  <para style="s1">Yesu ƒe dziƒoyiyi</para>
  <para style="r">(<ref loc="MRK 16:19-20">Marko 16:19-20</ref>)</para>
  <para style="m">
    <verse number="50" style="v"/>Yesu kplɔ nusrɔ̃lawo do go va se ɖe Betania, eye wòkɔ eƒe asiwo dzi heyra wo. <verse number="51" style="v"/>Esi wònɔ wo yram la, wokɔe le nusrɔ̃lawo gbɔ heyi dziƒoe. <verse number="52" style="v"/>Le esime wòdzo yina la, nusrɔ̃lawo dze klo eye wosubɔe. Emegbe wotrɔ yi Yerusalem kple dzidzɔ manyagblɔ aɖe. <verse number="53" style="v"/>Wonɔ gbedoxɔ la me gbe sia gbe henɔ Mawu kafum.</para>
</usx>
