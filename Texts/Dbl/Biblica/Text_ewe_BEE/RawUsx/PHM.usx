<?xml version="1.0" encoding="UTF-8"?>
<usx version="2.6">
  <book code="PHM" style="id"/>
  <para style="ide">UTF8</para>
  <para style="h">Filemon</para>
  <para style="toc1">Paulo Ƒe Agbalẽ Si Wòŋlɔ Na Filemon</para>
  <para style="toc2">Filemon</para>
  <para style="toc3">Flm</para>
  <para style="mt1">PAULO ƑE AGBALẼ SI WÒŊLƆ NA FILEMON</para>
  <para style="is1">Kpɔkplɔyiɖeme</para>
  <para style="ip">Filemon nye bubume kple hotsuitɔ aɖe si to Paulo dzi va zu kristotɔ. Filemon ƒe kluvi aɖe si ŋkɔe nye Onesimo la si le Filemon gbɔ yi Roma. Edo go Paulo le gaxɔ me le Roma eye wòzu kristotɔ. Paulo ŋlɔ agbalẽ sia de Onesimo si be woatsɔe ayi na Filemon ale be Filemon nagbugbɔ Onesimo axɔ abe eƒe kluvi ene, atsɔ eƒe nu vɔ̃ akee eye woadze sii be ye nɔvie wònye le Kristo me.</para>
  <para style="iot">Emenyawo</para>
  <para style="io1">1. Gbedoname kple akpedada, 1–7</para>
  <para style="io1">2. Kukuɖeɖe ɖe Onesimo ta, 8–20</para>
  <para style="io1">3. Gbedoname kple yayranyawo (<char style="ior"><ref loc="PHM 1:21-25">21–25</ref></char>)</para>
  <chapter number="1" style="c"/>
  <para style="p">
    <verse number="1" style="v"/>Agbalẽ sia tso Paulo, Kristo Yesu ƒe gatɔ, kple mía nɔviŋutsu Timoteo gbɔ, na Filemon, mía xɔlɔ̃ lɔlɔ̃tɔ kple hadɔwɔla <verse number="2" style="v"/>kple Apfia, mía nɔvinyɔnu, na Arkipo, mía nɔvi, Kristo ƒe asrafo kpakple hame si kpea ta le aƒewòme.</para>
  <para style="m">
    <verse number="3" style="v"/>Amenuveve kple ŋutifafa tso Mawu mía Fofo kple Aƒetɔ Yesu Kristo gbɔ la woana mi.</para>
  <para style="s1">Akpedada kple gbedodoɖa</para>
  <para style="p">
    <verse number="4" style="v"/>Filemon lɔlɔ̃a, medaa akpe na Mawu ɣesiaɣi si mele gbe dom ɖa ɖe tawò <verse number="5" style="v"/>elabena mese nu tso wò lɔlɔ̃ kple xɔse si le Aƒetɔ Yesu me kpakple amekɔkɔeawo katã ŋu.</para>
  <para style="p">
    <verse number="6" style="v"/>Nye gbedodoɖae nye be nàtsɔ dzo ɖe wò xɔse la, mama ŋu, ale be nàse nu nyui ɖe sia ɖe si le mía si le Kristo me la gɔme blibo. <verse number="7" style="v"/>Wò lɔlɔ̃ na dzidzɔ kple dziɖeƒo gã aɖem elabena wò, nɔviŋutsu, tsɔ dzidzɔ de amekɔkɔeawo ƒe dziwo me.</para>
  <para style="s1">Paulo ɖe kuku ɖe Onisimo ta</para>
  <para style="p">
    <verse number="8" style="v"/>Eya ta, togbɔ be dzideƒo le asinye le Kristo me be mate ŋu azi dziwò be nàwɔ nu si dze be nàwɔ hã la, <verse number="9" style="v"/>medi boŋ be maɖe kuku na wò le lɔlɔ̃ ta. Eya ŋuti nye Paulo, amegã xoxo aɖe kple ame si va zu Kristo Yesu ƒe gatɔ <verse number="10" style="v"/>mele kuku ɖem na wò ɖe vinye Onesimo ta, ame si trɔ zu vinye esi menɔ kɔsɔkɔsɔ me le afii. <verse number="11" style="v"/>Tsã la ŋudɔwɔnu aɖeke menɔ eŋu na wò o, ke azɔ la etrɔ zu ŋudɔwɔnu na nye kpli wò siaa. <verse number="12" style="v"/>Mele etrɔm ɖo ɖe wò eye mele nye ŋutɔ nye dzi hã ɖom ɖa wò kplii.</para>
  <para style="p">
    <verse number="13" style="v"/>Medi vevie be mana woanɔ gbɔnye le afii, le esime mele gaxɔ me le nyanyui la gbɔgblɔ ta. Wò hã ato esia me ana kpekpeɖeŋum to edzi. <verse number="14" style="v"/>Ke nyemedi be mawɔ nenema ne melɔ̃ ɖe edzi o. Nyemedi be nanyo dɔme nam to dzizizi me o, ke boŋ be wò ŋutɔ nàdi be yeave nunye. <verse number="15" style="v"/>Ɖewohĩ, anyo be nabu nya sia ŋu ale: Onesimo si dzo le gbɔwò ɣeyiɣi kpui aɖe, ale be azɔ la, woazu tɔwo tegbee. <verse number="16" style="v"/>Onesimo maganye kluvi ɖeɖe ko azɔ o, ke boŋ azu nu si kɔ saa wu eye woanye nɔvi lɔlɔ̃a, vevietɔ nam. Agazu ame vevi na wò ŋutɔ hã azɔ, elabena maganye subɔla ko o, ke boŋ anye nɔviwò le Kristo me hã.</para>
  <para style="p">
    <verse number="17" style="v"/>Ne menye xɔ̃wò le nyateƒe me la, ekema xɔ Onesimo kple dzaadoname si tututu natsɔ axɔm nenye nyee gbɔna gbɔwò. <verse number="18" style="v"/>Ne ewɔ nu vevi aɖe wò alo wòfi wò nane la, ekema kpɔ mɔ na teƒeɖoɖo tso gbɔnye. <verse number="19" style="v"/>Maɖo eteƒe na wò. Nye, Paulo, meɖo kpe nya sia dzi na wò to nu sia ŋɔŋlɔ kple nye asi na wò me. Ke nyemakɔ nu le fe si nenyi le asinye la dzi o! Nya lae nye be, wò luʋɔ la ŋutɔe nye fe si nenyi le asinye! <verse number="20" style="v"/>Ẽ, nɔvi lɔlɔ̃a, na wò nu sia wɔwɔ nam kple lɔlɔ̃ nado dzidzɔ nam ekema nye dzi gbɔdzɔ la akafu Aƒetɔ la.</para>
  <para style="p">
    <verse number="21" style="v"/>Meŋlɔ agbalẽ sia na wò elabena meka ɖe edzi be awɔ nam wu ale si mebia gɔ̃ hã!</para>
  <para style="p">
    <verse number="22" style="v"/>Meɖe kuku be nadi amedzroxɔ aɖe da ɖi nam, elabena mele mɔ kpɔm be Mawu ase miaƒe gbedodoɖa eye woana mava mia gbɔ kpuie.</para>
  <para style="s1">Gbedonamewo kple nyuidinamewo</para>
  <para style="p">
    <verse number="23" style="v"/>Epafra, ame si le gaxɔ me kplim le gbeƒaɖeɖe Kristo Yesu ta la, do gbe na mi. <verse number="24" style="v"/>Marko, Aristarko, Ɖema kple Luka, nye hadɔwɔlawo hã do gbe na mi. <verse number="25" style="v"/>Míaƒe Aƒetɔ Yesu Kristo ƒe yayra nanɔ anyi kple miaƒe gbɔgbɔ la.</para>
</usx>
