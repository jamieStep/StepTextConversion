<?xml version="1.0" encoding="UTF-8"?>
<usx version="2.6">
  <book code="JUD" style="id"/>
  <para style="ide">UTF8</para>
  <para style="h">Yuda</para>
  <para style="toc1">Yuda Ƒe Agbalẽ</para>
  <para style="toc2">Yuda</para>
  <para style="toc3">Yud</para>
  <para style="mt1">YUDA ƑE AGBALẼ</para>
  <para style="is1">Kpɔkplɔyiɖeme</para>
  <para style="ip">Yuda, ame si nye Yakobo nɔvi lae ŋlɔ Yuda ƒe Agbalẽ. Le ɣemaɣi me la, ame geɖewo va zu Kristotɔwo eye wokaka ɖe afi sia afi. Ke wo dometɔ aɖewo trɔ zu aʋatsonufialawo, he amewo ɖa tso nyateƒe la gbɔ eye wode tɔtɔ hamea me. Nu sia na Yuda ŋlɔ agbalẽ sia hedo ŋusẽ xɔsetɔwo be woanɔ te sesĩe eye woalé xɔse vavãtɔ la me ko ɖe asi ɣesiaɣi.</para>
  <para style="iot">Emenyawo:</para>
  <para style="io1">1. Kpɔkplɔyiɖeme (<char style="ior"><ref loc="JUD 1:1-4">1–4</ref></char>)</para>
  <para style="io1">2. Nuxɔxlɔ̃ hena ŋudzɔnɔnɔ ɖe aʋatsonufialawo ŋu (<char style="ior"><ref loc="JUD 1:5-6">5–6</ref></char>)</para>
  <para style="io1">3. Ŋusẽdodo hena xɔse vavãtɔ me léle ɖe asi (<char style="ior"><ref loc="JUD 1:17-23">17–23</ref></char>)</para>
  <para style="io1">4. Yayranyawo (<char style="ior"><ref loc="JUD 1:24-25">24–25</ref></char>)</para>
  <chapter number="1" style="c"/>
  <para style="p">
    <verse number="1" style="v"/>Yuda, Yesu Kristo ƒe dɔla kple Yakobo nɔviŋutsu, ŋlɔ na ame siwo woyɔ, ame siwo Mawu Fofo la lɔ̃ eye Kristo Yesu lé wo ɖe te. <verse number="2" style="v"/>Amenuveve, ŋutifafa kple lɔlɔ̃ nanye mia tɔ le agbɔsɔsɔ me.</para>
  <para style="s1">Mawumavɔ̃lawo ƒe nu vɔ̃ kple tsɔtsrɔ̃</para>
  <para style="p">
    <verse number="3" style="v"/>Nɔvi lɔlɔ̃awo, togbɔ be metsi dzi vevie be maŋlɔ nu na mi le ɖeɖe si ƒe gomekpɔlawo míenye la ŋuti hã la, edze ŋunye be maŋlɔ na mi, ado ŋusẽ mi be miaʋlĩ xɔse si wotsɔ de asi na ame kɔkɔeawo zi ɖeka hena ɣeyiɣiawo katã la ta. <verse number="4" style="v"/>Mele esia gblɔm elabena ame aɖewo, ame siwo ƒe ʋɔnudɔdrɔ̃ woŋlɔ da ɖi tso blema ke la va tra wo ɖokuiwo ɖe mia dome dzaa. Wonye mawumavɔ̃la, siwo trɔ míaƒe Mawu la ƒe amenuveve wòzu mɔɖeɖe na ŋunyɔnuwo wɔwɔ eye wogbe nu le Yesu Kristo, míaƒe dziɖula ɖeka hɔ̃ kple Aƒetɔ la gbɔ.</para>
  <para style="p">
    <verse number="5" style="v"/>Togbɔ be mienya esiawo katã xoxo hã la, medi be maɖo ŋku edzi na mi be Aƒetɔ la ɖe eƒe dukɔ tso Egipte nyigba dzi gake emegbe la, etsrɔ̃ ame siwo mexɔ edzi se o. <verse number="6" style="v"/>Ke mawudɔla siwo melé woƒe bubuteƒe me ɖe asi o, ke boŋ wogblẽ woawo ŋutɔ ƒe aƒe ɖi la, esiawoe wòde gae ɖe viviti me eye wotsɔ gakɔsɔkɔsɔ mavɔ de wo hena ʋɔnudɔdrɔ̃ le Ŋkekegã la dzi. <verse number="7" style="v"/>Nenema ke, Sodom kple Gomora kpakple du siwo ƒoxlã wo la tsɔ wo ɖokuiwo dzra na ŋutilãmeŋunyɔnuwo wɔwɔ kple agbe vlo nɔnɔ. Wonye ame siwo le fu kpem le dzo mavɔ ƒe tohehe me la ƒe kpɔɖeŋu.</para>
  <para style="p">
    <verse number="8" style="v"/>Nenema ke drɔ̃ekula siawo ƒo ɖi woawo ŋutɔ ƒe ŋutilãwo, wotsi tre ɖe dziɖulawo ŋu eye woƒoa nu vɔ̃ le dziƒodɔlawo ŋu. <verse number="9" style="v"/>Mawudɔlagã Maikel gɔ̃ hã esi wònɔ nya hem kple vɔ̃ɖitɔ la tso Mose ƒe ŋutilã kukua ŋuti la, mete ŋu do dzi gblɔ nya vɔ̃ aɖeke ɖe eŋuti o, ke ɖeko wògblɔ be, “Aƒetɔ la aka mo na wò!” <verse number="10" style="v"/>Gake ame siawo ya ƒoa nu kple dzugbe ɖe nu sia nu si gɔme womese o la ŋuti eye nu sia nu si gɔme wose to seselelãme me abe lã siwo mebua tame o ene la, nu siawo kee nye nu siwo gblẽa wo dome.</para>
  <para style="p">
    <verse number="11" style="v"/>Babaa na wo! Woto Kain ƒe mɔ; woti viɖe yome hege ɖe Balam ƒe vodada me eye wotsrɔ̃ wo le Kora ƒe aglãdzedze la me.</para>
  <para style="p">
    <verse number="12" style="v"/>Ame siawo nye ɖiƒonuwo le hamea ƒe lɔlɔ̃nuɖuƒewo. Woɖua nu kpli mi ŋumakpetɔe, wonye alẽkplɔla siwo nyia woawo ŋutɔ ɖokuiwo ko. Wole abe alilĩkpo siwo medzaa tsi o, eye ya lɔa wo ɖe enu ene. Wole abe kelemeti siwo metse ku o eye woho wo ƒo ɖi eye woku zi gbɔ zi eve la ene. <verse number="13" style="v"/>Wole abe ƒutsotsoe siwo dze agbo hele woawo ŋutɔ ƒe ŋukpefutɔkpɔwo ɖem ɖe go la ene, wole abe ɣletivi siwo le tsatsam, esiwo woɖo viviti tsiɖitsiɖi da ɖi na tegbetegbe la ene.</para>
  <para style="p">
    <verse number="14" style="v"/>Enɔk, ame si nye dzidzime adrelia tso Adam dzi la gblɔ nya ɖi ɖe ame siawo ŋu be, “Kpɔ ɖa, Aƒetɔ la gbɔna kple eƒe dɔla kɔkɔe akpe akpewo, <verse number="15" style="v"/>ne wòadrɔ̃ ʋɔnu ame sia ame ne wòabu fɔ mawumavɔ̃lawo ɖe nu vɔ̃ɖi siwo katã wowɔ le woƒe mɔ vɔ̃wo dzi hekpe ɖe nya vlo siwo katã nu vɔ̃ wɔla siawo gblɔ ɖe eya amea ŋuti ŋu la ta.” <verse number="16" style="v"/>Ame siawo nye liʋiliʋĩlĩlawo kple ame siwo kpɔa vodada le nu sia nu ŋu. Wodzea woawo ŋutɔ ƒe nudzodzro vɔ̃wo yome woƒoa adegbe le woawo ŋutɔ ɖokuiwo ŋu eye wokafua amewo alakpatɔe hena woawo ŋutɔ ƒe nyui.</para>
  <para style="s1">Nuxɔxlɔ̃ na tenɔnɔ sesĩe</para>
  <para style="p">
    <verse number="17" style="v"/>Ke nɔvi lɔlɔ̃awo, miɖo ŋku nya siwo míaƒe Aƒetɔ Yesu Kristo ƒe apostolowo gblɔ da ɖi la dzi. <verse number="18" style="v"/>Wogblɔ na mi be, “Le ɣeyiɣi mamlɛawo me la, fewuɖulawo lava, ame siwo adze woawo ŋutɔ ƒe dzodzro vɔ̃wo yome.” <verse number="19" style="v"/>Ame siawoe nye ame siwo dea mama mia dome, ame siwo dzea ŋutilã ƒe nukpɔkpɔwo yome eye Gbɔgbɔ la mele wo me o.</para>
  <para style="p">
    <verse number="20" style="v"/>Ke miawo ya la, nɔvi lɔlɔ̃awo, mitu mia ɖokuiwo ɖo le miaƒe xɔse kɔkɔetɔ kekeake me eye mido gbe ɖa le Gbɔgbɔ Kɔkɔe la me. <verse number="21" style="v"/>Mitsɔ mia ɖokuiwo de Mawu ƒe lɔlɔ̃ la me esi miele míaƒe Aƒetɔ Yesu Kristo ƒe nublanuikpɔkpɔ lalam be wòakplɔ mi ayi agbe mavɔ la me.</para>
  <para style="p">
    <verse number="22" style="v"/>Mikpɔ nublanui na ame siwo le ɖi kem le wo ɖokuiwo me. <verse number="23" style="v"/>Miɖe ame bubuwo tso dzo me eye mixɔ na wo. Mikpɔ nublanui na wo kple vɔvɔ̃. Milé fu awu si ƒo ɖi to ŋutilã ƒe ɖiƒoƒo me gɔ̃ hã.</para>
  <para style="s1">Yayranyawo</para>
  <para style="p">
    <verse number="24" style="v"/>Azɔ, eya ame si tea ŋu léa mi ɖe asi be miagadze anyi o, be wòatsɔ mi aɖo eƒe ŋutikɔkɔefiazikpui la ŋgɔ kpɔtsɔtsɔmanɔŋui le dzidzɔ gã me, lae mede mi asi na <verse number="25" style="v"/>míaƒe Mawu ɖeka hɔ̃ la, ame si nye míaƒe Ɖela la, eya ko tɔe nye ŋutikɔkɔe, fianyenye, ŋusẽ kple dziɖuɖu to Yesu Kristo, míaƒe Aƒetɔ, me le dzidzimewo katã me, tso fifia yi ɖase ɖe mavɔ me! Amen.</para>
</usx>
