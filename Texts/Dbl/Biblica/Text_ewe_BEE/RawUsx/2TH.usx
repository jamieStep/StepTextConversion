<?xml version="1.0" encoding="UTF-8"?>
<usx version="2.6">
  <book code="2TH" style="id"/>
  <para style="ide">UTF8</para>
  <para style="h">2 Tesalonikatɔwo</para>
  <para style="toc1">Paulo Ƒe Agbalẽ Evelia Si Wòŋlɔ Na Tesalonikatɔwo</para>
  <para style="toc2">2 Tesalonikatɔwo</para>
  <para style="toc3">2Tes</para>
  <para style="mt1">PAULO ƑE AGBALẼ EVELIA SI WÒŊLƆ NA TESALONIKATƆWO</para>
  <para style="is1">Kpɔkplɔyiɖeme</para>
  <para style="ip">Paulo ŋlɔ agbalẽ gbãtɔ na Tesalonikatɔwo eteƒe medidi kura hafi wògaŋlɔ evelia o. Aʋatsonufiala aɖewo gblɔ na Tesalonikatɔwo be, Kristo va zi evelia xoxo. Nu sia he tɔtɔ geɖe va hamea me. Ame geɖewo dzudzɔ dɔwɔwɔ eye wode asi kuviawɔwɔ me. Paulo ŋlɔ agbalẽ sia heka mo na wo le woƒe kuviawɔwɔ kple dɔmawɔmawɔ ta. Efia nu wo tso ame kukuwo ƒe tsitretsitsi ŋuti. Edo ŋusẽ wo be woalé xɔse la me ɖe asi sesĩe eye woanɔ mɔ kpɔm na Kristo ƒe vava zi evelia.</para>
  <para style="iot">Emenyawo</para>
  <para style="io1">1. Gbedoname (<char style="ior"><ref loc="2TH 1:1-2">1:1-2</ref></char>)</para>
  <para style="io1">2. Paulo ƒe akpedada kple gbedodoɖa ɖe hamea ta (<char style="ior"><ref loc="2TH 1:3-12">1:3-12</ref></char>)</para>
  <para style="io1">3. Aƒetɔ la ƒe vava zi evelia (<char style="ior"><ref loc="2TH 2:1-17">2:1-17</ref></char>)</para>
  <para style="io1">4. Nufiamewo (<char style="ior"><ref loc="2TH 3:1-15">3:1-15</ref></char>)</para>
  <para style="io1">5. Yayranyawo kple gbedonamewo (<char style="ior"><ref loc="2TH 3:16-18">3:16-18</ref></char>)</para>
  <chapter number="1" style="c"/>
  <para style="p">
    <verse number="1" style="v"/>Agbalẽ sia tso Paulo, Silvano kple Timoteo gbɔ le yiyim na kristohame si le Tesalonika, ame siwo le dedie le Mawu mía Fofo kple míaƒe Aƒetɔ Yesu Kristo me.</para>
  <para style="p">
    <verse number="2" style="v"/>Mawu mía Fofo kple Aƒetɔ Yesu Kristo nana eƒe yayra sɔgbɔ la mi eye wòana ŋutifafa nanɔ miaƒe dziwo kple tamesusuwo me.</para>
  <para style="s1">Akpedada kple gbedodoɖa</para>
  <para style="p">
    <verse number="3" style="v"/>Nɔvi lɔlɔ̃awo, akpedada na Mawu ɖe mia ta menye nu dzeame ko wònye na mí o, ke boŋ míaƒe dɔ wònye be míawɔ na Mawu ɖe ale si miaƒe xɔse tsi ɖe edzi nukutɔe eye miaƒe lɔlɔ̃ na mia nɔewo hã de to ŋutɔ la ta. <verse number="4" style="v"/>Enye dzidzɔ na mí be míaƒo adegbe tso miaƒe dzigbɔɖi kple ale si miaƒe xɔse de to le Mawu me la ŋu na hame bubuwo, togbɔ be miele fukpekpe kple ɣeyiɣi sesẽwo me tom hã. <verse number="5" style="v"/>Esia nye ale si Mawu wɔa nu to mɔ dzɔdzɔetɔ dzii la ƒe kpɔɖeŋu ɖeka ko, elabena to miaƒe fukpekpe me la ele mia dzram ɖo hena eƒe fiaɖuƒe la <verse number="6" style="v"/>eye le ɣemaɣi me ke la ele ʋɔnudɔdrɔ̃ kple tohehe dzram ɖo ɖi na ame siwo le fu wɔm mi.</para>
  <para style="p">
    <verse number="7" style="v"/>Eya ta magblɔ na mi ame siwo le fu kpem la be, Mawu ana dzudzɔ mi kple míawo nenye be Aƒetɔ Yesu va do kpoyi tso dziƒo le dzo ƒe aɖewo me kple eƒe mawudɔla sesẽwo. <verse number="8" style="v"/>Adrɔ̃ ʋɔnu ame siwo katã medi be yewoanya Mawu o, kple ame siwo katã gbe ɖoɖo si wòwɔ ɖe wo ŋu be yeaɖe wo to míaƒe Aƒetɔ Yesu Kristo dzi la wɔwɔ me gbidii. <verse number="9" style="v"/>Woahe to na wo le dzo mavɔ la me, eye womagakpɔ Aƒetɔ la ƒe ŋkume akpɔ gbeɖe o, gawu la womakpɔ eƒe ŋutikɔkɔe ƒe ŋusẽ hã o, <verse number="10" style="v"/>ne eva be wòaxɔ kafukafu kple bubu ɖe dɔ gã si wòwɔ na ame kɔkɔewo la ta. Miawo la, mianɔ ame siwo anɔ ekafum la dome elabena miexɔ Mawu ƒe nya si míegblɔ na mi la dzi se.</para>
  <para style="p">
    <verse number="11" style="v"/>Eya ta míedoa gbe ɖa ɖe mia ta ɖaa be míaƒe Mawu la nawɔ mi vi siwo ƒomevi wòdi be woanɔ ye si lae, eye agawɔ mi mianyo ade ale si miedi la nu! Mlɔeba la atsɔ eƒe ŋusẽ axe fe na mi ɖe miaƒe xɔse ta. <verse number="12" style="v"/>Ekema ame sia ame anɔ Aƒetɔ Yesu Kristo ƒe ŋkɔ kafum ɖe nu nyui siwo do go tso mia me wokpɔ la ta; eye miaƒe ŋutikɔkɔe gãtɔ kekeake enye be miava nye etɔ. Míaƒe Mawu kple Aƒetɔ Yesu Kristo ƒe nublanuikpɔkpɔ sɔgbɔ la ana esiawo katã ava eme na mi.</para>
  <chapter number="2" style="c"/>
  <para style="s1">Kristo ƒe vava zi evelia kple eƒe ŋgɔdodzesiwo</para>
  <para style="p">
    <verse number="1" style="v"/>Le míaƒe Aƒetɔ Yesu Kristo ƒe vava kple ale si míaƒo ƒu ɖe egbɔ ŋuti la, míele biabiam tso mia si, nɔviwo, be <verse number="2" style="v"/>miagana woatɔtɔ miaƒe susuwo bɔbɔe alo ado dzikatsoameƒo na mi kple nyagblɔɖiwo, nutsotsowo alo kple agbalẽ aɖe si wogblɔ be etso mía gbɔ si le gbɔgblɔm be Aƒetɔ la ƒe vavagbe la va yi xoxo o. <verse number="3" style="v"/>Migana woatɔtɔ miaƒe susuwo eye woable mi o; migaxɔ nu sia nu si wogblɔ la dzi se o. Elabena ŋkeke ma mava o, va se ɖe esime aglãdzedze ava, eye woaɖe ame sedzimawɔla la ɖe go, ame si woɖo ɖi na tsɔtsrɔ̃. <verse number="4" style="v"/>Atsi tsitre ɖe mawu bubuwo ŋu eye ayi aɖagbã nu siwo katã amewo subɔna la kple afi si wosubɔa wo le la gudugudu. Ayi aɖanɔ Mawu ƒe gbedoxɔ me abe Mawu ene eye wòable amewo be yee nye Mawu. <verse number="5" style="v"/>Mieɖo ŋku edzi be megblɔ nya siawo na mi esi menɔ mia gbɔ oa? <verse number="6" style="v"/>Eye mienya xoxo nu si le mɔ xem na eƒe afi sia vava; elabena ne eƒe ɣeyiɣi mede o la, mava o.</para>
  <para style="m">
    <verse number="7" style="v"/>Ke nu si ŋutsu aglãdzela kple dzomavɔ me vi sia awɔ ne eva la, le edzi yim xoxo gake eya ŋutɔ mava o va se ɖe esime ame si le mɔ xem nɛ la do ɖa le mɔ me nɛ hafi. <verse number="8" style="v"/>Ekema ŋutsu vɔ̃ɖi sia ava do eye Aƒetɔ Yesu atsɔ eƒe ya si wògbɔna to eƒe nume la afiãe; eye ne etrɔ va la, atsrɔ̃ ŋutsu sia ɖa le anyigba dzi. <verse number="9" style="v"/>Ŋutsu nu vɔ̃ wɔla sia ava kple Satana ƒe ŋusẽ eye Satana awɔ eŋutidɔ atsɔ wɔ dzesi kple nukunu gã geɖewo, atsɔ aflu amewoe. <verse number="10" style="v"/>Ado lã amesiwo katã yina ɖe dzomavɔ la me elabena wogbe nyateƒe la xɔxɔ; wogbe be yewomaxɔ nyateƒe la ase, alɔ̃e be wòaɖe wo o, <verse number="11" style="v"/>eya ta Mawu ɖe mɔ na wo be woaxɔ alakpa siawo katã dzi ase kple woƒe dzi blibo <verse number="12" style="v"/>eye woadrɔ̃ ʋɔnu wo katã pɛpɛpɛ be woxɔ alakpa dzi se, gbe nu le nyateƒe la gbɔ eye wokpɔ dzidzɔ le woƒe nu vɔ̃wo me.</para>
  <para style="s1">Minɔ te sesĩe</para>
  <para style="p">
    <verse number="13" style="v"/>Ke ele be míada akpe na Mawu ɖaa ɖe mia ta, mi mía nɔvi siwo Aƒetɔ la lɔ̃, elabena Mawu ɖoe tso blema ke be yeana miakpɔ ɖeɖe, aklɔ mia ŋuti to Gbɔgbɔ Kɔkɔe la ƒe dɔwɔwɔ kple miaƒe nyateƒe la dzixɔxɔse me. <verse number="14" style="v"/>Mawu gblɔ nyanyui la na mi to mía dzi. Eye to mía dzi wòyɔ mi be miakpɔ gome le míaƒe Aƒetɔ Yesu Kristo ƒe ŋutikɔkɔe la me.</para>
  <para style="p">
    <verse number="15" style="v"/>Nɔvi lɔlɔ̃wo, nu siwo katã le susu me na mi eya ta minɔ te sesĩe eye mialé nyataƒe la me ɖe asi sesĩe, nyateƒe siwo míefia mi esi míenɔ mia gbɔ kple esiwo míeŋlɔ ɖo ɖe mi le míaƒe agbalẽwo me na mi.</para>
  <para style="p">
    <verse number="16" style="v"/>Míaƒe Aƒetɔ Yesu Kristo ŋutɔ kple Mawu mía Fofo, ame si lɔ̃ mí eye to eƒe amenuveve me la, wòna dzideƒo mavɔ kple mɔkpɔkpɔ nyui mí la, <verse number="17" style="v"/>nade dzi ƒo na mi eye wòado ŋusẽ mi le dɔ nyui ɖe sia ɖe wɔwɔ kple nya nyui ɖe sia ɖe gbɔgblɔ me.</para>
  <chapter number="3" style="c"/>
  <para style="s1">Mido gbe ɖa ɖe mía ta</para>
  <para style="p">
    <verse number="1" style="v"/>Mlɔeba la, nɔvi lɔlɔ̃tɔwo, esi mele agbalẽ sia nu wum la, mabia tso mia si be miaɖo gbe ɖa ɖe mía ta. Mido gbe ɖa gbã be Aƒetɔ la ƒe nya la nakaka ɖe afi sia afi kaba eye wòakpɔ dziɖuɖu le afi sia afi si wòkaka ɖo, ale be wòaɖe ame geɖewo abe ale si wòdzɔe esi míeva mia gbɔ la ene. <verse number="2" style="v"/>Mido gbe ɖa hã be míado go le ame vɔ̃ɖiwo ƒe asi me, elabena menye ame sia amee lɔ̃ Aƒetɔ la o. <verse number="3" style="v"/>Aƒetɔ la, nuteƒewɔla wònye; eya ta ado ŋusẽ mi eye wòakpɔ mia ta tso Satana ƒe fuwɔame ɖe sia ɖe me. <verse number="4" style="v"/>Míeka ɖe edzi le Aƒetɔ la me bena miele nu siwo míefia mi la dzi wɔm eye menye zi ɖeka ko o ke boŋ ɣesiaɣi. <verse number="5" style="v"/>Aƒetɔ la nawɔe be miaƒe nugɔmesese tso Mawu ƒe lɔlɔ̃ ŋuti la nanɔ to dem ɖe edzi wu ɣesiaɣi.</para>
  <para style="s1">Nuxɔxlɔ̃ tso kuviawɔwɔ ŋu</para>
  <para style="p">
    <verse number="6" style="v"/>Nɔvi lɔlɔ̃awo, míele se sia dem na mi le míaƒe Aƒetɔ Yesu Kristo ƒe ŋkɔ me be: Migade ha kple nɔvi si nɔa anyi kuviatɔe gbe sia gbe eye mewɔa dɔ aɖeke abe ale si míefia mi be miawɔ la ene o. <verse number="7" style="v"/>Elabena miawo ŋutɔ mienya ale si wòle be miadze míaƒe kpɔɖeŋu yomee. Esi míenɔ mia dome la, míenɔ anyi kuviatɔe <verse number="8" style="v"/>alo ɖu ame aɖe ƒe nu femaxee o, ke boŋ míewɔ dɔ zã kple keli. Míedze agbagba, ku kutri be míaganye agba na mia dometɔ aɖeke o. <verse number="9" style="v"/>Míewɔ esia menye esi míate ŋu abia kpekpeɖeŋu ma tɔgbi mi ta o ke boŋ be míatsɔ mía ɖokuiwo aɖo kpɔɖeŋui na mi be miadze eyome. <verse number="10" style="v"/>Elabena esi míenɔ mia gbɔ gɔ̃ hã la, míede se sia na mi be, “Ame si medi be yeawɔ dɔ o la, megadu nu hã o.”</para>
  <para style="p">
    <verse number="11" style="v"/>Gake míesena be mia dometɔ aɖewo le kuvia wɔm, wogbe be yewomawɔ dɔ aɖeke o, eye wogblẽa woƒe ɣeyiɣi le ameŋunyagbɔgblɔ me. <verse number="12" style="v"/>Míele kuku ɖem na nenem me mawo katã eye míele gbe ɖem na wo hã le Aƒetɔ Yesu Kristo ƒe ŋkɔ me be, woadze kɔ anyi awɔ dɔ atsɔ kpɔ wo ɖokuiwo dzii. <verse number="13" style="v"/>Hena nɔvi lɔlɔ̃ mamlɛawo la, mele nu xlɔ̃m mi be ɖeɖi megate mia ŋuti le nu nyui wɔwɔ me o.</para>
  <para style="p">
    <verse number="14" style="v"/>Nenye be ame aɖe gbe be yemawɔ ɖe nu siwo míegblɔ ɖe agbalẽ sia me dzi o la, milé ŋku ɖe eŋuti eye migade ha kplii o, ale be ŋu nakpee. <verse number="15" style="v"/>Ke migabui be enye miaƒe futɔ o; ke boŋ miƒo nu nɛ abe nɔvi si hiã nuxɔxlɔ̃ ene.</para>
  <para style="s1">Gbedonamewo</para>
  <para style="p">
    <verse number="16" style="v"/>Ŋutifafa ƒe Aƒetɔ la ŋutɔ nana eƒe ŋutifafa mi ɣesiaɣi le nu sia nu me. Aƒetɔ la nanɔ anyi kpli mi katã.</para>
  <para style="p">
    <verse number="17" style="v"/>Azɔ esia nye, nye ŋutɔ nye gbedoname si mele ŋɔŋlɔm kple nye ŋutɔ nye asi, abe ale si mewɔnɛ le nye agbalẽwo katã ƒe nuwuwu la ene; be wòanye kpeɖodzi na mi be agbalẽ la tso nye ŋutɔ gbɔnye. Esia nye nye ŋutɔ nye asinuŋɔŋlɔ. <verse number="18" style="v"/>Míaƒe Aƒetɔ Yesu Kristo ƒe yayra nanɔ mi katã mia dzi.</para>
</usx>
