<?xml version="1.0" encoding="UTF-8"?>
<usx version="2.6">
  <book code="3JN" style="id"/>
  <para style="ide">UTF8</para>
  <para style="h">Yohanes</para>
  <para style="toc1">Yohanes Ƒe Agbalẽ Etɔ̃lia</para>
  <para style="toc2">Yohanes</para>
  <para style="toc3">3Yoh</para>
  <para style="mt1">YOHANES ƑE AGBALẼ ETƆ̃LIA</para>
  <para style="is1">Kpɔkplɔyiɖeme</para>
  <para style="ip">Yohanes, ame si nye Yesu Kristo ƒe nusrɔ̃lawo dometɔ ɖeka lae ŋlɔ Yohanes ƒe Agbalẽ Etɔ̃awo, Yohanes ƒe Nyanyui la kple Nyaɖeɖefia siaa. Le Yohanes ƒe Agbalẽ Etɔ̃lia sia me la, Yohanes kafu Gayo le eƒe dɔ nyui wɔwɔ ta eye wòdi be Mawu naka mo na Dietrefo le eƒe nu masɔmasɔ wɔwɔ ta.</para>
  <para style="iot">Emenyawo:</para>
  <para style="io1">1. Kpɔkplɔyiɖeme (<char style="ior"><ref loc="3JN 1:1-4">1–4</ref></char>)</para>
  <para style="io1">2. Ŋusẽdodo dɔwɔla vavãwo (<char style="ior"><ref loc="3JN 1:5-8">5–8</ref></char>)</para>
  <para style="io1">3. Mokaka na ame siwo tsi tsitre ɖe nyateƒe la ŋu (<char style="ior"><ref loc="3JN 1:9-10">9–10</ref></char>)</para>
  <para style="io1">4. Nyateƒeyomenɔla aɖe kafukafu (<char style="ior"><ref loc="3JN 1:11-12">11–12</ref></char>)</para>
  <para style="io1">5. Taƒonyawo (<char style="ior"><ref loc="3JN 1:13-14">13–14</ref></char>)</para>
  <chapter number="1" style="c"/>
  <para style="s1">Gbedonamewo</para>
  <para style="p">
    <verse number="1" style="v"/>Agbalẽ sia tso Hamemegã tsitsi la gbɔ na xɔ̃nye Gayo ame si melɔ̃na le nyateƒe me. <verse number="2" style="v"/>Xɔ̃nye lɔlɔ̃a, medo gbe ɖa be nànɔ lãmesesẽ me eye nu sia nu nadze edzi na wò nyuie abe ale si wò luʋɔ gɔ̃ hã le dedie ene. <verse number="3" style="v"/>Mekpɔ dzidzɔ ŋutɔ esi nɔvi aɖewo va ƒo nu tso ale si nèlé nyateƒea me ɖe asi goŋgoŋ eye nèle agbe nɔm le nyateƒe la nu la ŋu. <verse number="4" style="v"/>Naneke medoa dzidzɔ nam wu be, mase be vinyewo le agbe nɔm ɖe nyateƒe la nu o.</para>
  <para style="s1">Beléle na Aƒetɔ la ƒe dɔwɔlawo</para>
  <para style="p">
    <verse number="5" style="v"/>Xɔ̃nye lɔlɔ̃a, èle nuteƒe wɔm le nu siwo nèle wɔwɔm na nɔviawo la me, togbɔ be wonye amedzrowo na wò hã. <verse number="6" style="v"/>Woɖe gbeƒã na hamea katã le wò lɔlɔ̃ si nèɖe fia wo la ŋu. Anyo be nàdo mɔ wo le mɔ nyuitɔ si dze Mawu ŋu la nu. <verse number="7" style="v"/>Elabena ŋkɔ la tae wodze mɔ hele tsatsam eye womexɔ kpekpeɖeŋu aɖeke tso Trɔ̃subɔlawo gbɔ o. <verse number="8" style="v"/>Le esia ta ehiã be miawɔ dɔmenyo na ame sia tɔgbewo ale be mí katã míawɔ dɔ ado nyateƒea ɖe ŋgɔ.</para>
  <para style="p">
    <verse number="9" style="v"/>Meŋlɔ agbalẽ ɖo ɖe hamea, gake Diotrefo ame si tsɔ eɖokui wɔ ŋgɔgbenɔlae la, meɖo to nye nyawo o. <verse number="10" style="v"/>Eya ta ne meva la maɖe nu siwo katã wɔm wòle la ɖe go, vevietɔ ale si wòle mía ŋu gblẽm la ta. Hekpe ɖe esia ŋu la eɖea ame siwo dina be yewoaxɔ nɔviawo la le hame.</para>
  <para style="p">
    <verse number="11" style="v"/>Xɔ̃nye lɔlɔ̃tɔ, megakpɔ nuvloe wɔwɔ ƒe kpɔɖeŋu nàwɔ o, ke boŋ srɔ̃ nu nyui wɔwɔ. Ame sia ame si wɔ nu nyui la tso Mawu gbɔ. Ame si wɔa nu vɔ̃ la mekpɔa Mawu o. <verse number="12" style="v"/>Ame sia ame ƒoa nu nyuie le Demetrio ŋu. Nyateƒea ŋutɔ hã gblɔa eƒe nya nyuie. Míawo hã míeɖi ɖase nyui le eŋu, eye wò ŋutɔ enyae be míaƒe ɖaseɖiɖi nye nyateƒe.</para>
  <para style="s1">Taƒonyawo</para>
  <para style="p">
    <verse number="13" style="v"/>Nya geɖe le asinye be maŋlɔ na wò gake nyemedi be maŋlɔe kple nuŋlɔti kple nuŋlɔtsi ɖeɖe ko o. <verse number="14" style="v"/>Mele mɔkpɔm be míado go kpuie eye míaƒo nu ŋkume kple ŋkume.</para>
  <para style="p">Ŋutifafa nanɔ anyi kpli wò. Nɔvi siwo katã le afi sia la do gbe na wò nyuie. Do gbe na nɔvi siwo le gbɔwò la na mí ɖekaɖeka.</para>
</usx>
