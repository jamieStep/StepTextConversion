<?xml version="1.0" encoding="UTF-8"?>
<usx version="2.6">
  <book code="TIT" style="id"/>
  <para style="ide">UTF8</para>
  <para style="h">Tito</para>
  <para style="toc1">Paulo Ƒe Agbalẽ Si Wòŋlɔ Na Tito</para>
  <para style="toc2">Tito</para>
  <para style="toc3">Tito</para>
  <para style="mt1">PAULO ƑE AGBALẼ SI WÒŊLƆ NA TITO</para>
  <para style="is1">Kpɔkplɔyiɖeme</para>
  <para style="ip">Tito nye ɖekakpui aɖe si va zu kpeɖeŋutɔ na Paulo. Le Tito ƒe ŋutete, kutrikuku kple mawuvɔvɔ̃ ta la, Paulo tsɔe ɖo hame si nɔ Kreta la nu. Agbe vlo nɔnɔ xɔ aƒe ɖe Kretatɔwo me ale gbegbe be kristotɔ nyui nyenye va zu nu sesẽ na kristotɔ geɖewo eya ta Paulo ŋlɔ agbalẽ sia na hamea dzikpɔla, Tito, eye wòfia asi ame siwo tɔgbi Tito atia be woakpe ɖe eŋu le hamea dzikpɔkpɔ me la nɛ. Egaƒo nu le ale si kristotɔwo nanɔ agbe le tomefafa, nɔvilɔlɔ̃ kple ɖekawɔwɔ me la hã ŋu.</para>
  <para style="iot">Emenyawo:</para>
  <para style="io1">1. Gbedoname (<char style="ior"><ref loc="TIT 1:1-4">1:1-4</ref></char>)</para>
  <para style="io1">2. Hamedzikpɔlawo tiatia (<char style="ior"><ref loc="TIT 1:5-9">1:5-9</ref></char>)</para>
  <para style="io1">3. Sidzedze aʋatsonufialawo (<char style="ior"><ref loc="TIT 1:10-16">1:10-16</ref></char>)</para>
  <para style="io1">4. Nu vavãtɔwo fiafia (<char style="ior"><ref loc="TIT 2:1-15">2:1-15</ref></char>)</para>
  <para style="io1">5. Ale si wòle be Tito kple xɔsetɔ bubuawo nazɔe (<char style="ior"><ref loc="TIT 3:1-11">3:1-11</ref></char>)</para>
  <para style="io1">6. Taƒonyawo kple yayranyawo (<char style="ior"><ref loc="TIT 3:12-15">3:12-15</ref></char>)</para>
  <chapter number="1" style="c"/>
  <para style="p">
    <verse number="1" style="v"/>Paulo, Mawu ƒe dɔla kple Yesu Kristo ƒe apostolo na Mawu ƒe ame tiatiawo ƒe xɔse kple sidzedze nyateƒe si kplɔa ame yia mawusosroɖa gbɔe, <verse number="2" style="v"/>xɔse kple sidzedze si ku ɖe mɔkpɔkpɔ na agbe mavɔ la ŋu, nu si Mawu ame si medea alakpa o la do eƒe ŋugbe, hafi ɣeyiɣi mavɔwo dze egɔme, <verse number="3" style="v"/>eye woɖe eƒe nya la ɖe go fia le eya ŋutɔ ƒe azãgbe la dzi to nyanyui la gbɔgblɔ si wòtso de asi nam le Mawu, mía Ɖela la, ƒe gbeɖeɖe nu.</para>
  <para style="p">
    <verse number="4" style="v"/>Mele agbalẽ sia ŋlɔm na Tito, vinye vavãtɔ le xɔse ɖeka si le mia si la nu. Amenuveve kple ŋutifafa si tso Mawu Fofo la kple Kristo Yesu mía Ɖela gbɔ la nanɔ kpli wò.</para>
  <para style="s1">Tito ƒe dɔdeasi le Krete</para>
  <para style="p">
    <verse number="5" style="v"/>Nu si ta megblẽ wò ɖe Kreta lae nye nàɖɔ nu siwo susɔ la ɖo eye nàɖo hamemegãwo le du ɖe sia ɖe me abe ale si meɖoe na wòe ene. <verse number="6" style="v"/>Ele na hamemegã be wòanye mokakamanɔŋutɔ, nyɔnu ɖeka ko srɔ̃, ŋutsu si ƒe viwo lé xɔse la me ɖe asi eye nya mele wo ŋu be wonye aglãdzelawo kple tomaɖolawo o. <verse number="7" style="v"/>Esi wònye be wotsɔ Mawu ƒe dɔ de asi na hamemegã ta la, ele nɛ be wòanye mokakamanɔŋutɔ, Manye dadala alo ame si doa dziku kabakaba o, manye aha tsu nola o, manye ame si wɔa nu gbodogbodo alo tia viɖe ƒoɖi yome o. <verse number="8" style="v"/>Ke boŋ wòanye amedzrowɔla, ame si lɔ̃a nu nyui, ɖokuidziɖula, nu dzɔdzɔe wɔla, ame si le kɔkɔe eye wòwɔa nu ɖe ɖoɖo nu. <verse number="9" style="v"/>Ele nɛ be wòalé nyateƒenya la me ɖe asi sesĩe abe ale si wofiae ene ale be eya hã natsɔ nu dzɔdzɔe fiafia ade dzi ƒo na ame bubuwo eye wòatsi ɖeklemiɖelawo ƒe nya nu.</para>
  <para style="p">
    <verse number="10" style="v"/>Elabena aglãdzela geɖewo le afi ma, nya dzodzro gblɔlawo kple ameblelawo, vevietɔ ame siwo tso aʋatsotso ƒe kɔmama me. <verse number="11" style="v"/>Ele be woatsi woƒe nuwɔnawo nu elabena wole aƒekɔ blibowo dome gblẽm to nu siwo mele be woafia o la fiafia me eye wowɔa esia ɖe viɖe ƒoɖi ta. <verse number="12" style="v"/>Woawo ŋutɔ ƒe nyagblɔɖilawo dometɔ ɖeka gblɔ gɔ̃ hã be, “Kretatɔwo nye alakpadalawo ɖaa wonye lã vɔ̃ɖiwo kple nu tsu ɖula kuviatɔwo” <verse number="13" style="v"/>Ɖaseɖiɖi sia le eteƒe eya ta ka mo na wo vevie ale be woade blibo le xɔse la me, <verse number="14" style="v"/>eye womaɖo to Yudatɔwo ƒe gliwo alo aɖo to ame siwo gbe nu le nyateƒe la gbɔ ƒe sededewo o. <verse number="15" style="v"/>Ame siwo dza la, nu sia nu le dzadzɛ na wo, ke ame siwo me gbegblẽ le eye womexɔ se o la, naneke mele dzadzɛ le wo gbɔ o. Le nyateƒe me la, woƒe susu kple dzitsinya katã me do viviti. <verse number="16" style="v"/>Wogblɔna be yewonya Mawu gake wogbea nu le egbɔ to woƒe nuwɔnawo me. Wonye ŋunyɔnuwo kple tomaɖolawo eye womedze na nu nyui aɖeke wɔwɔ o.</para>
  <chapter number="2" style="c"/>
  <para style="s1">Nu siwo wòle be woafia hatsotso vovovoawo</para>
  <para style="p">
    <verse number="1" style="v"/>Ele na wò be nàfia nu si nye nufiafia si de blibo. <verse number="2" style="v"/>Fia ame tsitsiwo be woafa tu woanye ame siwo dze na bubu, ɖokuidziɖulawo, ame siwo ƒe xɔse de blibo le lɔlɔ̃ kple tenɔnɔ me. <verse number="3" style="v"/>Nenema ke fia nyɔnu tsitsiawo be woafa tu eye woabu ame le woƒe nuwɔna ɖe sia ɖe me. Womanye ame siwo nɔa tsatsam nɔa nya vlowo gblɔm tso amewo ŋu o, eye womanye aha tsu nolawo hã o. <verse number="4" style="v"/>Ele be nyɔnu tsitsi siawo nafia ɖetugbiwo ale si woafa tui eye woalɔ̃ wo srɔ̃wo kple wo viwo. <verse number="5" style="v"/>Fia wo be woanye ɖokuidziɖulawo, ame dzadzɛwo, aƒemedɔwɔlawo, dɔmenyotɔwo kple ame siwo bɔbɔa wo ɖokui na woawo ŋutɔ srɔ̃wo be ame aɖeke magagblɔ nya tovo ɖe Mawu ƒe nya la ŋu o.</para>
  <para style="p">
    <verse number="6" style="v"/>Nenema ke, do ŋusẽ ɖekakpuiwo be woanye ɖokuidziɖulawo. <verse number="7" style="v"/>Tsɔ ɖokuiwò ɖo kpɔɖeŋui na wo le nu sia nu me to nu si nyo la wɔwɔ me. Ɖe nuteƒewɔwɔ kple moveviɖoɖo fia le wò nufiafia me <verse number="8" style="v"/>hekpe ɖe esiawo ŋu la, wò nuƒoƒo neto mɔ ɖeka be womakpɔ kpɔtsɔtsɔ le eŋu o ale be ŋu nakpe ame siwo tsia tre ɖe ŋuwò, elabena nya vɔ̃ aɖeke mele wo si woagblɔ tso mía ŋu o.</para>
  <para style="p">
    <verse number="9" style="v"/>Fia kluviwo be woaɖo to woƒe aƒetɔwo le nu sia nu me, woadze agbagba awɔ nu adze wo ŋu eye womegaɖe nya nu na woƒe aƒetɔwo o. <verse number="10" style="v"/>Fia wo hã be womagafi woƒe aƒetɔwo o ke boŋ woaɖee afia be woate ŋu aka ɖe wo dzi blibo ɣesiaɣi ale be le mɔ ɖe sia ɖe nu la, woawɔ nufiafia tso Mawu, míaƒe Ɖela, ŋu wòadze ame ŋu.</para>
  <para style="p">
    <verse number="11" style="v"/>Elabena Mawu ƒe amenuveve si hea ɖeɖe vanɛ la, do na amewo katã. <verse number="12" style="v"/>Efia mí be míagblɔ “Ao” na mawumavɔmavɔ̃ kple xexemenudzodzrowo eye míanɔ agbe le ɖokuidziɖuɖu, dzɔdzɔenyenye kple mawuvɔvɔ̃ me, le fifi xexeame, <verse number="13" style="v"/>esi míele lalam na yayraŋkeke si míele mɔ kpɔm na, yayraŋkeke si dzi woaɖe míaƒe Mawu gã kple Ɖela Yesu Kristo ƒe ŋutikɔkɔe afia le. <verse number="14-15" style="v"/>Ame si tsɔ eɖokui na ɖe mía ta be yeaɖe mí tso vɔ̃ɖinyenye katã me be wòakɔ mía ŋuti na eɖokui, ame siwo nye eya ŋutɔ tɔ, eye wole klalo be woawɔ nu si nyo.</para>
  <chapter number="3" style="c"/>
  <para style="s1">Ale si wòle be kristotɔ nanɔ agbee</para>
  <para style="p">
    <verse number="1" style="v"/>Ɖo ŋku edzi na wò amewo be ele be woabu dziɖuɖua kple eƒe dɔnunɔlawo; ele be woaɖo to wo eye woanɔ klalo na dɔ nyui sia dɔ nyui wɔwɔ ɣesiaɣi. <verse number="2" style="v"/>Mele be woagblɔ nya vɔ̃ ɖe ame aɖeke ŋu loo alo awɔ dzre o, ke boŋ ele be woanye ame fafawo eye woabu ame sia ame.</para>
  <para style="p">
    <verse number="3" style="v"/>Míawo hã míenye abunɛtɔwo kpɔ eye míegbe toɖoɖo. Ame bubuwo ble mí eye míezu kluviwo na dzodzro vɔ̃wo kple fieŋufieŋu vɔ̃ɖiwo. Havimalɔmalɔ̃ kple ŋuʋaʋã xɔ mía me keŋ. Míelé fu amewo eye woawo hã lé fu mí.</para>
  <para style="p">
    <verse number="4" style="v"/>Ke esi ɣeyiɣia de be Mawu, mía Ɖela ƒe amenuveve kple lɔlɔ̃ nado la, <verse number="5" style="v"/>eɖe mí, menye esi míedze be woaɖe mí ta o, ke boŋ le eƒe amenuveve kple nublanuikpɔkpɔ sɔgbɔ la ta. Ewɔ esia to ale si wòklɔ míaƒe nu vɔ̃wo ɖa kple ale si wòde Gbɔgbɔ Kɔkɔe la ƒe dzidzɔ yeye mía me la me. <verse number="6" style="v"/>Ekɔ eƒe Gbɔgbɔ Kɔkɔe la ɖe mía dzi eye wona wosɔ gbɔ le mía me. Ewɔ esiawo katã le nu si Yesu Kristo, mía Ɖela wɔ la ta, <verse number="7" style="v"/>ale be woate ŋu atso afia na mí le Mawu ƒe ŋkume, le eƒe dɔmenyo gbago la ta. Azɔ la, míate ŋu akpɔ gome le agbe mavɔ si wonaa mí la ƒe kesinɔnu la me. Míele mɔ kpɔm vevie na exɔxɔ. <verse number="8" style="v"/>Esia nye nyateƒenya si wogblɔ eye medi be nàte gbe ɖe nu siawo dzi ale be ame siwo tsɔ woƒe xɔse de Mawu me la nakpɔ nyuie be wotsɔ wo ɖokuiwo de nu nyui wɔwɔ me blibo; nu siawo nyo ŋutɔ eye wohea viɖe geɖe vanɛ na ame sia ame.</para>
  <para style="p">
    <verse number="9" style="v"/>Mègade nu nyahehe siwo ku ɖe biabia siwo ŋu ŋuɖoɖo tututu aɖeke mele o kple mawunya ƒe akpa siwo ŋu ɖeklemiɖeɖe geɖe le la me o. Ɖe ɖokuiwò ɖa le nyahehe tso Yudatɔwo ƒe sewo dzi wɔwɔ ŋu me, elabena viɖe aɖeke mele nu sia tɔgbi ŋu o; nu gbegblẽ koe wòhena vanɛ. <verse number="10" style="v"/>Ne ame aɖe le mama hem va mia dome la, ele be miagbe nya nɛ zi gbãtɔ kple zi evelia. Le esia megbe la, migatsɔ ɖeke le eƒe nya me o, <verse number="11" style="v"/>elabena ame ma tɔgbi medaa asixɔxɔ vavãtɔ ɖe nu nyui dzi o. Ele nu vɔ̃ wɔm eye eya ŋutɔ nya nenema.</para>
  <para style="s1">Dzesidenya mamlɛawo</para>
  <para style="p">
    <verse number="12" style="v"/>Mele eɖom be maɖo Artema alo Tikiko ɖe wò. Dze agbagba, ne wo dometɔ ɖeka va ɖo la, nàdo gom le Nikopoli kaba abe ale si nate ŋui ene, elabena meɖo be manɔ afi ma le vuvɔŋɔlia me. <verse number="13" style="v"/>Wɔ nu sia nu si nàte ŋui la be nàkpe ɖe Zena, senyala la, kple Apolo ŋu le woƒe mɔzɔzɔ me. Kpɔ egbɔ be woana nu sia nu si woahiã la wo. <verse number="14" style="v"/>Fia míaƒe ameawo be woasrɔ̃ ale si woatsɔ wo ɖokuiwo ade nyuiwɔwɔ me ale be woate ŋu akpɔ woƒe gbe sia gbe ƒe nuhiahiãwo eye womanɔ agbe maɖevi o.</para>
  <para style="p">
    <verse number="15" style="v"/>Ame siwo katã le gbɔnye la do gbe na mi nyuie. Do gbe na ame siwo lɔ̃a mí le xɔse la me. Amenuveve nanɔ kpli mi katã.</para>
</usx>
