<?xml version="1.0" encoding="UTF-8"?>
<usx version="3.0">
  <book code="TIT" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">Titus</para>
  <para style="toc1">Titus</para>
  <para style="toc2">Titus</para>
  <para style="toc3">Tit</para>
  <para style="mt1">Titus</para>
  <para style="imt1">Gabatarwa</para>
  <para style="im">Manzo Bulus ne ya rubuta wannan wasiƙa zuwa ga Titus abokin aikinsa da yake a Kirit. Ana zato Bulus ya rubuta ta a Makidoniya ne, lokacin da yake a hanyarsa zuwa Nikofolis a yankin Akaya a shekara ta A.D. 65. Titus abokin aikin Bulus ne wanda ya raka manzon a lokacin aikinsa a Asiya Ƙarama da kuma Giris. Ya zama da muhimmanci ƙwarai ga Bulus a magance ikkilisiya mai damuwa a Korint. A lokacin tafiye tafiyensu, Bulus da Titus sun ziyarci babbar tsibirin Girik na Kirit. Bulus ya roƙi Titus yǎ zauna a Kirit yǎ naɗa shugabannin ikkilisiya saboda ikkilisiyoyin Kirista a kowane daga cikin garuruwan tsibirin. Kamar 1 da 2 Timoti, an ɗauka wannan wasiƙa a matsayin “Wasiƙar Hidimar Waʼazi” domin ta magance muhimman batuttuwa da ikkilisiyoyin Kirista na farko suka fuskanta. A nan, marubucin ya bayyana irin mutanen da za a zaɓa a matsayin shugabannin ikkilisiya. Wasiƙar ta jera irin halayen masu kyau da Titus zai ƙarfafa a cikin jamaʼar masu bi wadda yake shugabanta, ya kuma tunashe Titus yǎ zama misali mai kyau ga sauran mutane. Marubucin ya kuma faɗa wa Titus kada yǎ ƙarfafa masu fitina ko mutane masu yaɗa koyarwar karya game da Yesu. A maimakon ɓata lokaci da gardandami marasa kan gado. Ya kamata Kirista su ba da ƙarfi ga rayuwar bangaskiyarsu.</para>
  <chapter number="1" style="c" sid="TIT 1"/>
  <para style="p">
    <verse number="1" style="v" sid="TIT 1:1"/>Wasiƙa daga Bulus, bawan Allah da kuma manzon Yesu Kiristi saboda bangaskiyar zaɓaɓɓu na Allah da kuma sanin gaskiya wadda take kaiwa ga rayuwa ta tsoron Allah—  <verse eid="TIT 1:1"/><verse number="2" style="v" sid="TIT 1:2"/>duk wannan kuwa saboda begen nan ne ga rai madawwami da Allah ya yi alkawari tun filʼazal, shi wanda ƙarya ba ta a gare shi, <verse eid="TIT 1:2"/><verse number="3" style="v" sid="TIT 1:3"/>da lokacin da Allah ya zaɓa ya cika sai ya bayyana maganarsa a sarari ta wurin waʼazin da aka danƙa mini amana ta wurin umarnin Allah Mai Cetonmu.<verse eid="TIT 1:3"/></para>
  <para style="p">
    <verse number="4" style="v" sid="TIT 1:4"/>Zuwa ga Titus, ɗana na gaske a tarayyarmu cikin bangaskiya:</para>
  <para style="p" vid="TIT 1:4">Alheri da salama daga Allah Uba da kuma Kiristi Yesu Mai Cetonmu.<verse eid="TIT 1:4"/></para>
  <para style="s1">Aikin Titus a Kirit</para>
  <para style="p">
    <verse number="5" style="v" sid="TIT 1:5"/>Dalilin da ya sa na bar ka a Kirit shi ne don ka daidaita abubuwan da suka rage da ba a kammala ba, ka kuma naɗa dattawa a kowane gari, yadda na umarce ka. <verse eid="TIT 1:5"/><verse number="6" style="v" sid="TIT 1:6"/>Dole dattijo yǎ kasance marar aibi, mijin mace guda, mutumin da ʼyaʼyansa masu bi ne waɗanda kuma ba a san su da lalata ko rashin biyayya ba. <verse eid="TIT 1:6"/><verse number="7" style="v" sid="TIT 1:7"/>Da yake an danƙa wa mai kula da ikkilisiya riƙon amana saboda Allah, dole yǎ zama marar aibi-ba mai girmankai ba, ba mai saurin fushi ba, ba mai buguwa ba, ba mai rikici ba, ba kuma mai son ƙazamar riba ba. <verse eid="TIT 1:7"/><verse number="8" style="v" sid="TIT 1:8"/>A maimakon haka dole yǎ zama mai karɓan baƙi, mai son abu nagari, mai kamunkai, mai adalci, mai tsarki da kuma natsattse. <verse eid="TIT 1:8"/><verse number="9" style="v" sid="TIT 1:9"/>Dole yǎ riƙe tabbataccen saƙon nan kan-kan yadda aka koyar, don yǎ iya ƙarfafa waɗansu da sahihiyar koyarwa yǎ kuma ƙaryata waɗanda suke gāba da shi.<verse eid="TIT 1:9"/></para>
  <para style="p">
    <verse number="10" style="v" sid="TIT 1:10"/>Gama akwai ʼyan tawaye da yawa, masu surutun banza da masu ruɗi, musamman ƙungiyar masu kaciya. <verse eid="TIT 1:10"/><verse number="11" style="v" sid="TIT 1:11"/>Dole a hana su yin magana, domin suna kawo rushewar iyalai ta wurin koyar da abubuwan da bai kamata su koyar ba— don neman ƙazamar riba. <verse eid="TIT 1:11"/><verse number="12" style="v" sid="TIT 1:12"/>Wani daga cikin annabawansu ma ya ce, “Kiritawa a kullum maƙaryata ne, mugayen dabbobi, ragwaye haɗamammu.” <verse eid="TIT 1:12"/><verse number="13" style="v" sid="TIT 1:13"/>Wannan shaida gaskiya ce. Saboda haka, sai ka tsauta musu sosai, don su zama sahihai a wajen bangaskiya, <verse eid="TIT 1:13"/><verse number="14" style="v" sid="TIT 1:14"/>ba za su kuma mai da hankalinsu ga tatsuniyoyin Yahudawa ko ga umarnan waɗanda suke ƙin gaskiya ba. <verse eid="TIT 1:14"/><verse number="15" style="v" sid="TIT 1:15"/>Ga tsarkaka kuwa, kome mai tsarki ne, amma ga waɗanda suke marasa tsarki da kuma marasa ba da gaskiya, ba abin da yake da tsarki. Gaskiya dai, hankulansu da lamirinsu duk marasa tsarki ne. <verse eid="TIT 1:15"/><verse number="16" style="v" sid="TIT 1:16"/>Sun ɗauka cewa sun san Allah, amma ta wurin ayyukansu suna mūsunsa. Sun zama abin ƙyama, marasa biyayya, ba su ma isa su yi aiki nagari ba.<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="s1">Abin da Ya kamata a Koyarwa wa Ƙungiyoyi Dabam dabam</para>
  <para style="p">
    <verse number="1" style="v" sid="TIT 2:1"/>Dole ka koyar da abin da yake bisa sahihiyar koyarwa. <verse eid="TIT 2:1"/><verse number="2" style="v" sid="TIT 2:2"/>Ka koya wa tsofaffin maza su kasance masu sauƙinkai, waɗanda suka cancanci girmamawa, masu kamunkai, sahihai wajen bangaskiya, da ƙauna da kuma jimiri.<verse eid="TIT 2:2"/></para>
  <para style="p">
    <verse number="3" style="v" sid="TIT 2:3"/>Haka ma, ka koya wa tsofaffin mata su zama masu bangirma cikin rayuwarsu, ba masu ɓata suna ko masu jarabar shan giya ba, sai dai su zama masu koyar da abin da yake nagari. <verse eid="TIT 2:3"/><verse number="4" style="v" sid="TIT 2:4"/>Saʼan nan za su iya su koya wa mata masu ƙuruciya su ƙaunaci mazansu da ʼyaʼyansu, <verse eid="TIT 2:4"/><verse number="5" style="v" sid="TIT 2:5"/>su kasance da kamunkai da kuma tsarki, masu aiki a gida, masu kirki da kuma masu biyayya ga mazansu, don kada wani yǎ rena maganar Allah.<verse eid="TIT 2:5"/></para>
  <para style="p">
    <verse number="6" style="v" sid="TIT 2:6"/>Haka kuma, ka ƙarfafa samari su zama masu kamunkai. <verse eid="TIT 2:6"/><verse number="7" style="v" sid="TIT 2:7"/>Cikin kowane abu ka zama musu misali mai kyau ta wurin aikata abin da yake nagari. A cikin koyarwarka ka nuna mutunci da ƙwazo <verse eid="TIT 2:7"/><verse number="8" style="v" sid="TIT 2:8"/>da kuma sahihanci cikin maganar da ba za a iya kushewa ba, domin masu gāba da kai su ji kunya, su kuma rasa wani mugun abin da za su faɗa game da mu.<verse eid="TIT 2:8"/></para>
  <para style="p">
    <verse number="9" style="v" sid="TIT 2:9"/>Ka koya wa bayi su yi wa iyayengijinsu biyayya cikin kowane abu, su yi ƙoƙari su gamshe su, kada su mayar musu da magana, <verse eid="TIT 2:9"/><verse number="10" style="v" sid="TIT 2:10"/>kada kuma su yi musu sata, sai dai su nuna za a iya amince da su sosai, don ta kowace hanya su sa koyarwa game da Allah Mai Cetonmu ta zama abin ɗaukan hankali.<verse eid="TIT 2:10"/></para>
  <para style="p">
    <verse number="11" style="v" sid="TIT 2:11"/>Gama alherin Allah mai kawo ceto ya bayyana ga dukan mutane. <verse eid="TIT 2:11"/><verse number="12" style="v" sid="TIT 2:12"/>Yana koya mana mu ce, “Aʼa” ga rashin tsoron Allah da kuma shaʼawace-shaʼawacen duniya, mu kuma yi rayuwa ta kamunkai, ta adalci da kuma ta tsoron Allah a cikin wannan zamani, <verse eid="TIT 2:12"/><verse number="13" style="v" sid="TIT 2:13"/>yayinda muke sauraron begenmu mai albarka-bayyanuwar ɗaukakar Allahnmu mai girma da kuma Mai Cetonmu, Yesu Kiristi, <verse eid="TIT 2:13"/><verse number="14" style="v" sid="TIT 2:14"/>wanda ya ba da kansa dominmu don yǎ fanshe mu daga dukan mugunta yǎ kuma tsarkake wa kansa mutanen da suke nasa, waɗanda suke marmarin yin abin da yake nagari.<verse eid="TIT 2:14"/></para>
  <para style="p">
    <verse number="15" style="v" sid="TIT 2:15"/>Waɗannan kam, su ne abubuwan da ya kamata ka koyar, ka ƙarfafa ka kuma tsauta da dukan iko. Kada ka yarda wani yǎ rena ka.<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="s1">Yin Abin da Yake Mai Kyau</para>
  <para style="p">
    <verse number="1" style="v" sid="TIT 3:1"/>Ka tuna wa mutane su zama masu biyayya ga masu mulki da kuma hukumomi, su zama masu biyayya suna kuma a shirye su yi kowane abin da yake mai kyau, <verse eid="TIT 3:1"/><verse number="2" style="v" sid="TIT 3:2"/>kada su zama masu ɓata sunan kowa, su zama masu salama da kulawa, su kuma zama masu matuƙar tawaliʼu ga dukan mutane.<verse eid="TIT 3:2"/></para>
  <para style="p">
    <verse number="3" style="v" sid="TIT 3:3"/>A wani lokaci can baya mu ma wawaye ne, marasa biyayya, aka ruɗe mu, shaʼawace-shaʼawace da kwaɗayi iri-iri suka ɗaure mu, muka yi zaman ƙiyaya da kishi, aka ƙi mu, mu kuma muka ƙi juna. <verse eid="TIT 3:3"/><verse number="4" style="v" sid="TIT 3:4"/>Amma da alheri da kuma ƙaunar Allah Mai Cetonmu suka bayyana, <verse eid="TIT 3:4"/><verse number="5" style="v" sid="TIT 3:5"/>sai ya cece mu, ba saboda abubuwan adalcin da muka aikata ba, sai dai saboda jinƙansa. Ya cece mu ta wurin wankan nan na sāke haihuwa da kuma sabuntawan nan ta Ruhu Mai Tsarki, <verse eid="TIT 3:5"/><verse number="6" style="v" sid="TIT 3:6"/>wanda ya zubo mana a yalwace ta wurin Yesu Kiristi Mai Cetonmu, <verse eid="TIT 3:6"/><verse number="7" style="v" sid="TIT 3:7"/>wannan fa domin an kuɓutar da mu ne ta wurin alherinsa, don mu zama magāda masu begen ga rai madawwami. <verse eid="TIT 3:7"/><verse number="8" style="v" sid="TIT 3:8"/>Wannan magana tabbatacciya ce, ina kuma ina so ka nanata waɗannan abubuwa ƙwarai, domin waɗanda suka dogara ga Allah su himmantu ga aiki mai kyau. Waɗannan abubuwa suna da kyau sosai suna kuma da amfani ga kowane mutum.<verse eid="TIT 3:8"/></para>
  <para style="p">
    <verse number="9" style="v" sid="TIT 3:9"/>Amma ka guji jayayyar banza da ƙididdigar asali da gardandami da faɗace faɗace game da Doka, gama ba su da riba kuma aikin banza ne. <verse eid="TIT 3:9"/><verse number="10" style="v" sid="TIT 3:10"/>Ka gargaɗe mutumin da yake kawo tsattsaguwa sau ɗaya, ka kuma gargaɗe shi sau na biyu. Bayan haka, kada wani abu yǎ haɗa ka da shi. <verse eid="TIT 3:10"/><verse number="11" style="v" sid="TIT 3:11"/>Ka dai san cewa irin mutumin nan ya taurare kuma mai zunubi ne; ya yanke wa kansa hukunci.<verse eid="TIT 3:11"/></para>
  <para style="s1">Maganar Ƙarshe</para>
  <para style="p">
    <verse number="12" style="v" sid="TIT 3:12"/>Da zarar na aika Artemas ko Tikikus zuwa wurinka, sai ka yi iyakacin ƙoƙarinka ka zo wurina a Nikofolis, domin na yanke shawara in ci damina a can. <verse eid="TIT 3:12"/><verse number="13" style="v" sid="TIT 3:13"/>Ka yi iyakacin ƙoƙarinka ka taimaki Zenas lauyan nan da Afollos a hanyarsu ka kuma tabbata ba su rasa kome ba. <verse eid="TIT 3:13"/><verse number="14" style="v" sid="TIT 3:14"/>Dole mutanenmu su koyi ba da kansu ga aikata abin da yake nagari, domin su iya biyan bukatunsu na yau da kullum kada kuma su yi rayuwar marar amfani.<verse eid="TIT 3:14"/></para>
  <para style="p">
    <verse number="15" style="v" sid="TIT 3:15"/>Dukan waɗanda suke tare da ni suna gaishe ka. Ka gaggai mini da masoyanmu, masu bangaskiya.</para>
  <para style="p" vid="TIT 3:15">Alheri yǎ kasance tare da ku duka.<verse eid="TIT 3:15"/></para>
  <chapter eid="TIT 3"/>
</usx>
