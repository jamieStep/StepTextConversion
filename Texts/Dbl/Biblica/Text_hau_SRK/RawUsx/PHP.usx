<?xml version="1.0" encoding="UTF-8"?>
<usx version="3.0">
  <book code="PHP" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">Filibbiyawa</para>
  <para style="toc1">Filibbiyawa</para>
  <para style="toc2">Filibbiyawa</para>
  <para style="toc3">Fil</para>
  <para style="mt1">Filibbiyawa</para>
  <para style="imt1">Gabatarwa</para>
  <para style="im">Manzo Bulus ya rubuta wannan <char style="bk">Wasiƙar Bulus zuwa ga Filibiyawa</char> a tsakanin a A.D. 59 da 61. Filibbi wani muhimmin birni ne a tsohuwar Giris da yake a tsakiya muhimmiyar hanya tsakanin yammancin Asiya Ƙarama da Roma. Bulus ya taimaka kafa ikkilisya a nan kuma wasiƙar tana da abubuwa masu yawa da wasiƙar abokantaka takan kunsa, tana nuna cewa Bulus ya kasance da soyayya mai girma wa alʼummar masu bi. Mai yiwuwa an rubuta wasiƙar daga kurkuku a Roma, Kaisariya, ko Afisa. Bulus ya gode wa Filibbiyawa saboda adduʼarsu da kuma kyautayinsu, ya kuma yi amfani da waƙa mai kyau don yǎ koya musu game da sauƙinkai na gaskiya, yǎ gargaɗe su game da koyarwar ƙarya, yǎ ƙarfafa su cikin bangaskiyarsu ga Kiristi, yǎ kuma bayyana musu yadda Allah ya ƙarfafa shi tun saʼad da Romawa suka kama shi.</para>
  <chapter number="1" style="c" sid="PHP 1"/>
  <para style="p">
    <verse number="1" style="v" sid="PHP 1:1"/>Wasiƙa daga Bulus da Timoti, bayin Kiristi Yesu,</para>
  <para style="p" vid="PHP 1:1">zuwa ga dukan tsarkaka cikin Kiristi Yesu a Filibbi, tare da masu kula da Ikkilisiya<note caller="+" style="f"><char style="fr" closed="false">1.1 </char><char style="ft" closed="false">A alʼadance </char><char style="fqa" closed="false">su bishob</char></note> da kuma masu hidima:<verse eid="PHP 1:1"/></para>
  <para style="p">
    <verse number="2" style="v" sid="PHP 1:2"/>Alheri da salama gare ku daga Allah Ubanmu da kuma Ubangiji Yesu Kiristi.<verse eid="PHP 1:2"/></para>
  <para style="s1">Godiya da Adduʼa</para>
  <para style="p">
    <verse number="3" style="v" sid="PHP 1:3"/>Ina gode wa Allahna a kowane lokacin da na tuna da ku. <verse eid="PHP 1:3"/><verse number="4" style="v" sid="PHP 1:4"/>A cikin dukan adduʼoʼina dominku duka, nakan yi adduʼa da farin ciki kullum <verse eid="PHP 1:4"/><verse number="5" style="v" sid="PHP 1:5"/>saboda tarayyarku a cikin bishara daga ranar farko har yǎ zuwa yanzu, <verse eid="PHP 1:5"/><verse number="6" style="v" sid="PHP 1:6"/>da tabbacin cewa wanda ya fara kyakkyawan aikin nan a cikinku, zai kai shi ga kammalawa har yǎ zuwa ranar Kiristi Yesu.<verse eid="PHP 1:6"/></para>
  <para style="p">
    <verse number="7" style="v" sid="PHP 1:7"/>Daidai ne in yi wannan tunani game da dukanku, da yake kuna a zuciyata; domin ko ina ɗaure cikin sarƙoƙi ko ina kāre bishara ina kuma tabbatar da ita, dukanku kuna tarayya cikin alherin Allah tare da ni. <verse eid="PHP 1:7"/><verse number="8" style="v" sid="PHP 1:8"/>Allah shi ne shaidata, ya san yadda nake ƙaunarku duka da ƙaunar Kiristi Yesu.<verse eid="PHP 1:8"/></para>
  <para style="p">
    <verse number="9" style="v" sid="PHP 1:9"/>Adduʼata ita ce: ƙaunarku ta yi ta cin gaba da ƙaruwa cikin sani da kuma zurfin ganewa, <verse eid="PHP 1:9"/><verse number="10" style="v" sid="PHP 1:10"/>don ku iya rarrabe abin da yake mafi kyau, ku kuma zama da tsarki, marasa aibi har yǎ zuwa ranar Kiristi, <verse eid="PHP 1:10"/><verse number="11" style="v" sid="PHP 1:11"/>cikakku da sakamakon aikin adalci da yake zuwa ta wurin Yesu Kiristi-zuwa ga ɗaukakar Allah da kuma yabonsa.<verse eid="PHP 1:11"/></para>
  <para style="s1">Sarƙoƙin Bulus Sun Sa Ci gaban Bishara</para>
  <para style="p">
    <verse number="12" style="v" sid="PHP 1:12"/>To, ina so ku sani ʼyanʼuwa, cewa abin da ya faru da ni ya sa cin gaban bishara. <verse eid="PHP 1:12"/><verse number="13" style="v" sid="PHP 1:13"/>Ta haka, ya zama sananne ga dukan masu gadin fada<note caller="+" style="f"><char style="fr" closed="false">1.13 </char><char style="ft" closed="false">Ko kuwa </char><char style="fqa" closed="false">dukan fada</char></note> da kuma ga kowa cewa an ɗaure ni da sarƙoƙi saboda Kiristi. <verse eid="PHP 1:13"/><verse number="14" style="v" sid="PHP 1:14"/>Saboda sarƙoƙina, yawancin ʼyanʼuwa cikin Ubangiji sun sami ƙarfafawa su yi maganar Allah gabagaɗi da kuma babu tsoro.<verse eid="PHP 1:14"/></para>
  <para style="p">
    <verse number="15" style="v" sid="PHP 1:15"/>Gaskiya ce cewa waɗansu suna yin waʼazin Kiristi saboda kishi da neman faɗa, amma waɗansu da nufi mai kyau suke yi. <verse eid="PHP 1:15"/><verse number="16" style="v" sid="PHP 1:16"/>Na biye suna yin haka cikin ƙauna, da sanin cewa an sa ni a nan ne domin kāriyar bishara. <verse eid="PHP 1:16"/><verse number="17" style="v" sid="PHP 1:17"/>Na farin dai suna waʼazin Kiristi da sonkai ne, ba da zuciya ɗaya ba, a sonsu, su wahalar da ni a cikin sarƙoƙi.<note caller="+" style="f"><char style="fr" closed="false">1.17 </char><char style="ft" closed="false">Waɗansu rubuce rubucen hannun da ba su daɗe ba suna da aya 17 kafin aya 16.</char></note> <verse eid="PHP 1:17"/><verse number="18" style="v" sid="PHP 1:18"/>Me kuma? Ta ko yaya dai, ko da gangan, ko da gaske, ana shelar Kiristi. Domin wannan kuwa ina farin ciki.</para>
  <para style="p" vid="PHP 1:18">I, zan kuwa ci gaba da farin ciki, <verse eid="PHP 1:18"/><verse number="19" style="v" sid="PHP 1:19"/>gama na san cewa ta wurin adduʼoʼinku da kuma taimako daga Ruhun Yesu Kiristi, abin da ya same ni zai zama sanadin kuɓutata. <verse eid="PHP 1:19"/><verse number="20" style="v" sid="PHP 1:20"/>Ina saurara da marmari da kuma bege cewa ba zan taɓa shan kunya ba, sai dai zan sami issashen ƙarfin hali yanzu kamar kullum, za a ɗaukaka Kiristi a jikina, ko ta wurin rayuwa ko kuma ta wurin mutuwa. <verse eid="PHP 1:20"/><verse number="21" style="v" sid="PHP 1:21"/>Gama a gare ni, rai Kiristi ne, mutuwa kuma riba ce. <verse eid="PHP 1:21"/><verse number="22" style="v" sid="PHP 1:22"/>In zan ci gaba da rayuwa a cikin jiki, wannan zai zama aiki mai amfani a gare ni. Duk da haka me zan zaɓa? Ban sani ba! <verse eid="PHP 1:22"/><verse number="23" style="v" sid="PHP 1:23"/>Na rasa wanda zan zaɓa cikin biyun nan: Ina shaʼawa in yi ƙaura in zauna tare da Kiristi, wannan kuwa ya fi kyau nesa ba kusa ba; <verse eid="PHP 1:23"/><verse number="24" style="v" sid="PHP 1:24"/>amma ya fi muku in rayu cikin jiki. <verse eid="PHP 1:24"/><verse number="25" style="v" sid="PHP 1:25"/>Na tabbata haka ne, na kuwa san zan wanzu in zauna tare da ku duka, domin ku ci gaba, bangaskiyarku tana sa ku farin ciki, <verse eid="PHP 1:25"/><verse number="26" style="v" sid="PHP 1:26"/>domin ta wurin kasancewata tare da ku, farin cikinku cikin Kiristi Yesu zai cika sosai ta dalilina. <verse eid="PHP 1:26"/><verse number="27" style="v" sid="PHP 1:27"/>Komene ne ya faru, ku yi zaman da ya cancanci bisharar Kiristi. Ta haka, ko na zo na gan ku, ko ban zo ba, in ji labari cewa kun tsaya da ƙarfi a cikin ruhu ɗaya, kuna fama kamar mutum ɗaya saboda bangaskiyar bishara <verse eid="PHP 1:27"/><verse number="28" style="v" sid="PHP 1:28"/>ba tare da kun ji tsoron waɗanda suke gāba da ku ta kowace hanya ba. Wannan alama ce a gare su cewa za a hallaka su, amma a gare ku za a cece ku-wannan tabbacin kuwa daga wurin Allah ne. <verse eid="PHP 1:28"/><verse number="29" style="v" sid="PHP 1:29"/>Gama an ba ku zarafi a madadin Kiristi cewa ba gaskatawa da shi kaɗai ba kuka yi ba, har ma ku sha wahala dominsa, <verse eid="PHP 1:29"/><verse number="30" style="v" sid="PHP 1:30"/>da yake kuna shan faman da kuka gan na sha, kuna kuma jin cewa har yanzu ina sha.<verse eid="PHP 1:30"/></para>
  <chapter eid="PHP 1"/>
  <chapter number="2" style="c" sid="PHP 2"/>
  <para style="s1">Koyi Tawaliʼun Kiristi</para>
  <para style="p">
    <verse number="1" style="v" sid="PHP 2:1"/>In kuna da wata ƙarfafawa daga tarayya da Kiristi, in da wata taʼaziyya daga ƙaunarsa, in da wani zumunci da Ruhu, in da juyayi da tausayi, <verse eid="PHP 2:1"/><verse number="2" style="v" sid="PHP 2:2"/>to, sai ku sa farin cikina yǎ zama cikakke ta wurin kasance da hali ɗaya, kuna ƙauna ɗaya, kuna zama ɗaya cikin ruhu da kuma manufa. <verse eid="PHP 2:2"/><verse number="3" style="v" sid="PHP 2:3"/>Kada ku yi kome da sonkai ko girmankai, sai dai cikin tawaliʼu, ku ɗauki waɗansu sun fi ku. <verse eid="PHP 2:3"/><verse number="4" style="v" sid="PHP 2:4"/>Bai kamata kowannenku yǎ kula da shaʼanin kansa kawai ba, sai dai yǎ kula da shaʼanin waɗansu ma.<verse eid="PHP 2:4"/></para>
  <para style="p">
    <verse number="5" style="v" sid="PHP 2:5"/>Ya kamata haleyanku su zama kamar na Kiristi Yesu:<verse eid="PHP 2:5"/></para>
  <para style="q1">
    <verse number="6" style="v" sid="PHP 2:6"/>Wanda, ko da yake cikin ainihin surar Allah yake,</para>
  <para style="q2" vid="PHP 2:6">bai mai da daidaitakansa nan da Allah wani abin riƙewa kam-kam ba,<verse eid="PHP 2:6"/></para>
  <para style="q1">
    <verse number="7" style="v" sid="PHP 2:7"/>amma ya mai da kansa ba kome ba,</para>
  <para style="q2" vid="PHP 2:7">yana ɗaukan ainihin surar bawa,</para>
  <para style="q2" vid="PHP 2:7">aka yi shi cikin siffar mutum.<verse eid="PHP 2:7"/></para>
  <para style="q1">
    <verse number="8" style="v" sid="PHP 2:8"/>Aka kuma same shi a kamannin mutum,</para>
  <para style="q2" vid="PHP 2:8">ya ƙasƙantar da kansa</para>
  <para style="q2" vid="PHP 2:8">ya kuma zama mai biyayya wadda ta kai shi har mutuwa-mutuwar ma ta gicciye!<verse eid="PHP 2:8"/></para>
  <para style="q1">
    <verse number="9" style="v" sid="PHP 2:9"/>Saboda haka Allah ya ɗaukaka shi zuwa mafificin wuri</para>
  <para style="q2" vid="PHP 2:9">ya kuma ba shi sunan da ya fi dukan sunaye,<verse eid="PHP 2:9"/></para>
  <para style="q1">
    <verse number="10" style="v" sid="PHP 2:10"/>don a sunan Yesu kowace gwiwa za ta durƙusa,</para>
  <para style="q2" vid="PHP 2:10">a sama da a ƙasa da kuma a ƙarƙashin ƙasa,<verse eid="PHP 2:10"/></para>
  <para style="q1">
    <verse number="11" style="v" sid="PHP 2:11"/>kowane harshe kuma yǎ furta cewa Yesu Kiristi Ubangiji ne,</para>
  <para style="q2" vid="PHP 2:11">don ɗaukakar Allah Uba.<verse eid="PHP 2:11"/></para>
  <para style="s1">Haskaka kamar Taurari</para>
  <para style="p">
    <verse number="12" style="v" sid="PHP 2:12"/>Saboda haka, ya abokaina ƙaunatattu, kamar yadda kullum kuke biyayya-ba kawai saʼad da ina nan ba, amma yanzu da ba na nan tare da ku-ku ci gaba da yin ayyukan cetonku da tsoro da kuma rawan jiki, <verse eid="PHP 2:12"/><verse number="13" style="v" sid="PHP 2:13"/>gama Allah ne yake aiki a cikinku, don ku nufa ku kuma aikata bisa ga nufinsa mai kyau.<verse eid="PHP 2:13"/></para>
  <para style="p">
    <verse number="14" style="v" sid="PHP 2:14"/>Ku yi kome ba tare da gunaguni ko gardama ba, <verse eid="PHP 2:14"/><verse number="15" style="v" sid="PHP 2:15"/>don ku zama marasa abin zargi, sahihai ʼyaʼyan Allah, waɗanda ba su da laifi, a zamanin mutane karkatattu, kangararru, waɗanda kuke haskakawa a cikinsu kamar fitilu a duniya <verse eid="PHP 2:15"/><verse number="16" style="v" sid="PHP 2:16"/>kuna kuwa cin gaba da riƙe maganar rai-domin in yi taƙama a ranar Kiristi cewa ban yi gudu ko fama a banza ba. <verse eid="PHP 2:16"/><verse number="17" style="v" sid="PHP 2:17"/>Amma ko da ana tsiyaye jinina kamar hadaya ta sha a kan hadaya da kuma hidimar da take fitowa daga bangaskiyarku, ina murna ina kuma farin ciki da ku duka. <verse eid="PHP 2:17"/><verse number="18" style="v" sid="PHP 2:18"/>Haka ma ya kamata ku yi murna ku kuma yi farin ciki tare da ni.<verse eid="PHP 2:18"/></para>
  <para style="s1">Timoti da Afaforiditus</para>
  <para style="p">
    <verse number="19" style="v" sid="PHP 2:19"/>Ina sa rai a cikin Ubangiji Yesu cewa zan aika da Timoti zuwa gare ku ba da daɗewa ba, don ni ma in ji daɗi saʼad da na ji labarinku. <verse eid="PHP 2:19"/><verse number="20" style="v" sid="PHP 2:20"/>Ba ni da wani kamarsa, wanda yake da ainihin shaʼawa a zaman lafiyarku. <verse eid="PHP 2:20"/><verse number="21" style="v" sid="PHP 2:21"/>Gama kowa yana lura da alʼamuran kansa ne kawai, ba na Kiristi Yesu ba. <verse eid="PHP 2:21"/><verse number="22" style="v" sid="PHP 2:22"/>Amma, ai, kun san darajar Timoti yadda muka yi bautar bishara tare, kamar ɗa da mahaifinsa. <verse eid="PHP 2:22"/><verse number="23" style="v" sid="PHP 2:23"/>Saboda haka, ina sa rai, in aike shi da zarar na ga yadda abubuwa suke a nan. <verse eid="PHP 2:23"/><verse number="24" style="v" sid="PHP 2:24"/>Ni kuma ina da tabbaci a cikin Ubangiji cewa zan zo ba da daɗewa ba.<verse eid="PHP 2:24"/></para>
  <para style="p">
    <verse number="25" style="v" sid="PHP 2:25"/>Amma ina gani ya dace in aika da Afaforiditus, ɗanʼuwana, abokin aikina da kuma abokin famana, wanda kuma yake ɗan saƙonku, wanda kuka aika domin yǎ biya mini bukatuna. <verse eid="PHP 2:25"/><verse number="26" style="v" sid="PHP 2:26"/>Gama yana marmarin ganinku duka ya kuma damu domin kun ji cewa ya yi rashin lafiya. <verse eid="PHP 2:26"/><verse number="27" style="v" sid="PHP 2:27"/>Ba shakka ya yi rashin lafiya, har ya kusa mutuwa. Amma Allah ya nuna masa jinƙai, ba shi kaɗai ba amma har da ni ma, don yǎ rage mini baƙin ciki kan baƙin ciki. <verse eid="PHP 2:27"/><verse number="28" style="v" sid="PHP 2:28"/>Saboda haka na yi niyya ƙwarai in aike shi wurinku, don saʼad da kuka sāke ganinsa za ku yi murna, ni kuma in rage damuwa. <verse eid="PHP 2:28"/><verse number="29" style="v" sid="PHP 2:29"/>Ku marabce shi cikin Ubangiji da farin ciki mai yawa, ku kuma girmama mutane irinsa, <verse eid="PHP 2:29"/><verse number="30" style="v" sid="PHP 2:30"/>domin ya kusa yǎ mutu saboda aikin Kiristi, ya yi kasai da ransa don yǎ cikasa taimakon da ba ku iya yi mini ba.<verse eid="PHP 2:30"/></para>
  <chapter eid="PHP 2"/>
  <chapter number="3" style="c" sid="PHP 3"/>
  <para style="s1">Ban da Dogara a Jiki</para>
  <para style="p">
    <verse number="1" style="v" sid="PHP 3:1"/>A ƙarshe, ʼyanʼuwana, ku yi farin ciki a cikin Ubangiji! Ba abin damuwa ba ne a gare ni in sāke rubuta muku irin waɗannan abubuwa, domin lafiyarku ne.<verse eid="PHP 3:1"/></para>
  <para style="p">
    <verse number="2" style="v" sid="PHP 3:2"/>Ku yi hankali da waɗancan karnuka, waɗancan mutane masu aikata mugunta, waɗancan masu yankan jiki. <verse eid="PHP 3:2"/><verse number="3" style="v" sid="PHP 3:3"/>Gama mu ne masu kaciya, mu da muke yi sujada ta wurin Ruhun Allah, mu da muke taƙama a cikin Kiristi Yesu, mu da ba mu dogara da ayyukan da ake gani ba, <verse eid="PHP 3:3"/><verse number="4" style="v" sid="PHP 3:4"/>ko da yake ni kaina ina da dalilan dogara da haka.</para>
  <para style="p" vid="PHP 3:4">In kuwa akwai wani wanda yake tsammani yana da dalilan dogara ga jiki, ni fa na fi shi: <verse eid="PHP 3:4"/><verse number="5" style="v" sid="PHP 3:5"/>an yi mini kaciya a rana ta takwas, asalina Israʼila ne, na kabilar Benyamin, Baʼibrane ɗan Ibraniyawa; bisa ga doka kuwa ni Bafarisiye ne; <verse eid="PHP 3:5"/><verse number="6" style="v" sid="PHP 3:6"/>wajen himma kuwa, ni mai tsananta wa ikkilisiya ne, wajen aikin adalci bisa ga tafarkin doka, ni marar laifi ne.<verse eid="PHP 3:6"/></para>
  <para style="p">
    <verse number="7" style="v" sid="PHP 3:7"/>Amma abin da dā ya zama mini riba yanzu, na ɗauka hasara ce saboda Kiristi. <verse eid="PHP 3:7"/><verse number="8" style="v" sid="PHP 3:8"/>Me kuma ya fi, na ɗauki dukan abubuwa hasara ne in aka kwatanta da mafificiyar girman sanin Kiristi Yesu Ubangijina, wanda saboda shi ne na yi hasarar kome. Na mai da su kayan wofi, domin in sami Kiristi <verse eid="PHP 3:8"/><verse number="9" style="v" sid="PHP 3:9"/>a kuma same ni a cikinsa, ba da wani adalcin kaina wanda yake zuwa daga bin doka ba, sai dai adalcin da yake samuwa ta wurin bangaskiya a cikin Kiristi-adalcin da yake fitowa daga Allah da kuma yake zuwa ta wurin bangaskiya. <verse eid="PHP 3:9"/><verse number="10" style="v" sid="PHP 3:10"/>Ina so in san Kiristi da ikon tashinsa daga matattu da kuma zumuncin tarayya cikin shan wahalarsa, in kuma zama kamarsa a cikin mutuwarsa, <verse eid="PHP 3:10"/><verse number="11" style="v" sid="PHP 3:11"/>yadda kuma ko ta yaya, in kai ga tashin nan daga matattu.<verse eid="PHP 3:11"/></para>
  <para style="s1">Nacewa Zuwa ga Manufar</para>
  <para style="p">
    <verse number="12" style="v" sid="PHP 3:12"/>Ba cewa na riga na sami dukan wannan ba ne, ko kuma an riga an mai da ni cikakke ba, sai dai ina nacewa don in kai ga samun abin da Kiristi Yesu ya riƙe ni saboda shi. <verse eid="PHP 3:12"/><verse number="13" style="v" sid="PHP 3:13"/>ʼYanʼuwa, ban ɗauki kaina a kan cewa na riga na sami abin ba. Sai dai abu guda nake yi: Ina mantawa da abin da yake baya, ina kuma nacewa zuwa ga samun abin da yake gaba, <verse eid="PHP 3:13"/><verse number="14" style="v" sid="PHP 3:14"/>ina nacewa gaba zuwa ga manufar, don in sami ladar da Allah ya yi mini na kiran nan zuwa sama a cikin Kiristi Yesu.<verse eid="PHP 3:14"/></para>
  <para style="p">
    <verse number="15" style="v" sid="PHP 3:15"/>Dukanmu da muka balaga ya kamata mu yi wannan irin ganin abubuwa. In kuwa saboda wani dalili tunaninku ya yi dabam, Allah zai bayyana muku wannan ma. <verse eid="PHP 3:15"/><verse number="16" style="v" sid="PHP 3:16"/>Sai dai a duk inda muka kai, mu ci gaba da haka.<verse eid="PHP 3:16"/></para>
  <para style="p">
    <verse number="17" style="v" sid="PHP 3:17"/>Ku haɗa kai da waɗansu cikin bin gurbina, ku kuma lura da waɗanda suke rayuwa bisa ga ƙaʼidar da muka ba ku. <verse eid="PHP 3:17"/><verse number="18" style="v" sid="PHP 3:18"/>Gama kamar yadda na sha gaya muku yanzu kuma ina sāke gaya muku har ma da hawaye, waɗansu da yawa suna rayuwa kamar abokan gāban gicciyen Kiristi. <verse eid="PHP 3:18"/><verse number="19" style="v" sid="PHP 3:19"/>Ƙaddararsu hallaka ce, allahnsu cikinsu ne, rashin kunyarsu shi ne abin fahariyarsu. Hankalinsu yana kan kayan duniya. <verse eid="PHP 3:19"/><verse number="20" style="v" sid="PHP 3:20"/>Amma mu ʼyan mulkin sama ne. Muna kuma jira zuwan Mai Ceto daga can, Ubangiji Yesu Kiristi, <verse eid="PHP 3:20"/><verse number="21" style="v" sid="PHP 3:21"/>shi ne mai ikon kawo dukan abubuwa ƙarƙashin mulkinsa. Ta wurin ikon nan nasa zai sāke jikin nan namu na ƙasƙanci, yǎ mai da shi kamar jikin nan nasa na ɗaukaka.<verse eid="PHP 3:21"/></para>
  <chapter eid="PHP 3"/>
  <chapter number="4" style="c" sid="PHP 4"/>
  <para style="p">
    <verse number="1" style="v" sid="PHP 4:1"/>Saboda haka ʼyanʼuwana, ku da nake ƙauna, nake kuma marmarin ganinku, ku da kuke farin cikina da kuma rawanina, ku dage ga Ubangiji, ya ku ƙaunatattuna!<verse eid="PHP 4:1"/></para>
  <para style="s1">Gargaɗi</para>
  <para style="p">
    <verse number="2" style="v" sid="PHP 4:2"/>Ina roƙon Yuwodiya ina kuma roƙon Sintike, su yi zaman lafiya da juna saboda su na Ubangiji ne. <verse eid="PHP 4:2"/><verse number="3" style="v" sid="PHP 4:3"/>I, ina kuma roƙonka, abokin famata, ka taimaki matan nan waɗanda suka yi fama aikin bishara tare da ni, haka ma Kilemen da kuma sauran abokan aikina, waɗanda sunayensu suna cikin littafin rai.<verse eid="PHP 4:3"/></para>
  <para style="p">
    <verse number="4" style="v" sid="PHP 4:4"/>Ku yi farin ciki a cikin Ubangiji kullum. Har wa yau ina dai ƙara gaya muku, ku yi farin ciki! <verse eid="PHP 4:4"/><verse number="5" style="v" sid="PHP 4:5"/>Bari kowa yǎ kasance da sauƙinkai. Ubangiji ya yi kusan zuwa. <verse eid="PHP 4:5"/><verse number="6" style="v" sid="PHP 4:6"/>Kada ku damu game da kome sai dai a cikin abu duka, ku gabatar da roƙe roƙenku ga Allah ta wurin adduʼa da roƙo, tare da godiya. <verse eid="PHP 4:6"/><verse number="7" style="v" sid="PHP 4:7"/>Salamar Allah, wadda ta wuce dukan fahimta, za ta tsai da zukatanku da tunaninku cikin Kiristi Yesu.<verse eid="PHP 4:7"/></para>
  <para style="p">
    <verse number="8" style="v" sid="PHP 4:8"/>A ƙarshe, ʼyanʼuwa, duk abin da yake na gaskiya, duk abin da yake na girmamawa, duk abin da yake daidai, duk abin da yake da tsarki, duk abin da yake kyakkyawa, duk abin da yake na shaʼawa-in ma wani abu mafifici ne, ko ya cancanci yabo-ku yi tunani a kan irin abubuwan nan. <verse eid="PHP 4:8"/><verse number="9" style="v" sid="PHP 4:9"/>Duk abin da kuka koya ko kuka karɓa ko kuka ji daga wurina, ko kuka gani a cikina-ku yi aiki da shi. Allah na salama kuma zai kasance tare da ku.<verse eid="PHP 4:9"/></para>
  <para style="s1">Godiya saboda Kyautayinsu</para>
  <para style="p">
    <verse number="10" style="v" sid="PHP 4:10"/>Na yi farin ciki sosai ga Ubangiji don yanzu kun sāke nuna kun kula da ni. Ko da yake dā ma kun kula da ni sai dai ba ku sami dama ku nuna mini ba. <verse eid="PHP 4:10"/><verse number="11" style="v" sid="PHP 4:11"/>Ba na faɗin haka domin ina cikin bukata, gama na koya yadda zan gamsu a cikin kowane hali. <verse eid="PHP 4:11"/><verse number="12" style="v" sid="PHP 4:12"/>Na san mene ne zaman rashi, na kuma san mene ne zaman samu. Zan iya zama cikin kowane hali, ko cikin ƙoshi ko cikin yunwa, ko cikin yalwa ko kuma cikin fatara. <verse eid="PHP 4:12"/><verse number="13" style="v" sid="PHP 4:13"/>Ina iya yin kome ta wurin wannan wanda yake ba ni ƙarfi.<verse eid="PHP 4:13"/></para>
  <para style="p">
    <verse number="14" style="v" sid="PHP 4:14"/>Duk da haka kun kyauta da kuka yi tarayya da ni cikin wahalolina. <verse eid="PHP 4:14"/><verse number="15" style="v" sid="PHP 4:15"/>Ban da haka, kamar yadda ku Filibbiyawa kuka sani, a farkon kwanakin da kuka ji bishara, saʼad da na tashi daga Makidoniya, babu wata ikkilisiyar da ta yi tarayya da ni a fannin bayarwa da karɓa, sai ku kaɗai; <verse eid="PHP 4:15"/><verse number="16" style="v" sid="PHP 4:16"/>gama ko saʼad da nake a Tassalonika ma, kun aiko mini da taimako sau da sau saʼad da nake cikin bukata. <verse eid="PHP 4:16"/><verse number="17" style="v" sid="PHP 4:17"/>Ba cewa ina neman kyauta ba ne, sai dai ina neman abin da za a ƙara a kan ribarku. <verse eid="PHP 4:17"/><verse number="18" style="v" sid="PHP 4:18"/>An biya ni duka, biyan da ya wuce misali. Bukatata ta biya, da yake na karɓi kyautarku da kuka aiko ta hannun Afaforiditus. Baiwa mai ƙanshi, hadaya abar karɓa, mai faranta wa Allah rai. <verse eid="PHP 4:18"/><verse number="19" style="v" sid="PHP 4:19"/>Allahna kuma zai biya dukan bukatunku bisa ga ɗaukakar wadatarsa cikin Kiristi Yesu.<verse eid="PHP 4:19"/></para>
  <para style="p">
    <verse number="20" style="v" sid="PHP 4:20"/>Ɗaukaka ta tabbata ga Allahnmu da Ubanmu har abada abadin. Amin.<verse eid="PHP 4:20"/></para>
  <para style="s1">Gaisuwa Ta Ƙarshe</para>
  <para style="p">
    <verse number="21" style="v" sid="PHP 4:21"/>Ku gai da dukan tsarkaka cikin Kiristi Yesu. ʼYanʼuwan da suke tare da ni suna gaishe ku. <verse eid="PHP 4:21"/><verse number="22" style="v" sid="PHP 4:22"/>Dukan tsarkaka suna gaishe ku, musamman waɗanda suke na gidan Kaisar.<verse eid="PHP 4:22"/></para>
  <para style="p">
    <verse number="23" style="v" sid="PHP 4:23"/>Alherin Ubangiji Yesu Kiristi yǎ kasance da ruhunku. Amin.<note caller="+" style="f"><char style="fr" closed="false">4.23 </char><char style="ft" closed="false">Waɗansu rubuce rubucen hannu na dā ba su da </char><char style="fq" closed="false">Amin</char><char style="ft" closed="false">.</char></note><verse eid="PHP 4:23"/></para>
  <chapter eid="PHP 4"/>
</usx>
