<?xml version="1.0" encoding="UTF-8"?>
<usx version="3.0">
  <book code="2TI" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">2 Timoti</para>
  <para style="toc1">2 Timoti</para>
  <para style="toc2">2 Timoti</para>
  <para style="toc3">2 Tim</para>
  <para style="mt1">2 Timoti</para>
  <para style="imt1">Gabatarwa</para>
  <para style="im">Wannan wasiƙa ita ce ta biyu wadda Manzo Bulus ya rubuta wa Timoti, ɗansa cikin bangaskiya. Ya rubuta ta yayinda yake a kurkuku a Roma (1.8, 16-17, 2.9) a ƙarshen aikinsa, dab kuma da mutuwarsa a A.D. 67 ko 68. Wasiƙa ta Biyu ta Timoti, kamar 1 Timoti da Titus, sau da dama ana ce da ita “Wasiƙar Hidimar Waʼazi.” Wasiƙun hidimar waʼazi sun magance batuttuwa da yawa da suka fuskanci ikkilisiyoyin Kirista na farko. Kamar 1 Timoti, an rubuta 2 Timoti wa abokin aikin Bulus ne, wato, Timoti, wanda ya zazzaga yana kuma hidima tare da manzon. Wasiƙar ta nuna Bulus yana a kurkuku ne yana kuma dab da mutuwa. Cikin wannan wasiƙa ta kansa, an rubuta ta wa Timoti a matsayin “ƙaunataccen ɗa” wanda aka danƙa wa ajiyar labari mai daɗin nan game da Yesu, wanda kuma ya kamata ya lura da shi sosai da taimakon Ruhu Mai Tsarki. Marubucin ya faɗa wa Timoti yǎ zama “soja mai kyau” na Kiristi Yesu, yǎ jimre wahala, yǎ kafa ransa a kan Yesu, yǎ kuma yi nesa da jarabobi. Ko da yake Allah ya kafa tushe mai ƙarfi a cikin ikkilisiya, ƙarshen zamani zai kawo wahaloli wa dukan waɗanda suke na Kiristi. An gargaɗe Timoti yǎ kasance da aminci, kuma kome rashin zama sananne ko kuma yanayi mai wuya, dole yǎ yi aiki tukuru don yǎ yaɗa labari mai daɗin nan game da Yesu.</para>
  <chapter number="1" style="c" sid="2TI 1"/>
  <para style="p">
    <verse number="1" style="v" sid="2TI 1:1"/>Wasiƙa daga Bulus, manzon Kiristi Yesu ta wurin nufin Allah, bisa ga alkawarin rai wanda yake cikin Kiristi Yesu,<verse eid="2TI 1:1"/></para>
  <para style="p">
    <verse number="2" style="v" sid="2TI 1:2"/>zuwa ga Timoti, ƙaunataccen ɗana:</para>
  <para style="p" vid="2TI 1:2">Alheri, jinƙai da salama daga Allah Uba da kuma Kiristi Yesu Ubangijinmu.<verse eid="2TI 1:2"/></para>
  <para style="s1">Ƙarfafawa don Zaman Aminci</para>
  <para style="p">
    <verse number="3" style="v" sid="2TI 1:3"/>Na gode wa Allah wanda nake bauta wa, kamar yadda kakanni-kakannina suka yi da lamiri mai tsabta, yadda kullum dare da rana ina tuna da ku a cikin adduʼoʼina. <verse eid="2TI 1:3"/><verse number="4" style="v" sid="2TI 1:4"/>Saʼad da na tuna da hawayenka, nakan yi marmarin ganinka, don in cika da farin ciki. <verse eid="2TI 1:4"/><verse number="5" style="v" sid="2TI 1:5"/>An tunashe ni da sahihiyar bangaskiyarka, wadda a farko ta kasance a cikin kakarka Loyis da kuma mahaifiyarka Yunis yanzu kuwa na tabbata tana cikinka. <verse eid="2TI 1:5"/><verse number="6" style="v" sid="2TI 1:6"/>Saboda haka, ina so in faɗakar da kai, ka lura baiwan nan ta Allah, wadda take tare da kai ta wurin ɗibiya maka hannuwana. <verse eid="2TI 1:6"/><verse number="7" style="v" sid="2TI 1:7"/>Gama Allah bai ba mu ruhun tsoro ba, sai dai ruhun iko, na ƙauna da kuma na kamunkai.<verse eid="2TI 1:7"/></para>
  <para style="p">
    <verse number="8" style="v" sid="2TI 1:8"/>Saboda haka kada ka ji kunyar ba da shaida game da Ubangijinmu, ko kuwa ka ji kunyata, ni da nake ɗan sarƙa saboda shi. Sai dai ka haɗa kai tare da ni cikin shan wahala saboda bishara ta wurin ikon Allah, <verse eid="2TI 1:8"/><verse number="9" style="v" sid="2TI 1:9"/>wanda ya cece mu ya kuma kira mu ga rayuwar tsarki-ba saboda wani abin da muka yi ba sai dai saboda nufinsa da kuma alherinsa. An ba mu wannan alheri cikin Kiristi Yesu tun filʼazal, <verse eid="2TI 1:9"/><verse number="10" style="v" sid="2TI 1:10"/>amma yanzu an bayyanata ta wurin bayyanuwar Mai Cetonmu, Kiristi Yesu, wanda ya hallaka mutuwa ya kuma kawo rai da rashin mutuwa a sarari ta wurin bishara. <verse eid="2TI 1:10"/><verse number="11" style="v" sid="2TI 1:11"/>A wannan bishara ce, aka naɗa ni mai shela da manzo da kuma malami. <verse eid="2TI 1:11"/><verse number="12" style="v" sid="2TI 1:12"/>Shi ya sa nake shan wahalar da nake sha. Duk da haka ba na jin kunya, domin na san wanda na gaskata da shi, na kuma tabbata cewa yana iya kiyaye abin da na danƙa masa<note caller="+" style="f"><char style="fr" closed="false">1.12 </char><char style="ft" closed="false">Ko kuwa </char><char style="fqa" closed="false">abin da aka danƙa mini.</char></note> amana don wancan rana.<verse eid="2TI 1:12"/></para>
  <para style="p">
    <verse number="13" style="v" sid="2TI 1:13"/>Abin da ka ji daga gare ni, ka kiyaye shi kamar tsarin sahihiyar koyarwa, cikin bangaskiya da ƙauna cikin Kiristi Yesu. <verse eid="2TI 1:13"/><verse number="14" style="v" sid="2TI 1:14"/>Ka kiyaye kyakkyawar ajiyan nan da aka danƙa maka amana-ka lura da ita da taimakon Ruhu Mai Tsarki wanda yake raye a cikinmu.<verse eid="2TI 1:14"/></para>
  <para style="p">
    <verse number="15" style="v" sid="2TI 1:15"/>Ka san cewa kowa a lardin Asiya ya juya mini baya, har da Figelus da Hermogenes.<verse eid="2TI 1:15"/></para>
  <para style="p">
    <verse number="16" style="v" sid="2TI 1:16"/>Bari Ubangiji yǎ yi wa iyalin Onesiforus jinƙai, domin sau da dama yakan wartsakar da ni, bai kuma ji kunyar sarƙoƙina ba. <verse eid="2TI 1:16"/><verse number="17" style="v" sid="2TI 1:17"/>A maimakon haka ma, saʼad da yake a Roma, ya neme ni ido a rufe sai da ya same ni. <verse eid="2TI 1:17"/><verse number="18" style="v" sid="2TI 1:18"/>Bari Ubangiji yǎ sa yǎ sami jinƙai daga Ubangiji a wancan ranar! Ka sani sarai yadda ya taimake ni a hanyoyi dabam-dabam a Afisa.<verse eid="2TI 1:18"/></para>
  <chapter eid="2TI 1"/>
  <chapter number="2" style="c" sid="2TI 2"/>
  <para style="p">
    <verse number="1" style="v" sid="2TI 2:1"/>Kai kuma, ɗana, ka yi ƙarfi cikin alherin da yake cikin Kiristi Yesu. <verse eid="2TI 2:1"/><verse number="2" style="v" sid="2TI 2:2"/>Abubuwan da ka ji na faɗa a gaban shaidu masu yawa kuwa ka danƙa wa amintattun mutane waɗanda su ma za su iya koya wa waɗansu. <verse eid="2TI 2:2"/><verse number="3" style="v" sid="2TI 2:3"/>Ka jure wa shan wahala tare da mu kamar soja mai kyau na Kiristi Yesu. <verse eid="2TI 2:3"/><verse number="4" style="v" sid="2TI 2:4"/>Ba wanda yake aikin soja da zai sa kansa a shaʼanin mutumin da ba ya aikin soja-domin yakan so yǎ gamshi wanda ya ɗauke shi soja. <verse eid="2TI 2:4"/><verse number="5" style="v" sid="2TI 2:5"/>Haka ma, in wani ya yi gasa a matsayi shi ɗan wasa ne, ba ya sami rawanin nasara, sai in ya yi gasar bisa ga dokoki. <verse eid="2TI 2:5"/><verse number="6" style="v" sid="2TI 2:6"/>Manomi mai aiki sosai ya kamata yǎ zama na fari wajen samun rabon amfanin gona. <verse eid="2TI 2:6"/><verse number="7" style="v" sid="2TI 2:7"/>Ka yi tunani a kan abin da nake faɗi, gama Ubangiji zai ba ka ganewa cikin dukan wannan.<verse eid="2TI 2:7"/></para>
  <para style="p">
    <verse number="8" style="v" sid="2TI 2:8"/>Ka tuna da Yesu Kiristi, wanda aka ta da shi daga matattu, zuriyar Dawuda, wanda shi ne bisharata, <verse eid="2TI 2:8"/><verse number="9" style="v" sid="2TI 2:9"/>wadda nake shan wahala har ga ɗaurin sarƙa kamar mai laifi. Amma Maganar Allah ba a ɗaure take ba. <verse eid="2TI 2:9"/><verse number="10" style="v" sid="2TI 2:10"/>Saboda haka nake jure kome saboda zaɓaɓɓu, domin su ma su sami ceton da yake cikin Kiristi Yesu, tare da madawwamiyar ɗaukaka.<verse eid="2TI 2:10"/></para>
  <para style="p">
    <verse number="11" style="v" sid="2TI 2:11"/>Ga wata magana tabbatacciya:</para>
  <para style="q1" vid="2TI 2:11">“In muka mutu tare da shi,</para>
  <para style="q2" vid="2TI 2:11">za mu rayu tare da shi;<verse eid="2TI 2:11"/></para>
  <para style="q1">
    <verse number="12" style="v" sid="2TI 2:12"/>in muka jimre,</para>
  <para style="q2" vid="2TI 2:12">za mu yi mulki tare da shi.</para>
  <para style="q1" vid="2TI 2:12">In muka yi mūsunsa,</para>
  <para style="q2" vid="2TI 2:12">shi ma zai yi mūsunmu;<verse eid="2TI 2:12"/></para>
  <para style="q1">
    <verse number="13" style="v" sid="2TI 2:13"/>in ba mu da aminci,</para>
  <para style="q2" vid="2TI 2:13">shi dai mai aminci ne,</para>
  <para style="q2" vid="2TI 2:13">domin shi ba zai iya mūsun kansa ba.”<verse eid="2TI 2:13"/></para>
  <para style="s1">Maʼaikacin da Allah Ya Amince</para>
  <para style="p">
    <verse number="14" style="v" sid="2TI 2:14"/>Ka riƙa tuna masu da haka, ka kuma gama su da Allah, kada su yi jayayya a kan maganganu, don ba ta da wani amfani, sai ɓad da masu ji kawai take yi. <verse eid="2TI 2:14"/><verse number="15" style="v" sid="2TI 2:15"/>Ka yi iyakacin ƙoƙarinka ka gabatar da kanka a gaban Allah a matsayin wanda aka amince da shi, maʼaikaci wanda ba shi da dalilin jin kunya wanda kuma yake fassara kalmar gaskiya daidai. <verse eid="2TI 2:15"/><verse number="16" style="v" sid="2TI 2:16"/>Ka yi nesa da maganganun banza na rashin tsoron Allah, gama waɗanda suka mai da hankali ga yin waɗannan za su ƙara zama marasa tsoron Allah. <verse eid="2TI 2:16"/><verse number="17" style="v" sid="2TI 2:17"/>Koyarwarsu za ta bazu kamar ruɓaɓɓen gyambo. A cikinsu akwai Himenayus da Filetus, <verse eid="2TI 2:17"/><verse number="18" style="v" sid="2TI 2:18"/>waɗanda suka bauɗe daga gaskiya. Suna cewa tashin matattu ya riga ya faru, suna kuma ɓata bangaskiyar waɗansu. <verse eid="2TI 2:18"/><verse number="19" style="v" sid="2TI 2:19"/>Duk da haka, ƙaƙƙarfan tushen nan na Allah yana nan daram, an hatimce shi da wannan rubutu: “Ubangiji ya san waɗanda suke nasa,”<note caller="+" style="f"><char style="fr" closed="false">2.19 </char><char style="ft" closed="false">L Ƙid 16.5 (dubi Seftuwajin)</char></note> da kuma, “Duk wanda ya bayyana yarda ga sunan Ubangiji, to, dole yǎ yi nesa da aikata mugunta.”<verse eid="2TI 2:19"/></para>
  <para style="p">
    <verse number="20" style="v" sid="2TI 2:20"/>A babban gida akwai kayayyakin da ba na zinariya da na azurfa kaɗai ba, amma har da na katako da na yumɓu ma; waɗansu domin hidima mai daraja waɗansu kuwa domin hidima marar daraja. <verse eid="2TI 2:20"/><verse number="21" style="v" sid="2TI 2:21"/>In mutum ya tsabtace kansa daga na farkon zai zama kayan aikin hidima mai daraja, mai amfani ga Maigida, kuma shiryayye domin yin kowane aiki mai kyau.<verse eid="2TI 2:21"/></para>
  <para style="p">
    <verse number="22" style="v" sid="2TI 2:22"/>Ka yi nesa da mugayen shaʼawace-shaʼawace na ƙuruciya, ka kuma bi adalci, bangaskiya, ƙauna da kuma salama, tare da waɗanda suke kira ga Ubangiji daga zuciya mai tsabta. <verse eid="2TI 2:22"/><verse number="23" style="v" sid="2TI 2:23"/>Kada wani abu yǎ haɗa ka da gardandamin banza da wofi, domin ka san yadda suke jawo faɗa. <verse eid="2TI 2:23"/><verse number="24" style="v" sid="2TI 2:24"/>Bai kamata bawan Ubangiji yǎ zama mai neman faɗa ba; a maimako, dole yǎ nuna alheri ga kowa, mai iya koyarwa, mai haƙuri kuma. <verse eid="2TI 2:24"/><verse number="25" style="v" sid="2TI 2:25"/>Waɗanda suke gāba da shi kuwa dole yǎ yi musu gargaɗi cikin hankali, da fata Allah zai sa su tuba su kai ga sanin gaskiya, <verse eid="2TI 2:25"/><verse number="26" style="v" sid="2TI 2:26"/>su kuma dawo cikin hankulansu su kuɓuta daga tarkon Iblis, wanda ya sa suka zama kamammu don su aikata nufinsa.<verse eid="2TI 2:26"/></para>
  <chapter eid="2TI 2"/>
  <chapter number="3" style="c" sid="2TI 3"/>
  <para style="s1">Rashin Sanin Allah a Kwanakin Ƙarshe</para>
  <para style="p">
    <verse number="1" style="v" sid="2TI 3:1"/>Amma fa ka san wannan: Za a yi lokatan shan wahala a kwanakin ƙarshe. <verse eid="2TI 3:1"/><verse number="2" style="v" sid="2TI 3:2"/>Mutane za su zama masu son kansu, masu son kuɗi, masu taƙama, masu girmankai, masu zage-zage, marasa biyayya ga iyayensu, marasa godiya, marasa tsarki, <verse eid="2TI 3:2"/><verse number="3" style="v" sid="2TI 3:3"/>marasa ƙauna, marasa gafartawa, masu ɓata sunayen waɗansu, marasa kamunkai, masu ƙeta, marasa ƙaunar nagarta, <verse eid="2TI 3:3"/><verse number="4" style="v" sid="2TI 3:4"/>masu cin amana, marasa hankali, waɗanda sun cika da ɗaga kai, masu son jin daɗin a maimakon ƙaunar Allah—  <verse eid="2TI 3:4"/><verse number="5" style="v" sid="2TI 3:5"/>suna riƙe da siffofin ibada, amma suna mūsun ikonta. Kada wani abu yǎ haɗa ka da su.<verse eid="2TI 3:5"/></para>
  <para style="p">
    <verse number="6" style="v" sid="2TI 3:6"/>Irin su ne suke saɗaɗawa su shiga gidaje suna rinjayar mata marasa ƙarfin hali, waɗanda zunubai suka sha kansu, mugayen shaʼawace-shaʼawace kuma sun ɗauke hankulansu, <verse eid="2TI 3:6"/><verse number="7" style="v" sid="2TI 3:7"/>kullum suna koyo amma ba sa taɓa iya yarda da gaskiya. <verse eid="2TI 3:7"/><verse number="8" style="v" sid="2TI 3:8"/>Kamar dai yadda Yannes da Yamberes<note caller="+" style="f"><char style="fr" closed="false">3.8 </char><char style="fk" closed="false">Yannes da Yamberes: </char><char style="ft" closed="false">Babu waɗannan sunaye a Tsohon Alkawari, amma bisa ga masanan tarihin Yahudawa, mutanen nan su ne bokayen nan biyu na ƙasar Masar da suka yi gāba da Musa lokacin da ya so yǎ fitar da ʼyaʼyan Israʼila daga ƙasar Masar (Dubi Fit 7.11, 22; 9.11).</char></note> suka tayar wa Musa, haka waɗannan mutane ma suke tayar wa gaskiya-mutane masu ɓataccen hankali, waɗanda, in ana zancen bangaskiya ne, to, fa ba sa ciki. <verse eid="2TI 3:8"/><verse number="9" style="v" sid="2TI 3:9"/>Sai dai ba za su yi nisa ba, don rashin hankalinsu zai bayyana ga kowa, kamar na mutanen nan biyu.<verse eid="2TI 3:9"/></para>
  <para style="s1">Umarnin Bulus ga Timoti</para>
  <para style="p">
    <verse number="10" style="v" sid="2TI 3:10"/>Kai kam, ka san kome game da koyarwata, da halina, da niyyata, bangaskiya, haƙuri, ƙauna, jimiri, <verse eid="2TI 3:10"/><verse number="11" style="v" sid="2TI 3:11"/>tsanani, shan wahala-irin abubuwan da suka faru da ni a Antiyok, Ikoniyum da kuma Listira, tsananin da na jure. Duk da haka Ubangiji ya cece ni daga dukansu. <verse eid="2TI 3:11"/><verse number="12" style="v" sid="2TI 3:12"/>Labudda, duk masu niyyar zaman tsarkaka, suna na Kiristi Yesu, za su sha tsanani. <verse eid="2TI 3:12"/><verse number="13" style="v" sid="2TI 3:13"/>Mugayen mutane da masu ruɗi kuwa, ƙara muni za su riƙa yi, suna yaudara, ana kuma yaudararsu. <verse eid="2TI 3:13"/><verse number="14" style="v" sid="2TI 3:14"/>Amma kai kam, ka ci gaba da abin da ka koya ka kuma tabbatar, gama ka san waɗanda ka koye su daga gare su, <verse eid="2TI 3:14"/><verse number="15" style="v" sid="2TI 3:15"/>da kuma yadda tun kana ɗan jinjiri ka san Nassosi masu tsarki, waɗanda suke iya sa ka zama mai hikima zuwa ceto ta wurin bangaskiya cikin Kiristi Yesu. <verse eid="2TI 3:15"/><verse number="16" style="v" sid="2TI 3:16"/>Dukan Nassi numfashin Allah ne yana kuma da amfani don koyarwa, tsautarwa, gyara da kuma horarwa cikin adalci, <verse eid="2TI 3:16"/><verse number="17" style="v" sid="2TI 3:17"/>domin mutumin Allah yǎ zama shiryayye sosai saboda kowane kyakkyawan aiki.<verse eid="2TI 3:17"/></para>
  <chapter eid="2TI 3"/>
  <chapter number="4" style="c" sid="2TI 4"/>
  <para style="p">
    <verse number="1" style="v" sid="2TI 4:1"/>A gaban Allah da kuma Kiristi Yesu, wanda zai yi wa masu rai da matattu shariʼa, saboda kuma bayyanuwarsa da mulkinsa, ina ba ka umarni: <verse eid="2TI 4:1"/><verse number="2" style="v" sid="2TI 4:2"/>Ka yi waʼazin Maganar Allah, ka zama a shirye a kullum, ko da zarafi, ko babu zarafi, ka yi gyara, ka kwaɓe, ka kuma ƙarfafa-da matuƙar haƙuri da koyarwa cikin natsuwa. <verse eid="2TI 4:2"/><verse number="3" style="v" sid="2TI 4:3"/>Gama lokaci yana zuwa da mutane ba za su jure da sahihiyar koyarwa ba. A maimako, don cimma burinsu, za su taro wa kansu malamai masu yawa, domin su faɗi abin da kunnuwansu masu ƙaiƙayi suke so su ji. <verse eid="2TI 4:3"/><verse number="4" style="v" sid="2TI 4:4"/>Za su juye kunnuwansu daga gaskiya zuwa ga jin tatsuniyoyi. <verse eid="2TI 4:4"/><verse number="5" style="v" sid="2TI 4:5"/>Amma kai, ka kame kanka ta kowane hali, ka jure shan wahala, ka yi aikin mai bishara, ka cika dukan ayyukan hidimarka.<verse eid="2TI 4:5"/></para>
  <para style="p">
    <verse number="6" style="v" sid="2TI 4:6"/>Gama an riga an tsiyaye ni kamar hadaya ta sha, kuma lokacin tashina ya yi. <verse eid="2TI 4:6"/><verse number="7" style="v" sid="2TI 4:7"/>Na yi fama mai kyau, na gama tseren, na riƙe bangaskiya. <verse eid="2TI 4:7"/><verse number="8" style="v" sid="2TI 4:8"/>Yanzu kuwa an ajiye mini rawanin adalci, wanda Ubangiji, Alƙali mai adalci zai ba ni a ranan nan-ba kuwa ni kaɗai ba, amma ga duk waɗanda suka yi marmarin bayyanuwarsa.<verse eid="2TI 4:8"/></para>
  <para style="s1">Maganar Ƙarshe</para>
  <para style="p">
    <verse number="9" style="v" sid="2TI 4:9"/>Ka yi iyakacin ƙoƙarinka ka zo wurina da sauri, <verse eid="2TI 4:9"/><verse number="10" style="v" sid="2TI 4:10"/>gama Demas, saboda ƙaunar wannan duniya, ya yashe ni ya tafi Tassalonika. Kirskens ya tafi Galatiya, Titus kuwa ya tafi Dalmatiya. <verse eid="2TI 4:10"/><verse number="11" style="v" sid="2TI 4:11"/>Luka ne kaɗai yake tare da ni. Ka nemi Markus ku zo tare, domin yana da amfani a gare ni cikin hudimata. <verse eid="2TI 4:11"/><verse number="12" style="v" sid="2TI 4:12"/>Na aiki Tikikus zuwa Afisa. <verse eid="2TI 4:12"/><verse number="13" style="v" sid="2TI 4:13"/>Saʼad da za ka dawo, ka zo mini da alkyabbar da na bari a wurin Karbus a Toruwas, da kuma naɗaɗɗun littattafaina, tun ba ma fatun nan masu rubutu ba.<verse eid="2TI 4:13"/></para>
  <para style="p">
    <verse number="14" style="v" sid="2TI 4:14"/>Alekzanda maƙerin ƙarafan nan ya yi mini mugunta ƙwarai. Ubangiji zai sāka masa saboda abin da ya yi. <verse eid="2TI 4:14"/><verse number="15" style="v" sid="2TI 4:15"/>Kai ma sai ka lura da shi, domin ya yi gāba sosai da saƙonmu.<verse eid="2TI 4:15"/></para>
  <para style="p">
    <verse number="16" style="v" sid="2TI 4:16"/>A lokacin da na kāre kaina da farko, ba wanda ya goyi bayana, sai ma kowa ya yashe ni. Ina fata ba za a lasafta wannan laifi a kansu ba. <verse eid="2TI 4:16"/><verse number="17" style="v" sid="2TI 4:17"/>Amma Ubangiji ya tsaya tare da ni, ya kuma ba ni ƙarfi, don ta wurina a yi cikakkiyar shelar saƙon har Alʼummai duka su ji. Aka kuma cece ni daga bakin zaki. <verse eid="2TI 4:17"/><verse number="18" style="v" sid="2TI 4:18"/>Ubangiji zai cece ni daga kowane mugun hari yǎ kuma kai ni mulkinsa na sama lafiya. A gare shi ɗaukaka ta tabbata har abada abadin. Amin.<verse eid="2TI 4:18"/></para>
  <para style="s1">Gaisuwa ta Ƙarshe</para>
  <para style="p">
    <verse number="19" style="v" sid="2TI 4:19"/>Ka gai da Firiskila da Akwila da iyalin Onesiforus. <verse eid="2TI 4:19"/><verse number="20" style="v" sid="2TI 4:20"/>Erastus ya dakata a Korinti, na kuma bar Turofimus cikin rashin lafiya a Melitus. <verse eid="2TI 4:20"/><verse number="21" style="v" sid="2TI 4:21"/>Ka yi iyakacin ƙoƙarinka ka iso nan kafin damina. Yubulus yana gaishe ka, haka ma Fuden, Lainus, Kalaudiya da kuma dukan ʼyanʼuwa.<verse eid="2TI 4:21"/></para>
  <para style="p">
    <verse number="22" style="v" sid="2TI 4:22"/>Ubangiji yǎ zama tare da ruhunka. Alheri yǎ zama tare da ku.<verse eid="2TI 4:22"/></para>
  <chapter eid="2TI 4"/>
</usx>
