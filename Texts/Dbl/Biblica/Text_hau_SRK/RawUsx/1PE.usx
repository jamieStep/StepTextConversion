<?xml version="1.0" encoding="UTF-8"?>
<usx version="3.0">
  <book code="1PE" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">1 Bitrus</para>
  <para style="toc1">1 Bitrus</para>
  <para style="toc2">1 Bitrus</para>
  <para style="toc3">1 Bit</para>
  <para style="mt1">1 Bitrus</para>
  <para style="imt1">Gabatarwa</para>
  <para style="im">Manzo Bitrus ne ya rubuta wannan wasiƙa a tsakanin shekara ta A.D. 60-69. An rubuta wannan wasiƙa ce zuwa ga Ikkilisiya yankunan karkarar Roma na arewancin Asiya Ƙarama. Da yake suna zama da rashin isashen ʼyanci a matsayin baƙi, ƙungiyoyin da aka yi musu jawabi a 1 Bitrus sun sha wahala daga wariya, nunan bambanci da kuma zagi saboda su Kirista ne. Sane da wahalar da suke sha, marubucin ya yi wa masu karatunsa tayin kalmomin ƙarfafawa, ya kuma faɗa musu yadda Allah yake da alheri da kuma dalilin da ya sa yana da muhimmanci su ci gaba da sa bangaskiyarsu ga Allah. Ta wurin yin amfani da azancin rubutu mai girma, marubucin ya nuna wa masu karatunsa cewa su zaɓaɓɓu ne na Allah da kuma mutane musamman waɗanda Kiristi ya fansa waɗanda kuma tare suka zama alʼumma mai tsarki. Ana ƙarfafa Kirista su yi rayuwa kamar masu hidimar Kiristi, ko da ya zama za su sha wahala, domin shan wahala saboda Kiristi, alama ce ta cewa Ruhun ɗaukaka na Allah yana tare da su.</para>
  <chapter number="1" style="c" sid="1PE 1"/>
  <para style="p">
    <verse number="1" style="v" sid="1PE 1:1"/>Wasiƙa daga Bitrus, manzon Yesu Kiristi,</para>
  <para style="p" vid="1PE 1:1">Zuwa ga zaɓaɓɓu na Allah, baƙi a cikin duniya, da suke warwatse koʼina a Fontus, Galatiya, Kaffadokiya, Asiya da kuma Bitiniya, <verse eid="1PE 1:1"/><verse number="2" style="v" sid="1PE 1:2"/>waɗanda aka zaɓa bisa ga rigyasanin Allah Uba, ta wurin aikin tsarkakewar Ruhu, don biyayya ga Yesu Kiristi, su kuma sami yayyafan jininsa:</para>
  <para style="p" vid="1PE 1:2">Alheri da salama su zama naku a yalwace.<verse eid="1PE 1:2"/></para>
  <para style="s1">Yabo ga Allah domin Bege Mai Rai</para>
  <para style="p">
    <verse number="3" style="v" sid="1PE 1:3"/>Yabo ya tabbata ga Allah da Uban Ubangijinmu Yesu Kiristi! Cikin jinƙansa mai girma ya ba mu sabuwar haihuwa cikin bege mai rai ta wurin tashin Yesu Kiristi daga matattu, <verse eid="1PE 1:3"/><verse number="4" style="v" sid="1PE 1:4"/>da kuma cikin gādon da ba zai taɓa lalacewa, ɓacewa ko koɗewa ba—ajiyayye a sama dominku, <verse eid="1PE 1:4"/><verse number="5" style="v" sid="1PE 1:5"/>ku waɗanda ta wurin bangaskiya ake kiyayewa ta wurin ikon Allah har yǎ zuwa ceton da yake a shirye da za a bayyana a ƙarshen lokaci. <verse eid="1PE 1:5"/><verse number="6" style="v" sid="1PE 1:6"/>A kan wannan kuke cike da farin ciki ƙwarai, ko da yake yanzu na ɗan lokaci kuna fuskantar baƙin ciki daga gwaje-gwaje iri-iri. <verse eid="1PE 1:6"/><verse number="7" style="v" sid="1PE 1:7"/>Wannan kuwa domin a tabbatar da sahihancin bangaskiyarku ne-wadda ta fi zinariya daraja nesa, ita zinariya kuwa, ko da yake mai ƙarewa ce, akan jarraba ta da wuta-domin bangaskiyan nan taku ta jawo muku yabo da girma da ɗaukaka a bayyanar Yesu Kiristi. <verse eid="1PE 1:7"/><verse number="8" style="v" sid="1PE 1:8"/>Ko da yake ba ku taɓa ganinsa ba, kuna ƙaunarsa; kuma ko da yake ba kwa ganinsa yanzu, kun gaskata shi, kun kuma cika da farin ciki ƙwarai, wanda ya fi gaban faɗi, <verse eid="1PE 1:8"/><verse number="9" style="v" sid="1PE 1:9"/>gama kuna samun sakamakon bangaskiyarku, ceton rayukanku ke nan.<verse eid="1PE 1:9"/></para>
  <para style="p">
    <verse number="10" style="v" sid="1PE 1:10"/>Game da ceton nan, annabawa, waɗanda suka yi maganar alherin da zata zo gare ku, sun yi bincike mai zurfi, a natse, <verse eid="1PE 1:10"/><verse number="11" style="v" sid="1PE 1:11"/>suna ƙoƙari su san lokaci da kuma yanayin da Ruhun Kiristi da yake cikinsu yana nunawa saʼad da ya yi faɗi a kan wahalolin Kiristi da kuma ɗaukaka da za ta bi. <verse eid="1PE 1:11"/><verse number="12" style="v" sid="1PE 1:12"/>Aka bayyana musu cewa ba kansu ne suke bauta wa ba sai ku, saʼad da suka yi maganar abubuwan da aka faɗa muku ta wurin waɗanda suka yi muku waʼazin bishara, ta wurin Ruhu Mai Tsarki wanda aka aika daga sama. Ko malaʼiku ma suna marmari su ga waɗannan abubuwa.<verse eid="1PE 1:12"/></para>
  <para style="s1">Ku Zama Masu Tsarki</para>
  <para style="p">
    <verse number="13" style="v" sid="1PE 1:13"/>Saboda haka, ku shirya kanku don aiki; ku zama masu kamunkai; ku kafa begenku duka a kan alherin da za a ba ku saʼad da aka bayyana Yesu Kiristi. <verse eid="1PE 1:13"/><verse number="14" style="v" sid="1PE 1:14"/>Kamar ʼyaʼya masu biyayya, kada ku bi mugayen shaʼawace-shaʼawacen da dā kuke da su saʼad da kuke rayuwa a cikin jahilci. <verse eid="1PE 1:14"/><verse number="15" style="v" sid="1PE 1:15"/>Sai dai kamar yadda wanda ya kira ku mai tsarki ne, haka ku ma ku kasance masu tsarki a cikin dukan ayyukanku; <verse eid="1PE 1:15"/><verse number="16" style="v" sid="1PE 1:16"/>gama a rubuce yake cewa, “Ku zama masu tsarki, domin ni mai tsarki ne.”<note caller="+" style="f"><char style="fr" closed="false">1.16 </char><char style="ft" closed="false">L Fir 11.44, 45; L Fir 19.2; L Fir 20.7</char></note><verse eid="1PE 1:16"/></para>
  <para style="p">
    <verse number="17" style="v" sid="1PE 1:17"/>Tun da yake kuna kira ga Uba wanda yake yin wa kowane mutum shariʼa bisa ga ayyukansa ba bambanci, sai ku yi rayuwarku a nan kamar baƙi cikin tsoro mai bangirma. <verse eid="1PE 1:17"/><verse number="18" style="v" sid="1PE 1:18"/>Gama kun san cewa ba da abubuwa masu lalacewa kamar azurfa ko zinariya ce aka fanshe ku daga rayuwar banza da kuka karɓa daga kakanni-kakanninku ba, <verse eid="1PE 1:18"/><verse number="19" style="v" sid="1PE 1:19"/>sai dai an fanshe ku da jini mai daraja na Kiristi, ɗan rago marar aibi ko lahani. <verse eid="1PE 1:19"/><verse number="20" style="v" sid="1PE 1:20"/>An zaɓe shi kafin halittar duniya, amma an bayyana shi a zamanin ƙarshe saboda ku. <verse eid="1PE 1:20"/><verse number="21" style="v" sid="1PE 1:21"/>Ta gare shi ne kuka gaskata da Allah, wanda ya ta da shi daga matattu, aka kuma ɗaukaka shi, ta haka bari bangaskiyarku da begenku su kasance ga Allah.<verse eid="1PE 1:21"/></para>
  <para style="p">
    <verse number="22" style="v" sid="1PE 1:22"/>Yanzu da kuka tsarkake kanku ta wurin yin biyayya ga gaskiyan nan, don ku kasance da ƙauna mai gaskiya wa ʼyanʼuwanku, sai ku ƙaunaci juna ƙwarai, daga zuciya. <verse eid="1PE 1:22"/><verse number="23" style="v" sid="1PE 1:23"/>Gama an sāke haihuwarku, ba da iri da yake lalacewa ba, sai dai marar lalacewa, ta wurin rayayyiya da kuma madawwamiyar maganar Allah. <verse eid="1PE 1:23"/><verse number="24" style="v" sid="1PE 1:24"/>Gama,</para>
  <para style="q1" vid="1PE 1:24">“Dukan mutane kamar ciyawa suke,</para>
  <para style="q2" vid="1PE 1:24">darajarsu kuma kamar furannin jeji ne;</para>
  <para style="q1" vid="1PE 1:24">ciyawa takan yanƙwane furannin kuma su kakkaɓe,<verse eid="1PE 1:24"/></para>
  <para style="q2">
    <verse number="25" style="v" sid="1PE 1:25"/>amma maganar Ubangiji tana nan har abada.”<note caller="+" style="f"><char style="fr" closed="false">1.25 </char><char style="ft" closed="false">Ish 40.6-8</char></note></para>
  <para style="m" vid="1PE 1:25">Wannan kuwa ita ce kalmar da aka yi muku waʼazi.<verse eid="1PE 1:25"/></para>
  <chapter eid="1PE 1"/>
  <chapter number="2" style="c" sid="1PE 2"/>
  <para style="p">
    <verse number="1" style="v" sid="1PE 2:1"/>Saboda haka, ku rabu da kowace ƙeta da dukan ruɗu, munafunci, kishi, da kuma kowace irin ɓata suna. <verse eid="1PE 2:1"/><verse number="2" style="v" sid="1PE 2:2"/>Kamar sababbin jarirai, ku yi marmarin madara tsantsa ta ruhaniya, domin ta wurinta za ku yi girma cikin cetonku, <verse eid="1PE 2:2"/><verse number="3" style="v" sid="1PE 2:3"/>yanzu da kuka ɗanɗana alherin Ubangiji.<verse eid="1PE 2:3"/></para>
  <para style="s1">Dutse Mai Rai da kuma Zaɓaɓɓun Mutane</para>
  <para style="p">
    <verse number="4" style="v" sid="1PE 2:4"/>Da kuka zo gare shi, rayayyen Dutse-da mutane suka ƙi amma Allah ya zaɓa, kuma mai daraja a gare shi—  <verse eid="1PE 2:4"/><verse number="5" style="v" sid="1PE 2:5"/>ku ma, a matsayinku na duwatsu masu rai, ana gina ku ga zama gidan ruhaniya don ku zama tsattsarkar ƙungiyar firistoci, kuna miƙa hadayun ruhaniya, abin karɓa ga Allah ta wurin Yesu Kiristi. <verse eid="1PE 2:5"/><verse number="6" style="v" sid="1PE 2:6"/>Gama a cikin Nassi an ce,</para>
  <para style="q1" vid="1PE 2:6">“Ga shi, na kafa dutse a Sihiyona,</para>
  <para style="q2" vid="1PE 2:6">zaɓaɓɓen dutse na kusurwar gini mai daraja,</para>
  <para style="q1" vid="1PE 2:6">wanda kuma ya dogara gare shi</para>
  <para style="q2" vid="1PE 2:6">ba zai taɓa kunyata ba.”<note caller="+" style="f"><char style="fr" closed="false">2.6 </char><char style="ft" closed="false">Ish 28.16</char></note><verse eid="1PE 2:6"/></para>
  <para style="m">
    <verse number="7" style="v" sid="1PE 2:7"/>A gare ku da kuka gaskata, wannan dutse mai daraja ne. Amma ga waɗanda ba su gaskata ba,</para>
  <para style="q1" vid="1PE 2:7">“Dutsen da magina suka ƙi</para>
  <para style="q2" vid="1PE 2:7">ya zama dutsen kusurwar gini,<note caller="+" style="f"><char style="fr" closed="false">2.7 </char><char style="ft" closed="false">Zab 118.22</char></note><verse eid="1PE 2:7"/></para>
  <para style="m">
    <verse number="8" style="v" sid="1PE 2:8"/>kuma,</para>
  <para style="q1" vid="1PE 2:8">“Dutse ne da yake sa mutane tuntuɓe</para>
  <para style="q2" vid="1PE 2:8">kuma fā ne da yake sa su fāɗi.”<note caller="+" style="f"><char style="fr" closed="false">2.8 </char><char style="ft" closed="false">Ish 8.14</char></note></para>
  <para style="m" vid="1PE 2:8">Sun yi tuntuɓe domin sun ƙi su yi biyayya da saƙon-wanda kuma yake abin da aka ƙaddara musu.<verse eid="1PE 2:8"/></para>
  <para style="p">
    <verse number="9" style="v" sid="1PE 2:9"/>Amma ku zaɓaɓɓu ne, ƙungiyar firistocin babban Sarki, alʼumma mai tsarki, jamaʼa mallakar Allah, domin ku shaida yabon shi wanda ya kira ku daga cikin duhu zuwa haskensa mai banmamaki. <verse eid="1PE 2:9"/><verse number="10" style="v" sid="1PE 2:10"/>Dā ku ba mutane ba ne, amma yanzu ku mutanen Allah ne; Dā ba ku karɓi jinƙai ba, amma yanzu kun karɓi jinƙai.<verse eid="1PE 2:10"/></para>
  <para style="p">
    <verse number="11" style="v" sid="1PE 2:11"/>Abokaina ƙaunatattu, ina roƙonku, a matsayin bare da kuma baƙi a duniya, ku rabu da shaʼawace-shaʼawacen zunubin da suke yaƙi da ranku. <verse eid="1PE 2:11"/><verse number="12" style="v" sid="1PE 2:12"/>Ku yi irin rayuwa mai kyau a cikin masu bautar gumaka, yadda ko da sun zarge ku da yin laifi, za su iya ganin ayyukanku nagari, su ɗaukaka Allah a ranar da zai ziyarce mu.<verse eid="1PE 2:12"/></para>
  <para style="s1">Biyayya ga Masu Mulki da Iyayengiji</para>
  <para style="p">
    <verse number="13" style="v" sid="1PE 2:13"/>Saboda Ubangiji, ku yi biyayya ga kowace hukumar da aka kafa cikin mutane: ko ga sarki, a matsayi wanda ya fi iko, <verse eid="1PE 2:13"/><verse number="14" style="v" sid="1PE 2:14"/>ko ga gwamnoni, waɗanda ya aika domin su hukunta masu laifi su kuma yabi masu aikata abin da yake daidai. <verse eid="1PE 2:14"/><verse number="15" style="v" sid="1PE 2:15"/>Gama nufin Allah ne cewa ta wurin yin nagarta za ku toshe jahilcin marasa azanci. <verse eid="1PE 2:15"/><verse number="16" style="v" sid="1PE 2:16"/>Ku yi rayuwa kamar mutanen da aka ʼyantar, sai dai kada ku yi amfani da ʼyancinku a matsayin hujjar aikata mugunta; ku yi rayuwa kamar bayin Allah. <verse eid="1PE 2:16"/><verse number="17" style="v" sid="1PE 2:17"/>Ku nuna ladabin da ya dace ga kowa: Ku ƙaunaci ʼyanʼuwantakar masu bi, ku ji tsoron Allah, ku girmama sarki.<verse eid="1PE 2:17"/></para>
  <para style="p">
    <verse number="18" style="v" sid="1PE 2:18"/>Bayi, ku yi biyayya ga iyayengijinku da matuƙar ladabi, ba kawai ga waɗanda suke da kirki da masu sauƙinkai ba, amma har ga masu zafin rai ma. <verse eid="1PE 2:18"/><verse number="19" style="v" sid="1PE 2:19"/>Gama abin yabo ne in mutum ya yi haƙuri cikin zafin wahalar rashin adalci saboda yana sane da Allah. <verse eid="1PE 2:19"/><verse number="20" style="v" sid="1PE 2:20"/>Amma ina abin taƙama in kuka sha duka saboda kun yi laifi kuka kuma jimre? Sai dai in kuka sha wahala saboda yin nagari kuka kuma jimre, abin yabo ne a gaban Allah. <verse eid="1PE 2:20"/><verse number="21" style="v" sid="1PE 2:21"/>Ga wannan ne aka kira ku, domin Kiristi ya sha wahala dominku, ya bar muku gurbin da ya kamata ku bi.<verse eid="1PE 2:21"/></para>
  <para style="q1">
    <verse number="22" style="v" sid="1PE 2:22"/>“Bai taɓa yin laifi ba sam,</para>
  <para style="q2" vid="1PE 2:22">ba a kuma sami ƙarya a bakinsa ba.”<note caller="+" style="f"><char style="fr" closed="false">2.22 </char><char style="ft" closed="false">Ish 53.9</char></note><verse eid="1PE 2:22"/></para>
  <para style="m">
    <verse number="23" style="v" sid="1PE 2:23"/>Saʼad da suka zazzage shi, bai rama ba; saʼad da ya sha wahala, bai yi barazana ba. A maimakon haka, ya miƙa kansa ga wanda yake shariʼar adalci. <verse eid="1PE 2:23"/><verse number="24" style="v" sid="1PE 2:24"/>Shi kansa ya ɗauki zunubanmu a jikinsa a kan itace, domin mu mutu ga zunubai mu kuma rayu ga adalci; ta wurin raunukansa ne kuka sami warkarwa. <verse eid="1PE 2:24"/><verse number="25" style="v" sid="1PE 2:25"/>Gama dā kuna kama da tumakin da suka ɓace, amma yanzu kun dawo ga Makiyayi da kuma Mai lura da rayukanku.<verse eid="1PE 2:25"/></para>
  <chapter eid="1PE 2"/>
  <chapter number="3" style="c" sid="1PE 3"/>
  <para style="s1">Matan Aure da Mazan Aure</para>
  <para style="p">
    <verse number="1" style="v" sid="1PE 3:1"/>Haka ma, ku matan aure, ku yi biyayya ga mazanku, domin in waɗansunsu ba su gaskata maganar ba, wataƙila a shawo kansu ba tare da magana ba <verse eid="1PE 3:1"/><verse number="2" style="v" sid="1PE 3:2"/>saʼad da suka ga rayuwarku mai tsabta da kuma na ladabi. <verse eid="1PE 3:2"/><verse number="3" style="v" sid="1PE 3:3"/>Kyanku bai kamata yǎ zama na adon jiki ba, kamar kitso da sa kayan ado na zinariya da kuma sa kaya masu tsada. <verse eid="1PE 3:3"/><verse number="4" style="v" sid="1PE 3:4"/>Maimakon haka, kyanku ya kamata yǎ zama ainihi na halinku na ciki, kyan da ba ya koɗewa na tawaliʼu da kuma na natsattsen ruhu, wanda yake mai daraja a gaban Allah. <verse eid="1PE 3:4"/><verse number="5" style="v" sid="1PE 3:5"/>Gama haka matan masu tsarki na dā waɗanda suka sa begensu ga Allah suka yi wa kansu ado. Sun yi wa mazansu biyayya, <verse eid="1PE 3:5"/><verse number="6" style="v" sid="1PE 3:6"/>kamar Saratu, wadda ta yi biyayya ga Ibrahim, har ta kira shi maigidanta. Ku ʼyaʼyanta ne mata in kun aikata abin da yake daidai, ba ku kuma ba tsoro dama ba.<verse eid="1PE 3:6"/></para>
  <para style="p">
    <verse number="7" style="v" sid="1PE 3:7"/>Mazan aure, ku ma, ku yi zaman sanin ya kamata yayinda kuke zama da matanku, ku girmama su a matsayin abokan zama marasa ƙarfi da kuma a matsayin magādan kyautar rai na alheri tare da ku, don kada wani abu yǎ hana adduʼoʼinku.<verse eid="1PE 3:7"/></para>
  <para style="s1">Shan Wahala Saboda Yin Ayyuka Alheri</para>
  <para style="p">
    <verse number="8" style="v" sid="1PE 3:8"/>A ƙarshe, dukanku ku zauna lafiya da juna; ku zama masu juyayi, kuna ƙaunar juna kamar ʼyanʼuwa, ku zama masu tausayi da kuma tawaliʼu. <verse eid="1PE 3:8"/><verse number="9" style="v" sid="1PE 3:9"/>Kada ku rama mugunta da mugunta ko zagi da zagi, sai dai ku sa albarka, gama ga wannan ne aka kira ku, ku kuma gāji albarka. <verse eid="1PE 3:9"/><verse number="10" style="v" sid="1PE 3:10"/>Gama,</para>
  <para style="q1" vid="1PE 3:10">“Duk wanda yake so yǎ ji daɗin rayuwa,</para>
  <para style="q2" vid="1PE 3:10">yǎ kuma ga kwanaki masu kyau</para>
  <para style="q1" vid="1PE 3:10">dole yǎ kame harshensa daga mugunta</para>
  <para style="q2" vid="1PE 3:10">leɓunansa kuma daga maganar yaudara.<verse eid="1PE 3:10"/></para>
  <para style="q1">
    <verse number="11" style="v" sid="1PE 3:11"/>Dole yǎ juye daga mugunta, ya aikata nagarta;</para>
  <para style="q2" vid="1PE 3:11">dole yǎ nemi salama yǎ kuma bi ta.<verse eid="1PE 3:11"/></para>
  <para style="q1">
    <verse number="12" style="v" sid="1PE 3:12"/>Gama idanun Ubangiji suna a kan masu adalci</para>
  <para style="q2" vid="1PE 3:12">kunnuwansa kuma suna jin adduʼarsu,</para>
  <para style="q1" vid="1PE 3:12">amma fuskar Ubangiji tana gāba da masu mugunta.”<note caller="+" style="f"><char style="fr" closed="false">3.12 </char><char style="ft" closed="false">Zab 34.12-16</char></note><verse eid="1PE 3:12"/></para>
  <para style="p">
    <verse number="13" style="v" sid="1PE 3:13"/>Wa zai yi muku lahani in kun himmantu ga yin nagarta? <verse eid="1PE 3:13"/><verse number="14" style="v" sid="1PE 3:14"/>Amma ko da za ku sha wahala saboda abin da yake daidai, ku masu albarka ne. “Kada ku ji tsoron abin da suke tsoro; kada kuma ku firgita.”<note caller="+" style="f"><char style="fr" closed="false">3.14 </char><char style="ft" closed="false">Ish 8.12</char></note> <verse eid="1PE 3:14"/><verse number="15" style="v" sid="1PE 3:15"/>Sai dai a cikin zukatanku ku keɓe Kiristi a matsayin Ubangiji. A kullum, ku kasance a shirye ku ba da amsa ga duk wanda yake neman ku ba da dalilin wannan begen da kuke da shi. Amma ku yi wannan cikin tawaliʼu da ladabi, <verse eid="1PE 3:15"/><verse number="16" style="v" sid="1PE 3:16"/>tare da lamiri mai kyau, saboda waɗanda suke maganganun banza a kan kyawawan ayyukanku cikin Kiristi su ji kunya da irin ɓata suna da suke yi. <verse eid="1PE 3:16"/><verse number="17" style="v" sid="1PE 3:17"/>Ya fi kyau, in nufin Allah ne, a sha wahala don yin nagarta fiye da yin mugunta. <verse eid="1PE 3:17"/><verse number="18" style="v" sid="1PE 3:18"/>Gama Kiristi ya mutu domin zunubi sau ɗaya tak, mai adalci saboda marasa adalci, don yǎ kawo ku ga Allah. An kashe shi a cikin jiki, amma an rayar da shi a Ruhu, <verse eid="1PE 3:18"/><verse number="19" style="v" sid="1PE 3:19"/>ta wurin wanda kuma ya tafi ya yi wa ruhohin da suke a kurkuku waʼazi <verse eid="1PE 3:19"/><verse number="20" style="v" sid="1PE 3:20"/>waɗanda dā ba su yi biyayya ba saʼad da Allah ya jira da haƙuri a kwanaki Nuhu yayinda ake sassaƙa jirgi. A cikinsa mutane kima ne kawai, su takwas, aka kuɓutar ta ruwa, <verse eid="1PE 3:20"/><verse number="21" style="v" sid="1PE 3:21"/>ruwan nan kuwa kwatancin baftisma ne da yanzu ya cece ku ku ma-ba kawar da dauda daga jiki ba, sai dai yin alkawari na lamiri mai kyau ga Allah. Ya cece ku ta wurin tashin Yesu Kiristi daga matattu, <verse eid="1PE 3:21"/><verse number="22" style="v" sid="1PE 3:22"/>wanda ya tafi sama, yana kuma a hannun dama na Allah-malaʼiku, mulkoki da kuma masu iko suna masa biyayya.<verse eid="1PE 3:22"/></para>
  <chapter eid="1PE 3"/>
  <chapter number="4" style="c" sid="1PE 4"/>
  <para style="s1">Rayuwa saboda Allah</para>
  <para style="p">
    <verse number="1" style="v" sid="1PE 4:1"/>Saboda haka, da yake Kiristi ya sha wahala a jikinsa, sai ku ma ku yi wa kanku ɗamara da irin wannan hali, gama wanda ya sha wahala a jikinsa ya gama da zunubi ke nan. <verse eid="1PE 4:1"/><verse number="2" style="v" sid="1PE 4:2"/>Ta haka, ba ya sauran rayuwarsa a kan mugayen shaʼawace-shaʼawacen jiki, sai dai nufin Allah. <verse eid="1PE 4:2"/><verse number="3" style="v" sid="1PE 4:3"/>Gama kun ɓata lokaci sosai a dā kuna yin abubuwan da masu bauta gumaka suka zaɓa su yi-kuna rayuwa cikin lalata, shaʼawace-shaʼawace, buguwa, shashanci, shaye-shaye da kuma bautar gumaka masu banƙyama. <verse eid="1PE 4:3"/><verse number="4" style="v" sid="1PE 4:4"/>Sun yi mamaki da ba kwa haɗa kai da su a yanzu, da ba kwa kutsa kai tare da su cikin irin rayuwar banzan nan, har suna zaginku. <verse eid="1PE 4:4"/><verse number="5" style="v" sid="1PE 4:5"/>Amma dole su ba da lissafi gare shi wanda yake a shirye yǎ shariʼanta masu rai da matattu. <verse eid="1PE 4:5"/><verse number="6" style="v" sid="1PE 4:6"/>Dalilin ke nan da ya sa aka yi waʼazin bishara har ga waɗanda yanzu suke mutattu, don ko da yake an hukunta su a matsayin mutane a batun jiki, amma su rayu ga Allah a batun ruhu.<verse eid="1PE 4:6"/></para>
  <para style="p">
    <verse number="7" style="v" sid="1PE 4:7"/>Ƙarshen abubuwa duka ya yi kusa. Saboda haka ku kasance masu tunani mai kyau da masu kamunkai don ku iya yin adduʼa. <verse eid="1PE 4:7"/><verse number="8" style="v" sid="1PE 4:8"/>Fiye da kome, ku ƙaunaci juna sosai, domin ƙauna tana rufe zunubai masu ɗumbun yawa. <verse eid="1PE 4:8"/><verse number="9" style="v" sid="1PE 4:9"/>Ku riƙa karɓar juna ba da gunaguni ba. <verse eid="1PE 4:9"/><verse number="10" style="v" sid="1PE 4:10"/>Kowa yǎ yi amfani da kowace baiwar da ya samu don kyautata wa waɗansu, cikin aminci yana aikata alherin Allah a hanyoyi dabam-dabam. <verse eid="1PE 4:10"/><verse number="11" style="v" sid="1PE 4:11"/>In wani ya yi magana, ya kamata yǎ yi ta a matsayin wanda yake magana ainihin kalmomin Allah. In wani yana yin hidima, ya kamata yǎ yi ta da ƙarfin da Allah ya tanadar, domin a cikin kome a yabi Allah ta wurin Yesu Kiristi. A gare shi ɗaukaka da iko sun tabbata har abada abadin. Amin.<verse eid="1PE 4:11"/></para>
  <para style="s1">Shan Wahala don Zaman Kirista</para>
  <para style="p">
    <verse number="12" style="v" sid="1PE 4:12"/>Abokaina ƙaunatattu, kada ku yi mamakin gwaji mai tsananin da kuke sha, sai ka ce wani baƙon abu ne yake faruwa da ku. <verse eid="1PE 4:12"/><verse number="13" style="v" sid="1PE 4:13"/>Sai dai ku yi murna cewa kuna tarayya cikin shan wahalolin Kiristi, domin ku kai ga farin ciki mai yawa saʼad da aka bayyana ɗaukakarsa. <verse eid="1PE 4:13"/><verse number="14" style="v" sid="1PE 4:14"/>In an zage ku saboda sunan Kiristi, ku masu albarka ne, gama Ruhun ɗaukaka da kuma na Allah yana bisanku. <verse eid="1PE 4:14"/><verse number="15" style="v" sid="1PE 4:15"/>In kuna shan wahala, kada yǎ zama don ku masu kisankai ne ko ɓarayi ko masu wani irin laifi ko kuma masu shisshigi. <verse eid="1PE 4:15"/><verse number="16" style="v" sid="1PE 4:16"/>Amma fa, in kuka sha wahala a matsayin ku Kirista ne, kada ku ji kunya, sai dai ku yabi Allah cewa kuna amsa wannan suna. <verse eid="1PE 4:16"/><verse number="17" style="v" sid="1PE 4:17"/>Gama lokaci ya yi da za a fara yi wa iyalin Allah shariʼa; in kuwa ya fara da mu, to, me zai faru da waɗanda ba sa biyayya da bisharar Allah? <verse eid="1PE 4:17"/><verse number="18" style="v" sid="1PE 4:18"/>Kuma,</para>
  <para style="q1" vid="1PE 4:18">“In da ƙyar masu adalci su kuɓuta,</para>
  <para style="q2" vid="1PE 4:18">me zai faru da marasa tsoron Allah da kuma masu zunubi?”<note caller="+" style="f"><char style="fr" closed="false">4.18 </char><char style="ft" closed="false">K Mag 11.31</char></note><verse eid="1PE 4:18"/></para>
  <para style="p">
    <verse number="19" style="v" sid="1PE 4:19"/>Saboda haka, waɗanda suke shan wahala bisa ga nufin Allah ya kamata su danƙa kansu ga Mahaliccinsu mai aminci, su kuma ci gaba da aikata abin da yake daidai.<verse eid="1PE 4:19"/></para>
  <chapter eid="1PE 4"/>
  <chapter number="5" style="c" sid="1PE 5"/>
  <para style="s1">Zuwa ga Dattawa da kuma Samari</para>
  <para style="p">
    <verse number="1" style="v" sid="1PE 5:1"/>Zuwa ga dattawan da suke cikinku, ina roƙo a matsayin ɗanʼuwanku dattijo, mashaidin shan wahalar Kiristi wanda kuma shi ma zai sami rabo cikin ɗaukakar da za a bayyana: <verse eid="1PE 5:1"/><verse number="2" style="v" sid="1PE 5:2"/>Ku zama makiyayan garken Allah da yake a ƙarƙashin kulawarku, kuna hidima kamar masu kula-ba kan dole ba, sai dai da yardar rai, yadda Allah yake so ku zama; ban da kwaɗayin kuɗi, sai dai marmarin yin hidima; <verse eid="1PE 5:2"/><verse number="3" style="v" sid="1PE 5:3"/>ban da nuna iko a kan waɗanda aka danƙa muku amana, sai dai ku zama gurbi ga garken. <verse eid="1PE 5:3"/><verse number="4" style="v" sid="1PE 5:4"/>Saʼad da kuwa Babban Makiyayin ya bayyana, za ku karɓi rawanin ɗaukaka marar koɗewa.<verse eid="1PE 5:4"/></para>
  <para style="p">
    <verse number="5" style="v" sid="1PE 5:5"/>Samari, ku ma, ku yi biyayya ga waɗanda suka girme ku. Dukanku, ku yafa sauƙinkai ga juna, domin,</para>
  <para style="q1" vid="1PE 5:5">“Allah yana gāba da mai girmankai,</para>
  <para style="q2" vid="1PE 5:5">amma yakan yi alheri ga mai sauƙinkai.”<note caller="+" style="f"><char style="fr" closed="false">5.5 </char><char style="ft" closed="false">K Mag 3.34</char></note><verse eid="1PE 5:5"/></para>
  <para style="m">
    <verse number="6" style="v" sid="1PE 5:6"/>Saboda haka, ku ƙasƙantar da kanku a ƙarƙashin hannun Allah mai ƙarfi, don yǎ ɗaukaka ku a lokacin da ya ga dama. <verse eid="1PE 5:6"/><verse number="7" style="v" sid="1PE 5:7"/>Ku danƙa masa dukan damuwarku, domin shi ne yake lura da ku.<verse eid="1PE 5:7"/></para>
  <para style="p">
    <verse number="8" style="v" sid="1PE 5:8"/>Ku zama masu kamunkai, ku kuma zauna a faɗake. Abokin gābanku, Iblis yana kewayewa kamar zaki mai ruri, yana neman wanda zai cinye. <verse eid="1PE 5:8"/><verse number="9" style="v" sid="1PE 5:9"/>Ku yi tsayayya da shi, kuna tsayawa daram cikin bangaskiya, domin kun san cewa ʼyanʼuwanku koʼina a duniya suna shan irin wahalolin nan.<verse eid="1PE 5:9"/></para>
  <para style="p">
    <verse number="10" style="v" sid="1PE 5:10"/>Allah mai dukan alheri, wanda ya kira ku ga madawwamiyar ɗaukaka cikin Kiristi, bayan kun sha wahala na ɗan lokaci, shi da kansa zai raya ku, yǎ kuma sa ku yi ƙarfi, ku kahu, ku kuma tsaya daram. <verse eid="1PE 5:10"/><verse number="11" style="v" sid="1PE 5:11"/>Gare shi bari iko yǎ tabbata har abada abadin. Amin.<verse eid="1PE 5:11"/></para>
  <para style="s1">Gaisuwar Ƙarshe</para>
  <para style="p">
    <verse number="12" style="v" sid="1PE 5:12"/>Da taimakon Sila, wanda na ɗauka a matsayin ɗanʼuwa mai aminci, na rubuta muku a taƙaice, ina ƙarfafa ku ina kuma shaida muku cewa wannan shi ne alherin Allah na gaske. Ku tsaya daram a cikinsa.<verse eid="1PE 5:12"/></para>
  <para style="p">
    <verse number="13" style="v" sid="1PE 5:13"/>Ita wadda take a Babilon, zaɓaɓɓiya tare da ku, tana gaishe ku, haka ma ɗana Markus. <verse eid="1PE 5:13"/><verse number="14" style="v" sid="1PE 5:14"/>Ku gai da juna da sumbar ƙauna. Salama gare ku duka da kuke cikin Kiristi.<verse eid="1PE 5:14"/></para>
  <chapter eid="1PE 5"/>
</usx>
