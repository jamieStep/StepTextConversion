<?xml version="1.0" encoding="UTF-8"?>
<usx version="3.0">
  <book code="1TH" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">1 Tassalonikawa</para>
  <para style="toc1">1 Tassalonikawa</para>
  <para style="toc2">1 Tassalonikawa</para>
  <para style="toc3">1 Tas</para>
  <para style="mt1">1 Tassalonikawa</para>
  <para style="imt1">Gabatarwa</para>
  <para style="im">Ana tsammani Bulus ya rubuta wasiƙan nan a tsakanin A.D. 50-51 ne a Korinti. Wato, a saʼad da aka kore shi daga Tassalonika (A. M. 17.10) ya bi ta Biriya da Aten (A. M. 17.14) zuwa Korinti (18.1, 5). Wasiƙar Tassalonikawa ta fari mai yiwuwa ita ce ta farko cikin littattafai Sabon Alkawarin da aka rubuta. Yayinda aka rubuta yawancin wasiƙun Bulus don a taimaki Kirista waɗanda koyarwar ƙarya take kalubalanta, an rubuta 1 Tassalonikawa don a gode wa Kiristan da suke a Tassalonika ne saboda tsayin daka da suka yi da aminci ga Yesu, kuma ƙaunar da Bulus ya yi saboda alʼumma a arewancin Giris yana ganuwa a cikin wasiƙar. Ya tunashe su game da abin da aikin yaɗa saƙon Kiristi ya kunsa ya kuma sa su san cewa zai so yǎ sāke ziyarce su. Bulus ya duƙufa a gajeruwar wasiƙan nan ga koyarwa game da yadda za a yi rayuwa a hanyar da ta gamshi Allah. Ya kuma bayyana abin da zai faru saʼad da Kiristi ya dawo, ya kuma ƙarfafa masu bi su ci gaba da tsaro.</para>
  <chapter number="1" style="c" sid="1TH 1"/>
  <para style="p">
    <verse number="1" style="v" sid="1TH 1:1"/>Wasiƙa daga Bulus, Sila<note caller="+" style="f"><char style="fr" closed="false">1.1 </char><char style="ft" closed="false">Da Girik </char><char style="fqa" closed="false">Silbanus</char><char style="ft" closed="false">, wani suna na </char><char style="fq" closed="false">Sila</char></note> da Timoti,</para>
  <para style="p" vid="1TH 1:1">zuwa ga ikkilisiyar Tassalonikawa ta Allah Uba da Ubangiji Yesu Kiristi:</para>
  <para style="p" vid="1TH 1:1">Alheri da salama zuwa gare ku.<note caller="+" style="f"><char style="fr" closed="false">1.1 </char><char style="ft" closed="false">Waɗansu rubuce rubucen hannu na dā suna da </char><char style="fqa" closed="false">ku daga Allah Ubanmu da Ubangiji Yesu Kiristi</char></note><verse eid="1TH 1:1"/></para>
  <para style="s1">Godiya saboda Bangaskiyar Tassalonikawa</para>
  <para style="p">
    <verse number="2" style="v" sid="1TH 1:2"/>Kullum muna gode wa Allah dominku duka, muna ambatonku cikin adduʼoʼinmu. <verse eid="1TH 1:2"/><verse number="3" style="v" sid="1TH 1:3"/>Muna tunawa da aikinku ba fasawa a gaban Allah da Ubanmu ta wurin bangaskiya, da famar da kuke yi domin ƙauna, da kuma begenku marar gushewa ga Ubangijinmu Yesu Kiristi.<verse eid="1TH 1:3"/></para>
  <para style="p">
    <verse number="4" style="v" sid="1TH 1:4"/>Gama mun sani, ʼyanʼuwa, ƙaunatattu na Allah, cewa ya zaɓe ku, <verse eid="1TH 1:4"/><verse number="5" style="v" sid="1TH 1:5"/>domin bishararmu ba ta zo gare ku da kalmomi kawai ba, amma da iko, da Ruhu Mai Tsarki, da kuma cikakken tabbaci. Kun san irin rayuwar da muka yi a cikinku don amfaninku. <verse eid="1TH 1:5"/><verse number="6" style="v" sid="1TH 1:6"/>Har kuka zama masu koyi da mu da kuma Ubangiji; duk da tsananin wahala, kuka karɓi saƙon nan da farin ciki wanda Ruhu Mai Tsarki ya bayar. <verse eid="1TH 1:6"/><verse number="7" style="v" sid="1TH 1:7"/>Ta haka kuwa kuka zama gurbi ga dukan masu bi a Makidoniya da Akayya. <verse eid="1TH 1:7"/><verse number="8" style="v" sid="1TH 1:8"/>Saƙon Ubangiji ya fito daga gare ku ne ba a Makidoniya da Akayya kaɗai ba— bangaskiyarku ga Allah ta zama sananne koʼina. Saboda haka ba ma bukata mu faɗa wani abu a kai, <verse eid="1TH 1:8"/><verse number="9" style="v" sid="1TH 1:9"/>gama su kansu su suke ba da labari irin karɓar da kuka yi mana. Suna faɗin yadda kuka juyo ga Allah daga gumaka don ku bauta wa Allah rayayye da kuma na gaskiya, <verse eid="1TH 1:9"/><verse number="10" style="v" sid="1TH 1:10"/>ku kuma jira dawowar Ɗansa daga sama, wanda ya tasa daga matattu-Yesu, wanda ya cece mu daga fushi mai zuwa.<verse eid="1TH 1:10"/></para>
  <chapter eid="1TH 1"/>
  <chapter number="2" style="c" sid="1TH 2"/>
  <para style="s1">Aikin Bulus a Tassalonika</para>
  <para style="p">
    <verse number="1" style="v" sid="1TH 2:1"/>Kun sani, ʼyanʼuwa, cewa ziyararmu a gare ku ba ta zama a banza ba. <verse eid="1TH 2:1"/><verse number="2" style="v" sid="1TH 2:2"/>Mun riga mun sha wahala, aka kuma zage mu a Filibbi, kamar yadda kuka sani, amma da taimakon Allahnmu muka yi ƙarfin hali muka sanar muku bishararsa duk da matsananciyar gāba. <verse eid="1TH 2:2"/><verse number="3" style="v" sid="1TH 2:3"/>Gama roƙon da muke yi bai fito daga kuskure ko munafunci ba, ba kuwa ƙoƙari muke yi mu yaudare ku ba. <verse eid="1TH 2:3"/><verse number="4" style="v" sid="1TH 2:4"/>A maimako haka, muna magana ne kamar mutanen da Allah ya amince yǎ danƙa musu amanar wannan bishara. Ba ma ƙoƙari mu gamshi mutane sai dai Allah, mai auna zukatanmu. <verse eid="1TH 2:4"/><verse number="5" style="v" sid="1TH 2:5"/>Kun san ba ma taɓa yin daɗin baki ko mu yi ƙoƙarin kasance da halin kwaɗayin da muke ɓoyewa, Allah shi ne shaidarmu. <verse eid="1TH 2:5"/><verse number="6" style="v" sid="1TH 2:6"/>Ba ma neman yabo daga wurin mutane, ko a gare ku, ko ga waɗansu.</para>
  <para style="p" vid="1TH 2:6">A matsayinmu na manzannin Kiristi da mun so, da mun nawaita muku, <verse eid="1TH 2:6"/><verse number="7" style="v" sid="1TH 2:7"/>amma muka kasance masu sauƙinkai a cikinku, kamar yadda mahaifiya take lura da ƙananan ʼyaʼyanta. <verse eid="1TH 2:7"/><verse number="8" style="v" sid="1TH 2:8"/>Muka ƙaunace ku ƙwarai har muka ji daɗin bayyana muku, ba bisharar Allah kaɗai ba amma har rayukanmu ma, domin kun zama ƙaunatattu a gare mu. <verse eid="1TH 2:8"/><verse number="9" style="v" sid="1TH 2:9"/>Ba shakka kuna iya tunawa, ʼyanʼuwa, famarmu da kuma wahalarmu; mun yi aiki dare da rana don kada mu zama nauyi wa wani yayinda muke muku waʼazin bisharar Allah.<verse eid="1TH 2:9"/></para>
  <para style="p">
    <verse number="10" style="v" sid="1TH 2:10"/>Ku shaidu ne, haka ma Allah, na yadda muka yi zaman tsarki, adalci da kuma marar aibi a cikinku, ku da kuka ba da gaskiya. <verse eid="1TH 2:10"/><verse number="11" style="v" sid="1TH 2:11"/>Gama kun san cewa mun bi da kowannenku yadda mahaifi yakan yi da ʼyaʼyansa, <verse eid="1TH 2:11"/><verse number="12" style="v" sid="1TH 2:12"/>muna ƙarfafa ku, muna taʼazantar da ku, muna kuma gargaɗe ku ku yi rayuwar da za ta cancanci Allah, wanda ya kira ku zuwa mulkinsa da kuma ɗaukakarsa.<verse eid="1TH 2:12"/></para>
  <para style="p">
    <verse number="13" style="v" sid="1TH 2:13"/>Muna kuma gode wa Allah ba fasawa domin, saʼad da kuka karɓi maganar Allah, wadda kuka ji daga gare mu, kun karɓe ta ba kamar maganar mutane ba, sai dai kamar yadda take, maganar Allah wadda take aiki a cikinku ku da kuka ba da gaskiya. <verse eid="1TH 2:13"/><verse number="14" style="v" sid="1TH 2:14"/>Gama ku, ʼyanʼuwa, kun zama masu koyi da ikkilisiyoyin Allah a Yahudiya waɗanda suke cikin Kiristi Yesu: Kun sha wahala a hannun mutanen ƙasarku kamar yadda ikkilisiyoyin nan ma suka sha a hannun Yahudawa, <verse eid="1TH 2:14"/><verse number="15" style="v" sid="1TH 2:15"/>waɗanda suka kashe Ubangiji Yesu da annabawa suka kuma kore mu. Ba sa yin aikin da Allah yake so, masu gāba ne kuwa da dukan mutane <verse eid="1TH 2:15"/><verse number="16" style="v" sid="1TH 2:16"/>suna ƙoƙarin hana mu yin magana ga Alʼummai don kada su sami ceto. Ta haka kullum suke ƙara tara tsibin zunubansu. Fushin Allah ya aukar musu a ƙarshe.<verse eid="1TH 2:16"/></para>
  <para style="s1">Marmarin Bulus na Ganin Tassalonikawa</para>
  <para style="p">
    <verse number="17" style="v" sid="1TH 2:17"/>Amma, ʼyanʼuwa, saʼad da aka raba mu da ku na ɗan lokaci (a jiki, ba a tunani ba), daga cikin marmarinmu mai tsanani mun yi duk abin da muke iya yi mu gan ku. <verse eid="1TH 2:17"/><verse number="18" style="v" sid="1TH 2:18"/>Gama mun so mu zo wurinku-tabbatacce ni, Bulus, na yi ƙoƙari sau da sau-amma Shaiɗan ya hana mu. <verse eid="1TH 2:18"/><verse number="19" style="v" sid="1TH 2:19"/>Gama mene ne begenmu, farin cikinmu, ko kuma rawanin da zai zama mana abin ɗaukaka a gaban Ubangijinmu Yesu saʼad da ya dawo? Ba ku ba ne? <verse eid="1TH 2:19"/><verse number="20" style="v" sid="1TH 2:20"/>Hakika, ku ne ɗaukakarmu da kuma farin cikinmu.<verse eid="1TH 2:20"/></para>
  <chapter eid="1TH 2"/>
  <chapter number="3" style="c" sid="1TH 3"/>
  <para style="p">
    <verse number="1" style="v" sid="1TH 3:1"/>Saboda haka da muka kāsa ɗaurewa, sai muka ga ya fi kyau a bar mu a Aten mu kaɗai. <verse eid="1TH 3:1"/><verse number="2" style="v" sid="1TH 3:2"/>Muka aiki Timoti, wanda yake ɗanʼuwanmu da kuma abokin aikin Allah a cikin yaɗa bisharar Kiristi, don yǎ gina ku yǎ kuma ƙarfafa ku cikin bangaskiyarku, <verse eid="1TH 3:2"/><verse number="3" style="v" sid="1TH 3:3"/>don kada kowa yǎ raunana ta wurin waɗannan gwaje-gwajen. Kun sani sarai cewa an ƙaddara mu don waɗannan. <verse eid="1TH 3:3"/><verse number="4" style="v" sid="1TH 3:4"/>Gaskiyar ita ce, saʼad da muke tare da ku, mun sha gaya muku cewa za a tsananta mana. Haka kuwa ya faru, kamar dai yadda kuka sani. <verse eid="1TH 3:4"/><verse number="5" style="v" sid="1TH 3:5"/>Saboda wannan, saʼad da ban iya jimrewa ba, sai na aika domin in sami labarin bangaskiyarku, da fata kada yǎ zama mai jaraban nan ya riga ya jarabce ku, ƙoƙarinmu kuma yǎ zama banza.<verse eid="1TH 3:5"/></para>
  <para style="s1">Rahoton Mai Ƙarfafawa na Timoti</para>
  <para style="p">
    <verse number="6" style="v" sid="1TH 3:6"/>Amma ga shi yanzu Timoti ya dawo mana daga wurinku ya kuma kawo labari mai daɗi game da bangaskiyarku da kuma ƙaunarku. Ya faɗa mana yadda kullum kuke da tunani mai kyau a kanmu, yadda kuke marmari ku gan mu, kamar dai yadda mu ma muke marmari mu gan ku. <verse eid="1TH 3:6"/><verse number="7" style="v" sid="1TH 3:7"/>Saboda haka ʼyanʼuwa, cikin dukan damuwarmu da tsananinmu an ƙarfafa mu game da ku saboda bangaskiyarku. <verse eid="1TH 3:7"/><verse number="8" style="v" sid="1TH 3:8"/>Gama yanzu tabbatacce muna da rai, da yake kuna nan tsaye daram a cikin Ubangiji. <verse eid="1TH 3:8"/><verse number="9" style="v" sid="1TH 3:9"/>Wace irin godiya ce za mu yi wa Allah saboda ku a kan dukan farin cikin da muke da shi a gaban Allahnmu ta dalilinku? <verse eid="1TH 3:9"/><verse number="10" style="v" sid="1TH 3:10"/>Dare da rana muna adduʼa da himma domin mu sāke ganinku, mu kuma ba ku abin da kuka rasa a bangaskiyarku.<verse eid="1TH 3:10"/></para>
  <para style="p">
    <verse number="11" style="v" sid="1TH 3:11"/>Yanzu bari Allahnmu da Ubanmu kansa da kuma Ubangijinmu Yesu yǎ shirya mana hanya mu zo wurinku. <verse eid="1TH 3:11"/><verse number="12" style="v" sid="1TH 3:12"/>Ubangiji yǎ sa ƙaunarku ta ƙaru ta kuma yalwata ga juna da kuma ga kowa, kamar yadda tamu take muku. <verse eid="1TH 3:12"/><verse number="13" style="v" sid="1TH 3:13"/>Bari yǎ ƙarfafa zukatanku har ku zama marasa aibi da kuma tsarkaka a gaban Allahnmu da Ubanmu saʼad da Ubangijimmu Yesu ya dawo tare da dukan tsarkakansa.<verse eid="1TH 3:13"/></para>
  <chapter eid="1TH 3"/>
  <chapter number="4" style="c" sid="1TH 4"/>
  <para style="s1">Rayuwa don a Gamshi Allah</para>
  <para style="p">
    <verse number="1" style="v" sid="1TH 4:1"/>A ƙarshe, ʼyanʼuwa, mun umarce ku yadda za ku yi rayuwa domin ku gamshi Allah, kamar yadda kuke yi. Yanzu muna roƙonku muna kuma gargaɗe ku a cikin Ubangiji Yesu ku yi haka sau da sau. <verse eid="1TH 4:1"/><verse number="2" style="v" sid="1TH 4:2"/>Gama kun san umarnan da muka ba ku ta wurin ikon Ubangiji Yesu.<verse eid="1TH 4:2"/></para>
  <para style="p">
    <verse number="3" style="v" sid="1TH 4:3"/>Nufin Allah ne a tsarkake ku: cewa ku guje wa fasikanci; <verse eid="1TH 4:3"/><verse number="4" style="v" sid="1TH 4:4"/>don kowannenku yǎ koya yadda zai kame kansa a hanyar da take mai tsarki, mai mutunci kuma, <verse eid="1TH 4:4"/><verse number="5" style="v" sid="1TH 4:5"/>ba cikin muguwar shaʼawa kamar ta marasa bangaskiya, waɗanda ba su san Allah ba; <verse eid="1TH 4:5"/><verse number="6" style="v" sid="1TH 4:6"/>cikin wannan alʼamari kuwa kada wani yǎ yi wa ɗanʼuwansa laifi ko yǎ cuce shi. Ubangiji zai hukunta mutane saboda dukan irin waɗannan zunubai, kamar yadda muka riga muka gaya muku, muka kuma yi muku gargaɗi. <verse eid="1TH 4:6"/><verse number="7" style="v" sid="1TH 4:7"/>Gama Allah bai kira mu ga zaman marasa tsarki ba, sai dai ga zaman tsarki. <verse eid="1TH 4:7"/><verse number="8" style="v" sid="1TH 4:8"/>Saboda haka, duk wanda ya ƙi wannan umarni ba mutum ne ya ƙi ba sai ko Allah, wanda ya ba ku Ruhunsa Mai Tsarki.<verse eid="1TH 4:8"/></para>
  <para style="p">
    <verse number="9" style="v" sid="1TH 4:9"/>Yanzu kuwa game da ƙaunar ʼyanʼuwa, ba ma bukata mu rubuta muku, gama ku kanku Allah ya riga ya koya muku ku ƙaunaci juna. <verse eid="1TH 4:9"/><verse number="10" style="v" sid="1TH 4:10"/>Gaskiyar kuwa ita ce, kuna ƙaunar dukan ʼyanʼuwa koʼina a Makidoniya. Duk da haka muna ƙara gargaɗe ku, ʼyanʼuwa, ku yi haka sau da sau.<verse eid="1TH 4:10"/></para>
  <para style="p">
    <verse number="11" style="v" sid="1TH 4:11"/>Ku mai da wannan burinku na yi natsattsiyar rayuwa, kuna mai da hankali ga shaʼanin da yake gabanku, kuna kuma yin aiki da hannuwanku, kamar dai yadda muka gaya muku, <verse eid="1TH 4:11"/><verse number="12" style="v" sid="1TH 4:12"/>don rayuwanku ta kullum ta zama da mutunci ga waɗanda suke na waje don kuma kada ku dogara a kan kowa.<verse eid="1TH 4:12"/></para>
  <para style="s1">Zuwan Ubangiji</para>
  <para style="p">
    <verse number="13" style="v" sid="1TH 4:13"/>ʼYanʼuwa, ba ma so ku kasance cikin jahilci game da waɗanda suka yi barci, ko kuwa ku yi baƙin ciki kamar sauran mutanen da ba su da bege. <verse eid="1TH 4:13"/><verse number="14" style="v" sid="1TH 4:14"/>Mun gaskata cewa Yesu ya mutu ya tashi kuma daga matattu, ta haka muka gaskata cewa Allah zai kawo waɗanda suka yi barci a cikinsa tare da Yesu. <verse eid="1TH 4:14"/><verse number="15" style="v" sid="1TH 4:15"/>Bisa ga maganar Ubangiji kansa, muna gaya muku cewa mu da muke raye har yanzu, waɗanda aka bari har dawowar Ubangiji, tabbatacce ba za mu riga waɗanda suka yi barci tashi ba. <verse eid="1TH 4:15"/><verse number="16" style="v" sid="1TH 4:16"/>Gama Ubangiji kansa zai sauko daga sama, da umarni mai ƙarfi, da muryar babban malaʼika da kuma busar ƙahon Allah, waɗanda suka mutu kuwa cikin Kiristi za su tashi da farko. <verse eid="1TH 4:16"/><verse number="17" style="v" sid="1TH 4:17"/>Bayan haka, mu da muke da rai da aka bari, za a ɗauke mu tare da su a cikin gizagizai don mu sadu da Ubangiji a sararin sama. Ta haka za mu kasance tare da Ubangiji har abada. <verse eid="1TH 4:17"/><verse number="18" style="v" sid="1TH 4:18"/>Saboda haka ku ƙarfafa juna da waɗannan kalmomi.<verse eid="1TH 4:18"/></para>
  <chapter eid="1TH 4"/>
  <chapter number="5" style="c" sid="1TH 5"/>
  <para style="p">
    <verse number="1" style="v" sid="1TH 5:1"/>To, ʼyanʼuwa, game da lokatai da ranaku, ba ma bukata mu rubuta muku, <verse eid="1TH 5:1"/><verse number="2" style="v" sid="1TH 5:2"/>gama kun sani sarai cewa ranar Ubangiji za ta zo kamar ɓarawo da dare. <verse eid="1TH 5:2"/><verse number="3" style="v" sid="1TH 5:3"/>Yayinda mutane suke cewa, “Akwai salama da zaman lafiya,” hallaka za ta auko musu farat ɗaya, kamar yadda naƙuda take kama mace mai ciki, ba za su kuwa tsira ba.<verse eid="1TH 5:3"/></para>
  <para style="p">
    <verse number="4" style="v" sid="1TH 5:4"/>Amma ku, ʼyanʼuwa, ba kwa cikin duhu da wannan rana za ta zo muku ba zato kamar ɓarawo. <verse eid="1TH 5:4"/><verse number="5" style="v" sid="1TH 5:5"/>Dukanku ʼyaʼyan haske ne da kuma ʼyaʼyan rana. Mu ba mutanen dare ko na duhu ba ne. <verse eid="1TH 5:5"/><verse number="6" style="v" sid="1TH 5:6"/>Saboda haka fa, kada mu zama kamar saura, waɗanda suke barci, sai dai mu zama masu tsaro da masu kamunkai. <verse eid="1TH 5:6"/><verse number="7" style="v" sid="1TH 5:7"/>Gama masu barci, da dad dare suke barci, masu sha su bugu kuwa, da dad dare suke buguwa. <verse eid="1TH 5:7"/><verse number="8" style="v" sid="1TH 5:8"/>Amma da yake mu na rana ne, bari mu zama masu kamunkai, sanye da bangaskiya da ƙauna kamar sulke, begen cetonmu kuma kamar hular kwano. <verse eid="1TH 5:8"/><verse number="9" style="v" sid="1TH 5:9"/>Gama Allah bai naɗa mu don mu sha fushi ba, sai dai mu sami ceto ta wurin Ubangijinmu Yesu Kiristi. <verse eid="1TH 5:9"/><verse number="10" style="v" sid="1TH 5:10"/>Ya mutu saboda mu domin, ko muna a faɗake ko muna barci, mu kasance tare da shi. <verse eid="1TH 5:10"/><verse number="11" style="v" sid="1TH 5:11"/>Saboda haka ku ƙarfafa juna ku kuma gina juna, kamar dai yadda kuke yi.<verse eid="1TH 5:11"/></para>
  <para style="s1">Umarnai na Ƙarshe</para>
  <para style="p">
    <verse number="12" style="v" sid="1TH 5:12"/>To, muna roƙonku, ʼyanʼuwa, ku girmama waɗanda suke aiki sosai a cikinku, waɗanda suke bisanku cikin Ubangiji da kuma waɗanda suke yin muku gargaɗi. <verse eid="1TH 5:12"/><verse number="13" style="v" sid="1TH 5:13"/>Ku riƙe su da mutunci sosai cikin ƙauna saboda aikinsu. Ku yi zaman lafiya da juna. <verse eid="1TH 5:13"/><verse number="14" style="v" sid="1TH 5:14"/>Muna kuma gargaɗe ku, ʼyanʼuwa, ku gargaɗe waɗanda suke zaman banza, ku ƙarfafa masu raunanar zuciya, ku taimaki marasa ƙarfi, ku yi haƙuri da kowa. <verse eid="1TH 5:14"/><verse number="15" style="v" sid="1TH 5:15"/>Ku tabbata cewa kada kowa yǎ rama mugunta da mugunta, sai dai kullum ku yi ƙoƙarin yin wa juna alheri da kuma dukan mutane.<verse eid="1TH 5:15"/></para>
  <para style="p">
    <verse number="16" style="v" sid="1TH 5:16"/>Ku kasance da farin ciki kullum; <verse eid="1TH 5:16"/><verse number="17" style="v" sid="1TH 5:17"/>ku ci gaba da yin adduʼa; <verse eid="1TH 5:17"/><verse number="18" style="v" sid="1TH 5:18"/>ku yi godiya cikin kowane hali, gama wannan shi ne nufin Allah dominku cikin Kiristi Yesu.<verse eid="1TH 5:18"/></para>
  <para style="p">
    <verse number="19" style="v" sid="1TH 5:19"/>Kada ku shaƙe aikin Ruhu; <verse eid="1TH 5:19"/><verse number="20" style="v" sid="1TH 5:20"/>kada ku rena annabci. <verse eid="1TH 5:20"/><verse number="21" style="v" sid="1TH 5:21"/>Ku jaraba kome. Ku riƙe abin da yake mai kyau. <verse eid="1TH 5:21"/><verse number="22" style="v" sid="1TH 5:22"/>Ku yi nesa da kowace mugunta.<verse eid="1TH 5:22"/></para>
  <para style="p">
    <verse number="23" style="v" sid="1TH 5:23"/>Bari Allah da kansa, Allah na salama, yǎ tsarkake ku sarai. Bari dukan ruhunku, ranku, da kuma jikinku su zama marar aibi a dawowar Ubangijinmu Yesu Kiristi. <verse eid="1TH 5:23"/><verse number="24" style="v" sid="1TH 5:24"/>Wannan wanda ya kira ku mai aminci ne zai kuwa aikata.<verse eid="1TH 5:24"/></para>
  <para style="p">
    <verse number="25" style="v" sid="1TH 5:25"/>ʼYanʼuwa, ku yi mana adduʼa. <verse eid="1TH 5:25"/><verse number="26" style="v" sid="1TH 5:26"/>Ku gaggai da dukan ʼyanʼuwa da sumba mai tsarki. <verse eid="1TH 5:26"/><verse number="27" style="v" sid="1TH 5:27"/>Na gama ku da Ubangiji ku sa a karanta wannan wasiƙa ga dukan ʼyanʼuwa.<verse eid="1TH 5:27"/></para>
  <para style="p">
    <verse number="28" style="v" sid="1TH 5:28"/>Alherin Ubangijinmu Yesu Kiristi yǎ kasance tare da ku.<verse eid="1TH 5:28"/></para>
  <chapter eid="1TH 5"/>
</usx>
