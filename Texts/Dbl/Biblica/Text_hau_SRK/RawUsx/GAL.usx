<?xml version="1.0" encoding="UTF-8"?>
<usx version="3.0">
  <book code="GAL" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">Galatiyawa</para>
  <para style="toc1">Galatiyawa</para>
  <para style="toc2">Galatiyawa</para>
  <para style="toc3">Gal</para>
  <para style="mt1">Galatiyawa</para>
  <para style="imt1">Gabatarwa</para>
  <para style="im">Wasiƙa zuwa Galatiyawa, wasiƙar Bulus ce zuwa ga ikkilisiyoyi a Galatiya, wani wuri a arewancin ko tsakiyar Asiya Ƙarama wanda yake ƙarƙashin mulkin Roma. Bulus da Barnabas mai yiwuwa sun ziyarci yawancin waɗannan ikkilisiyoyi saʼad da suke ratsa cikin wannan yanki. Ko da yake Bulus bai yi magana a kan wata ikkilisiya guda musamman ba, ya yi kamar ikkilisiyoyin Galatiya suna da damuwa iri ɗaya wadda Bulus yake nema yǎ gyara. A bayyane yake cewa waɗansu malamai ƙarya, mai yiwuwa daga Urushalima, sun ziyarci waɗanda ikkilisiyoyi bayan Bulus ya bar can, suna kuma koyar cewa Kirista yana bukatar kaciya da kuma kiyaye dukan Dokokin Musa don samun albarkar da take zuwa daga bin Almasihun Israʼila (Kiristi). Bulus ya amsa musu ta wurin yarda cewa bangaskiya cikin Yesu kaɗai, ba kiyaye Dokar Musa ba ne, yake mabuɗi ga zama marar laifi a gaban Allah. Bulus ya kuma kāre ikonsa na zama manzo, ya kuma ce duk wanda ya karɓi Kiristi, Ruhu Mai Tsarki ne yake bishe shi kuma yana cikin mutanen Allah.</para>
  <chapter number="1" style="c" sid="GAL 1"/>
  <para style="p">
    <verse number="1" style="v" sid="GAL 1:1"/>Wasiƙa daga Bulus manzo-aikakke ba daga wurin mutum ba, ba kuma ta wurin mutane ba, amma ta wurin Yesu Kiristi da Allah Uba, wanda ya ta da shi daga matattu—  <verse eid="GAL 1:1"/><verse number="2" style="v" sid="GAL 1:2"/>da kuma dukan ʼyanʼuwan da suke tare da ni,</para>
  <para style="p" vid="GAL 1:2">zuwa ga ikkilisiyoyi a Galatiya:<verse eid="GAL 1:2"/></para>
  <para style="p">
    <verse number="3" style="v" sid="GAL 1:3"/>Alheri da salama zuwa gare ku daga Allah Ubanmu da Ubangiji Yesu Kiristi, <verse eid="GAL 1:3"/><verse number="4" style="v" sid="GAL 1:4"/>wanda ya ba da kansa saboda zunubanmu don yǎ cece mu daga wannan mugun zamani na yanzu, bisa ga nufin Allah da kuma Ubanmu, <verse eid="GAL 1:4"/><verse number="5" style="v" sid="GAL 1:5"/>a gare shi ɗaukaka ta tabbata har abada abadin. Amin.<verse eid="GAL 1:5"/></para>
  <para style="s1">Ba Wata Bishara</para>
  <para style="p">
    <verse number="6" style="v" sid="GAL 1:6"/>Ina mamaki yadda kuka yi saurin yashe wanda ya kira ku ta wurin alherin Kiristi, kuna juyewa ga wata bishara dabam—  <verse eid="GAL 1:6"/><verse number="7" style="v" sid="GAL 1:7"/>wadda a gaskiya ba bisharar ba ce ko kaɗan. Tabbatacce waɗansu mutane suna birkitar da ku, suna kuma ƙoƙari su karkatar da bisharar Kiristi. <verse eid="GAL 1:7"/><verse number="8" style="v" sid="GAL 1:8"/>Amma ko mu, ko malaʼika daga sama ya yi waʼazin wata bishara dabam da wadda muka yi muku, bari yǎ zama laʼananne har abada! <verse eid="GAL 1:8"/><verse number="9" style="v" sid="GAL 1:9"/>Kamar yadda muka riga muka faɗa, haka yanzu ina ƙara cewa: In wani yana muku waʼazin wata bishara dabam da wadda kuka karɓa, bari yǎ zama laʼananne har abada!<verse eid="GAL 1:9"/></para>
  <para style="p">
    <verse number="10" style="v" sid="GAL 1:10"/>Za a ce, ina ƙoƙarin neman amincewar mutane ne, ko na Allah? Ko kuwa ina ƙoƙarin faranta wa mutane zuciya ne? Da a ce har yanzu ina ƙoƙarin faranta wa mutane zuciya ne, ai, da ban zama bawan Kiristi ba.<verse eid="GAL 1:10"/></para>
  <para style="s1">Bulus Kirayaye na Allah</para>
  <para style="p">
    <verse number="11" style="v" sid="GAL 1:11"/>Ina so ku sani ʼyanʼuwa, cewa bisharar da nake waʼazi, ba mutum ne ya ƙago ta ba. <verse eid="GAL 1:11"/><verse number="12" style="v" sid="GAL 1:12"/>Ban karɓe ta daga wurin wani mutum ba, ba a kuma koya mini ita ba ne, a maimako, na karɓe ta, ta wurin wahayi daga Yesu Kiristi ne.<verse eid="GAL 1:12"/></para>
  <para style="p">
    <verse number="13" style="v" sid="GAL 1:13"/>Kun dai ji labarin rayuwata ta dā a cikin Yahudanci, yadda na tsananta wa ikkilisiyar Allah ƙwarai, na kuma yi ƙoƙarin hallaka ta. <verse eid="GAL 1:13"/><verse number="14" style="v" sid="GAL 1:14"/>Na ci gaba a cikin Yahudanci fiye da yawancin Yahudawan da suke tsarana, na kuma yi ƙwazo ƙwarai ga bin alʼadun kakannina. <verse eid="GAL 1:14"/><verse number="15" style="v" sid="GAL 1:15"/>Amma saʼad da Allah, wanda ya keɓe ni daga haihuwa<note caller="+" style="f"><char style="fr" closed="false">1.15 </char><char style="ft" closed="false">Ko kuwa </char><char style="fqa" closed="false">daga cikin mahaifiyata</char></note> ya kira ni ta wurin alherinsa, ya kuma gamshe shi <verse eid="GAL 1:15"/><verse number="16" style="v" sid="GAL 1:16"/>yǎ bayyana Ɗansa a cikina, domin in yi waʼazinsa cikin Alʼummai, ban nemi shawarar wani mutum ba, <verse eid="GAL 1:16"/><verse number="17" style="v" sid="GAL 1:17"/>ban kuma tafi Urushalima domin in ga waɗanda suka riga ni zaman manzanni ba, sai dai na yi gaggawa na tafi ƙasar Arabiya daga baya kuma na koma Damaskus.<verse eid="GAL 1:17"/></para>
  <para style="p">
    <verse number="18" style="v" sid="GAL 1:18"/>Bayan shekara uku, sai na haura zuwa Urushalima domin in saba da Bitrus<note caller="+" style="f"><char style="fr" closed="false">1.18 </char><char style="ft" closed="false">Girik </char><char style="fqa" closed="false">Kefas</char></note>, na kuwa zauna tare da shi kwana goma sha biyar. <verse eid="GAL 1:18"/><verse number="19" style="v" sid="GAL 1:19"/>Ban ga wani a ciki sauran manzanni ba—sai dai Yaƙub ɗanʼuwan Ubangiji. <verse eid="GAL 1:19"/><verse number="20" style="v" sid="GAL 1:20"/>Ina tabbatar muku a gaban Allah cewa abin da nake rubuta muku ba ƙarya ba ne. <verse eid="GAL 1:20"/><verse number="21" style="v" sid="GAL 1:21"/>Daga baya sai na tafi Suriya da Silisiya. <verse eid="GAL 1:21"/><verse number="22" style="v" sid="GAL 1:22"/>Ikkilisiyoyin da suke cikin Kiristi da suke a Yahudiya ba su san ni ido da ido ba tukuna. <verse eid="GAL 1:22"/><verse number="23" style="v" sid="GAL 1:23"/>Sun dai sami labari ne kawai cewa: “Mutumin da dā yake tsananta mana yanzu yana waʼazin bangaskiyar da dā ya yi ƙoƙari yǎ hallaka.” <verse eid="GAL 1:23"/><verse number="24" style="v" sid="GAL 1:24"/>Sai suka yabi Allah saboda ni.<verse eid="GAL 1:24"/></para>
  <chapter eid="GAL 1"/>
  <chapter number="2" style="c" sid="GAL 2"/>
  <para style="s1">Manzanni Sun Karɓi Bulus</para>
  <para style="p">
    <verse number="1" style="v" sid="GAL 2:1"/>Bayan shekara goma sha huɗu sai na sāke haurawa zuwa Urushalima, a wannan lokaci tare da Barnabas. Na kuma tafi da Titus. <verse eid="GAL 2:1"/><verse number="2" style="v" sid="GAL 2:2"/>Na tafi ne bisa ga wani wahayi. Na bayyana musu bisharar da nake waʼazi a cikin Alʼummai. Na yi haka a keɓance a gaban waɗanda suke shugabanni, don tsoro kada gudun da nake yi, ko kuwa na riga na yi, yǎ zama a banza. <verse eid="GAL 2:2"/><verse number="3" style="v" sid="GAL 2:3"/>Amma ko Titus ma da yake tare da ni, ba a ce dole sai ya yi kaciya ba, ko da yake shi Bahelene ne. <verse eid="GAL 2:3"/><verse number="4" style="v" sid="GAL 2:4"/>Wannan zance ya taso domin waɗansu ʼyanʼuwan ƙarya sun shiga cikinmu domin su yi leƙe a kan ʼyancin da muke da shi a cikin Kiristi Yesu, su kuma mai da mu bayi. <verse eid="GAL 2:4"/><verse number="5" style="v" sid="GAL 2:5"/>Ba mu kuwa ba su zarafi ba ko kaɗan, don gaskiyar bishara ta ci gaba da kasance tare da ku. <verse eid="GAL 2:5"/><verse number="6" style="v" sid="GAL 2:6"/>Game da waɗanda kuma aka ɗauka a dā a kan su wani abu ne-ko su wane ne, ai, duk ɗaya ne a wurina; domin Allah ba ya tāra-ina dai gaya muku waɗannan da suke wani abu ne a dā, ba su ƙare ni da kome ba. <verse eid="GAL 2:6"/><verse number="7" style="v" sid="GAL 2:7"/>A maimakon haka, sun ga cewa an danƙa mini hakkin waʼazin bishara ga Alʼummai,<note caller="+" style="f"><char style="fr" closed="false">2.7 </char><char style="ft" closed="false">Girik </char><char style="fqa" closed="false">marasa kaciya</char></note> kamar yadda aka danƙa wa Bitrus ga Yahudawa.<note caller="+" style="f"><char style="fr" closed="false">2.7 </char><char style="ft" closed="false">Girik </char><char style="fqa" closed="false">masu kaciya</char><char style="ft" closed="false">; haka ma a ayoyi 8 da kuma 9</char></note> kamar yadda aka danƙa wa Bitrus ga Yahudawa. <verse eid="GAL 2:7"/><verse number="8" style="v" sid="GAL 2:8"/>Gama Allah wanda ya yi aiki cikin hidimar Bitrus a matsayin manzo ga Yahudawa, haka ma ya yi aiki a cikin hidimata a matsayin manzo ga Alʼummai. <verse eid="GAL 2:8"/><verse number="9" style="v" sid="GAL 2:9"/>Yaƙub, Bitrus da Yohanna waɗanda suke fitattun ginshiƙai, sun karɓe ni da Barnabas da hannun damansu na zumunci saʼad da sun gane alherin da aka ba ni. Sun kuma yarda cewa ya kamata mu tafi wajen Alʼummai, su kuwa su tafi wajen Yahudawa. <verse eid="GAL 2:9"/><verse number="10" style="v" sid="GAL 2:10"/>Abin da dai suka roƙa shi ne ya kamata mu riƙa tuna da matalauta, abin nan da nake marmarin yi.<verse eid="GAL 2:10"/></para>
  <para style="s1">Bulus Ya Tsauta wa Bitrus</para>
  <para style="p">
    <verse number="11" style="v" sid="GAL 2:11"/>Saʼad da Bitrus ya zo Antiyok, na tsauta masa fuska da fuska don laifinsa a fili yake. <verse eid="GAL 2:11"/><verse number="12" style="v" sid="GAL 2:12"/>Kafin waɗansu mutane su zo daga wurin Yaƙub, yakan ci abinci tare da Alʼummai. Amma da suka iso, sai ya fara janyewa, ya kuma ware kansa daga wajen Alʼummai domin yana tsoron waɗanda suke ƙungiyar masu kaciya. <verse eid="GAL 2:12"/><verse number="13" style="v" sid="GAL 2:13"/>Sauran Yahudawa suka haɗa kai da shi a munafuncinsa har Barnabas ma ya bauɗe.<verse eid="GAL 2:13"/></para>
  <para style="p">
    <verse number="14" style="v" sid="GAL 2:14"/>Da na ga cewa ba sa yin daidai da gaskiyar bishara, sai na ce wa Bitrus a gabansu duka, “Kai Bayahude ne, duk da haka kana rayuwa kamar Baʼalʼumme ba kamar Bayahude ba. To, yaya aka yi, kana tilasta Alʼummai su bi alʼadun Yahudawa?<verse eid="GAL 2:14"/></para>
  <para style="p">
    <verse number="15" style="v" sid="GAL 2:15"/>“Mu da muke Yahudawa ta wurin haihuwa ba ‘Alʼummai masu zunubi’ ba <verse eid="GAL 2:15"/><verse number="16" style="v" sid="GAL 2:16"/>mun san cewa mutum ba ya samun kuɓuta ta wurin kiyaye Doka, sai dai ta wurin bangaskiya cikin Kiristi Yesu. Saboda haka, mu ma, muka sa bangaskiyarmu cikin Kiristi Yesu don mu sami kuɓuta ta wurin bangaskiya cikin Kiristi ba ta wurin kiyaye Doka ba, domin ba wanda zai kuɓuta ta wurin bin Doka.<verse eid="GAL 2:16"/></para>
  <para style="p">
    <verse number="17" style="v" sid="GAL 2:17"/>“In kuwa ya zama muna so mu sami zaman marasa laifi a gaban Allah ta wurin dogara ga Almasihu, saʼan nan an same mu mu kanmu ma masu zunubi ne, ashe, ko wannan zai nuna Almasihu yana ƙarfafa zunubi ke nan? Aʼa, ko kusa! <verse eid="GAL 2:17"/><verse number="18" style="v" sid="GAL 2:18"/>In na sāke gina abin da na rushe, na zama mai karyar Doka ke nan. <verse eid="GAL 2:18"/><verse number="19" style="v" sid="GAL 2:19"/>Gama ta wurin Doka na mutu ga Doka saboda in rayu ga Allah. <verse eid="GAL 2:19"/><verse number="20" style="v" sid="GAL 2:20"/>An gicciye ni tare da Kiristi. Yanzu ba ni ne kuma nake raye ba, sai dai Kiristi ne yake raye a cikina. Rayuwar da nake yi a jiki, ina rayuwa ce ta wurin bangaskiya cikin Ɗan Allah, wanda ya ƙaunace ni ya kuma ba da kansa domina. <verse eid="GAL 2:20"/><verse number="21" style="v" sid="GAL 2:21"/>Ba na ajiyar alherin Allah a gefe, gama da a ce ana samun adalci ta wurin Doka, ai, da Kiristi ya mutu a banza ke nan!”<verse eid="GAL 2:21"/></para>
  <chapter eid="GAL 2"/>
  <chapter number="3" style="c" sid="GAL 3"/>
  <para style="s1">Bangaskiya ko Kiyaye Doka</para>
  <para style="p">
    <verse number="1" style="v" sid="GAL 3:1"/>Ya ku Galatiyawa marasa azanci! Wa ya ruɗe ku? A idanunku aka bayyana Yesu Kiristi gicciyeyye a sarari. <verse eid="GAL 3:1"/><verse number="2" style="v" sid="GAL 3:2"/>Zan so in san abu guda tak daga gare ku: Kun karɓi Ruhu ta wurin kiyaye Doka ne, ko kuwa ta wurin gaskata abin da kuka ji? <verse eid="GAL 3:2"/><verse number="3" style="v" sid="GAL 3:3"/>Ku ɗin nan marasa azanci ne? Bayan farawa da Ruhu, a yanzu kuma da halin mutuntaka za ku ƙarasa? <verse eid="GAL 3:3"/><verse number="4" style="v" sid="GAL 3:4"/>Ashe, wahaloli dabam-dabam da kuka sha sun zama banza ke nan? Haka zai yiwu kuwa? <verse eid="GAL 3:4"/><verse number="5" style="v" sid="GAL 3:5"/>Allah ya ba ku Ruhunsa yana kuma aikata ayyukan banmamaki a cikinku saboda kuna kiyaye Doka ne, ko kuwa domin kuna gaskatawa abin da kuka ji ne?<verse eid="GAL 3:5"/></para>
  <para style="p">
    <verse number="6" style="v" sid="GAL 3:6"/>Ku dubi Ibrahim mana: “Ya gaskata Allah, aka kuwa lissafta wannan adalci ne a gare shi.”<note caller="+" style="f"><char style="fr" closed="false">3.6 </char><char style="ft" closed="false">Far 15.6</char></note> <verse eid="GAL 3:6"/><verse number="7" style="v" sid="GAL 3:7"/>Ku sani fa, waɗannan waɗanda suka gaskata ʼyaʼyan Ibrahim ne. <verse eid="GAL 3:7"/><verse number="8" style="v" sid="GAL 3:8"/>Nassi ya hanga cewa Allah zai kuɓutar da Alʼummai ta wurin bangaskiya, ya kuwa sanar wa Ibrahim wannan bisharar tun kafin lokaci yǎ yi cewa, “Dukan alʼummai za su sami albarka ta wurinka.”<note caller="+" style="f"><char style="fr" closed="false">3.8 </char><char style="ft" closed="false">Far 12.3; Far 18.18; Far 22.18</char></note> <verse eid="GAL 3:8"/><verse number="9" style="v" sid="GAL 3:9"/>Saboda haka waɗanda suke da bangaskiya sun sami albarka tare da Ibrahim, mutumin bangaskiya.<verse eid="GAL 3:9"/></para>
  <para style="p">
    <verse number="10" style="v" sid="GAL 3:10"/>Dukan waɗanda suka dogara ga kiyaye Doka laʼanannu ne, gama a rubuce yake cewa: “Laʼananne ne duk wanda bai ci gaba da yi dukan abubuwan da aka rubuta a Littafin Doka ba.”<note caller="+" style="f"><char style="fr" closed="false">3.10 </char><char style="ft" closed="false">M Sh 27.26</char></note> <verse eid="GAL 3:10"/><verse number="11" style="v" sid="GAL 3:11"/>A fili yake ba wanda zai kuɓuta a gaban Allah ta wurin Doka, domin “Mai adalci zai rayu ta wurin bangaskiya.”<note caller="+" style="f"><char style="fr" closed="false">3.11 </char><char style="ft" closed="false">Hab 2.4</char></note> <verse eid="GAL 3:11"/><verse number="12" style="v" sid="GAL 3:12"/>Doka ba ta dangana ga bangaskiya ba; a maimakon haka, “Mutumin da ya aikata waɗannan abubuwa zai rayu ta wurinsu.”<note caller="+" style="f"><char style="fr" closed="false">3.12 </char><char style="ft" closed="false">L Fir 18.5</char></note> <verse eid="GAL 3:12"/><verse number="13" style="v" sid="GAL 3:13"/>Kiristi ya fanshe mu daga laʼanar Doka ta wurin zama laʼana saboda mu, gama a rubuce yake cewa: “Laʼananne ne duk wanda aka rataye a kan itace.”<note caller="+" style="f"><char style="fr" closed="false">3.13 </char><char style="ft" closed="false">M Sh 21.23</char></note> <verse eid="GAL 3:13"/><verse number="14" style="v" sid="GAL 3:14"/>Ya fanshe mu domin albarkar da aka yi wa Ibrahim yǎ zo ga Alʼummai, ta wurin Kiristi Yesu, domin ta wurin bangaskiya mu karɓi alkawarin Ruhu.<verse eid="GAL 3:14"/></para>
  <para style="s1">Doka da kuma Alkawari</para>
  <para style="p">
    <verse number="15" style="v" sid="GAL 3:15"/>ʼYanʼuwa, bari in yi muku misali da rayuwarmu ta yau da kullum. Kamar dai yadda ba mai kawar ko yǎ ƙara wani abu cikin alkawarin da mutane suka kafa, haka yake a wannan batu. <verse eid="GAL 3:15"/><verse number="16" style="v" sid="GAL 3:16"/>Alkawaran nan fa ga Ibrahim aka faɗi da kuma wani zuriyarsa. Nassi bai ce, “da zuriyoyi ba” wanda ya nuna kamar mutane da yawa, amma “ga zuriyarka,”<note caller="+" style="f"><char style="fr" closed="false">3.16 </char><char style="ft" closed="false">Far 12.7; Far 13.15; Far 24.7</char></note> wanda yake nufin mutum ɗaya, wanda shi ne Kiristi. <verse eid="GAL 3:16"/><verse number="17" style="v" sid="GAL 3:17"/>Abin da nake nufi shi ne: Dokar da aka shigar bayan shekaru 430, ba ta kawar da alkawarin da Allah ya riga ya kafa ba, har da zai kawar da alkawarin. <verse eid="GAL 3:17"/><verse number="18" style="v" sid="GAL 3:18"/>Gama da a ce gādon ya dangana a kan doka ne, to, da ba zai dangana a kan alkawari ba; amma Allah cikin alherinsa ya ba wa Ibrahim gādon ta wurin alkawari.<verse eid="GAL 3:18"/></para>
  <para style="p">
    <verse number="19" style="v" sid="GAL 3:19"/>To, mene ne amfanin Doka? Ƙari aka yi da ita don fitowa da laifi fili, har kafin na zuriyan nan ya zo, wanda aka yi wa alkawarin, an kuma ba da ita ta wurin malaʼiku ne, ta hannun matsakanci. <verse eid="GAL 3:19"/><verse number="20" style="v" sid="GAL 3:20"/>Matsakanci fa ba domin ɗaya ba ne. Amma Allah ɗaya yake.<verse eid="GAL 3:20"/></para>
  <para style="p">
    <verse number="21" style="v" sid="GAL 3:21"/>To, Dokar ce tana gāba da alkawaran Allah ke nan? Sam, ko kaɗan! Gama da a ce an ba da Dokar da tana iya ba da rai, hakika, da sai a sami adalci ta wurin Doka. <verse eid="GAL 3:21"/><verse number="22" style="v" sid="GAL 3:22"/>Amma Nassi ya furta cewa dukan duniya ɗan kurkukun zunubi ne, don abin da aka yi alkawari, da ake bayarwa ta wurin bangaskiya cikin Yesu Kiristi, a ba da shi ga waɗanda suka gaskata. <verse eid="GAL 3:22"/><verse number="23" style="v" sid="GAL 3:23"/>Kafin bangaskiyan nan ta zo, muna a ɗaure kamar ʼyan kurkuku ta wurin Doka, a kulle sai a lokacin da bangaskiya ta bayyana. <verse eid="GAL 3:23"/><verse number="24" style="v" sid="GAL 3:24"/>Ta haka aka sa Dokar ta zama jagorarmu zuwa ga Kiristi don mu sami kuɓuta ta wurin bangaskiya. <verse eid="GAL 3:24"/><verse number="25" style="v" sid="GAL 3:25"/>Yanzu da bangaskiya ta zo, ba mu ƙarƙashin Doka.<verse eid="GAL 3:25"/></para>
  <para style="s1">ʼYaʼyan Allah</para>
  <para style="p">
    <verse number="26" style="v" sid="GAL 3:26"/>Dukanku ʼyaʼyan Allah ne ta wurin bangaskiya cikin Kiristi Yesu, <verse eid="GAL 3:26"/><verse number="27" style="v" sid="GAL 3:27"/>gama dukanku da aka yi muku baftisma cikin Kiristi kuna sanye da Kiristi ke nan. <verse eid="GAL 3:27"/><verse number="28" style="v" sid="GAL 3:28"/>Babu bambanci tsakanin Bayahude da Bahelene, bawa da ʼyantacce, namiji da ta mace, gama dukanku ɗaya ne cikin Kiristi Yesu. <verse eid="GAL 3:28"/><verse number="29" style="v" sid="GAL 3:29"/>In kuwa ku na Kiristi ne, to, ku zuriyar Ibrahim ne, magāda kuma bisa ga alkawarin nan.<verse eid="GAL 3:29"/></para>
  <chapter eid="GAL 3"/>
  <chapter number="4" style="c" sid="GAL 4"/>
  <para style="p">
    <verse number="1" style="v" sid="GAL 4:1"/>Abin da nake faɗi shi ne, muddin magāji, yaro ne, babu bambanci tsakaninsa da bawa, ko da yake shi ne da mallakar kome. <verse eid="GAL 4:1"/><verse number="2" style="v" sid="GAL 4:2"/>Yana ƙarƙashin iyayen goyonsa da masu riƙon amana har zuwa cikar lokacin da mahaifinsa ya sa. <verse eid="GAL 4:2"/><verse number="3" style="v" sid="GAL 4:3"/>Haka yake, saʼad da muke yara, muna cikin bauta a ƙarƙashin ƙaʼidodin duniya. <verse eid="GAL 4:3"/><verse number="4" style="v" sid="GAL 4:4"/>Amma da lokaci ya yi sosai, sai Allah ya aiki Ɗansa, haifaffen mace, haifaffe a ƙarƙashin Doka, <verse eid="GAL 4:4"/><verse number="5" style="v" sid="GAL 4:5"/>domin yǎ fanshi waɗanda suke a ƙarƙashin doka, don mu sami cikakken matsayin ʼyaʼya. <verse eid="GAL 4:5"/><verse number="6" style="v" sid="GAL 4:6"/>Domin ku ʼyaʼya ne, sai Allah ya aiko da Ruhun Ɗansa a cikin zukatanmu, Ruhun da yake yin kira, “Abba,<note caller="+" style="f"><char style="fr" closed="false">4.6 </char><char style="ft" closed="false">Aramayik na </char><char style="fqa" closed="false">Mahaifi</char></note> Uba.” <verse eid="GAL 4:6"/><verse number="7" style="v" sid="GAL 4:7"/>Saboda haka kai ba bawa ba ne, kai ɗa ne; da yake kuwa kai ɗa ne, Allah ya mai da kai magāji.<verse eid="GAL 4:7"/></para>
  <para style="s1">Damuwar Bulus domin Galatiyawa</para>
  <para style="p">
    <verse number="8" style="v" sid="GAL 4:8"/>Dā saʼad da ba ku san Allah ba, ku bayi ne ga waɗanda bisa ga ainihi ba alloli ba ne. <verse eid="GAL 4:8"/><verse number="9" style="v" sid="GAL 4:9"/>Amma yanzu da kuka san Allah-ko kuma a ce Allah ya san ku-ta yaya kuke sāke komawa ga ƙaʼidodi marasa ƙarfi abin tausayi kuma? Kuna so ku sāke komawa ga bautarsu? <verse eid="GAL 4:9"/><verse number="10" style="v" sid="GAL 4:10"/>Kuna kiyaye ranaku da watanni da lokatai da shekaru na musamman! <verse eid="GAL 4:10"/><verse number="11" style="v" sid="GAL 4:11"/>Ina tsoro, cewa wataƙila na yi wahala a kanku a banza!<verse eid="GAL 4:11"/></para>
  <para style="p">
    <verse number="12" style="v" sid="GAL 4:12"/>Ina roƙonku ʼyanʼuwa, ku zama kamar ni, gama na zama kamar ku. Ba ku yi mini wani laifi ba. <verse eid="GAL 4:12"/><verse number="13" style="v" sid="GAL 4:13"/>Kamar yadda kun sani, saboda rashin lafiya ne na yi muku waʼazin bishara da farko. <verse eid="GAL 4:13"/><verse number="14" style="v" sid="GAL 4:14"/>Ko da yake ciwona gwaji ne gare ku, ba ku yi mini reni ko ƙyama ba. A maimakon haka, kuka karɓe ni sai ka ce malaʼikan Allah, kuma sai ka ce Kiristi Yesu kansa. <verse eid="GAL 4:14"/><verse number="15" style="v" sid="GAL 4:15"/>Me ya faru da dukan farin cikinku? Na tabbata, a lokacin, da mai yiwuwa ne da kun ciccire idanunku kun ba ni. <verse eid="GAL 4:15"/><verse number="16" style="v" sid="GAL 4:16"/>Yanzu na zama abokin gābanku don na faɗa muku gaskiya ke nan? <verse eid="GAL 4:16"/><verse number="17" style="v" sid="GAL 4:17"/>Waɗancan mutane suna neman su rinjaye ku da ƙwazo, amma ba da kyakkyawar nufi ba. Abin da suke so shi ne su raba ku da mu, saboda ƙwazonku yǎ koma musu. <verse eid="GAL 4:17"/><verse number="18" style="v" sid="GAL 4:18"/>Yana da kyau ku yi ƙwazo, in dai manufar tana da kyau, ku kuma kasance haka kullum ba sai ina tare da ku ba. <verse eid="GAL 4:18"/><verse number="19" style="v" sid="GAL 4:19"/>Ya ku ʼyaʼyana ƙaunatattu, waɗanda nake sāke shan zafin naƙuda saboda ku, sai ran da Kiristi ya kahu a cikinku, <verse eid="GAL 4:19"/><verse number="20" style="v" sid="GAL 4:20"/>da ma a ce ina tare da ku yanzu in kuma canja muryata, domin na damu ƙwarai saboda ku!<verse eid="GAL 4:20"/></para>
  <para style="s1">Saratu da Hagar</para>
  <para style="p">
    <verse number="21" style="v" sid="GAL 4:21"/>Ku gaya mini, ku da kuke so ku zauna a ƙarƙashin Doka, ba ku san abin da Doka ta ce ba? <verse eid="GAL 4:21"/><verse number="22" style="v" sid="GAL 4:22"/>Gama a rubuce yake cewa Ibrahim yana da ʼyaʼya biyu maza, ɗaya ta wurin baranyar mace, ɗaya kuma ta wurin ʼyantacciyar mace. <verse eid="GAL 4:22"/><verse number="23" style="v" sid="GAL 4:23"/>Ɗansa na wajen baranyar bisa ga ƙaʼidar jiki ne; amma ɗansa na wajen ʼyantacciyar a sakamakon alkawarin ne. <verse eid="GAL 4:23"/><verse number="24" style="v" sid="GAL 4:24"/>Waɗannan alʼamura za a iya ɗaukansu a matsayin misali, domin matan nan suna misalta alkawarai biyu ne. Alkawari ɗaya daga Dutsen Sinai ne yana kuma haihuwar ʼyaʼyan da za su zama bayi: Hagar ke nan. <verse eid="GAL 4:24"/><verse number="25" style="v" sid="GAL 4:25"/>Hagar tana a matsayin Dutsen Sinai a Arabiya tana kuma kwatancin birnin Urushalima, domin ita baiwa ce tare da ʼyaʼyanta. <verse eid="GAL 4:25"/><verse number="26" style="v" sid="GAL 4:26"/>Amma Urushalimar da take sama ʼyantacciya ce, ita ce kuma mahaifiyarmu. <verse eid="GAL 4:26"/><verse number="27" style="v" sid="GAL 4:27"/>Domin a rubuce yake cewa:</para>
  <para style="q1" vid="GAL 4:27">“Ki yi farin ciki, Ya ke bakararriya,</para>
  <para style="q2" vid="GAL 4:27">wadda ba ta haihuwa</para>
  <para style="q2" vid="GAL 4:27">ki ɓarke da murna, ki kuma ta da murya,</para>
  <para style="q2" vid="GAL 4:27">ke da ba kya naƙuda;</para>
  <para style="q1" vid="GAL 4:27">domin da yawa ne ʼyaʼyan macen da aka yashe,</para>
  <para style="q2" vid="GAL 4:27">fiye da na mai miji.”<note caller="+" style="f"><char style="fr" closed="false">4.27 </char><char style="ft" closed="false">Ish 54.1</char></note><verse eid="GAL 4:27"/></para>
  <para style="p">
    <verse number="28" style="v" sid="GAL 4:28"/>To, ku ʼyanʼuwa, kamar Ishaku, ku ʼyaʼyan alkawari ne. <verse eid="GAL 4:28"/><verse number="29" style="v" sid="GAL 4:29"/>A lokacin nan, wannan ɗa wanda aka haifa ta wurin ƙaʼidar jiki ya tsananta wa wanda aka haifa ta ikon Ruhu. Haka ma yake har yanzu. <verse eid="GAL 4:29"/><verse number="30" style="v" sid="GAL 4:30"/>Amma mene ne Nassi ya ce? “Kori baranyar da ɗanta don ɗan baranyar ba zai taɓa gādo tare da ɗa na ʼyantacciyar ba.”<note caller="+" style="f"><char style="fr" closed="false">4.30 </char><char style="ft" closed="false">Far 21.10</char></note> <verse eid="GAL 4:30"/><verse number="31" style="v" sid="GAL 4:31"/>Saboda haka, ʼyanʼuwa, mu ba ʼyaʼyan baranyar ba ne, amma na ʼyantacciyar.<verse eid="GAL 4:31"/></para>
  <chapter eid="GAL 4"/>
  <chapter number="5" style="c" sid="GAL 5"/>
  <para style="s1">ʼYanci cikin Kiristi</para>
  <para style="p">
    <verse number="1" style="v" sid="GAL 5:1"/>Saboda ʼyanci ne Kiristi ya ʼyantar da mu. Sai ku tsaya daram fa kada ku yarda ku sāke komawa ƙarƙashin nauyin bauta. <verse eid="GAL 5:1"/><verse number="2" style="v" sid="GAL 5:2"/>Ku lura da kalmomina! Ni Bulus ina gaya muku cewa in kun yarda a yi muku kaciya, Kiristi ba zai zama muku da amfani ba ko kaɗan. <verse eid="GAL 5:2"/><verse number="3" style="v" sid="GAL 5:3"/>Haka kuma ina ƙara sanar wa kowane mutumin da ya yarda aka yi masa kaciya cewa dole yǎ kiyaye dukan Doka. <verse eid="GAL 5:3"/><verse number="4" style="v" sid="GAL 5:4"/>Ku da kuke ƙoƙarin kuɓuta ta wurin Doka an raba ku da Kiristi; kun fāɗi daga alheri. <verse eid="GAL 5:4"/><verse number="5" style="v" sid="GAL 5:5"/>Amma ta wurin bangaskiya muna marmarin jira adalcin da muke bege ta wurin Ruhu. <verse eid="GAL 5:5"/><verse number="6" style="v" sid="GAL 5:6"/>Gama a cikin Kiristi Yesu kaciya ko rashin kaciya ba su da wani amfani. Abin da kawai yake da amfani shi ne, bangaskiyar da take bayyana kanta ta wurin ƙauna.<verse eid="GAL 5:6"/></para>
  <para style="p">
    <verse number="7" style="v" sid="GAL 5:7"/>Kun yi tsere mai kyau a dā. Wa ya shige gabanku da ba za ku yi biyayya da gaskiya ba? <verse eid="GAL 5:7"/><verse number="8" style="v" sid="GAL 5:8"/>Wannan rarrashin da ake muku ba daga wanda ya kira ku ba ne. <verse eid="GAL 5:8"/><verse number="9" style="v" sid="GAL 5:9"/>“Ɗan yisti kaɗan ne yake gama dukan curin burodi.” <verse eid="GAL 5:9"/><verse number="10" style="v" sid="GAL 5:10"/>Ina da tabbaci cikin Ubangiji cewa ba za ku bi wani raʼayi dabam ba. Wannan da yake rikita ku za a hukunta shi, ko shi wane ne. <verse eid="GAL 5:10"/><verse number="11" style="v" sid="GAL 5:11"/>ʼYanʼuwa, da a ce har yanzu ina waʼazin kaciya ne, to, me ya sa ake tsananta mini har yanzu? In haka ne, ashe, an kawar da abin da yake sa tuntuɓe game da gicciye ke nan. <verse eid="GAL 5:11"/><verse number="12" style="v" sid="GAL 5:12"/>Da ma a ce masu ta da hankalinku ɗin nan su mai da kansu bābānni!<verse eid="GAL 5:12"/></para>
  <para style="p">
    <verse number="13" style="v" sid="GAL 5:13"/>Ku ʼyanʼuwana, an kira ku ga zama ʼyantattu. Amma kada ku yi amfani da ʼyancinku don aikata ayyukan mutuntaka<note caller="+" style="f"><char style="fr" closed="false">5.13 </char><char style="ft" closed="false">Ko kuwa </char><char style="fqa" closed="false">na jiki</char><char style="ft" closed="false">; haka ma a ayoyi 16, 17, 19 da 24</char></note> a maimakon haka, ku yi hidimar juna da ƙauna. <verse eid="GAL 5:13"/><verse number="14" style="v" sid="GAL 5:14"/>Dukan doka an taƙaita a cikin umarni ɗaya cewa: “Ka ƙaunaci maƙwabcinka kamar kanka.”<note caller="+" style="f"><char style="fr" closed="false">5.14 </char><char style="ft" closed="false">L Fir 19.18</char></note> <verse eid="GAL 5:14"/><verse number="15" style="v" sid="GAL 5:15"/>In kun ci gaba da cizo kuna kuma cin naman juna, ku yi hankali in ba haka ba za ku hallaka juna.<verse eid="GAL 5:15"/></para>
  <para style="s1">Rayuwa ta wurin Ruhu</para>
  <para style="p">
    <verse number="16" style="v" sid="GAL 5:16"/>Saboda haka ina ce muku, ku yi rayuwa ta wurin Ruhu, ba za ku kuwa gamsar da shaʼawace-shaʼawacen mutuntaka ba. <verse eid="GAL 5:16"/><verse number="17" style="v" sid="GAL 5:17"/>Gama mutuntaka yana son abin da Ruhu yake ƙi, Ruhu kuma yana son abin da mutuntaka yake ƙi. Waɗannan biyu kuwa ƙiyaya suke yi da juna, har ku kāsa yin abin da kuke so. <verse eid="GAL 5:17"/><verse number="18" style="v" sid="GAL 5:18"/>Amma in Ruhu ne yake bishe ku, ba ku ƙarƙashin Doka ke nan.<verse eid="GAL 5:18"/></para>
  <para style="p">
    <verse number="19" style="v" sid="GAL 5:19"/>Ayyukan mutuntaka kuwa a fili suke: fasikanci, ƙazanta da kuma lalata; <verse eid="GAL 5:19"/><verse number="20" style="v" sid="GAL 5:20"/>bautar gumaka da sihiri; ƙiyaya, faɗa, kishi, fushi mai zafi, sonkai, tsattsaguwa, hamayya, <verse eid="GAL 5:20"/><verse number="21" style="v" sid="GAL 5:21"/>da ƙyashi; buguwa, shashanci, da ire-irensu. Na gargaɗe ku, yadda na yi a dā, cewa masu irin wannan rayuwa ba za su gāji mulkin Allah ba.<verse eid="GAL 5:21"/></para>
  <para style="p">
    <verse number="22" style="v" sid="GAL 5:22"/>Amma amfanin da Ruhu yake sa shi ne ƙauna, farin ciki, salama, haƙuri, kirki, nagarta, aminci, <verse eid="GAL 5:22"/><verse number="23" style="v" sid="GAL 5:23"/>sauƙinkai, da kuma kamunkai. Game da irin waɗannan abubuwa babu doka. <verse eid="GAL 5:23"/><verse number="24" style="v" sid="GAL 5:24"/>Waɗanda suke na Kiristi Yesu, sun gicciye mutuntaka tare da abubuwan da mutum yake marmari da kuma shaʼawace-shaʼawacensa. <verse eid="GAL 5:24"/><verse number="25" style="v" sid="GAL 5:25"/>Da yake muna rayuwa ta Ruhu, bari mu ci gaba da alʼamuranmu ta wurin Ruhu. <verse eid="GAL 5:25"/><verse number="26" style="v" sid="GAL 5:26"/>Kada mu zama masu girmankai, muna tsokana muna kuma yin ƙyashin juna.<verse eid="GAL 5:26"/></para>
  <chapter eid="GAL 5"/>
  <chapter number="6" style="c" sid="GAL 6"/>
  <para style="s1">Yin Alheri ga Kowa</para>
  <para style="p">
    <verse number="1" style="v" sid="GAL 6:1"/>ʼYanʼuwa, in an kama wani a cikin zunubi, ku da kuke masu ruhaniya ya kamata ku komo da shi a kan hanya a hankali. Amma ka lura da kanka, in ba haka ba kai ma za ka jarabtu. <verse eid="GAL 6:1"/><verse number="2" style="v" sid="GAL 6:2"/>Ku ɗauki nawayar juna, a haka kuwa za ku cika dokar Kiristi. <verse eid="GAL 6:2"/><verse number="3" style="v" sid="GAL 6:3"/>In wani yana tsammani shi wani abu ne alhali kuwa shi ba kome ba, ruɗin kansa yake yi. <verse eid="GAL 6:3"/><verse number="4" style="v" sid="GAL 6:4"/>Kowa yǎ auna ayyukansa. Saʼan nan ne zai iya yin taƙama da kansa, ba tare da kwatanta kansa da wani ba, <verse eid="GAL 6:4"/><verse number="5" style="v" sid="GAL 6:5"/>gama kowa zai ɗauki kayansa.<verse eid="GAL 6:5"/></para>
  <para style="p">
    <verse number="6" style="v" sid="GAL 6:6"/>Duk wanda aka koya wa Maganar, yǎ ci moriyar abubuwansa na alheri tare da mai koyarwa.<verse eid="GAL 6:6"/></para>
  <para style="p">
    <verse number="7" style="v" sid="GAL 6:7"/>Kada a ruɗe ku: Ba a yi wa Allah baʼa. Mutum yakan girbe abin da ya shuka ne. <verse eid="GAL 6:7"/><verse number="8" style="v" sid="GAL 6:8"/>Wanda ya yi shuki don yǎ gamshi mutuntakarsa, daga wannan mutuntaka zai girbi hallaka; wanda ya yi shuki domin yǎ gamshi Ruhu, daga Ruhu zai girbi rai madawwami. <verse eid="GAL 6:8"/><verse number="9" style="v" sid="GAL 6:9"/>Kada mu gaji da yin nagarta, gama a daidai lokaci za mu girbe amfani in ba mu fid da zuciya ba. <verse eid="GAL 6:9"/><verse number="10" style="v" sid="GAL 6:10"/>Saboda haka, yayinda muke da zarafi, bari mu aikata nagarta ga dukan mutane, musamman ga waɗanda suke na iyalin masu bi.<verse eid="GAL 6:10"/></para>
  <para style="s1">Ba Kaciya ba, Sai dai Sabuwar Halitta</para>
  <para style="p">
    <verse number="11" style="v" sid="GAL 6:11"/>Ku dubi irin manyan-manyan harufan da na yi amfani da su yayinda nake rubuta muku da hannuna!<verse eid="GAL 6:11"/></para>
  <para style="p">
    <verse number="12" style="v" sid="GAL 6:12"/>Waɗanda suke son nuna bijinta a fili suna ƙoƙari su tilasta muku ku yi kaciya. Dalilin kaɗai da suke yin haka shi ne don gudun kada a tsananta musu saboda gicciyen Kiristi. <verse eid="GAL 6:12"/><verse number="13" style="v" sid="GAL 6:13"/>Kai, su masu kaciya ma ba su kiyaye Doka ba, duk da haka suna so a yi muku kaciya don su yi taƙama kan an yi muku kaciya. <verse eid="GAL 6:13"/><verse number="14" style="v" sid="GAL 6:14"/>Kada in taɓa yin taƙama ga kome sai dai a cikin gicciyen Ubangijinmu Yesu Kiristi, wanda ta wurinsa aka gicciye duniya a gare ni, aka kuma gicciye ni ga duniya. <verse eid="GAL 6:14"/><verse number="15" style="v" sid="GAL 6:15"/>Kaciya ko rashin kaciya ba sa nufin kome; abin da yake da amfani shi ne sabuwar halitta. <verse eid="GAL 6:15"/><verse number="16" style="v" sid="GAL 6:16"/>Salama da jinƙai su tabbata ga dukan waɗanda suke bin wannan ƙaʼida, har ma ga Israʼila na Allah. <verse eid="GAL 6:16"/><verse number="17" style="v" sid="GAL 6:17"/>A ƙarshe, kada kowa yǎ ƙara damuna, gama ina ɗauke tabbai masu nuna ni bawan Ubangiji Yesu. <verse eid="GAL 6:17"/><verse number="18" style="v" sid="GAL 6:18"/>Alherin Ubangijinmu Yesu Kiristi yǎ kasance tare da ruhunku, ʼyanʼuwa. Amin.<verse eid="GAL 6:18"/></para>
  <chapter eid="GAL 6"/>
</usx>
