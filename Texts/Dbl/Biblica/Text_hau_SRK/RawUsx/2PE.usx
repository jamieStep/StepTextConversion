<?xml version="1.0" encoding="UTF-8"?>
<usx version="3.0">
  <book code="2PE" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">2 Bitrus</para>
  <para style="toc1">2 Bitrus</para>
  <para style="toc2">2 Bitrus</para>
  <para style="toc3">2 Bit</para>
  <para style="mt1">2 Bitrus</para>
  <para style="imt1">Gabatarwa</para>
  <para style="im">Manzo Bitrus ne ya rubuta wannan wasiƙa a tsakanin shekara ta A.D. 65-68. Wasiƙa ta Biyu ta Bitrus ta yi jawabi wa wata ƙungiyar Kirista marar suna wadda annabawan ƙarya suka sa ta kauce—membobin ikkilisiyar sun mai da kansu malaman da suke mūsun ko sauya bangaskiya da kuma abubuwa masu darajar da manzanni na farko suka bayar. Waɗannan malaman ƙarya a fili sun sa waɗansu Kirista suna mamakin abin da ya sa Ubangiji bai riga ya dawo ba. Marubucin ya umarci Kirista su yi rayuwa a hanyar da za ta gamshi Allah. A maimakon saurara yaudarar da ake yi da wayo, ya kamata Kirista su mai da hankali sosai ga saƙon Yesu su kuma bar Ruhu Mai Tsarki yǎ bishe zukatansu. Wasiƙar ta ƙarasa da bayyani cewa Ubangiji ba ya jinkirin dawowa, sai da yana haƙuri barin kowa yǎ juyo daga zunubinsa.</para>
  <chapter number="1" style="c" sid="2PE 1"/>
  <para style="p">
    <verse number="1" style="v" sid="2PE 1:1"/>Wasiƙa daga Siman Bitrus, bawa da kuma manzon Yesu Kiristi.</para>
  <para style="p" vid="2PE 1:1">Zuwa ga waɗanda ta wurin adalcin Allahnmu da Mai Cetonmu Yesu Kiristi sun sami bangaskiya mai daraja irin tamu:<verse eid="2PE 1:1"/></para>
  <para style="p">
    <verse number="2" style="v" sid="2PE 1:2"/>Alheri da salama su zama naku a yalwace ta wurin sanin Allah da Yesu Ubangijinmu.<verse eid="2PE 1:2"/></para>
  <para style="s1">Mai da Kira da kuma Zaɓen Da aka wa Mutum Yǎ Zama Tabbatacce</para>
  <para style="p">
    <verse number="3" style="v" sid="2PE 1:3"/>Ikonsa na Allahntaka ya ba mu kome da muke bukata don rayuwa da kuma tsoron Allah ta wurin sanin wanda ya kira mu ta wurin ɗaukakarsa da nagartarsa. <verse eid="2PE 1:3"/><verse number="4" style="v" sid="2PE 1:4"/>Ta wurin waɗannan ya ba mu alkawaransa masu girma da kuma masu daraja, domin ta wurinsu ku iya yin tarayya cikin Allahntakarsa, ku kuma kuɓuta daga lalatar da take cikin duniya wadda mugayen shaʼawace-shaʼawace suke jawowa.<verse eid="2PE 1:4"/></para>
  <para style="p">
    <verse number="5" style="v" sid="2PE 1:5"/>Saboda haka, ku yi iyakar ƙoƙari ku ƙara wa bangaskiyarku nagarta; ga nagarta kuwa, ku ƙara mata sani; <verse eid="2PE 1:5"/><verse number="6" style="v" sid="2PE 1:6"/>ga sani kuma ku ƙara masa kamunkai; ga kamunkai kuma ku ƙara masa ɗaurewa; ga ɗaurewa kuwa ku ƙara mata tsoron Allah; <verse eid="2PE 1:6"/><verse number="7" style="v" sid="2PE 1:7"/>ga tsoron Allah kuma ku ƙara masa nuna alheri ga ʼyanʼuwa; ga nuna alheri ga ʼyanʼuwa kuma ku ƙara masa ƙauna. <verse eid="2PE 1:7"/><verse number="8" style="v" sid="2PE 1:8"/>Domin in kuna ƙaruwa a waɗannan halaye, za su kāre ku daga rashin tasiri da rayuwa na rashin amfani cikin saninku na Ubangijinmu Yesu Kiristi. <verse eid="2PE 1:8"/><verse number="9" style="v" sid="2PE 1:9"/>Amma in wani ba shi da su, ba shi da hangen nesa ke nan kuma makaho ne, ya kuma manta cewa an tsarkake shi daga zunubansa na dā.<verse eid="2PE 1:9"/></para>
  <para style="p">
    <verse number="10" style="v" sid="2PE 1:10"/>Saboda haka ʼyanʼuwana, ku ƙara aniya wajen tabbatar da kiranku da zaɓenku da aka yi. Gama in kuka yi waɗannan abubuwa, ba za ku taɓa fāɗuwa ba, <verse eid="2PE 1:10"/><verse number="11" style="v" sid="2PE 1:11"/>za ku sami kyakkyawar marabta cikin madawwamin mulkin Ubangijinmu da Mai Cetonmu Yesu Kiristi.<verse eid="2PE 1:11"/></para>
  <para style="s1">Annabcin Nassi</para>
  <para style="p">
    <verse number="12" style="v" sid="2PE 1:12"/>Saboda haka kullum zan tuna muku da waɗannan, ko da yake kun sansu kun kuma kahu ƙwarai cikin gaskiyar da kuke da ita yanzu. <verse eid="2PE 1:12"/><verse number="13" style="v" sid="2PE 1:13"/>A ganina ya dace in tunashe ku muddin ina raye cikin tentin wannan jiki, <verse eid="2PE 1:13"/><verse number="14" style="v" sid="2PE 1:14"/>domin na sani na kusa in ajiye shi a gefe, yadda Ubangijinmu Yesu Kiristi ya nuna mini a sarari. <verse eid="2PE 1:14"/><verse number="15" style="v" sid="2PE 1:15"/>Zan kuwa yi iyakacin ƙoƙari in ga cewa bayan rabuwata kullum za ku iya tuna da waɗannan abubuwa.<verse eid="2PE 1:15"/></para>
  <para style="p">
    <verse number="16" style="v" sid="2PE 1:16"/>Ba mu bi tatsuniyoyin da aka ƙaga da wayo saʼad da muka gaya muku game da ikon Ubangijinmu Yesu Kiristi da zuwansa ba, sai dai mu shaidu ne na ɗaukakarsa mai girma da muka gani da ido. <verse eid="2PE 1:16"/><verse number="17" style="v" sid="2PE 1:17"/>Gama ya sami girma da ɗaukaka daga Allah Uba saʼad da murya ta zo masa daga Mafificiyar Ɗaukaka, cewa, “Wannan Ɗana ne, wanda nake ƙauna; da shi nake jin daɗi ƙwarai.”<note caller="+" style="f"><char style="fr" closed="false">1.17 </char><char style="ft" closed="false">Mat 17.5; Mar 9.7; Luk 9.35</char></note> <verse eid="2PE 1:17"/><verse number="18" style="v" sid="2PE 1:18"/>Mu kanmu mun ji wannan muryar da ta zo daga sama saʼad da muke tare da shi a kan dutse mai tsarki.<verse eid="2PE 1:18"/></para>
  <para style="p">
    <verse number="19" style="v" sid="2PE 1:19"/>Muna kuwa da maganar annabawa da aka ƙara tabbatar mana, zai fi kyau in kuka lura da ita, kamar hasken da yake haskakawa a wuri mai duhu, har yǎ zuwa wayewar gari da kuma haskakawar tauraron asubahi a zukatanku. <verse eid="2PE 1:19"/><verse number="20" style="v" sid="2PE 1:20"/>Gaba da kome dai, dole ku gane cewa babu annabcin Nassin da ya fito daga fassarar annabi da kansa. <verse eid="2PE 1:20"/><verse number="21" style="v" sid="2PE 1:21"/>Gama annabci bai taɓa samo tushensa daga nufin mutum ba, sai dai mutane sun yi magana daga Allah yayinda Ruhu Mai Tsarki ya bishe su.<verse eid="2PE 1:21"/></para>
  <chapter eid="2PE 1"/>
  <chapter number="2" style="c" sid="2PE 2"/>
  <para style="s1">Malaman Ƙarya da kuma Hallakarsu</para>
  <para style="p">
    <verse number="1" style="v" sid="2PE 2:1"/>Amma a dā akwai annabawan ƙarya a cikin mutane, kamar yadda za a sami malaman ƙarya a cikinku. A ɓoye za su shigar da karkataccen koyarwa mai hallaka, har ma su yi mūsun Ubangiji mai iko duka wanda ya saye su-suna kawo wa kansu hallaka farat ɗaya. <verse eid="2PE 2:1"/><verse number="2" style="v" sid="2PE 2:2"/>Da yawa za su bi hanyoyinsu na rashin kunya su kuma sa a rena hanyar gaskiya. <verse eid="2PE 2:2"/><verse number="3" style="v" sid="2PE 2:3"/>Cikin kwaɗayinsu waɗannan malaman ƙarya za su cuce ku da tatsuniyoyin da suka ƙaga. Hukuncinsu yana a rataye a kansu tun da daɗewa, hallakarsu kuma ba ta barci.<verse eid="2PE 2:3"/></para>
  <para style="p">
    <verse number="4" style="v" sid="2PE 2:4"/>Gama in har Allah bai ƙyale malaʼiku saʼad da suka yi zunubi ba, amma ya tura su cikin lahira, domin a tsare su don hukunci; <verse eid="2PE 2:4"/><verse number="5" style="v" sid="2PE 2:5"/>in har bai ƙyale duniya ta dā ba saʼad da ya kawo ambaliya a kan mutanenta marasa tsoron Allah, amma ya kiyaye Nuhu, mai waʼazin adalci, da kuma waɗansu bakwai; <verse eid="2PE 2:5"/><verse number="6" style="v" sid="2PE 2:6"/>in har ya hukunta biranen Sodom da Gomorra ta wurin ƙone su suka zama toka, ya kuma maishe su misali na abin da zai faru da marasa tsoron Allah; <verse eid="2PE 2:6"/><verse number="7" style="v" sid="2PE 2:7"/>in kuwa har ya ceci Lot, mai adalci, wanda ya damu ainun da ƙazamar rayuwar mutane marasa bin doka; <verse eid="2PE 2:7"/><verse number="8" style="v" sid="2PE 2:8"/>(adon kuwa abin da adalin nan ya yi, ya kuma gani, saʼad da yake a cikinsu, sai kowace rana yakan ji ciwon aikinsu na kangara a zuciyarsa mai adalci) — <verse eid="2PE 2:8"/><verse number="9" style="v" sid="2PE 2:9"/>in haka ne, to, Ubangiji ya san yadda zai ceci mutane masu tsoron Allah daga gwaje-gwaje, yǎ kuma tsare marasa adalci don ranar hukunci, har yǎ zuwa ranar shariʼa. <verse eid="2PE 2:9"/><verse number="10" style="v" sid="2PE 2:10"/>Wannan gaskiya ce musamman ga waɗanda suke bin shaʼawace-shaʼawacen lalaci na mutuntaka, suna kuma rena masu mulki.</para>
  <para style="p" vid="2PE 2:10">Da ƙarfin hali da kuma girmankai, waɗannan mutane ba sa tsoro kawo zargin ɓata sunan talikan sama; <verse eid="2PE 2:10"/><verse number="11" style="v" sid="2PE 2:11"/>duk da haka ko malaʼiku ma da suka fi su ƙarfi suka kuma fi su iko, ba sa kawo irin wannan zargi na ɓata suna game da waɗannan talikai a gaban Ubangiji. <verse eid="2PE 2:11"/><verse number="12" style="v" sid="2PE 2:12"/>Amma waɗannan mutane suna yin saɓo a kan abubuwan da ba su fahimta ba. Suna kama da dabbobi marasa hankali, halittun da suke bin abin da jikinsu ya faɗa musu kawai, waɗanda aka haifa don a kama a hallaka, kuma kamar dabbobi su ma za su hallaka.<verse eid="2PE 2:12"/></para>
  <para style="p">
    <verse number="13" style="v" sid="2PE 2:13"/>Za a yi musu sakamako da muguntar da suka yi. A raʼayinsu jin daɗi shi ne a yi annashuwa da rana tsaka. Su ƙazamai ne marasa kunya, suna cike da jin daɗin shaʼawace-shaʼawacensu yayinda suke cin biki tare da ku. <verse eid="2PE 2:13"/><verse number="14" style="v" sid="2PE 2:14"/>Idanunsu sun cike da zina, ba sa ƙoshi da yin zunubi; suna jarabtar waɗanda ba tsayayyu ba; gwanaye ne a kan kwaɗayi-laʼanannun iri! <verse eid="2PE 2:14"/><verse number="15" style="v" sid="2PE 2:15"/>Sun bar miƙaƙƙiyar hanya suka bauɗe suna bin hanyar Balaʼam ɗan Beyor, wanda ya yi ƙaunar hakkin mugunta. <verse eid="2PE 2:15"/><verse number="16" style="v" sid="2PE 2:16"/>Amma an tsauta masa saboda laifinsa ta wurin jaki-dabbar da ba ta magana-wadda ta yi magana da muryar mutum ta kuma kwaɓi haukan annabin.<verse eid="2PE 2:16"/></para>
  <para style="p">
    <verse number="17" style="v" sid="2PE 2:17"/>Waɗannan mutane maɓulɓulai ne babu ruwa da kuma hazon da guguwar iska take kora. An shirya matsanancin duhu dominsu. <verse eid="2PE 2:17"/><verse number="18" style="v" sid="2PE 2:18"/>Gama suna surutai banza na girmankai, ta wurin son bin fasikanci na mutuntaka, sukan jan hankulan mutanen da suke kuɓucewa daga waɗancan masu zama cikin kuskure. <verse eid="2PE 2:18"/><verse number="19" style="v" sid="2PE 2:19"/>Suna yin musu alkawarin ʼyanci, yayinda su kansu bayi ne ga aikin lalata-gama mutum bawa ne ga duk abin da ya mallake shi. <verse eid="2PE 2:19"/><verse number="20" style="v" sid="2PE 2:20"/>In har sun kuɓuta daga lalacin duniya ta wurin sanin Ubangijimu da kuma Mai Cetonmu Yesu Kiristi sai suka sāke koma a cikin lalacin, har ya rinjaye su, za su fi muni a ƙarshe fiye da farko. <verse eid="2PE 2:20"/><verse number="21" style="v" sid="2PE 2:21"/>Zai fi musu kyau da ba su taɓa sanin hanyar adalci ba, fiye da a ce sun sani saʼan nan su juya bayansu ga umarni mai tsarkin nan da aka ba su. <verse eid="2PE 2:21"/><verse number="22" style="v" sid="2PE 2:22"/>A kansu karin maganan nan gaskiya ce: “Kare ya koma kan amansa,”<note caller="+" style="f"><char style="fr" closed="false">2.22 </char><char style="ft" closed="false">K Mag 26.11</char></note> da kuma, “Alade da aka yi wa wanka, ya koma birgimarsa cikin laka.”<verse eid="2PE 2:22"/></para>
  <chapter eid="2PE 2"/>
  <chapter number="3" style="c" sid="2PE 3"/>
  <para style="s1">Ranar Ubangiji</para>
  <para style="p">
    <verse number="1" style="v" sid="2PE 3:1"/>Abokaina ƙaunatattu, wannan ita ce wasiƙata ta biyu gare ku. Na rubuta su biyun su zama abin tuni don su faɗakar da ku ga tunani mai kyau. <verse eid="2PE 3:1"/><verse number="2" style="v" sid="2PE 3:2"/>Ina so ku tuna da kalmomin da annabawa masu tsarki na dā suka faɗa da kuma umarnin da Ubangijinmu da Mai Cetonmu ya bayar ta wurin manzanninku.<verse eid="2PE 3:2"/></para>
  <para style="p">
    <verse number="3" style="v" sid="2PE 3:3"/>Da farko dai, dole ku fahimci wannan cewa a kwanakin ƙarshe masu baʼa za su zo suna baʼa, suna bin mugayen shaʼawace-shaʼawacensu. <verse eid="2PE 3:3"/><verse number="4" style="v" sid="2PE 3:4"/>Za su ce, “Ina wannan ‘dawowar’ da ya yi alkawari ne? Tun mutuwar kakanninmu, kome yana tafiya kamar yadda yake tun farkon halitta.” <verse eid="2PE 3:4"/><verse number="5" style="v" sid="2PE 3:5"/>Amma da gangan suke manta cewa tun dā can ta wurin maganar Allah sammai suka kasance aka kuma yi ƙasa daga ruwa ta wurin ruwa kuma. <verse eid="2PE 3:5"/><verse number="6" style="v" sid="2PE 3:6"/>Ta wurin waɗannan ruwayen ne aka nutsar, aka kuma hallakar da duniya ta wancan lokaci. <verse eid="2PE 3:6"/><verse number="7" style="v" sid="2PE 3:7"/>Ta wurin wannan magana ce aka ajiye sammai da ƙasa na yanzu domin wuta, an ajiye su kuma don ranar hukunci da hallaka ta mutane marasa tsoron Allah.<verse eid="2PE 3:7"/></para>
  <para style="p">
    <verse number="8" style="v" sid="2PE 3:8"/>Amma kada ku manta da wannan abu guda ɗaya, abokaina ƙaunatattu: Ga Ubangiji kwana ɗaya kamar shekaru dubu ne, shekaru dubu kuma kamar kwana ɗaya ne. <verse eid="2PE 3:8"/><verse number="9" style="v" sid="2PE 3:9"/>Ubangiji ba mai jinkiri ba ne wajen cika alkawarinsa, yadda waɗansunku suka fahimci jinkiri. Yana haƙuri da ku, ba ya so wani yǎ hallaka, sai dai kowa yǎ kai ga tuba.<verse eid="2PE 3:9"/></para>
  <para style="p">
    <verse number="10" style="v" sid="2PE 3:10"/>Amma ranar Ubangiji za ta zo kamar ɓarawo. Sammai za su ɓace da ruri, abubuwan da suke cikinsu za su ƙone, ƙasa kuma da dukan abin da yake cikinta za su tonu.<verse eid="2PE 3:10"/></para>
  <para style="p">
    <verse number="11" style="v" sid="2PE 3:11"/>Da yake za a hallaka dukan abubuwa ta haka, waɗanne irin mutane ne ya kamata ku zama? Ya kamata ku yi rayuwar tsarki da ta tsoron Allah, <verse eid="2PE 3:11"/><verse number="12" style="v" sid="2PE 3:12"/>yayinda kuke zuba ido ga zuwan ranar Allah kuna gaggauta zuwanta. Wannan rana za ta kawo wa sammai hallaka ta kunnan wuta, abubuwa kuma za su narke don zafi. <verse eid="2PE 3:12"/><verse number="13" style="v" sid="2PE 3:13"/>Amma bisa ga alkawarinsa muna zuba ido ga sabuwar sama da kuma sabuwar ƙasa, inda adalci zai yi zama.<verse eid="2PE 3:13"/></para>
  <para style="p">
    <verse number="14" style="v" sid="2PE 3:14"/>Saboda haka, abokaina ƙaunatattu, da yake kuna zuba ido ga wannan, sai ku yi matuƙar ƙoƙari don a same ku ba tabo, sai dai zaman salama da shi. <verse eid="2PE 3:14"/><verse number="15" style="v" sid="2PE 3:15"/>Ku yi zaman sanin cewa haƙurin Ubangijinmu yana nufin ceto ne, kamar yadda ƙaunataccen ɗanʼuwanmu Bulus ma ya rubuta muku da hikimar da Allah ya ba shi. <verse eid="2PE 3:15"/><verse number="16" style="v" sid="2PE 3:16"/>Haka yake rubutu cikin dukan wasiƙunsa, yana magana a cikinsu a kan waɗannan alʼamura. Wasiƙunsa sun ƙunshi waɗansu abubuwa masu wuyar fahimta, waɗanda jahilai da kuma waɗanda ba tsayayyu ba ne suke murɗe maʼanarsu, kamar yadda suke yi da sauran Nassosi, ta haka suke jawo wa kansu hallaka.<verse eid="2PE 3:16"/></para>
  <para style="p">
    <verse number="17" style="v" sid="2PE 3:17"/>Saboda haka, abokaina ƙaunatattu, da yake kun riga kun san wannan, sai ku zauna a faɗake don kada a ɗauke hankalinku ta wurin kuskuren marasa bin dokan nan har ku fāɗi daga matsayinku. <verse eid="2PE 3:17"/><verse number="18" style="v" sid="2PE 3:18"/>Sai dai ku yi girma cikin alheri da sanin Ubangijinmu da Mai Cetonmu Yesu Kiristi. A gare shi ɗaukaka ta tabbata yanzu da har abada! Amin.<verse eid="2PE 3:18"/></para>
  <chapter eid="2PE 3"/>
</usx>
