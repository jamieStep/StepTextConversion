<?xml version="1.0" encoding="UTF-8"?>
<usx version="3.0">
  <book code="COL" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">Kolossiyawa</para>
  <para style="toc1">Kolossiyawa</para>
  <para style="toc2">Kolossiyawa</para>
  <para style="toc3">Kol</para>
  <para style="mt1">Kolossiyawa</para>
  <para style="imt1">Gabatarwa</para>
  <para style="im">An rubuta wannan wasiƙa zuwa ga alʼummar Kirista a Kolossi, wani ƙaramin birni a Asiya Ƙarama wanda daga baya girgizar ƙasa ta rushe a A.D. 60. Ba Bulus ne ya kafa ikkilisiya a Kolossi ba, Efafaras ne, wani Kirista wanda yake shugaba, wanda sau da dama aka ambata a cikin wasiƙar, wanda ya kasance a kurkuku tare da Bulus a lokacin da aka rubuta wasiƙan nan. Wasiƙar ta gargaɗe Kirista waɗanda su Kolossiyawa ne, da su guji koyarwar ƙaryar da ta ɗauka cewa sani yana da muhimmanci fiye da bangaskiya, su guji bin addinin da ya haɗa da yin wa malaʼiku sujada, su kuma guji kamunkan da ya wuce gona da iri. Wasiƙar ta tuna wa masu karatu cewa Kiristi shi ne makasuɗin asirin Allah, ta kuma bayyana abin da ake nufin da a ta da mutum da rai tare da Kiristi. Wasiƙar ta ƙarfafa Kolossiyawa su bar saƙon Yesu yǎ mamaye rayuwarsu, ta kuma jera dokoki don rayuwar Kirista.</para>
  <chapter number="1" style="c" sid="COL 1"/>
  <para style="p">
    <verse number="1" style="v" sid="COL 1:1"/>Wasiƙa daga Bulus, wanda Allah ya zaɓa don yǎ zama manzon Kiristi Yesu, da kuma daga Timoti ɗanʼuwanmu.<verse eid="COL 1:1"/></para>
  <para style="p">
    <verse number="2" style="v" sid="COL 1:2"/>Zuwa ga tsarkaka da kuma amintattun ʼyanʼuwa cikin Kiristi da suke a Kolossi:</para>
  <para style="p" vid="COL 1:2">Bari alheri da salama daga Allah Ubanmu su kasance tare da ku.<note caller="+" style="f"><char style="fr" closed="false">1.2 </char><char style="ft" closed="false">Waɗansu rubuce rubucen hannu na dā suna da </char><char style="fqa" closed="false">Uba da Ubangiji Yesu Kiristi</char></note><verse eid="COL 1:2"/></para>
  <para style="s1">Adduʼar Godiya</para>
  <para style="p">
    <verse number="3" style="v" sid="COL 1:3"/>Kullum muna gode wa Allah, Uban Ubangijinmu Yesu Kiristi, saʼad da muke adduʼa dominku. <verse eid="COL 1:3"/><verse number="4" style="v" sid="COL 1:4"/>Gama mun ji labarin bangaskiyarku a cikin Yesu Kiristi da kuma ƙaunar da kuke yi saboda dukan tsarkaka. <verse eid="COL 1:4"/><verse number="5" style="v" sid="COL 1:5"/>Kuna yin haka ne kuwa domin abin da kuke bege yana a ajiye a sama. Kun riga kun ji game da wannan bege saʼad da kuka gaskata saƙon nan na gaskiya wanda shi ne bisharar <verse eid="COL 1:5"/><verse number="6" style="v" sid="COL 1:6"/>da ta zo muku. Koʼina a duniya wannan bishara tana hayayyafa tana kuma girma, kamar yadda take yi a cikinku tun daga ranar da kuka ji ta kuka kuma fahimci alherin Allah cikin dukan gaskiyarta. <verse eid="COL 1:6"/><verse number="7" style="v" sid="COL 1:7"/>Kun koyi wannan gaskiya daga wurin Efafaras, ƙaunataccen abokin hidimarmu, wanda yake amintacce mai hidimar Kiristi a madadinmu, <verse eid="COL 1:7"/><verse number="8" style="v" sid="COL 1:8"/>wanda kuma ya faɗa mana ƙaunar da kuke yi cikin Ruhu.<verse eid="COL 1:8"/></para>
  <para style="p">
    <verse number="9" style="v" sid="COL 1:9"/>Shi ya sa tun daga ranar da muka sami labarin, ba mu fasa yin adduʼa dominku ba. Kullum muna roƙon Allah yǎ sa ku san kome da yake so ku yi, domin ku sami hikima ta Ruhu, ku kuma sami ganewar kome duka. <verse eid="COL 1:9"/><verse number="10" style="v" sid="COL 1:10"/>Ta haka za ku yi rayuwa wadda ta dace da Ubangiji, ku kuma gamshe shi a ta kowace hanya: kuna yin aiki mai kyau ta kowace hanya, kuna kuma yin girma cikin sanin Allah. <verse eid="COL 1:10"/><verse number="11" style="v" sid="COL 1:11"/>Allah yǎ ƙarfafa ku da dukan iko bisa ga ɗaukakar ƙarfinsa domin ku kasance da jimrewa sosai da kuma haƙuri, cikin farin ciki <verse eid="COL 1:11"/><verse number="12" style="v" sid="COL 1:12"/>kuna gode wa Uba, wanda ya sa kuka cancanci ku sami rabo a gādon tsarkaka a cikin mulkin haske. <verse eid="COL 1:12"/><verse number="13" style="v" sid="COL 1:13"/>Gama ya riga ya cece mu daga mulkin duhu ya kuma kawo mu cikin mulkin Ɗan da yake ƙauna, <verse eid="COL 1:13"/><verse number="14" style="v" sid="COL 1:14"/>wanda ta wurinsa muka sami fansa da kuma gafarar zunubai.<verse eid="COL 1:14"/></para>
  <para style="s1">Fifikon Kiristi</para>
  <para style="p">
    <verse number="15" style="v" sid="COL 1:15"/>Kiristi shi ne surar da ake gani na Allah wanda ba a iya gani, ɗan fari a kan dukan halitta. <verse eid="COL 1:15"/><verse number="16" style="v" sid="COL 1:16"/>Ta wurinsa aka halicci dukan abu: abubuwan da suke cikin sama da abubuwan da suke a duniya, waɗanda ake gani, da waɗanda ba a gani, ko kursiyai ko ikoki ko masu mulki ko hukumomi; an halicci dukan abu ta wurinsa da kuma dominsa ne. <verse eid="COL 1:16"/><verse number="17" style="v" sid="COL 1:17"/>Ya kasance kafin dukan abu, kuma a cikinsa ne dukan abubuwa suke a harhaɗe. <verse eid="COL 1:17"/><verse number="18" style="v" sid="COL 1:18"/>Shi ne kuma kan ikkilisiya, wadda take jikinsa. Shi ne mafari da kuma na farko da ya tashi daga matattu, domin a cikin kowane abu yǎ zama mafifici. <verse eid="COL 1:18"/><verse number="19" style="v" sid="COL 1:19"/>Gama Allah ya ji daɗi yǎ sa dukan cikarsa ta kasance a cikin Kiristi, <verse eid="COL 1:19"/><verse number="20" style="v" sid="COL 1:20"/>ta wurin Kiristi ne ya komar da kome zuwa ga kansa. Ya kawo salama ga abubuwan da suke ƙasa da abubuwan da suke sama, ta wurin jinin Kiristi da ya zubar a kan gicciye.<verse eid="COL 1:20"/></para>
  <para style="p">
    <verse number="21" style="v" sid="COL 1:21"/>A dā kuna a ware da Allah, kuka kuma zama abokan gāba a cikin tunaninku saboda mugun halinku. <verse eid="COL 1:21"/><verse number="22" style="v" sid="COL 1:22"/>Amma Ɗansa ya zama mutum ya kuma mutu. Saboda haka Allah ya yi sulhu da ku, yanzu kuwa ya bar ku ku tsaya a gabansa da tsarki, marasa aibi, da kuma marasa abin zargi. <verse eid="COL 1:22"/><verse number="23" style="v" sid="COL 1:23"/>Sai ku ci gaba cikin bangaskiyarku, kuna tsaye a kafe kuma tsayayyu, ba tare da gusawa daga begen da kuka ji daga bishara ba. Wannan ita ce bisharar da kuka ji wadda aka yi shelarta ga kowace halittar da take ƙarƙashin sama, wadda kuma ni Bulus, na zama mai hidimarta.<verse eid="COL 1:23"/></para>
  <para style="s1">Hidimar Bulus ga Ikkilisiya</para>
  <para style="p">
    <verse number="24" style="v" sid="COL 1:24"/>Yanzu, ina farin ciki saboda wuyar da nake sha dominku, don ta wurin wuyan nan zan cika abin da ya rage na wuyar da Kiristi ya sha saboda jikinsa, wato ikkilisiya. <verse eid="COL 1:24"/><verse number="25" style="v" sid="COL 1:25"/>Na zama mai hidimar ikkilisiya bisa ga aikin nan da Allah ya ba ni amana saboda ku, domin in sanar da maganar Allah sosai. <verse eid="COL 1:25"/><verse number="26" style="v" sid="COL 1:26"/>Wannan magana da nake gaya muku asiri ne da yake a ɓoye tun zamanai masu yawa, wanda yanzu aka bayyana ga tsarkaka. <verse eid="COL 1:26"/><verse number="27" style="v" sid="COL 1:27"/>Allah ya yi haka domin ya so ku Alʼummai ku gane abubuwan ban mamakinsa da kuma asirinsa mai ɗaukaka. Wannan asirin kuwa shi ne: Kiristi yana zama a cikinku, shi ne kuma begenku na samun rabo a cikin ɗaukakarsa.<verse eid="COL 1:27"/></para>
  <para style="p">
    <verse number="28" style="v" sid="COL 1:28"/>Saboda haka koʼina muka tafi, muna shela, muna gargaɗi, muna kuma koyar da kowa da dukan hikima, don mu miƙa kowa cikakke a cikin Kiristi. <verse eid="COL 1:28"/><verse number="29" style="v" sid="COL 1:29"/>Don haka ne ina fama, ina kuma ƙoƙari da duk ƙarfin nan da Kiristi ya ba ni.<verse eid="COL 1:29"/></para>
  <chapter eid="COL 1"/>
  <chapter number="2" style="c" sid="COL 2"/>
  <para style="p">
    <verse number="1" style="v" sid="COL 2:1"/>Ina so ku san irin famar da nake yi saboda ku da kuma waɗanda suke a Lawodiseya, da kuma saboda dukan waɗanda ba su taɓa ganina ido da ido ba. <verse eid="COL 2:1"/><verse number="2" style="v" sid="COL 2:2"/>Manufata ita ce a ƙarfafa su su kuma zama ɗaya a cikin ƙauna. Ina so su kasance da cikakken ƙarfin hali domin suna da cikakken fahimtar asirin Allah, wato, Kiristi kansa. <verse eid="COL 2:2"/><verse number="3" style="v" sid="COL 2:3"/>Kiristi ne ya sa a san asirin Allah. <verse eid="COL 2:3"/><verse number="4" style="v" sid="COL 2:4"/>Ina faɗa muku wannan ne don kada wani yǎ ruɗe ku da daɗin baki. <verse eid="COL 2:4"/><verse number="5" style="v" sid="COL 2:5"/>Gama ko da yake ba na nan tare da ku a cikin jiki, ina tunaninku kullum, ina kuma farin ciki da gani kuna rayuwa yadda ya kamata, kuna kuma dāgewarku a kan bangaskiyarku a cikin Kiristi.<verse eid="COL 2:5"/></para>
  <para style="s1">ʼYanci daga Ƙaʼidodin Mutane Ta wurin Rayuwa Tare da Kiristi</para>
  <para style="p">
    <verse number="6" style="v" sid="COL 2:6"/>To, da yake kun karɓi Kiristi Yesu a matsayin Ubangiji, sai ku ci gaba da rayuwa a cikinsa, <verse eid="COL 2:6"/><verse number="7" style="v" sid="COL 2:7"/>ku tsaya daram ku kuma ginu a cikinsa, ku sami ƙarfafawa a cikin bangaskiya kamar yadda aka koya muku, kuna kuma cike da godiya.<verse eid="COL 2:7"/></para>
  <para style="p">
    <verse number="8" style="v" sid="COL 2:8"/>Ku lura kada wani yǎ ruɗe ku da ilimin banza da wofi. Wannan koyarwa ta mutane ce kawai. Ta fito daga ikokin wannan duniya ne<note caller="+" style="f"><char style="fr" closed="false">2.8 </char><char style="fq" closed="false">ikokin wannan duniya ne: </char><char style="ft" closed="false">An ɗauka Ruhohi da ikokin da ba a gani su suke bi da rayuwar mutane sun kuma gaskata sun haɗa da motsin taurari.</char></note> ba daga Kiristi ba.<verse eid="COL 2:8"/></para>
  <para style="p">
    <verse number="9" style="v" sid="COL 2:9"/>Kiristi yana da halin Allah, <verse eid="COL 2:9"/><verse number="10" style="v" sid="COL 2:10"/>an kuma maida ku cikakku a cikin Kiristi, wanda yake shi ne kai a kan kowane iko da kuma hukuma. <verse eid="COL 2:10"/><verse number="11" style="v" sid="COL 2:11"/>A cikinsa ne kuma aka yi muku kaciya, ba kuwa yin mutum ba, amma wadda Kiristi ya yi muku, ta wurin tuɓe halinku na mutuntaka. <verse eid="COL 2:11"/><verse number="12" style="v" sid="COL 2:12"/>Da yake an binne ku tare da shi cikin baftisma haka kuma aka tashe ku tare da shi ta wurin bangaskiyarku a cikin ikon Allah, wanda ya tashe shi daga matattu.<verse eid="COL 2:12"/></para>
  <para style="p">
    <verse number="13" style="v" sid="COL 2:13"/>Kun zama matattu saboda ku masu zunubi ne kuma saboda halin zunubanku aka ware. Saʼan nan Allah ya sa kuka rayu tare da Kiristi. Ya gafarta mana dukan zunubanmu. <verse eid="COL 2:13"/><verse number="14" style="v" sid="COL 2:14"/>Ya soke rubutacciyar doka tare da ƙaʼidodinta, wadda take gāba da mu, take kuma hammaya da mu; ya kuma kawar da ta, ya kafe ta a kan gicciye. <verse eid="COL 2:14"/><verse number="15" style="v" sid="COL 2:15"/>Bayan ya ƙwace makaman ikoki da hukumomi, ya kunyata su a sarari, ya ci nasara a bisansu ta wurin gicciye.<verse eid="COL 2:15"/></para>
  <para style="p">
    <verse number="16" style="v" sid="COL 2:16"/>Saboda haka kada ku bar wani yǎ shariʼanta ku a kan abin da kuke ci ko sha, ko bisa ga abin da ya shafi wani bikin addini, ko bikin Sabon Wata ko na ranar Asabbaci. <verse eid="COL 2:16"/><verse number="17" style="v" sid="COL 2:17"/>Waɗannan su ne hoton abubuwan da za su zo; amma Kiristi ne ainihinsu. <verse eid="COL 2:17"/><verse number="18" style="v" sid="COL 2:18"/>Kada ku yarda wani yǎ ɓata ku, cewa shi wani abu ne don ya ga wahayi. Irin mutumin nan yakan nuna ƙasƙancin kai na ƙarya, yǎ kuma ce yana yi wa malaʼiku sujada. Irin mutumin nan yana kumbura kansa ba dalili, sai son zuciya irin na halin mutuntaka. <verse eid="COL 2:18"/><verse number="19" style="v" sid="COL 2:19"/>Ya yanke dangantaka da Kiristi wanda yake kai, wanda ta gare shi ne dukkan jiki yake a haɗe, yake tsaye ta wurin taimakon gaɓoɓi da jijiyoyi, yana kuma girma kamar yadda Allah yake sa yǎ yi girma.<verse eid="COL 2:19"/></para>
  <para style="p">
    <verse number="20" style="v" sid="COL 2:20"/>Kun mutu tare da Kiristi. Yanzu ƙaʼidodin wannan duniya ba su da iko a kanku. Don me kuke zama har yanzu kamar ku nasu ne? Kuna biyayya da umarnansu cewa: <verse eid="COL 2:20"/><verse number="21" style="v" sid="COL 2:21"/>“Kada ka kama! Kada ka ɗanɗana! Kada ka taɓa”? <verse eid="COL 2:21"/><verse number="22" style="v" sid="COL 2:22"/>Irin waɗannan dokoki suna magana a kan abubuwan da ba sa daɗewa. Su ayyukan mutane ne, sun kuma fito daga koyarwar mutane. <verse eid="COL 2:22"/><verse number="23" style="v" sid="COL 2:23"/>Yin biyayya da irin waɗannan ƙaʼidodi za su yi kamar su ne abu mafi kyau da za a yi. Sukan yi kamar suna sa a ƙaunaci Allah sosai a kuma kasance da sauƙinkai a kuma kasance da kamunkai. Amma ba su da wani iko a kan shaʼawace shaʼawacenmu.<verse eid="COL 2:23"/></para>
  <chapter eid="COL 2"/>
  <chapter number="3" style="c" sid="COL 3"/>
  <para style="s1">Umarnai don Zaman Tsarki</para>
  <para style="p">
    <verse number="1" style="v" sid="COL 3:1"/>Da yake an tashe ku tare da Kiristi, sai ku sa zukatanku a kan abubuwan da suke sama, inda Kiristi yake zaune a hannun dama na Allah. <verse eid="COL 3:1"/><verse number="2" style="v" sid="COL 3:2"/>Ku sa hankulanku a kan abubuwan sama, ba kan abubuwan duniya ba. <verse eid="COL 3:2"/><verse number="3" style="v" sid="COL 3:3"/>Gama kun mutu, ranku yanzu kuwa yana ɓoye tare da Kiristi a cikin Allah. <verse eid="COL 3:3"/><verse number="4" style="v" sid="COL 3:4"/>Saʼad da Kiristi, wanda shi ne ranku,<note caller="+" style="f"><char style="fr" closed="false">3.4 </char><char style="ft" closed="false">Waɗansu rubuce rubucen hannu na dā suna da </char><char style="fqa" closed="false">ranmu</char></note> ya bayyana, ku ma za ku bayyana tare da shi cikin ɗaukaka.<verse eid="COL 3:4"/></para>
  <para style="p">
    <verse number="5" style="v" sid="COL 3:5"/>Saboda haka, sai ku fid da duk wani abin da yake kawo shaʼawa a zukatanku: fasikanci, ƙazanta, shaʼawa, muguwar shaʼawa, da kuma kwaɗayi wanda shi ma bautar gumaka ne. <verse eid="COL 3:5"/><verse number="6" style="v" sid="COL 3:6"/>Gama fushin Allah zai sauko a kan masu aikata waɗannan.<note caller="+" style="f"><char style="fr" closed="false">3.6 </char><char style="ft" closed="false">Waɗansu rubuce rubucen hannu na farko farko suna da </char><char style="fqa" closed="false">zuwa a kan waɗanda suke rashin biyayya</char></note> <verse eid="COL 3:6"/><verse number="7" style="v" sid="COL 3:7"/>Dā kun yi waɗannan abubuwa, saʼad da rayuwar tana cikin duniya mai wannan hali. <verse eid="COL 3:7"/><verse number="8" style="v" sid="COL 3:8"/>Amma yanzu dole ku raba kanku da dukan ire-iren abubuwan nan. Ku daina fushi, ku daina ƙiyayya da ƙeta. Ku bar ɓatan suna da kuma ƙazamar magana daga leɓunanku. <verse eid="COL 3:8"/><verse number="9" style="v" sid="COL 3:9"/>Kada ku yi wa juna ƙarya, da yake kun tuɓe tsohon halinku tare da ayyukansa. <verse eid="COL 3:9"/><verse number="10" style="v" sid="COL 3:10"/>Yanzu kowannenku ya zama sabon mutum wanda ake ci gaba da sabuntawa yayinda kuke ƙara sani game da Kiristi wanda ya halicce wannan sabon mutum a cikinku. <verse eid="COL 3:10"/><verse number="11" style="v" sid="COL 3:11"/>A wannan sabuwar rayuwa babu bambanci ko kai Baʼalʼumme ne ko Bayahude, mai kaciya ne ko marar kaciya, bare, baƙauye, bawa ne ko ʼyantacce, gama Kiristi shi ne kome, kuma yana cikin kome.<verse eid="COL 3:11"/></para>
  <para style="p">
    <verse number="12" style="v" sid="COL 3:12"/>Da yake Allah ya mai da ku zaɓaɓɓu, tsarkaka, ƙaunatattu, sai ku dinga jin tausayin juna, kuna yin alheri, kuna nuna tawaliʼu da sauƙinkai da jimrewa. <verse eid="COL 3:12"/><verse number="13" style="v" sid="COL 3:13"/>Ku rika yin haƙuri da juna kuna kuma gafarta wa juna duk wani laifin da wani ya yi muku. Ku gafarta kamar yadda Ubangiji ya gafarce ku. <verse eid="COL 3:13"/><verse number="14" style="v" sid="COL 3:14"/>Fiye da waɗannan duka, ku yi ƙaunar juna, gama ƙauna ce take haɗa kome gaba ɗaya.<verse eid="COL 3:14"/></para>
  <para style="p">
    <verse number="15" style="v" sid="COL 3:15"/>Ku bar salamar Kiristi ta yi mulki a zukatanku, da yake a matsayin gaɓoɓin jiki ɗaya an kira ku ga salama. Ku zama masu godiya. <verse eid="COL 3:15"/><verse number="16" style="v" sid="COL 3:16"/>Ku bar maganar Kiristi ta zauna a cikinku a yalwace yayinda kuke koya, kuna kuma yi wa juna gargaɗi da dukan hikima, da kuma yayinda kuke waƙoƙin zabura, waƙoƙi da waƙoƙin ruhaniya tare da godiya a zukatanku ga Allah. <verse eid="COL 3:16"/><verse number="17" style="v" sid="COL 3:17"/>Kuma komene ne kuke yi, ko cikin magana ko cikin ayyuka, ku yi shi duka a cikin sunan Ubangiji Yesu, kuna yin godiya ga Allah Uba ta wurinsa.<verse eid="COL 3:17"/></para>
  <para style="s1">Umarnai don Iyalan Masu Bi</para>
  <para style="p">
    <verse number="18" style="v" sid="COL 3:18"/>Mata, ku yi biyayya ga mazanku, yadda ya dace cikin Ubangiji.<verse eid="COL 3:18"/></para>
  <para style="p">
    <verse number="19" style="v" sid="COL 3:19"/>Maza, ku ƙaunaci matanku kada ku nuna musu hali marar tausayi.<verse eid="COL 3:19"/></para>
  <para style="p">
    <verse number="20" style="v" sid="COL 3:20"/>ʼYaʼya, ku yi biyayya ga iyayenku cikin kome, gama wannan yakan gamshi Ubangiji.<verse eid="COL 3:20"/></para>
  <para style="p">
    <verse number="21" style="v" sid="COL 3:21"/>Ubanni, kada ku matsa wa yaranku lamba, don kada su fid da zuciya.<verse eid="COL 3:21"/></para>
  <para style="p">
    <verse number="22" style="v" sid="COL 3:22"/>Bayi, ku yi biyayya ga iyayengijinku na duniya cikin kome; kada ku yi aikin ganin ido kamar masu neman yabon mutane, sai dai ku yi aiki tsakaninku da Allah, kamar masu tsoron Ubangiji. <verse eid="COL 3:22"/><verse number="23" style="v" sid="COL 3:23"/>Komene ne kuke yi, ku yi shi da dukan zuciyarku, sai ka ce ga Ubangiji kuke yi, ba ga mutum ba. <verse eid="COL 3:23"/><verse number="24" style="v" sid="COL 3:24"/>Kun san cewa zai ba ku gādo a matsayin ladanku. Ubangiji Kiristi ne fa kuke bauta wa. <verse eid="COL 3:24"/><verse number="25" style="v" sid="COL 3:25"/>Duk wanda ya yi laifi, za a sāka masa don laifinsa, babu sonkai.<verse eid="COL 3:25"/></para>
  <chapter eid="COL 3"/>
  <chapter number="4" style="c" sid="COL 4"/>
  <para style="p">
    <verse number="1" style="v" sid="COL 4:1"/>Masu bayi, ku riƙe bayinku da kyau da kuma daidai, domin kun san cewa ku ma kuna da Ubangiji a sama.<verse eid="COL 4:1"/></para>
  <para style="s1">Ƙarin Umarnai</para>
  <para style="p">
    <verse number="2" style="v" sid="COL 4:2"/>Ku nace da yin adduʼa, kuna zaman tsaro da kuma godiya. <verse eid="COL 4:2"/><verse number="3" style="v" sid="COL 4:3"/>Ku kuma yi mana adduʼa, mu ma, don Allah yǎ buɗe ƙofa saboda saƙonmu, don mu iya yin shelar asirin Kiristi, wanda saboda shi nake cikin sarƙoƙi. <verse eid="COL 4:3"/><verse number="4" style="v" sid="COL 4:4"/>Ku yi adduʼa yadda zan yi shelarsa, yadda ya kamata. <verse eid="COL 4:4"/><verse number="5" style="v" sid="COL 4:5"/>Ku zama masu hikima a yadda kuke maʼamala da waɗanda suke ba masu bi ba; ku kuma yi amfani da kowane zarafi. <verse eid="COL 4:5"/><verse number="6" style="v" sid="COL 4:6"/>Bari maganarku kullum ta zama da ladabi da kuma daɗin ji, domin ku san amsar da ta dace ku ba wa kowa.<verse eid="COL 4:6"/></para>
  <para style="s1">Gaisuwa ta Ƙarshe</para>
  <para style="p">
    <verse number="7" style="v" sid="COL 4:7"/>Tikikus shi ne ƙaunataccen ɗanʼuwan nan, wanda ya yi aiki da aminci a hidimar Ubangiji tare da mu, zai kuwa faɗa muku dukan labari game da ni. <verse eid="COL 4:7"/><verse number="8" style="v" sid="COL 4:8"/>Ina aikansa domin yǎ ƙarfafa ku ta wurin faɗa muku yadda muke a nan. <verse eid="COL 4:8"/><verse number="9" style="v" sid="COL 4:9"/>Yana zuwa tare da Onesimus, ƙaunatacce da kuma amintaccen mai bin nan, wanda yake ɗaya daga cikinku. Za su gaya muku dukan abin da yake faruwa a nan.<verse eid="COL 4:9"/></para>
  <para style="p">
    <verse number="10" style="v" sid="COL 4:10"/>Aristarkus yana a kurkuku tare ni. Yana gaishe ku, haka ma Markus, wanda kakansa ɗaya ne da Barnabas. (Shi ne na riga na yi magana a kansa, na ce muku in ya zo, ku karɓe shi hannu biyu-biyu). <verse eid="COL 4:10"/><verse number="11" style="v" sid="COL 4:11"/>Yesu (wannan da muke kira Yustus) shi ma yana gaisuwa. Waɗannan ne kaɗai Yahudawa masu bi a cikin abokan aikina saboda mulkin Allah. Sun kuma zama da taimako a gare ni. <verse eid="COL 4:11"/><verse number="12" style="v" sid="COL 4:12"/>Efafaras naku, mai hidimar Kiristi Yesu, yana gaisuwa. Kullum yana adduʼa dominku sosai, don ku san cikakken abin da Allah yake so ku yi don kuma ku yi shi cikakke. <verse eid="COL 4:12"/><verse number="13" style="v" sid="COL 4:13"/>Na tabbatar muku, cewa yana aiki ƙwarai dominku da kuma domin waɗanda suke a Lawodiseya da Hiyerafolis. <verse eid="COL 4:13"/><verse number="14" style="v" sid="COL 4:14"/>Luka ƙaunataccen likitan nan, da kuma Demas suna gaishe ku. <verse eid="COL 4:14"/><verse number="15" style="v" sid="COL 4:15"/>Ku miƙa gaisuwata ga ʼyanʼuwan da suke a Lawodiseya, musamman ga Nimfa da kuma ikkilisiyar da take taru a gidanta.<verse eid="COL 4:15"/></para>
  <para style="p">
    <verse number="16" style="v" sid="COL 4:16"/>Bayan an karanta muku wannan wasiƙa, ku tabbata an karanta ta kuma a ikkilisiyar Lawodiseyawa; ku ma ku karanta wasiƙar da ta zo daga Lawodiseya.<verse eid="COL 4:16"/></para>
  <para style="p">
    <verse number="17" style="v" sid="COL 4:17"/>Ku faɗa wa Arkiffus yǎ tabbata ya ƙarasa aikin da ya karɓa cikin Ubangiji.<verse eid="COL 4:17"/></para>
  <para style="p">
    <verse number="18" style="v" sid="COL 4:18"/>Ni Bulus ne nake rubuta muku wannan gaisuwa da hannuna. Ku tuna da sarƙoƙina. Alherin Allah yǎ kasance tare da ku.<verse eid="COL 4:18"/></para>
  <chapter eid="COL 4"/>
</usx>
