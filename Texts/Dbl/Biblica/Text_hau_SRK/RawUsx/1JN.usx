<?xml version="1.0" encoding="UTF-8"?>
<usx version="3.0">
  <book code="1JN" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">1 Yohanna</para>
  <para style="toc1">1 Yohanna</para>
  <para style="toc2">1 Yohanna</para>
  <para style="toc3">1 Yoh</para>
  <para style="mt1">1 Yohanna</para>
  <para style="imt1">Gabatarwa</para>
  <para style="im">Manzo Yohanna ne ya rubuta wasiƙan nan a tsakanin shekara ta A.D. 85 da 95 a birnin Afisa. An rubuta wasiƙa ta fari ta Yohnanna a matsayin waʼazi ne kuma ba ta gaisuwa buɗe wasiƙa, godiya, da kuma gaisuwa ta rufe wasiƙa waɗanda suke a yawancin wasiƙun Sabon Alkawari. Babban makasuɗin marubucin shi ne ya kāre alʼumman Kirista game da annabawan ƙarya ya kuma tunashe su cewa a matsayinsu na ʼyaʼya Allah ya kamata su yi rayuwa a cikin haske su kuma ƙaunaci juna. “Abokan gāban Kiristi” da ya yi gargaɗi a kai sun riga sun bar ikkilisiya, sun kuma rarrashi yawancin membobi su haɗa kai da su. Don a gargaɗe Kirista game da koyarwar waɗannan annabawan ƙarya, marubucin 1 Yohanna ya bayyana abin da ake nufi da zama yaron Allah. Kirista na gaske suna rayuwa cikin gaskiya hasken Allah, su kasance da bangaskiya cikin ɗan Allah, Yesu Kiristi, su gaskata Yesu Kiristi ya ɗauki jikin mutum, su yi biyayya da Allah su kuma ƙaunaci saura da irin ƙaunar da ta zuwa daga Allah.</para>
  <chapter number="1" style="c" sid="1JN 1"/>
  <para style="s1">Kalmar Rai</para>
  <para style="p">
    <verse number="1" style="v" sid="1JN 1:1"/>Wannan da ya kasance tun farko, wanda muka ji, wanda muka gani da idanunmu, wanda muka duba, hannuwanmu kuma suka taɓa-wannan ne muke shela game da Kalmar rai. <verse eid="1JN 1:1"/><verse number="2" style="v" sid="1JN 1:2"/>Ran nan ya bayyana, muka kuwa gan shi muka kuma shaida shi, muna kuwa yi muku shelar ran nan madawwami, wanda dā yake tare da Uba, ya kuma bayyana a gare mu. <verse eid="1JN 1:2"/><verse number="3" style="v" sid="1JN 1:3"/>Muna yin muku shelar abin da muka gani muka kuma ji ne, domin ku ma ku yi zumunci tare da mu. Zumuncinmu kuwa yana tare da Uba da kuma Ɗansa, Yesu Kiristi. <verse eid="1JN 1:3"/><verse number="4" style="v" sid="1JN 1:4"/>Muna rubuta wannan domin farin cikinmu yǎ zama cikakke.<verse eid="1JN 1:4"/></para>
  <para style="s1">Tafiya cikin Haske</para>
  <para style="p">
    <verse number="5" style="v" sid="1JN 1:5"/>Wannan shi ne saƙon da muka ji daga wurinsa, muna kuma sanar da ku cewa: Allah haske ne; kuma a cikinsa babu duhu ko kaɗan. <verse eid="1JN 1:5"/><verse number="6" style="v" sid="1JN 1:6"/>In muka ce muna zumunci da shi amma muna tafiya cikin duhu, ƙarya muke yi kuma ba ma rayuwa bisa ga gaskiya. <verse eid="1JN 1:6"/><verse number="7" style="v" sid="1JN 1:7"/>Amma in muna tafiya cikin haske, yadda yake cikin haske, muna da zumunci da juna ke nan, kuma jinin Yesu, Ɗansa, yana tsarkake mu daga dukan<note caller="+" style="f"><char style="fr" closed="false">1.7 </char><char style="ft" closed="false">Ko kuwa </char><char style="fqa" closed="false">kowane</char></note> zunubi.<verse eid="1JN 1:7"/></para>
  <para style="p">
    <verse number="8" style="v" sid="1JN 1:8"/>In muka ce ba mu da zunubi, muna ruɗin kanmu ne gaskiya kuwa ba ta cikinmu. <verse eid="1JN 1:8"/><verse number="9" style="v" sid="1JN 1:9"/>In muka furta zunubanmu, shi mai aminci ne mai adalci kuma, zai gafarta mana zunubanmu, yǎ kuma tsarkake mu daga dukan rashin adalci. <verse eid="1JN 1:9"/><verse number="10" style="v" sid="1JN 1:10"/>In muka ce ba mu yi zunubi ba, mun mai da shi maƙaryaci ke nan, maganarsa kuwa ba ta da wuri a cikinmu.<verse eid="1JN 1:10"/></para>
  <chapter eid="1JN 1"/>
  <chapter number="2" style="c" sid="1JN 2"/>
  <para style="p">
    <verse number="1" style="v" sid="1JN 2:1"/>ʼYaʼyana ƙaunatattu, ina rubuta muku wannan ne don kada ku yi zunubi. Amma in wani ya yi zunubi, muna da wani wanda yake magana da Uba don kāriyarmu-Yesu Kiristi, Mai Adalci. <verse eid="1JN 2:1"/><verse number="2" style="v" sid="1JN 2:2"/>Shi ne hadayar kafara saboda zunubanmu, kuma ba don namu kaɗai ba amma har ma da zunuban duniya duka.<verse eid="1JN 2:2"/></para>
  <para style="p">
    <verse number="3" style="v" sid="1JN 2:3"/>Mun san cewa mun san shi in muna yin biyayya da umarnansa. <verse eid="1JN 2:3"/><verse number="4" style="v" sid="1JN 2:4"/>Mutumin da ya ce, “Na san shi,” amma ba ya yin abin da ya umarta, maƙaryaci ne, gaskiya kuwa ba ta cikinsa. <verse eid="1JN 2:4"/><verse number="5" style="v" sid="1JN 2:5"/>Amma in wani ya yi biyayya da maganarsa, ƙaunar Allah ta zama cikakkiya ke nan a cikinsa. Ta haka muka san cewa muna cikinsa: <verse eid="1JN 2:5"/><verse number="6" style="v" sid="1JN 2:6"/>Duk wanda ya ce yana rayuwa a cikinsa dole ne yǎ yi tafiya kamar yadda Yesu ya yi.<verse eid="1JN 2:6"/></para>
  <para style="p">
    <verse number="7" style="v" sid="1JN 2:7"/>Abokaina ƙaunatattu, ba sabon umarni nake rubuta muku ba sai dai tsoho, wanda kuke da shi tun farko. Wannan tsohon umarni shi ne saƙon da kuka riga kuka ji. <verse eid="1JN 2:7"/><verse number="8" style="v" sid="1JN 2:8"/>Duk da haka ina rubuta muku sabon umarni; ana ganin gaskiyar umarnin a cikinsa da kuma ku, domin duhu yana shuɗewa haske na gaskiya kuwa yana haskakawa.<verse eid="1JN 2:8"/></para>
  <para style="p">
    <verse number="9" style="v" sid="1JN 2:9"/>Duk wanda ya ce yana cikin haske yana kuma ƙin ɗanʼuwansa ashe a duhu yake har yanzu. <verse eid="1JN 2:9"/><verse number="10" style="v" sid="1JN 2:10"/>Duk wanda yake ƙaunar ɗanʼuwansa, a cikin hasken yake rayuwa ke nan, kuma babu wani abin da yake cikinsa da zai sa yǎ yi tuntuɓe. <verse eid="1JN 2:10"/><verse number="11" style="v" sid="1JN 2:11"/>Amma duk wanda yake ƙin ɗanʼuwansa, cikin duhu yake yana kuma tafiya cikin duhu ke nan; bai ma san inda za shi ba, domin duhun ya makantar da shi.<verse eid="1JN 2:11"/></para>
  <para style="q1">
    <verse number="12" style="v" sid="1JN 2:12"/>Ina rubuta muku, ʼyaʼyana ƙaunatattu,</para>
  <para style="q2" vid="1JN 2:12">domin an gafarta muku zunubanku saboda sunansa.<verse eid="1JN 2:12"/></para>
  <para style="q1">
    <verse number="13" style="v" sid="1JN 2:13"/>Ina rubuta muku, ubanni,</para>
  <para style="q2" vid="1JN 2:13">domin kun san shi wanda yake tun farko.</para>
  <para style="q1" vid="1JN 2:13">Ina rubuta muku, samari,</para>
  <para style="q2" vid="1JN 2:13">domin kun ci nasara a kan mugun nan.</para>
  <para style="q1" vid="1JN 2:13">Ina rubuta muku, ʼyaʼyana ƙaunatattu,</para>
  <para style="q2" vid="1JN 2:13">domin kun san Uba.<verse eid="1JN 2:13"/></para>
  <para style="q1">
    <verse number="14" style="v" sid="1JN 2:14"/>Ina rubuta muku, ubanni,</para>
  <para style="q2" vid="1JN 2:14">domin kun san shi wanda yake tun farko.</para>
  <para style="q2" vid="1JN 2:14">Ina rubuta muku, samari,</para>
  <para style="q2" vid="1JN 2:14">domin kuna da ƙarfi,</para>
  <para style="q2" vid="1JN 2:14">maganar Allah kuwa tana zaune a cikinku,</para>
  <para style="q2" vid="1JN 2:14">kun kuma ci nasara a kan mugun nan.<verse eid="1JN 2:14"/></para>
  <para style="s1">Kada Ku Ƙaunaci Duniya</para>
  <para style="p">
    <verse number="15" style="v" sid="1JN 2:15"/>Kada ku ƙaunaci duniya ko wani abin da yake cikin duniya. In wani yana ƙaunar duniya, ƙaunar Uba ba ta cikinsa. <verse eid="1JN 2:15"/><verse number="16" style="v" sid="1JN 2:16"/>Gama duk abin da yake na duniya-shaʼawace shaʼawacen mutuntaka, shaʼawar idanunsa da kuma taƙama da abin da yake da shi yake kuma yi-ba daga wurin Uba suke fitowa ba sai dai daga duniya. <verse eid="1JN 2:16"/><verse number="17" style="v" sid="1JN 2:17"/>Duniya da shaʼawace-shaʼawacenta suna shuɗewa, amma mutumin da yake aikata nufin Allah zai rayu har abada.<verse eid="1JN 2:17"/></para>
  <para style="s1">Gargaɗi A kan Magabcin Kiristi</para>
  <para style="p">
    <verse number="18" style="v" sid="1JN 2:18"/>ʼYaʼyana ƙaunatattu, wannan ita ce saʼa ta ƙarshe; kuma kamar yadda kuka ji cewa magabcin Kiristi yana zuwa, ko yanzu ma magabtan Kiristi da yawa sun zo. Ta haka muka san cewa saʼa ta ƙarshe ta iso. <verse eid="1JN 2:18"/><verse number="19" style="v" sid="1JN 2:19"/>Sun fita daga cikinmu, ai, dā ma can ba namu ba ne. Don da a ce su namu ne, da sun kasance tare da mu; amma fitarsu ya nuna babu ko ɗaya daga cikinsu da yake namu.<verse eid="1JN 2:19"/></para>
  <para style="p">
    <verse number="20" style="v" sid="1JN 2:20"/>Amma ku kam, kuna da shafewa daga wurin Mai Tsarkin nan, kuma dukanku kun san gaskiya. <verse eid="1JN 2:20"/><verse number="21" style="v" sid="1JN 2:21"/>Ina rubuta muku ba don ba ku san gaskiya ba ne, aʼa, sai dai don kun san ta, kun kuma san cewa babu yadda ƙarya za ta fito daga gaskiya. <verse eid="1JN 2:21"/><verse number="22" style="v" sid="1JN 2:22"/>Wane ne maƙaryaci? Ai, shi ne mutumin da yake mūsun cewa Yesu shi ne Kiristi. Irin wannan mutum shi ne magabcin Kiristi-ya yi mūsun Uban da kuma Ɗan. <verse eid="1JN 2:22"/><verse number="23" style="v" sid="1JN 2:23"/>Ba wanda yake mūsun Ɗan, saʼan nan yǎ ce yana da Uban; duk wanda ya yarda da Ɗan yana da Uban a cikinsa ke nan.<verse eid="1JN 2:23"/></para>
  <para style="p">
    <verse number="24" style="v" sid="1JN 2:24"/>Ku lura fa cewa abin da kuka ji daga farko, yǎ ci gaba da kasance a cikinku. In kuwa ya ci gaba da zama a cikinku, za ku kasance a cikin Ɗan da kuma cikin Uban. <verse eid="1JN 2:24"/><verse number="25" style="v" sid="1JN 2:25"/>Wannan shi ne abin da ya yi mana alkawari-har ma rai madawwami.<verse eid="1JN 2:25"/></para>
  <para style="p">
    <verse number="26" style="v" sid="1JN 2:26"/>Ina rubuta muku waɗannan abubuwa ne game da waɗanda suke ƙoƙari su sa ku kauce. <verse eid="1JN 2:26"/><verse number="27" style="v" sid="1JN 2:27"/>Game da ku kuwa, shafan nan da kuka karɓa daga gare shi tana nan a cikinku, ba kwa kuma bukata wani yǎ koyar da ku. Amma kamar yadda shafan nan tasa tana koya muku kome, ita kuwa gaskiya ce ba ƙarya ba—yadda dai ta koya muku, to, sai ku zauna a cikinsa.<verse eid="1JN 2:27"/></para>
  <para style="s1">ʼYaʼyan Allah</para>
  <para style="p">
    <verse number="28" style="v" sid="1JN 2:28"/>Yanzu fa, ya ku ʼyaʼyana ƙaunatattu, sai ku ci gaba a cikinsa, domin saʼad da ya bayyana mu iya tsaya gabagaɗi babu kunya a dawowarsa.<verse eid="1JN 2:28"/></para>
  <para style="p">
    <verse number="29" style="v" sid="1JN 2:29"/>In kun san cewa shi mai adalci ne, to, kun dai san cewa duk mai aikata abin da yake daidai haifaffensa ne.<verse eid="1JN 2:29"/></para>
  <chapter eid="1JN 2"/>
  <chapter number="3" style="c" sid="1JN 3"/>
  <para style="p">
    <verse number="1" style="v" sid="1JN 3:1"/>Dubi irin ƙaunar da Uba ya ƙaunace mu da ita mana, har ana ce da mu ʼyaʼyan Allah! Haka kuwa muke! Dalilin da ya sa duniya ba ta san mu ba shi ne don ba ta san shi ba ne. <verse eid="1JN 3:1"/><verse number="2" style="v" sid="1JN 3:2"/>Abokaina ƙaunatattu, yanzu, mu ʼyaʼyan Allah ne, kuma abin da za mu zama nan gaba ba a riga an bayyana ba. Sai dai mun san cewa saʼad da ya bayyana, za mu zama kamarsa, domin za mu gan shi kamar yadda yake. <verse eid="1JN 3:2"/><verse number="3" style="v" sid="1JN 3:3"/>Duk mai wannan bege a cikinsa yakan tsarkake kansa, kamar yadda yake da tsabta.<verse eid="1JN 3:3"/></para>
  <para style="p">
    <verse number="4" style="v" sid="1JN 3:4"/>Duk mai yin zunubi yana karya doka ne; tabbatacce, zunubi karya doka ne. <verse eid="1JN 3:4"/><verse number="5" style="v" sid="1JN 3:5"/>Sai dai kun san cewa ya bayyana ne domin yǎ ɗauke zunubanmu. A cikinsa kuwa babu zunubi. <verse eid="1JN 3:5"/><verse number="6" style="v" sid="1JN 3:6"/>Ba mai rayuwa a cikinsa da yake cin gaba da yin zunubi. Ba wanda yake cin gaba da yin zunubi da ya taɓa ganinsa, ko ma ya san shi.<verse eid="1JN 3:6"/></para>
  <para style="p">
    <verse number="7" style="v" sid="1JN 3:7"/>ʼYaʼyana ƙaunatattu, kada ku yarda wani yǎ sa ku kauce. Duk mai yin abin da yake daidai mai adalci ne, yadda yake mai adalci. <verse eid="1JN 3:7"/><verse number="8" style="v" sid="1JN 3:8"/>Duk mai aikata abin da yake zunubi shi na Iblis ne, domin Iblis mai aikata zunubi ne tun daga farko. Dalilin da ya sa Ɗan Allah ya bayyana kuwa shi ne don yǎ rushe aikin Iblis. <verse eid="1JN 3:8"/><verse number="9" style="v" sid="1JN 3:9"/>Babu haifaffe na Allah da zai ci gaba da yin zunubi, domin iri na Allah yana a cikinsa; ba zai iya ci gaba da yin zunubi ba, domin haifaffe ne na Allah. <verse eid="1JN 3:9"/><verse number="10" style="v" sid="1JN 3:10"/>Ta haka muka san waɗanda suke ʼyaʼyan Allah da kuma waɗanda suke ʼyaʼyan Iblis: Duk wanda ba ya yin abin da yake daidai, ba ɗan Allah ba ne; haka ma wanda ba ya ƙaunar ɗanʼuwansa.<verse eid="1JN 3:10"/></para>
  <para style="s1">Ku Ƙaunaci Juna</para>
  <para style="p">
    <verse number="11" style="v" sid="1JN 3:11"/>Wannan shi ne saƙon da kuka ji tun daga farko: Ya kamata mu ƙaunaci juna. <verse eid="1JN 3:11"/><verse number="12" style="v" sid="1JN 3:12"/>Kada ku zama kamar Kayinu, wanda ya zama na mugun nan, ya kuma kashe ɗanʼuwansa. Me ya sa ya kashe shi? Domin ayyukansa mugaye ne, na ɗanʼuwansa kuma na adalci ne. <verse eid="1JN 3:12"/><verse number="13" style="v" sid="1JN 3:13"/>Kada ku yi mamaki ʼyanʼuwana, in duniya ta ƙi ku. <verse eid="1JN 3:13"/><verse number="14" style="v" sid="1JN 3:14"/>Mun san cewa mun riga mun ratsa daga mutuwa zuwa rai, domin muna ƙaunar ʼyanʼuwanmu. Duk wanda ba ya ƙauna matacce ne har yanzu. <verse eid="1JN 3:14"/><verse number="15" style="v" sid="1JN 3:15"/>Duk mai ƙin ɗanʼuwansa mai kisankai ne, kun kuma san cewa ba mai kisankan da yake da rai madawwami a cikinsa.<verse eid="1JN 3:15"/></para>
  <para style="p">
    <verse number="16" style="v" sid="1JN 3:16"/>Ga yadda muka san mece ce ƙauna: Yesu Kiristi ya ba da ransa dominmu. Ya kamata mu ma mu ba da rayukanmu domin ʼyanʼuwanmu. <verse eid="1JN 3:16"/><verse number="17" style="v" sid="1JN 3:17"/>In wani yana da dukiya ya kuma ga ɗanʼuwansa cikin rashi, bai kuwa taimake shi ba, yaya ƙaunar Allah za ta kasance a cikinsa? <verse eid="1JN 3:17"/><verse number="18" style="v" sid="1JN 3:18"/>ʼYaʼyana ƙaunatattu, kada mu yi ƙauna da fatar baki kawai, sai dai da aikatawa da kuma gaskiya. <verse eid="1JN 3:18"/><verse number="19" style="v" sid="1JN 3:19"/>Ta haka muka san cewa mu na gaskiya ne, har muna kwanciyar rai a gabansa <verse eid="1JN 3:19"/><verse number="20" style="v" sid="1JN 3:20"/>a duk saʼad da zukatanmu suka ba mu laifi. Gama Allah ya fi zukatanmu, ya kuma san kome.<verse eid="1JN 3:20"/></para>
  <para style="p">
    <verse number="21" style="v" sid="1JN 3:21"/>Abokaina ƙaunatattu, in zukatanmu ba su ba mu laifi ba, muna da ƙarfin halin tsayawa a gaban Allah ke nan <verse eid="1JN 3:21"/><verse number="22" style="v" sid="1JN 3:22"/>muna kuma samun dukan abin da muka roƙa daga gare shi, domin muna biyayya da umarnansa muna kuma yin abin da ya gamshe shi. <verse eid="1JN 3:22"/><verse number="23" style="v" sid="1JN 3:23"/>Umarninsa kuwa shi ne: mu gaskata da sunan Ɗansa, Yesu Kiristi, mu kuma ƙaunaci juna kamar yadda ya umarce mu. <verse eid="1JN 3:23"/><verse number="24" style="v" sid="1JN 3:24"/>Waɗanda suke biyayya da umarnansa kuwa suna rayuwa a cikinsa, shi kuma a cikinsu. Ta haka kuwa muka san cewa yana raye a cikinmu: Mun san haka ta wurin Ruhun da ya ba mu.<verse eid="1JN 3:24"/></para>
  <chapter eid="1JN 3"/>
  <chapter number="4" style="c" sid="1JN 4"/>
  <para style="s1">Gwada Ruhohi</para>
  <para style="p">
    <verse number="1" style="v" sid="1JN 4:1"/>Abokaina ƙaunatattu, kada ku gaskata kowane ruhu, sai dai ku gwada ruhohi don ku ga ko daga Allah ne, domin annabawan ƙarya da yawa sun fito duniya. <verse eid="1JN 4:1"/><verse number="2" style="v" sid="1JN 4:2"/>Ga yadda za ku gane Ruhun Allah: Duk ruhun da ya yarda cewa Yesu Kiristi ya zo cikin jiki, to, daga Allah yake, <verse eid="1JN 4:2"/><verse number="3" style="v" sid="1JN 4:3"/>amma duk ruhun da bai yarda da Yesu ba, ba daga Allah ba ne. Ruhun magabcin Kiristi ne, wanda kuka ji yana zuwa, har ma ya riga ya shigo duniya.<verse eid="1JN 4:3"/></para>
  <para style="p">
    <verse number="4" style="v" sid="1JN 4:4"/>Ku, ʼyaʼyana ƙaunatattu, ku daga Allah ne kun kuma yi nasara a kansu, domin wanda yake a cikinku ya fi wanda yake a duniya girma. <verse eid="1JN 4:4"/><verse number="5" style="v" sid="1JN 4:5"/>Su daga duniya ne saboda haka suke magana yadda duniya take ganin abubuwa, duniya kuwa tana sauraronsu. <verse eid="1JN 4:5"/><verse number="6" style="v" sid="1JN 4:6"/>Mu daga Allah ne, kuma duk wanda ya san Allah yakan saurare mu. Amma duk wanda ba daga Allah ba, ba ya sauraronmu. Ta haka ne muke gane Ruhun gaskiya, da kuma ruhun ƙarya.<verse eid="1JN 4:6"/></para>
  <para style="s1">Ƙaunar Allah da kuma Tamu</para>
  <para style="p">
    <verse number="7" style="v" sid="1JN 4:7"/>Abokaina ƙaunatattu, mu ƙaunaci juna, domin ƙauna tana zuwa daga Allah ne. Duk mai ƙauna, haifaffe ne na Allah, ya kuma san Allah. <verse eid="1JN 4:7"/><verse number="8" style="v" sid="1JN 4:8"/>Duk wanda ba ya ƙauna, bai san Allah ba, domin Allah ƙauna ne. <verse eid="1JN 4:8"/><verse number="9" style="v" sid="1JN 4:9"/>Ga yadda Allah ya nuna ƙaunarsa a cikinmu: Ya aiki makaɗaici Ɗansa tilo a duniya domin mu rayu ta wurinsa. <verse eid="1JN 4:9"/><verse number="10" style="v" sid="1JN 4:10"/>Wannan ita ce ƙauna: ba mu ne muka ƙaunaci Allah ba, sai dai shi ne ya ƙaunace mu, ya kuma aiko Ɗansa yǎ zama hadaya ta kafara saboda zunubanmu. <verse eid="1JN 4:10"/><verse number="11" style="v" sid="1JN 4:11"/>Abokaina ƙaunatattu, da yake Allah ya ƙaunace mu haka, ya kamata mu ma mu ƙaunaci juna. <verse eid="1JN 4:11"/><verse number="12" style="v" sid="1JN 4:12"/>Ba wanda ya taɓa ganin Allah; amma in muna ƙaunar juna, Allah yana raye a cikinmu ƙaunarsa kuwa ta zama cikakkiya a cikinmu ke nan.<verse eid="1JN 4:12"/></para>
  <para style="p">
    <verse number="13" style="v" sid="1JN 4:13"/>Mun san cewa muna rayuwa a cikinsa shi kuma a cikinmu, domin ya ba mu Ruhunsa. <verse eid="1JN 4:13"/><verse number="14" style="v" sid="1JN 4:14"/>Mun gani, mun kuma shaida cewa Uba ya aiko da Ɗansa domin yǎ zama Mai Ceton duniya. <verse eid="1JN 4:14"/><verse number="15" style="v" sid="1JN 4:15"/>Duk wanda ya yarda cewa Yesu Ɗan Allah ne, Allah yana raye a cikinsa shi kuma a cikin Allah. <verse eid="1JN 4:15"/><verse number="16" style="v" sid="1JN 4:16"/>Ta haka muka sani, muke kuma dogara ga ƙaunar da Allah yake mana.</para>
  <para style="p" vid="1JN 4:16">Allah ƙauna ne. Duk wanda yake rayuwa cikin ƙauna yana rayuwa a cikin Allah ne, Allah kuma a cikinsa. <verse eid="1JN 4:16"/><verse number="17" style="v" sid="1JN 4:17"/>Ta haka, ƙauna ta zama cikakkiya a cikinmu domin mu kasance masu ƙarfin hali a ranar shariʼa, domin a wannan duniya muna kama da shi. <verse eid="1JN 4:17"/><verse number="18" style="v" sid="1JN 4:18"/>Babu tsoro cikin ƙauna. Cikakkiyar ƙauna dai takan kawar da tsoro, domin hukunci ne yake kawo tsoro. Mai jin tsoro ba cikakke ba ne cikin ƙauna.<verse eid="1JN 4:18"/></para>
  <para style="p">
    <verse number="19" style="v" sid="1JN 4:19"/>Muna ƙauna domin ya ƙaunace mu da farko. <verse eid="1JN 4:19"/><verse number="20" style="v" sid="1JN 4:20"/>Duk wanda ya ce: “Ina ƙaunar Allah,” amma yana ƙin ɗanʼuwansa, maƙaryaci ne. Gama duk wanda ba ya ƙaunar ɗanʼuwansa da ya gani, ba zai iya ƙaunar Allah wanda bai gani ba. <verse eid="1JN 4:20"/><verse number="21" style="v" sid="1JN 4:21"/>Ya kuma ba mu wannan umarni: Duk wanda yake ƙaunar Allah dole yǎ ƙaunaci ɗanʼuwansa.<verse eid="1JN 4:21"/></para>
  <chapter eid="1JN 4"/>
  <chapter number="5" style="c" sid="1JN 5"/>
  <para style="s1">Bangaskiya cikin Ɗan Allah</para>
  <para style="p">
    <verse number="1" style="v" sid="1JN 5:1"/>Kowa ya gaskata cewa Yesu shi ne Kiristi, shi haifaffe na Allah ne, kuma duk mai ƙaunar mahaifi, yakan ƙaunaci ɗansa ma. <verse eid="1JN 5:1"/><verse number="2" style="v" sid="1JN 5:2"/>Ga yadda muka san cewa muna ƙaunar ʼyaʼyan Allah: ta wurin ƙaunar Allah da kuma aikata umarnansa. <verse eid="1JN 5:2"/><verse number="3" style="v" sid="1JN 5:3"/>Ƙaunar Allah ita ce: a yi biyayya da umarnansa. Umarnansa kuwa ba masu nauyi ba ne; <verse eid="1JN 5:3"/><verse number="4" style="v" sid="1JN 5:4"/>domin duk haifaffe na Allah yana cin nasara a kan duniya. Bangaskiyarmu kuwa ita ce ta ba mu wannan nasarar a kan duniya. <verse eid="1JN 5:4"/><verse number="5" style="v" sid="1JN 5:5"/>Wa ya cin nasara a kan duniya? Sai wanda ya gaskata cewa Yesu Ɗan Allah ne.<verse eid="1JN 5:5"/></para>
  <para style="p">
    <verse number="6" style="v" sid="1JN 5:6"/>Ga wanda ya zo ta ruwa da jini-Yesu Kiristi. Bai zo ta wurin ruwa kaɗai ba, sai dai ta ruwa da kuma jini. Kuma Ruhu ne yake ba da shaida, domin Ruhu shi ne gaskiya. <verse eid="1JN 5:6"/><verse number="7" style="v" sid="1JN 5:7"/>Gama akwai uku da suka ba da shaida: <verse eid="1JN 5:7"/><verse number="8" style="v" sid="1JN 5:8"/><note caller="+" style="f"><char style="fr" closed="false">5.8 </char><char style="ft" closed="false">Rubuce rubucen hannu na baya bayan nan na Bulget </char><char style="fqa" closed="false">shaida a sama: Uba, Kalma da kuma Ruhu Mai Tsarki, waɗannan uku kuwa ɗaya ne. </char><char style="fv" closed="false">8 </char><char style="fqa" closed="false">Akwai kuma uku da suka ba da shaida a duniya: wannan </char><char style="ft" closed="false">(babu kalman nan a rubuce rubucen hannu na Girik kafin karni na goma sha shida)</char></note> Ruhu, da ruwa da kuma jini; waɗannan uku kuwa manufarsu ɗaya ce. <verse eid="1JN 5:8"/><verse number="9" style="v" sid="1JN 5:9"/>Tun da yake muna yarda da shaida mutane, ai, shaidar Allah ta fi ƙarfi. Wannan ita ce shaidar Allah, wato, ya shaidi Ɗansa. <verse eid="1JN 5:9"/><verse number="10" style="v" sid="1JN 5:10"/>Duk wanda ya gaskata da Ɗan Allah yana da shaidan nan a zuciyarsa. Duk wanda bai gaskata da Allah ba kuwa ya mai da shi maƙaryaci, domin bai gaskata shaidar da Allah ya bayar game da Ɗansa ba. <verse eid="1JN 5:10"/><verse number="11" style="v" sid="1JN 5:11"/>Wannan kuwa ita ce shaidar; cewa Allah ya ba mu rai madawwami, wannan rai kuwa yana cikin Ɗansa. <verse eid="1JN 5:11"/><verse number="12" style="v" sid="1JN 5:12"/>Duk wanda yake da Ɗan yana da rai; wanda kuwa ba shi da Ɗan Allah, ba shi da rai.<verse eid="1JN 5:12"/></para>
  <para style="s1">Ƙarshen Magana</para>
  <para style="p">
    <verse number="13" style="v" sid="1JN 5:13"/>Ina rubuta waɗannan abubuwa gare ku, ku da kuka gaskata sunan Ɗan Allah domin ku san kuna da rai madawwami. <verse eid="1JN 5:13"/><verse number="14" style="v" sid="1JN 5:14"/>Wannan shi ne ƙarfin halin da muke da shi saʼad da muke zuwa a gaban Allah: cewa kome muka roƙa bisa ga nufinsa, yakan saurare mu. <verse eid="1JN 5:14"/><verse number="15" style="v" sid="1JN 5:15"/>In kuwa muka san cewa yana sauraranmu-komene ne muka roƙa-mun sani mun riga mun sami abin da muka roƙa daga gare shi ke nan.<verse eid="1JN 5:15"/></para>
  <para style="p">
    <verse number="16" style="v" sid="1JN 5:16"/>Kowa ya ga ɗanʼuwansa yana yin zunubin da bai kai ga mutuwa ba, sai ya yi masa adduʼa. Saboda mai adduʼan nan kuwa, Allah zai ba da rai ga waɗanda suka yi zunubin da bai kai ga mutuwa ba. Akwai zunubin da yakan kai ga mutuwa. Ban ce a yi adduʼa domin wannan ba. <verse eid="1JN 5:16"/><verse number="17" style="v" sid="1JN 5:17"/>Dukan yin abin da ba daidai ba zunubi ne, kuma akwai zunubin da ba ya kai ga mutuwa.<verse eid="1JN 5:17"/></para>
  <para style="p">
    <verse number="18" style="v" sid="1JN 5:18"/>Mun san cewa kowane haifaffe na Allah ba ya cin gaba da yin zunubi; kasancewarsa haifaffe na Allah ita takan kāre shi, mugun kuwa ba zai iya yǎ cuce shi ba. <verse eid="1JN 5:18"/><verse number="19" style="v" sid="1JN 5:19"/>Mun san cewa mu ʼyaʼyan Allah ne, duniya duka kuwa tana hannun Mugun. <verse eid="1JN 5:19"/><verse number="20" style="v" sid="1JN 5:20"/>Mun kuma san cewa Ɗan Allah ya zo ya ba mu fahimta, domin mu san shi da yake na gaskiya. Muna kuma cikinsa shi wanda yake na gaskiya-cikin Ɗansa Yesu Kiristi. Shi ne Allah na gaskiya da kuma rai madawwami.<verse eid="1JN 5:20"/></para>
  <para style="p">
    <verse number="21" style="v" sid="1JN 5:21"/>ʼYaʼyana ƙaunatattu, ku kiyaye kanku daga gumaka.<verse eid="1JN 5:21"/></para>
  <chapter eid="1JN 5"/>
</usx>
