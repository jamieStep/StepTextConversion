<?xml version="1.0" encoding="UTF-8"?>
<usx version="3.0">
  <book code="JAS" style="id">- Hausa Contemporary Bible (Littafi Mai Tsarki Sabon Rai Don Kowa)</book>
  <para style="rem">Copyright © 2009 by Biblica, Inc.®</para>
  <para style="h">Yaƙub</para>
  <para style="toc1">Yaƙub</para>
  <para style="toc2">Yaƙub</para>
  <para style="toc3">Yaƙ</para>
  <para style="mt1">Yaƙub</para>
  <para style="imt1">Gabatarwa</para>
  <para style="im">Yaƙub shi ne marubucin wannan wasiƙa (1.1). Ana tsammani ya rubuta ta tsakanin shekara ta A.D. 45 da 50 ne. Yaƙub ya rubuta wannan wasiƙa zuwa ga dukan mabiyan Ubangiji da suke a warwatse koʼina a Masarautar Roma, ya kuma nufa ta zama jagora na yadda ya kamata Kirista su yi rayuwa a cikin alʼummansu. An ƙarfafa masu karatu su nemi hikimar Allah, su kuma ci gaba da kasance da aminci, ko da suna fuskantar lokatan gwaji da kuma jarraba ne. Wani makasuɗin kan magana na wannan wasiƙa shi ne cewa bangaskiya ta gaske takan bayyana a aikin ƙauna. Bangaskiyar da ba ta sa mutane yin aikin alheri, in ji Yaƙub, matacciya ce. Ana ƙarfafa Kirista su saurari saƙon Allah, su kuma yi biyayya da shi. Yaƙub ya gargaɗe masu karatunsa su jimre—duk da tsanani da kuma wahaloli—suna sabunta bangaskiyarsu kullum ta wurin adduʼa.</para>
  <chapter number="1" style="c" sid="JAS 1"/>
  <para style="p">
    <verse number="1" style="v" sid="JAS 1:1"/>Wasiƙa daga Yaƙub, bawan Allah da kuma na Ubangiji Yesu Kiristi,</para>
  <para style="p" vid="JAS 1:1">Zuwa ga kabilan nan goma sha biyu, da suke warwartse a cikin alʼummai:</para>
  <para style="p" vid="JAS 1:1">Gaisuwa.<verse eid="JAS 1:1"/></para>
  <para style="s1">Gwaje-gwaje da Jarrabobi</para>
  <para style="p">
    <verse number="2" style="v" sid="JAS 1:2"/>Ku ɗauki wannan da farin ciki mai tsabta, ʼyanʼuwana, duk saʼad da gwaje-gwaje na kowane iri suka zo muku, <verse eid="JAS 1:2"/><verse number="3" style="v" sid="JAS 1:3"/>domin kun san cewa gwajin bangaskiyarku yakan haifi ɗaurewa. <verse eid="JAS 1:3"/><verse number="4" style="v" sid="JAS 1:4"/>Dole ɗaurewa ta kammala aikinta don ku zama balagaggu da kuma cikakku, ba ku kuma rasa kome ba. <verse eid="JAS 1:4"/><verse number="5" style="v" sid="JAS 1:5"/>In waninku ya rasa hikima, ya kamata ya roƙi Allah, mai bayarwa hannu sake ga kowa ba tare da gori ba, za a kuwa ba shi. <verse eid="JAS 1:5"/><verse number="6" style="v" sid="JAS 1:6"/>Amma saʼad da ya roƙa, dole yǎ gaskata, ba tare da shakka ba, domin shi mai shakka, yana kama da raƙumar ruwan tekun da iska take kori tana kuma ɓuɓɓugowa. <verse eid="JAS 1:6"/><verse number="7" style="v" sid="JAS 1:7"/>Kada irin wannan mutum yǎ yi tsammani zai sami wani abu daga Ubangiji; <verse eid="JAS 1:7"/><verse number="8" style="v" sid="JAS 1:8"/>shi mai zuciya biyu ne, marar tsai da zuciyarsa wuri ɗaya a cikin duk abin da yake yi.<verse eid="JAS 1:8"/></para>
  <para style="p">
    <verse number="9" style="v" sid="JAS 1:9"/>Bari ɗanʼuwan da yake cikin halin ƙasƙanci yǎ yi taƙama a matsayinsa na ɗaukaka. <verse eid="JAS 1:9"/><verse number="10" style="v" sid="JAS 1:10"/>Amma wanda yake mai arziki, ya kamata yǎ yi taƙama a matsayinsa na ƙasƙanci, gama ba zai daɗe ba kamar furen jeji. <verse eid="JAS 1:10"/><verse number="11" style="v" sid="JAS 1:11"/>Gama in rana ta fito ta yi zafi mai tsanani sai ta sa tsiro yǎ yanƙwane tsiro; furensa yǎ kakkaɓe, kyansa kuma yǎ lalace. Haka ma mai arziki zai shuɗe yayinda yake cikin harkarsa.<verse eid="JAS 1:11"/></para>
  <para style="p">
    <verse number="12" style="v" sid="JAS 1:12"/>Mai albarka ne mutumin da yake ɗaurewa cikin gwaji, gama bayan ya yi nasara da gwajin, zai sami rawanin rai wanda Allah ya yi alkawari ga waɗanda suke ƙaunarsa.<verse eid="JAS 1:12"/></para>
  <para style="p">
    <verse number="13" style="v" sid="JAS 1:13"/>Saʼad da aka jarrabci mutum, kada yǎ ce, “Allah ne yake jarrabtarsa.” Gama ba ya yiwuwa a jarrabci Allah da mugunta, shi kuma ba ya jarrabtar kowa; <verse eid="JAS 1:13"/><verse number="14" style="v" sid="JAS 1:14"/>amma akan jarrabce kowane mutum saʼad da muguwar shaʼawarsa ta janye shi ta kuma rinjaye shi. <verse eid="JAS 1:14"/><verse number="15" style="v" sid="JAS 1:15"/>Saʼan nan, bayan da shaʼawar ta yi ciki, takan haifi zunubi; zunubi kuwa, saʼad da ya balaga yakan haifi mutuwa.<verse eid="JAS 1:15"/></para>
  <para style="p">
    <verse number="16" style="v" sid="JAS 1:16"/>Kada a ruɗe ku, ʼyanʼuwana ƙaunatattu. <verse eid="JAS 1:16"/><verse number="17" style="v" sid="JAS 1:17"/>Kowane abu mai kyau da kuma kowace cikakkiyar kyauta daga sama suke, sun sauko ne daga wurin Uban haskoki, wanda ba sauyawa ko wata alamar sākewa a gare shi faufau. <verse eid="JAS 1:17"/><verse number="18" style="v" sid="JAS 1:18"/>Ya zaɓa yǎ haife mu ta wurin kalmar gaskiya, domin mu zama ʼyaʼyan fari na dukan abin da ya halitta.<verse eid="JAS 1:18"/></para>
  <para style="s1">Saurarawa da kuma Aikatawa</para>
  <para style="p">
    <verse number="19" style="v" sid="JAS 1:19"/>ʼYanʼuwana ƙaunatattu, ku lura da wannan: Ya kamata kowa yǎ kasance mai saurin saurara, ba mai saurin magana ba, ba kuma mai saurin fushi ba, <verse eid="JAS 1:19"/><verse number="20" style="v" sid="JAS 1:20"/>gama fushin mutum ba ya kawo rayuwar adalcin da Allah yake so. <verse eid="JAS 1:20"/><verse number="21" style="v" sid="JAS 1:21"/>Saboda haka, ku rabu da ƙazamin hali da kuma kowace irin mugunta ku kuma yi naʼam da maganar da aka shuka a cikinku da tawaliʼu, wadda za ta iya cetonku.<verse eid="JAS 1:21"/></para>
  <para style="p">
    <verse number="22" style="v" sid="JAS 1:22"/>Kada ku zama masu ji kawai, ku ruɗi kanku. A maimakon haka ku zama masu yin abin da ta ce. <verse eid="JAS 1:22"/><verse number="23" style="v" sid="JAS 1:23"/>Duk wanda yake ji magana ne kawai, bai kuwa aikata abin da ta ce ba, yana kama da mutumin da ya ƙalli fuskarsa a madubi <verse eid="JAS 1:23"/><verse number="24" style="v" sid="JAS 1:24"/>bayan ya ƙalli kansa, saʼad da ya tashi daga wurin, nan da nan sai yǎ manta da kamanninsa. <verse eid="JAS 1:24"/><verse number="25" style="v" sid="JAS 1:25"/>Amma duk mai duba cikakkiyar ƙaʼidan nan ta ʼyanci, ya kuma nace a kanta, ya zama ba mai ji ne kawai yǎ mance ba, sai dai mai yi ne yǎ zartar, to wannan shi za a yi wa albarka a cikin abin da yake yi.<verse eid="JAS 1:25"/></para>
  <para style="p">
    <verse number="26" style="v" sid="JAS 1:26"/>In wani ya ɗauki kansa mai addini ne duk da haka bai kame harshensa ba, ruɗin kansa yake yi addininsa kuwa banza ne. <verse eid="JAS 1:26"/><verse number="27" style="v" sid="JAS 1:27"/>Addinin da Allah Ubanmu ya yarda da shi a matsayin mai tsabta da kuma marar aibi shi ne: a kula da marayu da gwauraye cikin damuwoyinsu, a kuma kiyaye kai daga lalacin da duniya take sa wa.<verse eid="JAS 1:27"/></para>
  <chapter eid="JAS 1"/>
  <chapter number="2" style="c" sid="JAS 2"/>
  <para style="s1">Kada a Nuna Bambanci</para>
  <para style="p">
    <verse number="1" style="v" sid="JAS 2:1"/>ʼYanʼuwana, a matsayinmu cikin Ubangiji Yesu Kiristi maɗaukaki, kada ku nuna bambanci. <verse eid="JAS 2:1"/><verse number="2" style="v" sid="JAS 2:2"/>A ce wani ya shigo cikin taronku saye da zoben zinariya da riguna masu tsada, wani matalauci kuma saye da tsummoki shi ma ya shigo, <verse eid="JAS 2:2"/><verse number="3" style="v" sid="JAS 2:3"/>in kuka mai da hankali na musamman ga mutumin da yake da riguna masu tsadan nan kuka kuma ce, “Ga wurin zama mai kyau dominka,” amma kuka ce wa matalaucin nan, “Kai tsaya daga can,” ko kuwa, “Ka zauna a ƙasa kusa da ƙafafuna,” <verse eid="JAS 2:3"/><verse number="4" style="v" sid="JAS 2:4"/>ashe, ba ku nuna bambanci a tsakaninku ke nan ba, kuka kuma zama alƙalai masu mugayen tunani?<verse eid="JAS 2:4"/></para>
  <para style="p">
    <verse number="5" style="v" sid="JAS 2:5"/>Ku saurara, ʼyanʼuwana ƙaunatattu: Ashe, Allah bai zaɓi waɗanda suke matalauta a idon duniya don su zama masu wadata cikin bangaskiya, su kuma gāji mulkin da ya yi wa masu ƙaunarsa alkawari ba? <verse eid="JAS 2:5"/><verse number="6" style="v" sid="JAS 2:6"/>Ga shi kun wulaƙanta matalauta. Ashe, ba masu arziki ne suke cutarku ba? Ba su ba ne suke jan ku zuwa kotu? <verse eid="JAS 2:6"/><verse number="7" style="v" sid="JAS 2:7"/>Ba su ba ne suke ɓata sunan nan mai martaba wanda aka san ku da shi ba?<verse eid="JAS 2:7"/></para>
  <para style="p">
    <verse number="8" style="v" sid="JAS 2:8"/>In fa kun kiyaye dokan nan ta mulki wadda take cikin Nassi mai cewa, “Ƙaunaci maƙwabcinka kamar kanka,”<note caller="+" style="f"><char style="fr" closed="false">2.8 </char><char style="ft" closed="false">L Fir 19.18</char></note> kun yi daidai. <verse eid="JAS 2:8"/><verse number="9" style="v" sid="JAS 2:9"/>Amma in kuka nuna bambanci, kun yi zunubi ke nan shariʼa kuma ta same ku da laifi a matsayin masu karya doka. <verse eid="JAS 2:9"/><verse number="10" style="v" sid="JAS 2:10"/>Gama duk wanda ya kiyaye dukan doka amma ya yi tuntuɓe a kan abu ɗaya kaɗai, ya zama mai laifin karya dukansu ke nan. <verse eid="JAS 2:10"/><verse number="11" style="v" sid="JAS 2:11"/>Gama shi da ya ce, “Kada ka yi zina,”<note caller="+" style="f"><char style="fr" closed="false">2.11 </char><char style="ft" closed="false">Fit 20.14; M Sh 5.18</char></note> shi ne kuma ya ce, “Kada ka yi kisankai.”<note caller="+" style="f"><char style="fr" closed="false">2.11 </char><char style="ft" closed="false">Fit 20.13; M Sh 5.17</char></note> In kuwa ba ka zina amma kana kisankai, ka zama mai karya doka ke nan.<verse eid="JAS 2:11"/></para>
  <para style="p">
    <verse number="12" style="v" sid="JAS 2:12"/>Ku yi magana ku kuma yi aiki kamar waɗanda za a yi musu shariʼa bisa ga doka mai ba da ʼyanci, <verse eid="JAS 2:12"/><verse number="13" style="v" sid="JAS 2:13"/>gama za a yi wa duk wanda bai nuna jinƙai ba hukunci babu jinƙai. Jinƙai yakan yi nasara a kan hukunci!<verse eid="JAS 2:13"/></para>
  <para style="s1">Bangaskiya da Ayyuka</para>
  <para style="p">
    <verse number="14" style="v" sid="JAS 2:14"/>Wanda amfani ne, ʼyanʼuwana, a ce wani yǎ ce yana da bangaskiya, amma ba shi da ayyuka? Anya, wannan bangaskiya za ta iya cetonsa kuwa? <verse eid="JAS 2:14"/><verse number="15" style="v" sid="JAS 2:15"/>A ce wani ɗanʼuwa ko ʼyarʼuwa ba shi da riguna ko abincin yini, <verse eid="JAS 2:15"/><verse number="16" style="v" sid="JAS 2:16"/>sai waninku yǎ ce masa, “Sauka lafiya, Allah ya ba da ci da sha da kuma sutura,” amma bai yi wani abu game da bukatunsa na jiki ba, ina amfani? <verse eid="JAS 2:16"/><verse number="17" style="v" sid="JAS 2:17"/>Haka ma bangaskiya ita kaɗai, in ba tare da ayyuka ba, matacciya ce.<verse eid="JAS 2:17"/></para>
  <para style="p">
    <verse number="18" style="v" sid="JAS 2:18"/>Amma wani zai ce, “Kai kana da bangaskiya; ni kuma ina da ayyuka.”</para>
  <para style="p" vid="JAS 2:18">Ka nuna mini bangaskiyarka ba tare da ayyuka ba, ni kuma zan nuna maka bangaskiyata ta wurin abin da nake yi. <verse eid="JAS 2:18"/><verse number="19" style="v" sid="JAS 2:19"/>Ka gaskata cewa Allah ɗaya ne. To, da kyau! Ai, ko aljanu ma sun gaskata wannan-har da rawan jiki.<verse eid="JAS 2:19"/></para>
  <para style="p">
    <verse number="20" style="v" sid="JAS 2:20"/>Kai wawa, kana son tabbaci cewa bangaskiya marar ayyuka banza ce? <verse eid="JAS 2:20"/><verse number="21" style="v" sid="JAS 2:21"/>Ashe, ba a mai da kakanmu Ibrahim mai adalci saboda abin da ya yi ba ne saʼad da ya miƙa ɗansa Ishaku a bisa bagade? <verse eid="JAS 2:21"/><verse number="22" style="v" sid="JAS 2:22"/>Ai, ka gani cewa bangaskiyarsa da ayyukansa sun yi aiki tare, bangaskiyarsa kuma ta zama cikakkiya ta wurin abin da ya yi. <verse eid="JAS 2:22"/><verse number="23" style="v" sid="JAS 2:23"/>Aka kuma cika nassin nan da ya ce, “Ibrahim ya gaskata Allah, aka kuma lissafta wannan adalci ne gare shi,”<note caller="+" style="f"><char style="fr" closed="false">2.23 </char><char style="ft" closed="false">Far 15.6</char></note> aka kuma ce da shi abokin Allah. <verse eid="JAS 2:23"/><verse number="24" style="v" sid="JAS 2:24"/>Kun ga cewa ashe mutum zai sami kuɓuta ta wurin abin da ya yi ne ba ta wurin bangaskiya kaɗai ba.<verse eid="JAS 2:24"/></para>
  <para style="p">
    <verse number="25" style="v" sid="JAS 2:25"/>Ta haka kuma ashe, Rahab karuwan nan ba a ɗauke ta mai adalci ce saboda abin da ta yi ba ne saʼad da ta ba wa ʼyan leƙen asirin nan masauƙi ta kuma sallame su suka tafi ta wata hanya dabam? <verse eid="JAS 2:25"/><verse number="26" style="v" sid="JAS 2:26"/>Kamar yadda jikin da babu ruhu matacce ne, haka ma bangaskiyar da babu ayyuka matacciya ce.<verse eid="JAS 2:26"/></para>
  <chapter eid="JAS 2"/>
  <chapter number="3" style="c" sid="JAS 3"/>
  <para style="s1">Kamewa Harshe</para>
  <para style="p">
    <verse number="1" style="v" sid="JAS 3:1"/>Kada yawancinku su so ɗaukan kansu a matsayin malamai, ʼyanʼuwana, domin kun san cewa mu da muke koyarwa za a yi mana shariʼa mafi tsanani. <verse eid="JAS 3:1"/><verse number="2" style="v" sid="JAS 3:2"/>Dukanmu mukan yi tuntuɓe a hanyoyi dabam-dabam. In wani bai taɓa yin kuskure a cikin maganarsa ba, shi cikakke ne, yana kuma iya kame dukan jikinsa.<verse eid="JAS 3:2"/></para>
  <para style="p">
    <verse number="3" style="v" sid="JAS 3:3"/>Saʼad da muka sa linzamai a bakunan dawakai don mu sa su yi mana biyayya, mukan iya bin da dabbar gaba ɗaya. <verse eid="JAS 3:3"/><verse number="4" style="v" sid="JAS 3:4"/>Ko kuwa misali, mu dubi jiragen ruwa, mana. Ko da yake suna da girma ƙwarai kuma iska mai ƙarfi ce take tura su, ana tuƙa su da ɗan ƙaramin sandan ƙarfe ne zuwa duk inda mai tuƙin jirgin yake so. <verse eid="JAS 3:4"/><verse number="5" style="v" sid="JAS 3:5"/>Haka ma harshe yake, ga shi ɗan ƙanƙanin gaɓar jiki ne, amma sai manyan fariya. Ku dubi yadda ɗan ƙaramin ƙyastu yake kunna wa babban jeji wuta mana. <verse eid="JAS 3:5"/><verse number="6" style="v" sid="JAS 3:6"/>Harshe ma wuta ne! A cikin duk gaɓoɓinmu, harshe shi ne tushen kowace irin mugunta, mai ɓata mutum gaba ɗaya, mai zuga zuciyar mutum ta tafasa, shi kuwa jahannama ce take zuga shi.<verse eid="JAS 3:6"/></para>
  <para style="p">
    <verse number="7" style="v" sid="JAS 3:7"/>Kowace irin dabba, tsuntsu, masu ja da ciki da kuma halittun da suke cikin teku an sarrafa su kuma mutum ne ya sarrafa, <verse eid="JAS 3:7"/><verse number="8" style="v" sid="JAS 3:8"/>amma ba mutumin da zai iya ya sarrafa harshe. Mugu ne marar hutu, cike da ɗafi mai kisa.<verse eid="JAS 3:8"/></para>
  <para style="p">
    <verse number="9" style="v" sid="JAS 3:9"/>Da harshe mukan yabi Ubangijinmu da kuma Ubanmu, da shi kuma muke laʼantar mutane, waɗanda aka halitta a kamannin Allah. <verse eid="JAS 3:9"/><verse number="10" style="v" sid="JAS 3:10"/>Daga wannan baki guda yabo da laʼana suke fitowa. ʼYanʼuwana, wannan bai kamata yǎ zama haka ba. <verse eid="JAS 3:10"/><verse number="11" style="v" sid="JAS 3:11"/>Ruwa mai kyau da kuma ruwan gishiri zai iya fito daga maɓulɓula ɗaya? <verse eid="JAS 3:11"/><verse number="12" style="v" sid="JAS 3:12"/>ʼYanʼuwana, itacen ɓaure yana iya haifar ʼyaʼyan zaitun, ko kuma itacen inabi yǎ haifi ʼyaʼyan ɓaure? Haka ma, maɓulɓular ruwan gishiri ba zai iya ba da ruwa mai kyau ba.<verse eid="JAS 3:12"/></para>
  <para style="s1">Hikima Iri Biyu</para>
  <para style="p">
    <verse number="13" style="v" sid="JAS 3:13"/>Wane ne mai hikima da fahimta a cikinku? Bari yǎ nuna ta ta wurin rayuwarsa mai kyau, ta wurin ayyukan da aka yi cikin tawaliʼun da suke fitowa daga hikima. <verse eid="JAS 3:13"/><verse number="14" style="v" sid="JAS 3:14"/>Amma in kuna cike da mugun kishi da kuma sonkai a cikin zukatanku, kada ku yi taƙama game da wannan, ko ku danne gaskiya. <verse eid="JAS 3:14"/><verse number="15" style="v" sid="JAS 3:15"/>Irin wannan “hikima” ba daga sama ta sauko ba, ta duniya ce, ta rashin ruhaniya, ta Iblis kuma. <verse eid="JAS 3:15"/><verse number="16" style="v" sid="JAS 3:16"/>Gama inda akwai kishi da sonkai, a can za a tarar da hargitsi da kowane irin mugun aiki.<verse eid="JAS 3:16"/></para>
  <para style="p">
    <verse number="17" style="v" sid="JAS 3:17"/>Amma hikimar da ta zo daga sama da fari tana da tsabta gaba ɗaya; saʼan nan mai ƙaunar salama ce, mai sanin ya kamata, mai biyayya, cike da jinƙai da aiki mai kyau, marar nuna bambanci, sahihiya kuma. <verse eid="JAS 3:17"/><verse number="18" style="v" sid="JAS 3:18"/>Masu salama da suke shuki cikin salama sukan girbe adalci.<verse eid="JAS 3:18"/></para>
  <chapter eid="JAS 3"/>
  <chapter number="4" style="c" sid="JAS 4"/>
  <para style="s1">Miƙa Kanku ga Allah</para>
  <para style="p">
    <verse number="1" style="v" sid="JAS 4:1"/>Me yake jawo faɗace-faɗace da gardandami a tsakaninku? Ashe, ba shaʼawace-shaʼawacenku da suke yaƙi a zukatanku ba ne? <verse eid="JAS 4:1"/><verse number="2" style="v" sid="JAS 4:2"/>Kukan nemi abu ku rasa, sai ku yi kisa da ƙyashi. In kuka rasa abin da kuke nema sai ku shiga yin gardama da faɗa. Kukan rasa ne, domin ba ku roƙi Allah ba. <verse eid="JAS 4:2"/><verse number="3" style="v" sid="JAS 4:3"/>Saʼad da kuka roƙa, ba kwa samu, don kun roƙa da mugun nufi, don ku kashe abin da kuka samu a kan shaʼawace-shaʼawacenku.<verse eid="JAS 4:3"/></para>
  <para style="p">
    <verse number="4" style="v" sid="JAS 4:4"/>Ku mazinata, ba ku san cewa abokantaka da duniya gāba ce da Allah ba? Duk wanda ya zaɓa yǎ zama abokin duniya ya zama abokin gāban Allah ke nan. <verse eid="JAS 4:4"/><verse number="5" style="v" sid="JAS 4:5"/>Ko kuna tsammani a banza ne Nassi ya ce ruhun da ya sa yǎ zauna a cikinmu yana kishi sosai? <verse eid="JAS 4:5"/><verse number="6" style="v" sid="JAS 4:6"/>Amma yakan ba mu alheri a yalwace. Shi ya sa Nassi ya ce,</para>
  <para style="q1" vid="JAS 4:6">“Allah yana gāba da masu girmankai</para>
  <para style="q2" vid="JAS 4:6">amma yakan ba da alheri ga masu tawaliʼu.”<note caller="+" style="f"><char style="fr" closed="false">4.6 </char><char style="ft" closed="false">K Mag 3.34</char></note><verse eid="JAS 4:6"/></para>
  <para style="p">
    <verse number="7" style="v" sid="JAS 4:7"/>Saboda haka, ku miƙa kanku ga Allah. Ku yi tsayayya da Iblis, zai kuwa guje ku. <verse eid="JAS 4:7"/><verse number="8" style="v" sid="JAS 4:8"/>Ku matso kusa da Allah shi kuwa zai matso kusa da ku. Ku wanke hannuwanku, ku masu zunubi, ku kuma tsarkake zukatanku, ku masu zuciya biyu. <verse eid="JAS 4:8"/><verse number="9" style="v" sid="JAS 4:9"/>Ku yi baƙin ciki, ku yi makoki ku kuma yi kuka. Ku mai da dariyarku ta zama makoki, farin cikinku kuma yǎ zama ɓacin zuciya. <verse eid="JAS 4:9"/><verse number="10" style="v" sid="JAS 4:10"/>Ku ƙasƙantar da kanku a gaban Ubangiji, zai kuwa ɗaukaka ku.<verse eid="JAS 4:10"/></para>
  <para style="p">
    <verse number="11" style="v" sid="JAS 4:11"/>ʼYanʼuwa, kada ku ɓata wa juna suna. Duk wanda ya zargi ɗanʼuwansa ko ya ɗora masa laifi, yana gāba da doka ne yana kuma yin mata shariʼa ke nan. In kuwa ka ɗora wa shariʼa laifi, kai ba mai binta ba ne, mai ɗora mata laifi ne. <verse eid="JAS 4:11"/><verse number="12" style="v" sid="JAS 4:12"/>Akwai Mai ba da doka da kuma Alƙali guda ɗaya tak, shi ne yake da ikon ceto da kuma hallakarwa. Amma kai-wane ne da za ka hukunta maƙwabcinka?<verse eid="JAS 4:12"/></para>
  <para style="s1">Yin Fahariya game da Gobe</para>
  <para style="p">
    <verse number="13" style="v" sid="JAS 4:13"/>Yanzu fa sai ku saurara, ku da kuke cewa, “Yau ko gobe za mu je wannan ko wancan birni, mu yi shekara a can, mu yi kasuwanci, mu ci riba.” <verse eid="JAS 4:13"/><verse number="14" style="v" sid="JAS 4:14"/>Alhali kuwa ba ku ma san abin da zai faru gobe ba. Wane iri ne ranku? Ku kamar hazo ne da yake bayyana na ɗan lokaci saʼan nan yǎ ɓace. <verse eid="JAS 4:14"/><verse number="15" style="v" sid="JAS 4:15"/>A maimakon haka, ya kamata ku ce, “In Ubangiji ya yarda, muna kuma a raye, za mu yi wannan ko wancan.” <verse eid="JAS 4:15"/><verse number="16" style="v" sid="JAS 4:16"/>Ga shi, kuna fariya da taƙama. Duk irin wannan taƙama mugun abu ne. <verse eid="JAS 4:16"/><verse number="17" style="v" sid="JAS 4:17"/>Saboda haka, duk wanda ya san abu mai kyan da ya kamata yǎ yi, bai kuwa yi ba, ya yi zunubi ke nan.<verse eid="JAS 4:17"/></para>
  <chapter eid="JAS 4"/>
  <chapter number="5" style="c" sid="JAS 5"/>
  <para style="s1">Gargaɗi ga Masu Arziki Masu Danniya</para>
  <para style="p">
    <verse number="1" style="v" sid="JAS 5:1"/>Yanzu fa sai ku saurara, ku masu arziki, ku yi kuka da ihu, saboda azabar da take zuwa a kanku. <verse eid="JAS 5:1"/><verse number="2" style="v" sid="JAS 5:2"/>Arzikinku ya ruɓa, asu kuma sun cinye tufafinku. <verse eid="JAS 5:2"/><verse number="3" style="v" sid="JAS 5:3"/>Zinariyarku da azurfarku sun yi tsatsa. Tsatsarsu kuwa zata zama shaida a kanku, ta kuma ci namar jikinku kamar wuta. Kun ɓoye dukiya a kwanakin ƙarshe. <verse eid="JAS 5:3"/><verse number="4" style="v" sid="JAS 5:4"/>Ga shi! Zaluncin da kuka yi na hakkin maʼaikatan gonakinku yana ta ƙara. Kukan masu girbi ya kai kunnuwan Ubangiji Maɗaukaki. <verse eid="JAS 5:4"/><verse number="5" style="v" sid="JAS 5:5"/>Kun yi rayuwar jin daɗi a duniya kuna ci kuna sha na ganin dama. Kun ciyar da kanku kun yi ƙiba don ranar yanka. <verse eid="JAS 5:5"/><verse number="6" style="v" sid="JAS 5:6"/>Kun hukunta kun kuma kashe mutane marasa laifi, waɗanda ba su yi gāba da ku ba.<verse eid="JAS 5:6"/></para>
  <para style="s1">Haƙuri Cikin Wahala</para>
  <para style="p">
    <verse number="7" style="v" sid="JAS 5:7"/>Saboda haka ʼyanʼuwa, sai ku yi haƙuri har dawowar Ubangiji. Ku dubi yadda manomi yakan jira gona ta ba da amfaninta mai kyau, da kuma yadda yake haƙurin jiran ruwan sama na damina da na kaka. <verse eid="JAS 5:7"/><verse number="8" style="v" sid="JAS 5:8"/>Haka ku ma, ku yi haƙuri, ku tsaya da ƙarfi, gama dawowar Ubangiji ya yi kusa. <verse eid="JAS 5:8"/><verse number="9" style="v" sid="JAS 5:9"/>ʼYanʼuwa, kada ku yi gunaguni da juna, don kada a hukunta ku. Alƙalin yana tsaye a bakin ƙofa! <verse eid="JAS 5:9"/><verse number="10" style="v" sid="JAS 5:10"/>ʼYanʼuwa, ku ɗauki annabawa da suka yi magana a cikin sunan Ubangiji, a matsayin gurbi na haƙuri a cikin shan wahala. <verse eid="JAS 5:10"/><verse number="11" style="v" sid="JAS 5:11"/>Kamar yadda kuka sani, mukan ce da waɗanda suka jure, masu albarka ne. Kun ji ɗaurewar Ayuba, kuka kuma ga abin da Ubangiji ya yi a ƙarshe. Ubangiji yana cike da tausayi da jinƙai.<verse eid="JAS 5:11"/></para>
  <para style="p">
    <verse number="12" style="v" sid="JAS 5:12"/>ʼYanʼuwana, fiye da kome, kada ku yi rantsuwa ko da sama, ko da ƙasa ko da wani abu dabam. Bari “I” naku yǎ zama “I”, “Aʼa” naku kuma yǎ zama “Aʼa”, don kada a hukunta ku.<verse eid="JAS 5:12"/></para>
  <para style="s1">Adduʼar Bangaskiya</para>
  <para style="p">
    <verse number="13" style="v" sid="JAS 5:13"/>Akwai waninku da yake shan wahala? Ya kamata yǎ yi adduʼa. Akwai wani mai murna? Sai yǎ rera waƙoƙin yabo. <verse eid="JAS 5:13"/><verse number="14" style="v" sid="JAS 5:14"/>Akwai waninku da yake ciwo? Ya kamata yǎ kira dattawan ikkilisiya su yi masa adduʼa, su kuma shafa masa mai cikin sunan Ubangiji. <verse eid="JAS 5:14"/><verse number="15" style="v" sid="JAS 5:15"/>Adduʼar da aka yi cikin bangaskiya, za ta warkar da marar lafiya, Ubangiji zai tashe shi. In ya yi zunubi kuwa za a gafarta masa. <verse eid="JAS 5:15"/><verse number="16" style="v" sid="JAS 5:16"/>Saboda haka, ku furta wa juna zunubanku, ku yi adduʼa saboda juna, domin ku sami warkarwa. Adduʼar mai adalci tana da iko da kuma amfani.<verse eid="JAS 5:16"/></para>
  <para style="p">
    <verse number="17" style="v" sid="JAS 5:17"/>Eliya mutum ne kamarmu. Ya yi adduʼa da gaske don kada a yi ruwan sama, ba a kuma yi ruwan sama a ƙasar ba har shekaru uku da rabi. <verse eid="JAS 5:17"/><verse number="18" style="v" sid="JAS 5:18"/>Ya sāke yin adduʼa, sai sammai suka ba da ruwan sama, ƙasa kuma ta ba da amfaninta.<verse eid="JAS 5:18"/></para>
  <para style="p">
    <verse number="19" style="v" sid="JAS 5:19"/>ʼYanʼuwana, in waninku ya kauce daga gaskiya, wani kuma ya komo da shi, <verse eid="JAS 5:19"/><verse number="20" style="v" sid="JAS 5:20"/>sai yǎ tuna da wannan: Duk wanda ya komo da mai zunubi daga kaucewarsa, zai cece shi daga mutuwa, yǎ kuma rufe zunubai masu ɗumbun yawa.<verse eid="JAS 5:20"/></para>
  <chapter eid="JAS 5"/>
</usx>
