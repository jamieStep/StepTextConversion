<?xml version="1.0" encoding="UTF-8"?>
<usx version="3.0">
  <book code="JOL" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UJoweli</para>
  <para style="toc1">UJoweli</para>
  <para style="toc2">UJoweli</para>
  <para style="toc3">Jow</para>
  <para style="mt1">UJoweli</para>
  <para style="imt">Isingeniso</para>
  <para style="imt1">Isingeniso</para>
  <para style="im">Isikhathi esiyiso ngeqiniso sokulotshwa kogwalo lukaJoweli kunzima ukubasazi, lokho kubangelwa yikuthi embhalweni wakhe akukhulunywa ngenkosi ethile. Kodwa isenzakalo esithize salolugwalo siyacaca, njalo uJoweli usebenzisa sona lesisenzakalo ukuphawula umlayezo kamoya olamandla.</para>
  <para style="ip">Ugwalo luqala ngokuchaza kabanzi ukuthi isikhongwane sentethe sayihlasela njani indawo kaJuda sadla yonke into ebonakalayo. Ngemva kokutshela abantu ukuthi baphenduke, njengendlela yokulwisana lalenkemenkeme, ugwalo lolu luchasisa kabanzi ngesikhongwane sentethe ngokwaso. Isikhongwane sifanana lebutho elihlaselayo likhokhelwe nguNkulunkulu. UJoweli uqinisa ukuthi usuku lweNkosi, usuku lokwahlulela solufikile. Uvuselela isimemezelo sokuphenduka ngokuzila, ukukhuleka njengesigaba, lokuzisola okuvela enhliziyweni. Njengempendulo yalokhu, uyathembisa ukuthi uNkulunkulu kasoze axotshe isikhongwane nje kuphela kodwa uzabuyisela ngokuphindaphindiweyo lokhu okudliweyo. Uphrofitha ngokunqoba kukaNkulunkulu enqoba izizwe zonke eziphambana labantu bakhe, lokuthi uNkulunkulu uzathela uMoya wakhe phezu kwensalela yamaJuda. Nxa abantu bengabuyela eNkosini ngenhliziyo zabo zonke, bazabona ukuphenduka kwempumelelo yabo nxa usuku lweNkosi lungafika.</para>
  <para style="ie"/>
  <chapter number="1" style="c" sid="JOL 1"/>
  <para style="p">
    <verse number="1" style="v" sid="JOL 1:1"/>Ilizwi <char style="nd">likaThixo</char> lafika kuJoweli indodana kaPhethuweli.<verse eid="JOL 1:1"/></para>
  <para style="b"/>
  <para style="s1">Ukuhlasela Kwesikhongwane</para>
  <para style="q1">
    <verse number="2" style="v" sid="JOL 1:2"/>Zwanini lokhu, lina badala;</para>
  <para style="q2" vid="JOL 1:2">lalelani lonke lina elihlala elizweni.</para>
  <para style="q1" vid="JOL 1:2">Into enjengale seyake yenzakala na ensukwini zenu</para>
  <para style="q2" vid="JOL 1:2">loba ensukwini zabokhokho benu?<verse eid="JOL 1:2"/></para>
  <para style="q1">
    <verse number="3" style="v" sid="JOL 1:3"/>Kutsheleni abantwabenu,</para>
  <para style="q2" vid="JOL 1:3">abantwabenu labo batshele ababantwababo,</para>
  <para style="q2" vid="JOL 1:3">abantwababo batshele isizukulwane esilandelayo.<verse eid="JOL 1:3"/></para>
  <para style="q1">
    <verse number="4" style="v" sid="JOL 1:4"/>Lokho okutshiywe ngumtshitshi wezintethe</para>
  <para style="q2" vid="JOL 1:4">kudliwe yisikhongwane;</para>
  <para style="q1" vid="JOL 1:4">okutshiywe yisikhongwane</para>
  <para style="q2" vid="JOL 1:4">kudliwe yibuyane;</para>
  <para style="q1" vid="JOL 1:4">okutshiywe yibuyane</para>
  <para style="q2" vid="JOL 1:4">kudliwe ngezinye intethe.<verse eid="JOL 1:4"/></para>
  <para style="b"/>
  <para style="q1">
    <verse number="5" style="v" sid="JOL 1:5"/>Vukani lina zidakwa likhale!</para>
  <para style="q2" vid="JOL 1:5">Lilani lonke lina banathi bewayini;</para>
  <para style="q1" vid="JOL 1:5">lilani ngenxa yewayini elitsha,</para>
  <para style="q2" vid="JOL 1:5">ngoba lihluthunwe ezindebeni zenu.<verse eid="JOL 1:5"/></para>
  <para style="q1">
    <verse number="6" style="v" sid="JOL 1:6"/>Isizwe sihlasele ilizwe lami,</para>
  <para style="q2" vid="JOL 1:6">silamandla asingeke sibalwe,</para>
  <para style="q1" vid="JOL 1:6">silamazinyo esilwane,</para>
  <para style="q2" vid="JOL 1:6">ingavula zesilwanekazi.<verse eid="JOL 1:6"/></para>
  <para style="q1">
    <verse number="7" style="v" sid="JOL 1:7"/>Sesitshabalalise izivini zami,</para>
  <para style="q2" vid="JOL 1:7">saqothula lezihlahla zami zemikhiwa.</para>
  <para style="q1" vid="JOL 1:7">Sebule amaxolo azo</para>
  <para style="q2" vid="JOL 1:7">sawaphosela khatshana,</para>
  <para style="q2" vid="JOL 1:7">ingatsha zazo zasala sezimhlophe nke.<verse eid="JOL 1:7"/></para>
  <para style="b"/>
  <para style="q1">
    <verse number="8" style="v" sid="JOL 1:8"/>Lilani njengentombi egqoke isaka</para>
  <para style="q2" vid="JOL 1:8">idabukele umyeni wobutsha bayo.<verse eid="JOL 1:8"/></para>
  <para style="q1">
    <verse number="9" style="v" sid="JOL 1:9"/>Umnikelo wamabele lomnikelo wokunathwa</para>
  <para style="q2" vid="JOL 1:9">kususiwe endlini <char style="nd">kaThixo</char>.</para>
  <para style="q1" vid="JOL 1:9">Abaphristi bayalila,</para>
  <para style="q2" vid="JOL 1:9">bona abakhonzayo phambi <char style="nd">kukaThixo</char>.<verse eid="JOL 1:9"/></para>
  <para style="q1">
    <verse number="10" style="v" sid="JOL 1:10"/>Amasimu atshabalele,</para>
  <para style="q2" vid="JOL 1:10">umhlabathi womile;</para>
  <para style="q1" vid="JOL 1:10">amabele onakele,</para>
  <para style="q2" vid="JOL 1:10">iwayini elitsha liphelile,</para>
  <para style="q2" vid="JOL 1:10">amafutha kawasekho.<verse eid="JOL 1:10"/></para>
  <para style="b"/>
  <para style="q1">
    <verse number="11" style="v" sid="JOL 1:11"/>Delani, lina balimi,</para>
  <para style="q2" vid="JOL 1:11">lilani, lina balimi bamavini;</para>
  <para style="q1" vid="JOL 1:11">bubulelani ingqoloyi lebhali,</para>
  <para style="q2" vid="JOL 1:11">ngoba isivuno sensimu sitshabalalisiwe.<verse eid="JOL 1:11"/></para>
  <para style="q1">
    <verse number="12" style="v" sid="JOL 1:12"/>Ivini lomile</para>
  <para style="q2" vid="JOL 1:12">lomkhiwa ubunile;</para>
  <para style="q1" vid="JOL 1:12">iphomegranathi, lelala lesihlahla sama-aphula,</para>
  <para style="q2" vid="JOL 1:12">zonke izihlahla zeganga, zomile.</para>
  <para style="q1" vid="JOL 1:12">Impela ukuthokoza kwabantu</para>
  <para style="q2" vid="JOL 1:12">kuphelile.<verse eid="JOL 1:12"/></para>
  <para style="s1">Isimemezelo Sokuphenduka</para>
  <para style="q1">
    <verse number="13" style="v" sid="JOL 1:13"/>Vunulani amasaka, lina baphristi, likhale.</para>
  <para style="q2" vid="JOL 1:13">Lilani lina elikhonzayo phambi kwe-alithari.</para>
  <para style="q1" vid="JOL 1:13">Wozani, lilale lembethe amasaka ebusuku,</para>
  <para style="q2" vid="JOL 1:13">lina elikhonzayo phambi kukaNkulunkulu wami,</para>
  <para style="q1" vid="JOL 1:13">ngoba iminikelo yamabele leminikelo yokunathwayo igodliwe,</para>
  <para style="q2" vid="JOL 1:13">kayanikelwa endlini kaNkulunkulu wenu.<verse eid="JOL 1:13"/></para>
  <para style="q1">
    <verse number="14" style="v" sid="JOL 1:14"/>Memezelani ukuzila okungcwele;</para>
  <para style="q2" vid="JOL 1:14">bizani ibandla elingcwele.</para>
  <para style="q1" vid="JOL 1:14">Memani abadala</para>
  <para style="q2" vid="JOL 1:14">labo bonke abahlala elizweni,</para>
  <para style="q1" vid="JOL 1:14">baye endlini <char style="nd">kaThixo</char> uNkulunkulu wenu,</para>
  <para style="q2" vid="JOL 1:14">likhale <char style="nd">kuThixo</char>.<verse eid="JOL 1:14"/></para>
  <para style="b"/>
  <para style="q1">
    <verse number="15" style="v" sid="JOL 1:15"/>Maye ngalolosuku!</para>
  <para style="q2" vid="JOL 1:15">Ngoba usuku <char style="nd">lukaThixo</char> seluseduze;</para>
  <para style="q2" vid="JOL 1:15">luzafika njengencithakalo evela kuSomandla.<verse eid="JOL 1:15"/></para>
  <para style="b"/>
  <para style="q1">
    <verse number="16" style="v" sid="JOL 1:16"/>Ukudla akuzange kuphele</para>
  <para style="q2" vid="JOL 1:16">phambi kwamehlo ethu,</para>
  <para style="q1" vid="JOL 1:16">lokuthokoza kanye lokuthaba</para>
  <para style="q2" vid="JOL 1:16">endlini kaNkulunkulu wethu na?<verse eid="JOL 1:16"/></para>
  <para style="q1">
    <verse number="17" style="v" sid="JOL 1:17"/>Inhlanyelo itshwabhene</para>
  <para style="q2" vid="JOL 1:17">ngaphansi kwamagade.</para>
  <para style="q1" vid="JOL 1:17">Izindlu zamabele zingamanxiwa,</para>
  <para style="q2" vid="JOL 1:17">iziphala zidiliziwe,</para>
  <para style="q2" vid="JOL 1:17">ngoba amabele kawasekho.<verse eid="JOL 1:17"/></para>
  <para style="q1">
    <verse number="18" style="v" sid="JOL 1:18"/>Yeka ukukhala kwezinkomo!</para>
  <para style="q2" vid="JOL 1:18">Imihlambi yenkomo iyaphithizela</para>
  <para style="q1" vid="JOL 1:18">ngoba kayilamadlelo;</para>
  <para style="q2" vid="JOL 1:18">lemihlambi yezimvu iyahlupheka.<verse eid="JOL 1:18"/></para>
  <para style="b"/>
  <para style="q1">
    <verse number="19" style="v" sid="JOL 1:19"/>Ngiyakhala kuwe <char style="nd">Thixo</char>,</para>
  <para style="q2" vid="JOL 1:19">ngoba umlilo usuqede amadlelo</para>
  <para style="q2" vid="JOL 1:19">lamalangabi asetshise zonke izihlahla zeganga.<verse eid="JOL 1:19"/></para>
  <para style="q1">
    <verse number="20" style="v" sid="JOL 1:20"/>Lezinyamazana zeganga zifuna wena;</para>
  <para style="q2" vid="JOL 1:20">izifula zamanzi sezicitshile njalo</para>
  <para style="q2" vid="JOL 1:20">lomlilo usuqede amadlelo.<verse eid="JOL 1:20"/></para>
  <chapter eid="JOL 1"/>
  <chapter number="2" style="c" sid="JOL 2"/>
  <para style="s1">Umtshitshi Wentethe</para>
  <para style="q1">
    <verse number="1" style="v" sid="JOL 2:1"/>Vuthelani icilongo eZiyoni;</para>
  <para style="q2" vid="JOL 2:1">hlabani umkhosi entabeni yami engcwele.</para>
  <para style="b" vid="JOL 2:1"/>
  <para style="q1" vid="JOL 2:1">Bonke abahlala elizweni kabathuthumele,</para>
  <para style="q2" vid="JOL 2:1">ngoba usuku <char style="nd">lukaThixo</char> luyeza.</para>
  <para style="q1" vid="JOL 2:1">Selusondele, selufikile,<verse eid="JOL 2:1"/></para>
  <para style="q2">
    <verse number="2" style="v" sid="JOL 2:2"/>usuku lomnyama lokudana,</para>
  <para style="q2" vid="JOL 2:2">usuku lwamayezi lobumnyama.</para>
  <para style="q1" vid="JOL 2:2">Njengokusa kusendlaleka phezu kwezintaba,</para>
  <para style="q2" vid="JOL 2:2">liyeza ibutho elikhulu elilamandla</para>
  <para style="q1" vid="JOL 2:2">elingazange libe khona endulo</para>
  <para style="q2" vid="JOL 2:2">kumbe libe khona eminyakeni ezayo.<verse eid="JOL 2:2"/></para>
  <para style="b"/>
  <para style="q1">
    <verse number="3" style="v" sid="JOL 2:3"/>Phambi kwabo umlilo uyatshisa,</para>
  <para style="q2" vid="JOL 2:3">ngemva kwabo amalangabi ayavutha.</para>
  <para style="q1" vid="JOL 2:3">Phambi kwabo ilizwe linjengensimu yase-Edeni</para>
  <para style="q2" vid="JOL 2:3">ngemva kwabo yinkangala elugwadule,</para>
  <para style="q2" vid="JOL 2:3">akukho okubaphunyukayo.<verse eid="JOL 2:3"/></para>
  <para style="q1">
    <verse number="4" style="v" sid="JOL 2:4"/>Bakhangeleka benjengamabhiza;</para>
  <para style="q2" vid="JOL 2:4">bamatha njengamabhiza empi.<verse eid="JOL 2:4"/></para>
  <para style="q1">
    <verse number="5" style="v" sid="JOL 2:5"/>Ngomsindo onjengowezinqola zempi,</para>
  <para style="q2" vid="JOL 2:5">beqa phezu kwezingqongo zezintaba,</para>
  <para style="q1" vid="JOL 2:5">njengamabibi omlilo etshisa inhlanga,</para>
  <para style="q2" vid="JOL 2:5">njengebutho elilamandla selilungele impi.<verse eid="JOL 2:5"/></para>
  <para style="b"/>
  <para style="q1">
    <verse number="6" style="v" sid="JOL 2:6"/>Ekubaboneni nje, izizwe zizwa ubuhlungu;</para>
  <para style="q2" vid="JOL 2:6">ubuso bonke buyadana.<verse eid="JOL 2:6"/></para>
  <para style="q1">
    <verse number="7" style="v" sid="JOL 2:7"/>Bahlasela njengamaqhawe;</para>
  <para style="q2" vid="JOL 2:7">bakhwele imiduli njengamabutho.</para>
  <para style="q1" vid="JOL 2:7">Bonke bahamba beludwendwe</para>
  <para style="q2" vid="JOL 2:7">bengaphambuki endleleni yabo.<verse eid="JOL 2:7"/></para>
  <para style="q1">
    <verse number="8" style="v" sid="JOL 2:8"/>Kabasunduzani;</para>
  <para style="q2" vid="JOL 2:8">lowo lalowo uhamba eqonde phambili.</para>
  <para style="q1" vid="JOL 2:8">Badabula phakathi kwezivikelo</para>
  <para style="q2" vid="JOL 2:8">kungekho kwehlukana kubo.<verse eid="JOL 2:8"/></para>
  <para style="q1">
    <verse number="9" style="v" sid="JOL 2:9"/>Baya ngesiqubu edolobheni;</para>
  <para style="q2" vid="JOL 2:9">bagijima besekele umduli.</para>
  <para style="q1" vid="JOL 2:9">Bayakhwela bangene ezindlini;</para>
  <para style="q2" vid="JOL 2:9">bangena ngamawindi njengamasela.<verse eid="JOL 2:9"/></para>
  <para style="b"/>
  <para style="q1">
    <verse number="10" style="v" sid="JOL 2:10"/>Umhlaba uyanyikinyeka phambi kwabo;</para>
  <para style="q2" vid="JOL 2:10">umkhathi uyaqhaqhazela,</para>
  <para style="q1" vid="JOL 2:10">ilanga lenyanga kube mnyama,</para>
  <para style="q2" vid="JOL 2:10">lezinkanyezi kazisakhanyisi.<verse eid="JOL 2:10"/></para>
  <para style="q1">
    <verse number="11" style="v" sid="JOL 2:11"/>
    <char style="nd">UThixo</char> uyakhwaza</para>
  <para style="q2" vid="JOL 2:11">phambi kwebutho lakhe;</para>
  <para style="q1" vid="JOL 2:11">amabutho akhe angeke abalwe,</para>
  <para style="q2" vid="JOL 2:11">njalo balamandla labo abalalela ukulaya kwakhe.</para>
  <para style="q1" vid="JOL 2:11">Usuku <char style="nd">lukaThixo</char> lukhulu;</para>
  <para style="q2" vid="JOL 2:11">luyesabeka.</para>
  <para style="q2" vid="JOL 2:11">Ngubani ongalumela na?<verse eid="JOL 2:11"/></para>
  <para style="s1">Guqulani Inhliziyo Zenu</para>
  <para style="q1">
    <verse number="12" style="v" sid="JOL 2:12"/>“Lakhathesi,” kutsho <char style="nd">uThixo</char>,</para>
  <para style="q2" vid="JOL 2:12">“phendukelani kimi ngenhliziyo zenu zonke,</para>
  <para style="q2" vid="JOL 2:12">ngokuzila langokukhala lokulila.”<verse eid="JOL 2:12"/></para>
  <para style="b"/>
  <para style="q1">
    <verse number="13" style="v" sid="JOL 2:13"/>Dabulani inhliziyo zenu</para>
  <para style="q2" vid="JOL 2:13">hatshi izigqoko zenu.</para>
  <para style="q1" vid="JOL 2:13">Buyelani <char style="nd">kuThixo</char> uNkulunkulu wenu,</para>
  <para style="q2" vid="JOL 2:13">ngoba ulomusa lesihawu,</para>
  <para style="q1" vid="JOL 2:13">uyaphuza ukuthukuthela, ulothando olukhulu,</para>
  <para style="q2" vid="JOL 2:13">njalo uyaxola ukuthumela umonakalo.<verse eid="JOL 2:13"/></para>
  <para style="q1">
    <verse number="14" style="v" sid="JOL 2:14"/>Ngubani owaziyo? Engxenye angaphenduka abe lesihawu</para>
  <para style="q2" vid="JOL 2:14">atshiye isibusiso,</para>
  <para style="q1" vid="JOL 2:14">iminikelo yamabele leminikelo yokunathwayo</para>
  <para style="q2" vid="JOL 2:14">
    <char style="nd">kaThixo</char> uNkulunkulu wenu.<verse eid="JOL 2:14"/></para>
  <para style="b"/>
  <para style="q1">
    <verse number="15" style="v" sid="JOL 2:15"/>Vuthelani icilongo eZiyoni,</para>
  <para style="q2" vid="JOL 2:15">memezelani ukuzila okungcwele,</para>
  <para style="q2" vid="JOL 2:15">bizani ibandla elingcwele.<verse eid="JOL 2:15"/></para>
  <para style="q1">
    <verse number="16" style="v" sid="JOL 2:16"/>Buthanisani abantu,</para>
  <para style="q2" vid="JOL 2:16">ngcwelisani ibandla;</para>
  <para style="q1" vid="JOL 2:16">hlanganisani abadala,</para>
  <para style="q2" vid="JOL 2:16">buthanisani abantwana</para>
  <para style="q2" vid="JOL 2:16">labo abamunyayo.</para>
  <para style="q1" vid="JOL 2:16">Umyeni katshiye indlu yakhe</para>
  <para style="q2" vid="JOL 2:16">lomlobokazi atshiye ikamelo lakhe.<verse eid="JOL 2:16"/></para>
  <para style="q1">
    <verse number="17" style="v" sid="JOL 2:17"/>Abaphristi abakhonzayo phambi <char style="nd">kukaThixo</char>,</para>
  <para style="q2" vid="JOL 2:17">kabakhale bephakathi laphakathi kwentuba le-alithari.</para>
  <para style="q1" vid="JOL 2:17">Kabathi, “Awu <char style="nd">Thixo</char>, zwela abantu bakho.</para>
  <para style="q2" vid="JOL 2:17">Ungenzi ilifa lakho libe yinto yokuhlekwa,</para>
  <para style="q2" vid="JOL 2:17">isiga phakathi kwezizwe.</para>
  <para style="q1" vid="JOL 2:17">Kungani phakathi kwezizwe kumele bathi,</para>
  <para style="q2" vid="JOL 2:17">‘Ungaphi uNkulunkulu wabo?’ ”<verse eid="JOL 2:17"/></para>
  <para style="s1">Impendulo <char style="nd">KaThixo</char></para>
  <para style="q1">
    <verse number="18" style="v" sid="JOL 2:18"/>Lapho-ke <char style="nd">uThixo</char> uzakuba lobukhwele ngelizwe lakhe</para>
  <para style="q2" vid="JOL 2:18">abe lesihawu ebantwini bakhe.<verse eid="JOL 2:18"/></para>
  <para style="p">
    <verse number="19" style="v" sid="JOL 2:19"/>
    <char style="nd">UThixo</char> uzabaphendula athi:</para>
  <para style="q1" vid="JOL 2:19">“Ngiyalithumela amabele lewayini elitsha lamafutha,</para>
  <para style="q2" vid="JOL 2:19">okwaneleyo ukulisuthisa ngokugcweleyo;</para>
  <para style="q1" vid="JOL 2:19">angiyikuphinda futhi ukulenza</para>
  <para style="q2" vid="JOL 2:19">into yokuhlekisa ezizweni.<verse eid="JOL 2:19"/></para>
  <para style="b"/>
  <para style="q1">
    <verse number="20" style="v" sid="JOL 2:20"/>Ibutho lasenyakatho ngizalixotshela khatshana lani,</para>
  <para style="q2" vid="JOL 2:20">ngilifuqele elizweni elomileyo elilugwadule,</para>
  <para style="q1" vid="JOL 2:20">amaviyo alo aphambili esiya olwandle lwasempumalanga</para>
  <para style="q2" vid="JOL 2:20">lawo angemuva esiya olwandle lwasentshonalanga.</para>
  <para style="q1" vid="JOL 2:20">Iphunga lalo elibi lizakuya phezulu,</para>
  <para style="q2" vid="JOL 2:20">umnuko walo uzaphakama.”</para>
  <para style="b" vid="JOL 2:20"/>
  <para style="q1" vid="JOL 2:20">Ngempela wenze izinto ezinkulu ezimangalisayo.<verse eid="JOL 2:20"/></para>
  <para style="q2">
    <verse number="21" style="v" sid="JOL 2:21"/>Ungesabi, wena lizwe;</para>
  <para style="q2" vid="JOL 2:21">thaba uthokoze.</para>
  <para style="q1" vid="JOL 2:21">Impela <char style="nd">uThixo</char> wenze izinto ezinkulu.<verse eid="JOL 2:21"/></para>
  <para style="q2">
    <verse number="22" style="v" sid="JOL 2:22"/>Lingesabi, lina zinyamazana zeganga,</para>
  <para style="q2" vid="JOL 2:22">ngoba amadlelo asesiba luhlaza.</para>
  <para style="q1" vid="JOL 2:22">Izihlahla sezithela izithelo zazo;</para>
  <para style="q2" vid="JOL 2:22">imikhiwa lemivini kuthela kakhulu.<verse eid="JOL 2:22"/></para>
  <para style="q1">
    <verse number="23" style="v" sid="JOL 2:23"/>Thabani, lina bantu baseZiyoni,</para>
  <para style="q2" vid="JOL 2:23">thokozani <char style="nd">kuThixo</char> uNkulunkulu wenu</para>
  <para style="q1" vid="JOL 2:23">ngoba ulinike izulu lekwindla</para>
  <para style="q2" vid="JOL 2:23">ngokulunga.</para>
  <para style="q1" vid="JOL 2:23">Ulilethela izulu elinengi</para>
  <para style="q2" vid="JOL 2:23">kanye lezulu lekwindla lelentwasa, njengakuqala.<verse eid="JOL 2:23"/></para>
  <para style="q1">
    <verse number="24" style="v" sid="JOL 2:24"/>Iziza zizagcwala amabele;</para>
  <para style="q2" vid="JOL 2:24">izikhamelo zizaphuphuma iwayini lamafutha.<verse eid="JOL 2:24"/></para>
  <para style="b"/>
  <para style="q1">
    <verse number="25" style="v" sid="JOL 2:25"/>“Ngizalihlawula okwaleyo minyaka lokho okwadliwa zintethe,</para>
  <para style="q2" vid="JOL 2:25">lesikhonyane lobuyane,</para>
  <para style="q2" vid="JOL 2:25">ezinye izintethe kanye lemitshitshi yezintethe,</para>
  <para style="q1" vid="JOL 2:25">ibutho lami elikhulu engalithumela kini.<verse eid="JOL 2:25"/></para>
  <para style="q1">
    <verse number="26" style="v" sid="JOL 2:26"/>Lizakuba lokudla okunengi lize lisuthe,</para>
  <para style="q2" vid="JOL 2:26">njalo lizadumisa ibizo <char style="nd">likaThixo</char> uNkulunkulu wenu,</para>
  <para style="q2" vid="JOL 2:26">olenzele izimangaliso;</para>
  <para style="q1" vid="JOL 2:26">abantu bami kabayikuphinda bayangeke futhi.<verse eid="JOL 2:26"/></para>
  <para style="q1">
    <verse number="27" style="v" sid="JOL 2:27"/>Ngakho lizakwazi ukuthi ngiko-Israyeli,</para>
  <para style="q2" vid="JOL 2:27">lokuthi mina <char style="nd">nginguThixo</char> uNkulunkulu wenu,</para>
  <para style="q2" vid="JOL 2:27">kanye lokuthi kakho omunye;</para>
  <para style="q1" vid="JOL 2:27">abantu bami kabayikuphinda bayangeke futhi.”<verse eid="JOL 2:27"/></para>
  <para style="s1">Usuku <char style="nd">LukaThixo</char></para>
  <para style="q1">
    <verse number="28" style="v" sid="JOL 2:28"/>“Emva kwalokho,</para>
  <para style="q2" vid="JOL 2:28">ngizathululela uMoya wami kubo bonke abantu.</para>
  <para style="q1" vid="JOL 2:28">Amadodana lamadodakazi enu azaphrofitha,</para>
  <para style="q2" vid="JOL 2:28">izinsizwa zenu zizabona imibono,</para>
  <para style="q2" vid="JOL 2:28">lamaxhegu enu azaphupha amaphupho.<verse eid="JOL 2:28"/></para>
  <para style="q1">
    <verse number="29" style="v" sid="JOL 2:29"/>Lasezincekwini zami, ezesilisa lezesifazane,</para>
  <para style="q2" vid="JOL 2:29">ngizawuthulula uMoya wami ngalezonsuku.<verse eid="JOL 2:29"/></para>
  <para style="q1">
    <verse number="30" style="v" sid="JOL 2:30"/>Ngizabonakalisa izimangaliso emazulwini</para>
  <para style="q2" vid="JOL 2:30">lasemhlabeni,</para>
  <para style="q2" vid="JOL 2:30">igazi lomlilo lezikhatha zentuthu.<verse eid="JOL 2:30"/></para>
  <para style="q1">
    <verse number="31" style="v" sid="JOL 2:31"/>Ilanga lizaphendulwa libe yibumnyama</para>
  <para style="q2" vid="JOL 2:31">lenyanga ibeligazi</para>
  <para style="q2" vid="JOL 2:31">phambi kokuba kufike</para>
  <para style="q2" vid="JOL 2:31">usuku olukhulu <char style="nd">lukaThixo</char>, olwesabekayo.<verse eid="JOL 2:31"/></para>
  <para style="q1">
    <verse number="32" style="v" sid="JOL 2:32"/>Njalo wonke obiza</para>
  <para style="q2" vid="JOL 2:32">ibizo <char style="nd">likaThixo</char> uzasindiswa;</para>
  <para style="q1" vid="JOL 2:32">ngoba eNtabeni iZiyoni laseJerusalema</para>
  <para style="q2" vid="JOL 2:32">kuzakuba lokukhululwa,</para>
  <para style="q2" vid="JOL 2:32">njengoba <char style="nd">uThixo</char> etshilo,</para>
  <para style="q1" vid="JOL 2:32">iloba phakathi kwabasindileyo</para>
  <para style="q2" vid="JOL 2:32">labo ababizwa <char style="nd">nguThixo</char>.”<verse eid="JOL 2:32"/></para>
  <chapter eid="JOL 2"/>
  <chapter number="3" style="c" sid="JOL 3"/>
  <para style="s1">Izizwe Ziyahlulelwa</para>
  <para style="q1">
    <verse number="1" style="v" sid="JOL 3:1"/>“Ngalezonsuku langalesosikhathi,</para>
  <para style="q2" vid="JOL 3:1">lapho sengibuyisela inotho kaJuda leJerusalema,<verse eid="JOL 3:1"/></para>
  <para style="q1">
    <verse number="2" style="v" sid="JOL 3:2"/>ngizaqoqa izizwe zonke</para>
  <para style="q2" vid="JOL 3:2">ngizehlisele eSigodini sikaJehoshafathi.</para>
  <para style="q1" vid="JOL 3:2">Lapho-ke ngizazahlulela</para>
  <para style="q2" vid="JOL 3:2">mayelana lelifa lami, abantu bami u-Israyeli</para>
  <para style="q1" vid="JOL 3:2">ngoba zahlakazela abantu bami phakathi kwezizwe,</para>
  <para style="q2" vid="JOL 3:2">zabelana ilizwe lami.<verse eid="JOL 3:2"/></para>
  <para style="q1">
    <verse number="3" style="v" sid="JOL 3:3"/>Zenza inkatho ngabantu bami,</para>
  <para style="q2" vid="JOL 3:3">zathenga izifebe ngabafana;</para>
  <para style="q2" vid="JOL 3:3">zathengisa amankazana ngewayini ukuze zinathe.<verse eid="JOL 3:3"/></para>
  <para style="p">
    <verse number="4" style="v" sid="JOL 3:4"/>Manje-ke lisolani ngami, wena Thire loSidoni lani lonke zifunda zaseFilistiya? Liyangiphindisela ngolutho engilwenzileyo na? Nxa lingiphindisela, ngizaphanga ngibuyisele elakwenzayo phezu kwamakhanda enu ngokuphangisa. <verse eid="JOL 3:4"/><verse number="5" style="v" sid="JOL 3:5"/>Ngoba lathatha isiliva sami legolide lami lathwalela lenotho yami eligugu emathempelini enu. <verse eid="JOL 3:5"/><verse number="6" style="v" sid="JOL 3:6"/>Lathengisa abantu bakoJuda laseJerusalema kumaGrikhi, ukuze libase khatshana lelizwe labo.<verse eid="JOL 3:6"/></para>
  <para style="p">
    <verse number="7" style="v" sid="JOL 3:7"/>Khangelani, ngizabavusa ezindaweni elabathengisa kuzo, njalo ngizabuyisela phezu kwamakhanda enu lokho elakwenzayo. <verse eid="JOL 3:7"/><verse number="8" style="v" sid="JOL 3:8"/>Ngizathengisa amadodana enu lamadodakazi enu ebantwini bakoJuda, njalo labo bazawathengisa kumaSabhini, isizwe esikhatshana.” <char style="nd">UThixo</char> usekhulumile.<verse eid="JOL 3:8"/></para>
  <para style="q1">
    <verse number="9" style="v" sid="JOL 3:9"/>Memezelani lokhu ezizweni lithi:</para>
  <para style="q2" vid="JOL 3:9">Lungiselani impi!</para>
  <para style="q1" vid="JOL 3:9">Vusani amabutho!</para>
  <para style="q2" vid="JOL 3:9">Wonke amadoda empi kasondele ahlasele.<verse eid="JOL 3:9"/></para>
  <para style="q1">
    <verse number="10" style="v" sid="JOL 3:10"/>Khandani amakhuba enu abe zinkemba</para>
  <para style="q2" vid="JOL 3:10">lemihedla yenu yokuthena izihlahla ibe yimikhonto.</para>
  <para style="q1" vid="JOL 3:10">Obuthakathaka kathi,</para>
  <para style="q2" vid="JOL 3:10">“Ngiqinile!”<verse eid="JOL 3:10"/></para>
  <para style="q1">
    <verse number="11" style="v" sid="JOL 3:11"/>Wozani ngokuphangisa, lonke lina zizwe zasezinhlangothini zonke,</para>
  <para style="q2" vid="JOL 3:11">libuthane khonapho.</para>
  <para style="b" vid="JOL 3:11"/>
  <para style="q1" vid="JOL 3:11">Yehlisa amabutho akho, Oh <char style="nd">Thixo!</char><verse eid="JOL 3:11"/></para>
  <para style="b"/>
  <para style="q1">
    <verse number="12" style="v" sid="JOL 3:12"/>“Izizwe kazivuswe;</para>
  <para style="q2" vid="JOL 3:12">kaziye eSigodini sikaJehoshafathi</para>
  <para style="q1" vid="JOL 3:12">ngoba ngizahlala khona</para>
  <para style="q2" vid="JOL 3:12">ukwehlulela izizwe zonke zasezinhlangothini zonke.<verse eid="JOL 3:12"/></para>
  <para style="q1">
    <verse number="13" style="v" sid="JOL 3:13"/>Hehethani ngesikela</para>
  <para style="q2" vid="JOL 3:13">ngoba okuvunwayo sekuvuthiwe.</para>
  <para style="q1" vid="JOL 3:13">Wozani, gxobani amavini,</para>
  <para style="q2" vid="JOL 3:13">ngoba isikhamelo sewayini sesigcwele</para>
  <para style="q2" vid="JOL 3:13">lezimbizakazi seziphuphuma,</para>
  <para style="q1" vid="JOL 3:13">bukhulu kangaka ububi bazo!<verse eid="JOL 3:13"/></para>
  <para style="b"/>
  <para style="q1">
    <verse number="14" style="v" sid="JOL 3:14"/>Amaxuku, amaxuku</para>
  <para style="q2" vid="JOL 3:14">esigodini sesinqumo!</para>
  <para style="q1" vid="JOL 3:14">Ngoba usuku <char style="nd">lukaThixo</char> luseduze</para>
  <para style="q2" vid="JOL 3:14">esigodini sezinqumo.<verse eid="JOL 3:14"/></para>
  <para style="q1">
    <verse number="15" style="v" sid="JOL 3:15"/>Ilanga lenyanga kuzakuba mnyama,</para>
  <para style="q2" vid="JOL 3:15">lezinkanyezi zingabe zisakhanya.<verse eid="JOL 3:15"/></para>
  <para style="q1">
    <verse number="16" style="v" sid="JOL 3:16"/>
    <char style="nd">UThixo</char> uzavungama eseZiyoni</para>
  <para style="q2" vid="JOL 3:16">aphinde akhwaze eseJerusalema;</para>
  <para style="q2" vid="JOL 3:16">umhlaba lomkhathi kuzagedezela.</para>
  <para style="q1" vid="JOL 3:16">Kodwa <char style="nd">uThixo</char> uzakuba yisiphephelo sabantu bakhe,</para>
  <para style="q2" vid="JOL 3:16">inqaba yabantu bako-Israyeli.”<verse eid="JOL 3:16"/></para>
  <para style="s1">Izibusiso Zabantu BakaNkulunkulu</para>
  <para style="q1">
    <verse number="17" style="v" sid="JOL 3:17"/>“Ngakho lizakwazi ukuthi mina, <char style="nd">uThixo</char> uNkulunkulu wenu,</para>
  <para style="q2" vid="JOL 3:17">ngihlala eZiyoni, intaba yami engcwele.</para>
  <para style="q1" vid="JOL 3:17">IJerusalema izakuba ngcwele;</para>
  <para style="q2" vid="JOL 3:17">kayiyikuphinda ihlaselwe ngabezizweni futhi.<verse eid="JOL 3:17"/></para>
  <para style="b"/>
  <para style="q1">
    <verse number="18" style="v" sid="JOL 3:18"/>Ngalolosuku izintaba zizagobhoza iwayini elitsha,</para>
  <para style="q2" vid="JOL 3:18">lamaqaqa ageleze uchago;</para>
  <para style="q2" vid="JOL 3:18">zonke indonga zakoJuda zizageleza amanzi.</para>
  <para style="q1" vid="JOL 3:18">Umthombo uzantuntuza endlini <char style="nd">kaThixo</char></para>
  <para style="q2" vid="JOL 3:18">uthambise isigodi saseShithima.<verse eid="JOL 3:18"/></para>
  <para style="q1">
    <verse number="19" style="v" sid="JOL 3:19"/>Kodwa iGibhithe izachithakala,</para>
  <para style="q2" vid="JOL 3:19">i-Edomi ibe yinkangala elugwadule,</para>
  <para style="q1" vid="JOL 3:19">ngenxa yodlakela olwenziwa ebantwini bakoJuda</para>
  <para style="q2" vid="JOL 3:19">lapho bachitha khona igazi elingelacala elizweni labo.<verse eid="JOL 3:19"/></para>
  <para style="q1">
    <verse number="20" style="v" sid="JOL 3:20"/>KoJuda kuzahlalwa khona kuze kube nininini</para>
  <para style="q2" vid="JOL 3:20">laseJerusalema kuzahlala izizukulwane zonke.<verse eid="JOL 3:20"/></para>
  <para style="q1">
    <verse number="21" style="v" sid="JOL 3:21"/>Umlandu wabo wegazi, engingakaxoli ngawo,</para>
  <para style="q2" vid="JOL 3:21">ngizabaxolela ngawo.”</para>
  <para style="b" vid="JOL 3:21"/>
  <para style="qc" vid="JOL 3:21">
    <char style="nd">UThixo</char> uhlala eZiyoni!<verse eid="JOL 3:21"/></para>
  <chapter eid="JOL 3"/>
</usx>
