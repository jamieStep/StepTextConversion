<?xml version="1.0" encoding="UTF-8"?>
<usx version="3.0">
  <book code="EST" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">U-Esta</para>
  <para style="toc1">U-Esta</para>
  <para style="toc2">U-Esta</para>
  <para style="toc3">Est</para>
  <para style="mt1">U-Esta</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ugwalo luka-Esta luchasisa ukuthi kungani amaJuda aqala ukuthakazelela umkhosi omutsha okuthiwa wePhurimi. Imilayo kaMosi yayibachazele ngensindiso eyayitholakala emikhosini enjengowePhasika loweZihonqo. Ugwalo luka-Esta lutshengisa ukuthi uNkulunkulu wangenela kanjani ekusindiseni amaJuda okwenza baqala ukuthakazelela ukusindiswa okukhulu kangaka ngomkhosi wePhurimu.</para>
  <para style="ip">Udaba lolu lwenzakala ngesikhathi kubusa inkosi yasePhezhiya u-Ahusuweru (angabe engu-Ahusuweru wakuqala ngeminyaka ka-486 kusiya ku-465 uKhristu engakazalwa). Loludaba lubalisa okwenzakalayo lapho amaJuda ayethunjiwe uHadasa lomzawakhe uModekhayi bencedisana ukukhulula abantu bakibo lapho kulecebo lokubabhubhisa. Loba nje udaba lolu lungaqambi ibizo likaNkulunkulu, isandla sakhe sokuvikela sisobala ezehlakalweni zonke.</para>
  <para style="ip">Ugwalo lolu lulamadili amanengi, ahlanganisa amabili enziwa ngu-Ahusuweru ekuqaleni lamanye amabili enziwa ngu-Esta phakathi laphakathi kogwalo kanye lamanye amabili enziwa ngamaJuda ebonga ukusindiswa kwawo. Njengoba limbali yayitshelwa izizukulwane zabo ngomkhosi wePhurimu, abalalelayo babezibona sebephakathi kwezehlakalo ingani babekhona kusenzakala. Lalabo abalubalayo kabapheleli ekuthakazeleleni insindiso eyalethwa nguNkulunkulu kodwa bangazibuza njengokubuza okwenziwa nguModekhayi ebuza u-Esta, ukuthi kungabe kulesizatho bani esenza uNkulunkulu abanike izihlalo abalazo.</para>
  <para style="ie"/>
  <chapter number="1" style="c" sid="EST 1"/>
  <para style="s1">INdlovukazi UVashithi Ikhutshwa Ebukhosini</para>
  <para style="p">
    <verse number="1" style="v" sid="EST 1:1"/>Lokhu yikho okwenzakala ngesikhathi sika-Ahasuweru, owayebusa izifunda ezingaphezu kwekhulu elilamatshumi amabili lasikhombisa (127) kusukela e-Indiya kuze kuyefika eTopiya. <verse eid="EST 1:1"/><verse number="2" style="v" sid="EST 1:2"/>Ngalesosikhathi inkosi u-Ahasuweru wayebusa esesigodlweni saseSusa, <verse eid="EST 1:2"/><verse number="3" style="v" sid="EST 1:3"/>kwathi ngomnyaka wesithathu wokubusa kwakhe, wenzela izikhulu zakhe kanye leziphathamandla zakhe idili elikhulu. Abakhokheli bebutho basePhezhiya labaseMediya, amakhosana, kanye lezikhulu zezifunda zonke zazikhona.<verse eid="EST 1:3"/></para>
  <para style="p">
    <verse number="4" style="v" sid="EST 1:4"/>Okwensuku ezilikhulu lamatshumi ayisificaminwembili (180) watshengisa ubukhulu benotho yombuso wakhe kanye lobucwazicwazi lobukhosi bombuso wakhe. <verse eid="EST 1:4"/><verse number="5" style="v" sid="EST 1:5"/>Kwathi lezonsuku seziphelile, inkosi yenza idili elikhulu elabakhona okwensuku eziyisikhombisa, endaweni ehonqolozelweyo esigodlweni senkosi, lisenzelwa bonke abantu abaziwayo labantukazana ababesesigodlweni saseSusa. <verse eid="EST 1:5"/><verse number="6" style="v" sid="EST 1:6"/>Egumeni kwakulezilengiso ezimhlophe leziluhlaza okwesibhakabhaka, zibotshelwe emasongweni esiliva ngentambo zelineni elimhlophe lelembu eliyibubende ensikeni zamatshe aqinileyo. Kwakulemibheda yegolide lesiliva phezu kwephansi elaligandelwe ngamatshe aligugu, abomvu, aluhlaza, amhlophe lamnyama lamanye adulayo.<verse eid="EST 1:6"/></para>
  <para style="p">
    <verse number="7" style="v" sid="EST 1:7"/>Iwayini lalinathelwa ezinkezweni zegolide, inye ngayinye yehlukene kwezinye, njalo iwayini lesikhosini lalilinengi, kutshengisa ukukhululeka kwesandla senkosi. <verse eid="EST 1:7"/><verse number="8" style="v" sid="EST 1:8"/>Ngokulaya kwenkosi, isethekeli sinye ngasinye sasikhululekile ukuthi sinathe ngokwentando yaso, ngoba inkosi yayilaye zonke iziphathamandla ezazisipha iwayini ukuthi ziphe umuntu wonke njengokufisa kwakhe.<verse eid="EST 1:8"/></para>
  <para style="p">
    <verse number="9" style="v" sid="EST 1:9"/>INdlovukazi uVashithi layo yenzela abesifazane ababesesigodlweni seNkosi u-Ahasuweru idili elikhulu.<verse eid="EST 1:9"/></para>
  <para style="p">
    <verse number="10" style="v" sid="EST 1:10"/>Ngelanga lesikhombisa, inkosi u-Ahasuweru isidakiwe ngenxa yewayini, yalaya abathenwa abayisikhombisa ababeyisebenzela, uMehumani, uBhizitha, uHaribhona, uBhigitha, u-Abhagitha, uZethari loKharikhasi, <verse eid="EST 1:10"/><verse number="11" style="v" sid="EST 1:11"/>ukuthi balethe kuyo iNdlovukazi uVashithi ethwele umqhele wakhe wobukhosi ukuze abukise ubuhle bakhe ebantwini kanye lezikhulwini, ngoba wayemuhle kakhulu. <verse eid="EST 1:11"/><verse number="12" style="v" sid="EST 1:12"/>Kodwa kwathi abathenwa beyitshela ngokulaya kwenkosi, iNdlovukazi uVashithi yala ukuya. Ngakho inkosi yathukuthela yavutha ngolaka.<verse eid="EST 1:12"/></para>
  <para style="p">
    <verse number="13" style="v" sid="EST 1:13"/>Njengoba kwakuyinjwayelo ukuthi inkosi icebisane lezingcitshi ezindabeni eziphathelene lemithetho kanye lokwahlulela, yakhuluma lamadoda ahlakaniphileyo ayezwisisa ngomumo walezozikhathi <verse eid="EST 1:13"/><verse number="14" style="v" sid="EST 1:14"/>njalo ayeseduzane kakhulu lenkosi kwakunguKharishena, uShethari, u-Adimatha, uThashishi, uMeresi, uMarisena loMemukhani, izikhulu eziyisikhombisa zasePhezhiya laseMediya ezazilemvumo yokuya enkosini njalo zilezikhundla eziphakemeyo embusweni.<verse eid="EST 1:14"/></para>
  <para style="p">
    <verse number="15" style="v" sid="EST 1:15"/>Yasibuza yathi, “Umthetho uthi kwenziweni eNdlovukazini uVashithi? Phela kayilalelanga umlayo wenkosi u-Ahasuweru awuthumele kuyo ngabathenwa.”<verse eid="EST 1:15"/></para>
  <para style="p">
    <verse number="16" style="v" sid="EST 1:16"/>UMemukhani wasephendula phambi kwenkosi kanye lezikhulu zayo wathi, “INdlovukazi uVashithi yonile, hatshi enkosini kuphela, kodwa lasezikhulwini zonke kanye labantu bonke bezabelo zonke zeNkosi u-Ahasuweru. <verse eid="EST 1:16"/><verse number="17" style="v" sid="EST 1:17"/>Phela isenzo seNdlovukazi sizakwazakala kuwo wonke amakhosikazi, abesedelela omkawo esithi, ‘Inkosi u-Ahasuweru yalaya iNdlovukazi uVashithi ukuthi ilethwe phambi kwayo, kodwa yala ukuza.’ <verse eid="EST 1:17"/><verse number="18" style="v" sid="EST 1:18"/>Lamhlanje amakhosikazi aphakemeyo asePhezhiya kanye laseMediya asizwileyo isenzo seNdlovukazi azaphendula izikhulu zenkosi zonke ngendlela efananayo. Kuzakuba khona ukungahloniphi kanye lengxabangxoza.<verse eid="EST 1:18"/></para>
  <para style="p">
    <verse number="19" style="v" sid="EST 1:19"/>Ngakho-ke, nxa kulungile enkosini, kakube lomthetho ozaphuma esigodlweni njalo ulotshwe emithethweni yelizwe lePhezhiya leMediya, ongeke uguqulwe njalo, ukuthi uVashithi akumelanga aphinde angene lapho okulenkosi u-Ahasuweru. Njalo inkosi kayiphe isikhundla sayo sobundlovukazi komunye ongcono kulayo. <verse eid="EST 1:19"/><verse number="20" style="v" sid="EST 1:20"/>Kuzakuthi nxa umthetho wenkosi umenyezelwa kuwo wonke umbuso wayo omkhulu, abesifazane bonke bazahlonipha omkabo kusukela komncane kusiya komkhulu.”<verse eid="EST 1:20"/></para>
  <para style="p">
    <verse number="21" style="v" sid="EST 1:21"/>Inkosi kanye lezikhulu zayo bathokoza ngalokhu kucebisa, inkosi yasisenza khona lokho uMemukhani akucebisayo. <verse eid="EST 1:21"/><verse number="22" style="v" sid="EST 1:22"/>Yathumela izincwadi kuzozonke izabelo zombuso, kuleso laleso sabelo incwadi yaso ngolimi olukhulunywa kuso, kwamenyezelwa ngendimi zazo ukuthi yileyo laleyo ndoda kumele ibuse umuzi wayo.<verse eid="EST 1:22"/></para>
  <chapter eid="EST 1"/>
  <chapter number="2" style="c" sid="EST 2"/>
  <para style="s1">U-Esta Ubekwa Ukuba YiNdlovukazi</para>
  <para style="p">
    <verse number="1" style="v" sid="EST 2:1"/>Emva kokuba ukuthukuthela kweNkosi u-Ahasuweru sekudedile, yamkhumbula uVashithi kanye lalokho ayekwenzile, lalokho okwakumenyezelwe ngaye. <verse eid="EST 2:1"/><verse number="2" style="v" sid="EST 2:2"/>Izinceku zenkosi zasezisithi kuyo, “Akudingelwe inkosi amantombazana agcweleyo, amahle. <verse eid="EST 2:2"/><verse number="3" style="v" sid="EST 2:3"/>Inkosi kayikhethe iziphathamandla kuzozonke izabelo zombuso wayo ukuthi zilethe wonke amantombazana amahle endlini yabesifazane esigodlweni saseSusa. Bafakwe ezandleni zikaHegayi, umthenwa wenkosi, okhangele abesifazane; zilungiswe kuhle njalo ziphiwe amakha okuziqhola. <verse eid="EST 2:3"/><verse number="4" style="v" sid="EST 2:4"/>Besekusithi intombi ethokozisa inkosi ibe yiNdlovukazi esikhundleni sikaVashithi.” Iseluleko lesi sayithokozisa inkosi, yasisilandela.<verse eid="EST 2:4"/></para>
  <para style="p">
    <verse number="5" style="v" sid="EST 2:5"/>Kwakukhona esigodlweni saseSusa umJuda owendlu yakoBhenjamini, okwakuthiwa nguModekhayi, indodana kaJayiri, indodana kaShimeyi, indodana kaKhishi, <verse eid="EST 2:5"/><verse number="6" style="v" sid="EST 2:6"/>owayethunjwe eJerusalema nguNebhukhadineza inkosi yaseBhabhiloni, kanye loJekhoniya inkosi yakoJuda wayephakathi kwabathunjwayo.<verse eid="EST 2:6"/></para>
  <para style="p">
    <verse number="7" style="v" sid="EST 2:7"/>UModekhayi wayelomzawakhe okwakuthiwa nguHadasa, amondla ngoba engelayise lonina. Intombazana le yayisaziwa langokuthi ngu-Esta, yayibukeka kakhulu, inhle njalo uModekhayi wayeyondle njengendodakazi yakhe ize ifelwe nguyise lonina. <verse eid="EST 2:7"/><verse number="8" style="v" sid="EST 2:8"/>Kwathi umlayo wenkosi kanye lesimiso sekumenyezelwe, amantombazana amanengi alethwa esigodlweni saseSusa afakwa ezandleni zikaHegayi. U-Esta laye wathathwa wasiwa esigodlweni sobukhosi wanikelwa ngaphansi kukaHegayi, owayelinda indawo yabesifazane.<verse eid="EST 2:8"/></para>
  <para style="p">
    <verse number="9" style="v" sid="EST 2:9"/>Intombazana le yamthokozisa wayithanda. Wahle wayinika okokuzilungisa kuhle lamakha okuziqhola kanye lokudla okuhle. Wayipha amantombazana ayisikhombisa okuyisebenzela ayekhethwe esigodlweni senkosi, wayisusa kanye lamantombazana ayo, wabafaka endaweni yabesifazane enhle kakhulu.<verse eid="EST 2:9"/></para>
  <para style="p">
    <verse number="10" style="v" sid="EST 2:10"/>U-Esta wayengavezanga ukuthi udabuka ngaphi lembali yemuli yakibo, ngoba uModekhayi wayethe angakwenzi lokho.<verse eid="EST 2:10"/></para>
  <para style="p">
    <verse number="11" style="v" sid="EST 2:11"/>Insuku zonke uModekhayi wayehamba eduzane leguma lendlu yabesifazane ukuze ezwe ukuba u-Esta uqhuba njani lokuthi uyaphila na.<verse eid="EST 2:11"/></para>
  <para style="p">
    <verse number="12" style="v" sid="EST 2:12"/>Intombi yayiqeda izinyanga eziyisithupha igcotshwa, ilungiswa kuhle njalo iqholwa ngamakha njengalokho okwakulungiselelwa abesifazane; izinyanga eziyisithupha igcotshwa ngamafutha emure lezinye eziyisithupha iqholwa ngamakha lokunye okokuqhola, ingakayi eNkosini u-Ahasuweru.<verse eid="EST 2:12"/></para>
  <para style="p">
    <verse number="13" style="v" sid="EST 2:13"/>Indlela intombi eyayisiya ngayo enkosini yile: loba yini intombi eyayiyifuna yayikuphiwa ukuze ihambe lakho esigodlweni senkosi isuka endlini yabesifazane. <verse eid="EST 2:13"/><verse number="14" style="v" sid="EST 2:14"/>Ntambama yayisiya esigodlweni kuthi ekuseni ibuyele kweyinye indawo yabesifazane iyelondolozwa nguShahashigazi, umthenwa wenkosi owayegcina abafazi beceleni. Wayengabuyeli enkosini ngaphandle kokuba yona ithokoza ngaye njalo imbize ngebizo lakhe.<verse eid="EST 2:14"/></para>
  <para style="p">
    <verse number="15" style="v" sid="EST 2:15"/>Kwathi lapho ithuba lika-Esta (intombazana eyayondliwe nguModekhayi, indodakazi kamalumakhe u-Abhihayili) selifikile ukuthi aye enkosini, kacelanga lutho ngaphandle kwalokho okwakukhulunywe nguHegayi, umthenwa wenkosi owayelondoloza abesifazane. U-Esta wathakazelelwa yibo bonke abambonayo. <verse eid="EST 2:15"/><verse number="16" style="v" sid="EST 2:16"/>U-Esta wasiwa enkosini ngenyanga yetshumi, inyanga yeThebhethi, ngomnyaka wesikhombisa wokubusa kweNkosi u-Ahasuweru. <verse eid="EST 2:16"/><verse number="17" style="v" sid="EST 2:17"/>Inkosi yakhangwa ngu-Esta kakhulukazi okwedlula abanye bonke abesifazane, njalo yamthakazelela yathokoza ngaye okwedlula zonke ezinye izintombi ezigcweleyo. Ngakho yamethesa umqhele wobukhosi yamenza waba yindlovukazi endaweni kaVashithi.<verse eid="EST 2:17"/></para>
  <para style="p">
    <verse number="18" style="v" sid="EST 2:18"/>Inkosi yasisenza idili elikhulu kakhulu, idili lika-Esta, isenzela izikhulu kanye leziphathamandla zayo. Yamemezela usuku lwekhefu kuzozonke izabelo, yapha lezipho ngesandla esikhululekileyo sobukhosi.<verse eid="EST 2:18"/></para>
  <para style="s1">UModekhayi Uvumbulula Icebo Elibi</para>
  <para style="p">
    <verse number="19" style="v" sid="EST 2:19"/>Kwathi izintombi ezigcweleyo sezihlangene okwesibili, uModekhayi wayehlezi esangweni lenkosi. <verse eid="EST 2:19"/><verse number="20" style="v" sid="EST 2:20"/>U-Esta wayekwenze kwaba yimfihlo okwemuli yakhe lalapho adabuka khona njengokutshelwa kwakhe nguModekhayi ukuba akwenze, njalo waqhubeka elandela imilayo kaModekhayi njengalokhu ayekwenza esamkhulisa.<verse eid="EST 2:20"/></para>
  <para style="p">
    <verse number="21" style="v" sid="EST 2:21"/>Ngesikhathi uModekhayi ehlezi esangweni lenkosi, abathenwa benkosi ababili ababelinda emnyango, uBhigithani loThereshi, bathukuthela baceba ukuyibulala inkosi u-Ahasuweru.<verse eid="EST 2:21"/></para>
  <para style="p">
    <verse number="22" style="v" sid="EST 2:22"/>Kodwa uModekhayi wakuzwa ababekuceba wasetshela iNdlovukazi u-Esta, owabika lokho enkosini, ebabaza isenzo esihle sikaModekhayi.<verse eid="EST 2:22"/></para>
  <para style="p">
    <verse number="23" style="v" sid="EST 2:23"/>Kwathi lowombiko usuhlolisisiwe kwatholakala ukuthi uliqiniso, iziphathamandla lezo zombili zalengiswa endaweni yokulenga. Konke lokhu kwalotshwa ogwalweni lwezindaba phambi kwenkosi.<verse eid="EST 2:23"/></para>
  <chapter eid="EST 2"/>
  <chapter number="3" style="c" sid="EST 3"/>
  <para style="s1">Icebo LikaHamani Lokubulala AmaJuda</para>
  <para style="p">
    <verse number="1" style="v" sid="EST 3:1"/>Ngemva kwalezo zehlakalo, inkosi u-Ahasuweru wenza uHamani indodana kaHamedatha umʼAgagi waba lodumo ngokumphakamisa, wamupha isikhundla esiphakemeyo, esihloniphekayo ukwedlula esezinye zezikhulu zonke. <verse eid="EST 3:1"/><verse number="2" style="v" sid="EST 3:2"/>Zonke iziphathamandla zesigodlweni esangweni lenkosi zaguqa phansi zamkhothamela uHamani, ngoba inkosi yayilaye lokho ngaye. Kodwa uModekhayi kazange amkhothamele loba amkhonze.<verse eid="EST 3:2"/></para>
  <para style="p">
    <verse number="3" style="v" sid="EST 3:3"/>Ngakho iziphathamandla zesigodlweni esangweni lenkosi zabuza uModekhayi zisithi, “Kungani ungalaleli umlayo wenkosi?”<verse eid="EST 3:3"/></para>
  <para style="p">
    <verse number="4" style="v" sid="EST 3:4"/>Bakhuluma laye insuku ngezinsuku kodwa wala ukwenza lokho. Ngakho bamtshela uHamani ngalokho befuna ukubona kumbe isenzo sikaModekhayi sasizakwamukeleka, ngoba wayebatshelile ukuthi yena ungumJuda.<verse eid="EST 3:4"/></para>
  <para style="p">
    <verse number="5" style="v" sid="EST 3:5"/>Kwathi uHamani ebona ukuthi uModekhayi kamguqeli njalo kamkhonzi, wathukuthela kakhulukazi.<verse eid="EST 3:5"/></para>
  <para style="p">
    <verse number="6" style="v" sid="EST 3:6"/>Kwathi ngoba esekwazi ukuthi uModekhayi udabuka ngaphi, wawulahla umqondo wokubulala uModekhayi yedwa. Kodwa uHamani wadinga indlela yokubulala bonke abomhlobo kaModekhayi, amaJuda, kuwo wonke umbuso ka-Ahasuweru.<verse eid="EST 3:6"/></para>
  <para style="p">
    <verse number="7" style="v" sid="EST 3:7"/>Ngomnyaka wetshumi lambili wokubusa kuka-Ahasuweru, ngenyanga yakuqala, inyanga ethiwa nguNisani, benza inkatho ethiwa <char style="tl">yiphuri</char> phambi kukaHamani ukuze bakhethe usuku lenyanga. Inkatho yadla inyanga yetshumi lambili, inyanga ethiwa yi-Adari.<verse eid="EST 3:7"/></para>
  <para style="p">
    <verse number="8" style="v" sid="EST 3:8"/>UHamani wasesithi eNkosini u-Ahasuweru, “Kukhona abantu abathile abahlakazeke basabalala phakathi kwabantu abasezabelweni zonke zombuso wakho abalemikhuba eyehlukene leyabantu bonke, njalo abangalaleli imithetho yenkosi. Inkosi akumelanga ibayekelele kulokho. <verse eid="EST 3:8"/><verse number="9" style="v" sid="EST 3:9"/>Nxa lokhu kulungile enkosini, kakube lesimemezelo somthetho wokuba babhujiswe. Mina ngizafaka phakathi kwengcebo yesigodlweni amathalenta esiliva alitshumi lenkulungwane ukuphathisa amadoda azakwenza umsebenzi lo.”<verse eid="EST 3:9"/></para>
  <para style="p">
    <verse number="10" style="v" sid="EST 3:10"/>Ngakho inkosi yakhupha indandatho yophawu lwayo emunweni yayipha uHamani indodana kaHamedatha, umʼAgagi, isitha samaJuda. Inkosi yathi kuHamani, <verse eid="EST 3:10"/><verse number="11" style="v" sid="EST 3:11"/>“Gcina imali le, wenze ebantwini njengokuthanda kwakho.”<verse eid="EST 3:11"/></para>
  <para style="p">
    <verse number="12" style="v" sid="EST 3:12"/>Kwathi ngosuku lwetshumi lantathu ngenyanga yokuqala onobhala besigodlweni babizwa. Babhala ngokulotshwa kwesabelo sinye ngasinye njalo ngolimi lwabantu balesosabelo, yonke imilayo kaHamani eyayisiya kuziphathamandla zenkosi, ababusi bezabelo ezehlukeneyo kanye lasezikhulwini ezaziphethe abantu abehlukeneyo. Yayibhalwe ngebizo leNkosi u-Ahasuweru ngokwakhe njalo yadindwa ngophawu lwendandatho yakhe. <verse eid="EST 3:12"/><verse number="13" style="v" sid="EST 3:13"/>Izincwadi zathunyelwa ngezithunywa kuzozonke izabelo zenkosi kulomlayo wokuba kubhujiswe, kubulawe njalo kutshabalaliswe wonke amaJuda, abatsha labadala, abesifazane labantwana ngelanga elilodwa, ilanga letshumi lantathu lwenyanga yetshumi lambili, enyangeni ethiwa ngu-Adari, njalo lokuphanga impahla yabo.<verse eid="EST 3:13"/></para>
  <para style="p">
    <verse number="14" style="v" sid="EST 3:14"/>Amazwi esimemezelo leso ayezakhutshwa abe ngumthetho omisiweyo kuzozonke izabelo, aziswe bonke abantu bakuzo zonke izizwe ukuze bazilungiselele lolosuku.<verse eid="EST 3:14"/></para>
  <para style="p">
    <verse number="15" style="v" sid="EST 3:15"/>Izithunywa zakhuthazwa ngumlayo wenkosi, zaphuma zakhupha umthetho omisiweyo esigodlweni saseSusa. Inkosi loHamani bahlala phansi banatha, kodwa abedolobho laseSusa badideka.<verse eid="EST 3:15"/></para>
  <chapter eid="EST 3"/>
  <chapter number="4" style="c" sid="EST 4"/>
  <para style="s1">UModekhayi Ucela U-Esta Ukuba Asize</para>
  <para style="p">
    <verse number="1" style="v" sid="EST 4:1"/>Kwathi uModekhayi esezwile ngakho konke okwasekwenziwe, wadabula iziqgoko zakhe, wagqoka amasaka okulila, wazihuqa ngomlotha, waphuma wangena phakathi komuzi ekhala kakhulu njalo kabuhlungukazi.<verse eid="EST 4:1"/></para>
  <para style="p">
    <verse number="2" style="v" sid="EST 4:2"/>Kodwa wahamba wayafika esangweni lenkosi, ngoba akulamuntu owayevunyelwa ukungena egqoke amasaka okulila. <verse eid="EST 4:2"/><verse number="3" style="v" sid="EST 4:3"/>Kuzozonke izabelo lapho isimiso somthetho lomlayo wenkosi okwafika khona, kwaba lokulila okukhulu kubaJuda, bazila ukudla, bakhala njalo belila. Abanengi balala emlotheni begqoke amasaka okulila.<verse eid="EST 4:3"/></para>
  <para style="p">
    <verse number="4" style="v" sid="EST 4:4"/>Kwathi izinceku zika-Esta kanye labathenwa bakhe befika bemtshela ngoModekhayi, waba lokudabuka okukhulu. Wamthumela izembatho zokuthi agqoke endaweni yamasaka okulila, kodwa wala ukuzamukela.<verse eid="EST 4:4"/></para>
  <para style="p">
    <verse number="5" style="v" sid="EST 4:5"/>U-Esta wasebiza uHathakhi, omunye wabathenwa benkosi owayekhethwe ukuba yinceku yakhe, wamlaya ukuba ayedingisisa lokho okwakukhathaza uModekhayi lembangela yakho.<verse eid="EST 4:5"/></para>
  <para style="p">
    <verse number="6" style="v" sid="EST 4:6"/>Ngakho uHathakhi waya kuModekhayi egcekeni ledolobho phambi kwesango lenkosi.<verse eid="EST 4:6"/></para>
  <para style="p">
    <verse number="7" style="v" sid="EST 4:7"/>UModekhayi wamtshela konke okwakwenzakale kuye, kugoqela inani lemali uHamani ayethembise ukulibhadala lingene enothweni yenkosi kusenzelwa ukubhujiswa kwamaJuda. <verse eid="EST 4:7"/><verse number="8" style="v" sid="EST 4:8"/>Wamupha njalo amazwi esimemezelo leso ayesekhutshwe aba ngumthetho omisiweyo wokubhujiswa kwabo, owawumenyezelwe eSusa, ukuze awutshengise u-Esta njalo amchazele ngawo; njalo wamtshela ukuthi amkhuthaze ukuba aye enkosini ukuyacela isihawu sayo encengela abantu bakibo. <verse eid="EST 4:8"/><verse number="9" style="v" sid="EST 4:9"/>UHathakhi wabuyela wayamtshela u-Esta lokho okwakukhulunywe nguModekhayi.<verse eid="EST 4:9"/></para>
  <para style="p">
    <verse number="10" style="v" sid="EST 4:10"/>Yena wasemlaya ukuba athi kuModekhayi, <verse eid="EST 4:10"/><verse number="11" style="v" sid="EST 4:11"/>“Zonke iziphathamandla zenkosi kanye labasezigodlweni ezabelweni bayakwazi ukuthi inkosi ilomthetho owodwa zwi kuloba yiphi indoda loba owesifazane osondela enkosini angene endlini ephakathi engabizwanga; kufanele abulawe, ngaphandle kokuba inkosi yelule intonga yayo yegolide imkhombe ngayo ukuze impilo yakhe iphephe. Kodwa, sekwedlule amalanga angamatshumi amathathu selokhu ngacina ukubizelwa enkosini.”<verse eid="EST 4:11"/></para>
  <para style="p">
    <verse number="12" style="v" sid="EST 4:12"/>Kwathi amazwi ka-Esta ebikwa kuModekhayi, <verse eid="EST 4:12"/><verse number="13" style="v" sid="EST 4:13"/>waphendula wathi: “Ungacabangi ukuthi ngoba wena usendlini yenkosi nguwe wedwa kuwo wonke amaJuda ozaphepha. <verse eid="EST 4:13"/><verse number="14" style="v" sid="EST 4:14"/>Nxa ungala uthule ngalesisikhathi, usizo lokukhululwa kwamaJuda kuzavela kwenye indawo, kodwa wena kanye lemuli kayihlo lizabhubha. Njalo kwazi bani, ukuthi uze kulesi sikhundla sobukhosi ngenxa yesikhathi esinjengalesi na?”<verse eid="EST 4:14"/></para>
  <para style="p">
    <verse number="15" style="v" sid="EST 4:15"/>U-Esta wasethumela impendulo le kuModekhayi: <verse eid="EST 4:15"/><verse number="16" style="v" sid="EST 4:16"/>“Hamba uyebuthanisa ndawonye wonke amaJuda aseSusa, lingizilele ukudla. Lingaze ladla loba ukunatha okwensuku ezintathu, ebusuku lemini. Mina kanye lezincekukazi zami sizazila njengani. Nxa lokhu sekwenziwe, ngizakuya enkosini loba nje lokho kungekho emthethweni. Nxa ngisifa, ngiyabe ngifile.”<verse eid="EST 4:16"/></para>
  <para style="p">
    <verse number="17" style="v" sid="EST 4:17"/>Ngakho uModekhayi wasuka wayakwenza lokho okwakulaywe ngu-Esta.<verse eid="EST 4:17"/></para>
  <chapter eid="EST 4"/>
  <chapter number="5" style="c" sid="EST 5"/>
  <para style="s1">Isicelo Sika-Esta Enkosini</para>
  <para style="p">
    <verse number="1" style="v" sid="EST 5:1"/>Ngelanga lesithathu u-Esta wagqoka izembatho zakhe zobukhosi wema enkundleni engaphakathi kwesigodlo phambi kwendlu yenkosi. Inkosi yayihlezi esihlalweni sayo sobukhosi endlini yayo, ikhangele emnyango.<verse eid="EST 5:1"/></para>
  <para style="p">
    <verse number="2" style="v" sid="EST 5:2"/>Yathi ibona iNdlovukazi u-Esta imi enkundleni, yathokoza ngaye, yasiselula intonga yayo yegolide eyayisesandleni sayo, yamkhomba ngayo. U-Esta wasesondela wathinta isihloko sentonga.<verse eid="EST 5:2"/></para>
  <para style="p">
    <verse number="3" style="v" sid="EST 5:3"/>Inkosi yasibuza yathi, “Kutheni Ndlovukazi Esta? Siyini isicelo sakho na? Uzanikwa loba yini, okungafika kungxenye yombuso.”<verse eid="EST 5:3"/></para>
  <para style="p">
    <verse number="4" style="v" sid="EST 5:4"/>U-Esta wathi, “Nxa inkosi ithokoza ngalokhu, bengicela ukuthi inkosi kanye loHamani beze lamhla edilini engililungisele yona.”<verse eid="EST 5:4"/></para>
  <para style="p">
    <verse number="5" style="v" sid="EST 5:5"/>Inkosi yathi, “UHamani keze khathesi, ukuze kwenziwe okucelwa ngu-Esta.” Inkosi loHamani baya edilini elalilungiswe ngu-Esta.<verse eid="EST 5:5"/></para>
  <para style="p">
    <verse number="6" style="v" sid="EST 5:6"/>Kwathi besanatha iwayini, inkosi yambuza njalo u-Esta yathi, “Siyini isicelo sakho? Uzakukwamukeliswa. Kuyini okucelayo na? Uzanikwa loba yini okungafika kungxenye yombuso.”<verse eid="EST 5:6"/></para>
  <para style="p">
    <verse number="7" style="v" sid="EST 5:7"/>U-Esta waphendula wathi, “Isikhalazo sami lesicelo sami yilokhu: <verse eid="EST 5:7"/><verse number="8" style="v" sid="EST 5:8"/>Nxa inkosi ingamukela ngomusa njalo nxa inkosi ithokoza ngokwamukela isikhalazo sami njalo igcwalise isicelo sami, bengicela ukuthi inkosi kanye loHamani kusasa beze edilini engizabalungisela lona. Kulapho engizaphendula okubuzwe yinkosi.”<verse eid="EST 5:8"/></para>
  <para style="s1">UHamani Uthukuthelela UModekhayi</para>
  <para style="p">
    <verse number="9" style="v" sid="EST 5:9"/>UHamani wasuka lapho mhlalokho ethabe kakhulukazi. Kodwa uthe ebona uModekhayi esesangweni lenkosi wananzelela ukuthi kamsukumeli loba ukutshengisa ukwesaba phambi kwakhe, wagcwalelana ngokumthukuthelela uModekhayi. <verse eid="EST 5:9"/><verse number="10" style="v" sid="EST 5:10"/>Kodwa wazibamba waya emzini wakhe, wabiza abangane bakhe ndawonye kanye loZereshi umkakhe, <verse eid="EST 5:10"/><verse number="11" style="v" sid="EST 5:11"/>uHamani wasezincoma kubo ngenotho yakhe enengi, langamadodana akhe amanengi, kanye lazozonke izindlela inkosi eyayimhlonipha ngazo lokuthi imphakamise yambeka phezu kwezinye izikhulu leziphathamandla.<verse eid="EST 5:11"/></para>
  <para style="p">
    <verse number="12" style="v" sid="EST 5:12"/>UHamani wengeza wathi, “Njalo akusikho kodwa lokhu. Yimi ngedwa zwi umuntu omenywe yiNdlovukazi u-Esta ukuba ngiphelekezele inkosi edilini elenzileyo. Njalo usenginxusile kanye lenkosi kusasa. <verse eid="EST 5:12"/><verse number="13" style="v" sid="EST 5:13"/>Kodwa konke lokhu akungisuthisi ikakhulu nxa ngilokhu ngibona umJuda loya onguModekhayi ehlezi esangweni lenkosi.”<verse eid="EST 5:13"/></para>
  <para style="p">
    <verse number="14" style="v" sid="EST 5:14"/>Umkakhe uZereshi kanye labangane bakhe bonke bathi kuye, “Yenza indawo yokulengisa abantu, ibe zingalo ezingamatshumi ayisikhombisa lanhlanu ubude, ubusucela inkosi ekuseni ukuba ilengise uModekhayi lapho. Ube usuziyela edilini uchelesile.” Umcabango lo wamthokozisa kakhulu uHamani, yasisakhiwa indawo yokulengisa.<verse eid="EST 5:14"/></para>
  <chapter eid="EST 5"/>
  <chapter number="6" style="c" sid="EST 6"/>
  <para style="s1">UModekhayi Unikwa Udumo</para>
  <para style="p">
    <verse number="1" style="v" sid="EST 6:1"/>Ngalobobusuku inkosi yaswela ubuthongo; ngakho yalaya ukuba kulethwe kuyo ugwalo lwemiLando, imibhalo yombuso wayo, izobalelwa. <verse eid="EST 6:1"/><verse number="2" style="v" sid="EST 6:2"/>Kwatholakala emibhalweni ukuba uModekhayi wayeveze ukuba uBhigithani loThereshi, abathenwa benkosi ababelinda entubeni, babecebe ukubulala inkosi u-Ahasuweru.<verse eid="EST 6:2"/></para>
  <para style="p">
    <verse number="3" style="v" sid="EST 6:3"/>Inkosi yathi, “UModekhayi wazuza dumo bani lokwaziwa ngalokhu?” Izinceku zenkosi zathi, “Akulalutho alwenzelwayo.”<verse eid="EST 6:3"/></para>
  <para style="p">
    <verse number="4" style="v" sid="EST 6:4"/>Inkosi yasisithi, “Ngubani osenkundleni na?” UHamani wayesanda kungena enkundleni yangaphandle yesigodlo ezokhuluma lenkosi mayelana lokulengisa uModekhayi endaweni ayeyakhele lokho.<verse eid="EST 6:4"/></para>
  <para style="p">
    <verse number="5" style="v" sid="EST 6:5"/>Izinceku zayo zathi, “UHamani umi enkundleni.” Inkosi yalaya yathi, “Mngeniseni.”<verse eid="EST 6:5"/></para>
  <para style="p">
    <verse number="6" style="v" sid="EST 6:6"/>UHamani esengenile, inkosi yathi kuye, “Kuyini okungenzelwa umuntu inkosi ethokoza ngaye ukuba imuphe udumo?”</para>
  <para style="p" vid="EST 6:6">UHamani wacabanga ngaphakathi wathi, “Kambe ngubani ongaphiwa udumo yinkosi ngaphandle kwami?” <verse eid="EST 6:6"/><verse number="7" style="v" sid="EST 6:7"/>Ngakho waphendula inkosi wathi, “Emuntwini inkosi ethokoza ngaye ukuba imuphe udumo, <verse eid="EST 6:7"/><verse number="8" style="v" sid="EST 6:8"/>kabamlethele isembatho sobukhosi esesake sagqokwa yinkosi kanye lebhiza eselake lagadwa yinkosi, elilomqhele wobukhosi ekhanda lalo. <verse eid="EST 6:8"/><verse number="9" style="v" sid="EST 6:9"/>Isembatho leso kanye lebhiza kakube sezandleni zesinye sezikhulu zenkosi ezihloniphekayo kakhulu. Umuntu lo inkosi ethokoza ngaye efuna ukumupha udumo kagqokiswe lezozembatho, abesekhokhelwa edabula phakathi kwemigwaqo yedolobho egade ibhiza, kumenyezwe phambi kwakhe ukuthi, ‘Lokhu yikho okwenziwa emuntwini inkosi ethokoza ngaye ukuba imuphe udumo!’ ”<verse eid="EST 6:9"/></para>
  <para style="p">
    <verse number="10" style="v" sid="EST 6:10"/>Inkosi yasilaya uHamani yathi, “Hamba khona manje uyethatha izembatho kanye lebhiza wenze njengokucebisa kwakho kuModekhayi umJuda ohlezi esangweni lenkosi. Ungaze watshiya loba yikuphi okuqambileyo.”<verse eid="EST 6:10"/></para>
  <para style="p">
    <verse number="11" style="v" sid="EST 6:11"/>UHamani wasethatha izembatho kanye lebhiza. Wamgqokisa uModekhayi, wasemkhokhela ephezu kwebhiza, wadabula imigwaqo yedolobho, ehamba ememeza esithi, “Lokhu yikho okwenziwa emuntwini inkosi ethokoza ngaye ukuba imuphe udumo!”<verse eid="EST 6:11"/></para>
  <para style="p">
    <verse number="12" style="v" sid="EST 6:12"/>Ngemva kwalokho uModekhayi wabuyela esangweni lenkosi. Kodwa uHamani watshitsha waya ngekhaya, emboze ikhanda ngosizi, <verse eid="EST 6:12"/><verse number="13" style="v" sid="EST 6:13"/>watshela uZereshi umkakhe kanye labangane bakhe bonke ngakho konke okwakumehlele. Abeluleki bakhe lomkakhe uZereshi bathi kuye, “Njengoba uModekhayi osuqale ukuwa phambi kwakhe engumJuda ngokwemvelo, awungeke umelane laye, uzatshabalala ngempela.” <verse eid="EST 6:13"/><verse number="14" style="v" sid="EST 6:14"/>Kwathi besakhuluma laye, kwafika abathenwa benkosi bamthatha masinyane ukuya edilini elalilungiswe ngu-Esta.<verse eid="EST 6:14"/></para>
  <chapter eid="EST 6"/>
  <chapter number="7" style="c" sid="EST 7"/>
  <para style="s1">Ukulengiswa KukaHamani</para>
  <para style="p">
    <verse number="1" style="v" sid="EST 7:1"/>Inkosi loHamani basebesiyakudla leNdlovukazi u-Esta, <verse eid="EST 7:1"/><verse number="2" style="v" sid="EST 7:2"/>kwathi besanatha iwayini ngalelolanga lesibili, inkosi yabuza njalo yathi, “Ndlovukazi Esta, kuyini okucelayo na? Uzakukwamukeliswa. Kuyini okucelayo na? Uzanikwa loba yini okungafika kungxenye yombuso.”<verse eid="EST 7:2"/></para>
  <para style="p">
    <verse number="3" style="v" sid="EST 7:3"/>INdlovukazi yaphendula yathi, “Nxa ngifumene umusa kuwe nkosi, njalo nxa inkosi kuyithokozisa, bengicelela ukuphila, yiso isicelo sami lesi. <verse eid="EST 7:3"/><verse number="4" style="v" sid="EST 7:4"/>Ngoba mina kanye labantu bakithi sithengisiwe ukuze sichithwe njalo sibulawe ukuze singabikhona emhlabeni. Ngabe besimane sathengiswa njengezigqili zesilisa lezesifazane, bengizazithulela, ngoba akulahlupho olunje olungabangela ukuthi inkosi iphanjaniswe.”<verse eid="EST 7:4"/></para>
  <para style="p">
    <verse number="5" style="v" sid="EST 7:5"/>Inkosi u-Ahasuweru wathi ku-Esta iNdlovukazi, “Ngubani lowo? Ungaphi umuntu obelesibindi sokwenza into enje?”<verse eid="EST 7:5"/></para>
  <para style="p">
    <verse number="6" style="v" sid="EST 7:6"/>U-Esta wathi, “Isitha lomuntu ololunya nguyenalo uHamani olomona.”</para>
  <para style="p" vid="EST 7:6">UHamani wasethuthumela phambi kwenkosi lendlovukazi. <verse eid="EST 7:6"/><verse number="7" style="v" sid="EST 7:7"/>Inkosi yasukuma igcwele ulaka yatshiya iwayini layo yaya phandle esivandeni sesigodlo. Kwathi uHamani ebona ukuthi inkosi yayisiyenze isinqumo ngempilo yakhe, wasala ngemuva ukuba azincengele impilo yakhe eNdlovukazini u-Esta.<verse eid="EST 7:7"/></para>
  <para style="p">
    <verse number="8" style="v" sid="EST 7:8"/>Kwathi inkosi isiphendukile esivandeni sesigodlo ingena endlini yedili, yathola uHamani eziphosa esihlalweni lapho u-Esta ayehlezi khona.</para>
  <para style="p" vid="EST 7:8">Inkosi yababaza yathi, “Kambe ungadlova indlovukazi ngikhonapha endlini na!”</para>
  <para style="p" vid="EST 7:8">Kwathi ilizwi lelo liphuma emlonyeni wenkosi, bagubuzela ubuso bukaHamani. <verse eid="EST 7:8"/><verse number="9" style="v" sid="EST 7:9"/>Kwathi uHaribhona, omunye wabathenwa ababesebenzela inkosi wathi, “Kulensika yokulengisa abantu ephakeme okuzingalo ezingamatshumi amahlanu emiswe eduze lendlu kaHamani. Yena ubeyenzele uModekhayi, owaveza icebo elibi ukusiza inkosi.”</para>
  <para style="p" vid="EST 7:9">Inkosi yathi, “Mlengiseni kuyo!” <verse eid="EST 7:9"/><verse number="10" style="v" sid="EST 7:10"/>Bamlengisa kuleyonsika ayeyilungisele ukulengisa uModekhayi. Ulaka lwenkosi lwaseludeda.<verse eid="EST 7:10"/></para>
  <chapter eid="EST 7"/>
  <chapter number="8" style="c" sid="EST 8"/>
  <para style="s1">Isimemezelo SeNkosi NgabaJuda</para>
  <para style="p">
    <verse number="1" style="v" sid="EST 8:1"/>Mhlalokho inkosi u-Ahasuweru yanika iNdlovukazi u-Esta impahla kaHamani, isitha samaJuda. UModekhayi weza phambi kwenkosi, ngoba u-Esta wayesechazile ngobuhlobo babo. <verse eid="EST 8:1"/><verse number="2" style="v" sid="EST 8:2"/>Inkosi yakhupha indandatho yayo yophawu lobukhosi, eyayisiyithathele uHamani, yayipha uModekhayi. U-Esta wamkhetha uModekhayi ukuba aphathe impahla kaHamani.<verse eid="EST 8:2"/></para>
  <para style="p">
    <verse number="3" style="v" sid="EST 8:3"/>U-Esta wabuye wancenga enkosini, eziwisela ezinyaweni zayo njalo ekhala. Wayicela ukuba inqabele icebo elibi likaHamani umʼAgagi, ayelicebe ngamaJuda. <verse eid="EST 8:3"/><verse number="4" style="v" sid="EST 8:4"/>Inkosi yasiselulela intonga yayo yegolide ku-Esta owasukuma wama phambi kwayo. <verse eid="EST 8:4"/><verse number="5" style="v" sid="EST 8:5"/>Wathi, “Nxa kuyithokozisa inkosi, njalo nxa ingamukela ngokuthokoza ibona kuyinto efanele ukwenziwa, njalo nxa ithokoza ngami, akubhalwe umlayo ozachitha izincwadi ezalotshwa nguHamani indodana kaHamedatha, umʼAgagi, ezazibhalwe ngezimiso zokuchitha amaJuda kuzozonke izabelo zenkosi.<verse eid="EST 8:5"/></para>
  <para style="p">
    <verse number="6" style="v" sid="EST 8:6"/>Kambe kungavuma njani ukubona incithakalo isehlela abantu bakithi? Kungavuma njani ukuba ngibone incithakalo yemuli yakithi?”<verse eid="EST 8:6"/></para>
  <para style="p">
    <verse number="7" style="v" sid="EST 8:7"/>Inkosi u-Ahasuweru waphendula iNdlovukazi loModekhayi umJuda ngokuthi, “Ngoba uHamani ehlasele amaJuda, sengiphe u-Esta impahla yakhe, njalo sebemlengise esakhiweni sokulengisa.<verse eid="EST 8:7"/></para>
  <para style="p">
    <verse number="8" style="v" sid="EST 8:8"/>Ngakho-ke bhala omunye umlayo ngebizo lenkosi usenzela amaJuda njengokubona kwakho, ubusuyingcina ngophawu lwendandatho yenkosi, ngoba awukho umbiko olotshwe ngebizo lenkosi wangcinwa ngophawu lwendandatho yayo ongadilizwa.”<verse eid="EST 8:8"/></para>
  <para style="p">
    <verse number="9" style="v" sid="EST 8:9"/>Onobhala besigodlweni bahle babizwa masinyane, ngelanga lamatshumi amabili lantathu ngenyanga yesithathu, inyanga ethiwa nguSivana. Babhala yonke imilayo kaModekhayi kumaJuda, lakuziphathamandla, kubabusi lakuzikhulu kuzozonke izabelo ezilikhulu elilamatshumi amabili lesikhombisa (127) kusukela e-Indiya kuze kuyefika eTopiya. Imilayo leyo yayibhalwe ngombhalo walelo lalelo lizwe ngolimi lwalabobantu njalo lakubaJuda ngombhalo wabo lolimi lwabo.<verse eid="EST 8:9"/></para>
  <para style="p">
    <verse number="10" style="v" sid="EST 8:10"/>UModekhayi wabhala ngebizo leNkosi u-Ahasuweru, wangcina izincwadi lezo ngophawu lwendandatho yenkosi, wathuma izithunywa ezazigada amabhiza ayelesiqubu efuyelwe ukusetshenziswa yinkosi.<verse eid="EST 8:10"/></para>
  <para style="p">
    <verse number="11" style="v" sid="EST 8:11"/>Isimiso somlayo wenkosi sasinika amaJuda kuwo wonke amadolobho imvumo yokuhlangana lokuzivikela; ukuchitha, ukubulala babhubhise yonke impi ehlomileyo eyaloba yisiphi isizwe loba isifunda esasingabahlasela kanye labesifazane labantwana; lokuthi baphange impahla yezitha zabo.<verse eid="EST 8:11"/></para>
  <para style="p">
    <verse number="12" style="v" sid="EST 8:12"/>Ilanga elamiswayo ukuba amaJuda enze lokho kuzozonke izabelo zeNkosi u-Ahasuweru lalingeletshumi lantathu ngenyanga yetshumi lambili, inyanga ethiwa ngu-Adari. <verse eid="EST 8:12"/><verse number="13" style="v" sid="EST 8:13"/>Isimiso somlayo lowo sasizakhutshwa sibe ngumthetho kuzozonke izabelo, umenyezelwe ebantwini bezizwe zonke ukuze amaJuda ahlale elungele ngalelolanga ukuphindisela ezitheni zawo.<verse eid="EST 8:13"/></para>
  <para style="p">
    <verse number="14" style="v" sid="EST 8:14"/>Izithunywa zaphuma ngokuphangisa zigade amabhiza esigodlweni, zifuqwa ngumlayo wenkosi. Isimiso somlayo samenyezelwa edolobheni laseSusa.<verse eid="EST 8:14"/></para>
  <para style="s1">Ukunqoba KwamaJuda</para>
  <para style="p">
    <verse number="15" style="v" sid="EST 8:15"/>UModekhayi wasuka phambi kwenkosi egqoke izembatho zobukhosi ezilombala oluhlaza okwesibhakabhaka lomhlophe, umqhele wegolide omkhulu kanye lesembatho esiyibubende eselembu lelineni elihle. Kwaba ledili lentokozo edolobheni laseSusa.<verse eid="EST 8:15"/></para>
  <para style="p">
    <verse number="16" style="v" sid="EST 8:16"/>Kwaba yisikhathi sokuthaba lokuthokoza, injabulo lodumo kubaJuda. <verse eid="EST 8:16"/><verse number="17" style="v" sid="EST 8:17"/>Kuzozonke izabelo lakuwo wonke amadolobho, ingqe lapho isimiso somlayo wenkosi esaya khona, kwaba lentokozo lenjabulo kubaJuda, kwaba lamadili kwadliwa. Abantu abanengi bakwezinye izizwe baba ngabaJuda ngenxa yokwesaba amaJuda.<verse eid="EST 8:17"/></para>
  <chapter eid="EST 8"/>
  <chapter number="9" style="c" sid="EST 9"/>
  <para style="s1">Ukunqoba KwamaJuda</para>
  <para style="p">
    <verse number="1" style="v" sid="EST 9:1"/>Ngelanga letshumi lantathu ngenyanga yetshumi lambili, inyanga ethiwa ngu-Adari, isimemezelo somlayo wenkosi kwakufanele senziwe. Ngalelilanga izitha zamaJuda zazisithi zizakuwanqoba, kodwa akusayanga njengokucabangela kwabo ngoba amaJuda aba yiwo anqobayo. <verse eid="EST 9:1"/><verse number="2" style="v" sid="EST 9:2"/>AmaJuda abuthana emadolobheni awo kuzozonke izabelo zeNkosi u-Ahasuweru ukuhlasela labo ababefuna ukubachitha. Kakho owayengamelana labo, ngoba abantu bezizwe zonke ezinye babebesaba. <verse eid="EST 9:2"/><verse number="3" style="v" sid="EST 9:3"/>Ngakho zonke izikhulu zezabelo, iziphathamandla, ababusi kanye lezisebenzi zenkosi bancedisa amaJuda, ngoba besesaba uModekhayi.<verse eid="EST 9:3"/></para>
  <para style="p">
    <verse number="4" style="v" sid="EST 9:4"/>UModekhayi wayesengumuntu omkhulu esigodlweni; udumo lwakhe lwamemetheka kuzozonke izabelo, waba lamandla amakhulu kakhulu.<verse eid="EST 9:4"/></para>
  <para style="p">
    <verse number="5" style="v" sid="EST 9:5"/>AmaJuda acakaza izitha zawo zonke ngenkemba, enza intando yawo ezitheni ezaziwazonda.<verse eid="EST 9:5"/></para>
  <para style="p">
    <verse number="6" style="v" sid="EST 9:6"/>Esigodlweni saseSusa, amaJuda abulala njalo achitha amadoda angamakhulu amahlanu.<verse eid="EST 9:6"/></para>
  <para style="p">
    <verse number="7" style="v" sid="EST 9:7"/>Abulala njalo uPharishandatha, uDalifoni, u-Asiphatha, <verse eid="EST 9:7"/><verse number="8" style="v" sid="EST 9:8"/>uPhoratha, u-Adaliya, u-Aridatha, <verse eid="EST 9:8"/><verse number="9" style="v" sid="EST 9:9"/>uPharimashitha, u-Arisayi, u-Aridayi loVayizatha, <verse eid="EST 9:9"/><verse number="10" style="v" sid="EST 9:10"/>amadodana alitshumi kaHamani indodana kaHamedatha, isitha samaJuda. Kodwa abazange bayithathe impango.<verse eid="EST 9:10"/></para>
  <para style="p">
    <verse number="11" style="v" sid="EST 9:11"/>Inani lalabo ababulawayo esigodlweni saseSusa labikwa enkosini ngalelolanga.<verse eid="EST 9:11"/></para>
  <para style="p">
    <verse number="12" style="v" sid="EST 9:12"/>Inkosi yathi eNdlovukazini u-Esta, “AmaJuda asebulale njalo achitha amadoda angamakhulu amahlanu kanye lamadodana kaHamani alitshumi enqabeni yaseSusa. Kuyini asebekwenze kwezinye izabelo zenkosi? Tshono, siyini isicelo sakho? Uzakunikwa. Kuyini okucelayo na? Lakho uzakwenzelwa.”<verse eid="EST 9:12"/></para>
  <para style="p">
    <verse number="13" style="v" sid="EST 9:13"/>U-Esta wathi, “Nxa kuyithokozisa inkosi, phana imvumo kubaJuda abaseSusa ukuthi benze isimiso somlayo lo kusasa njalo uvumele ukuba amadodana kaHamani alitshumi alengiswe esakhiweni sokulengisa.”<verse eid="EST 9:13"/></para>
  <para style="p">
    <verse number="14" style="v" sid="EST 9:14"/>Inkosi yalaya ukuba kwenziwe lokho. Isimiso somlayo samenyezelwa eSusa, alengiswa amadodana kaHamani alitshumi. <verse eid="EST 9:14"/><verse number="15" style="v" sid="EST 9:15"/>AmaJuda aseSusa ahlangana ndawonye ngelanga letshumi lane ngenyanga ethiwa ngu-Adari, abulala amadoda angamakhulu amathathu eSusa, kodwa abazange bayithinte impango.<verse eid="EST 9:15"/></para>
  <para style="p">
    <verse number="16" style="v" sid="EST 9:16"/>Kusenjalo, amaJuda ayesele ezabelweni zenkosi ahlangana ukuba azivikele lokuthi athole ukuphumula ezitheni zawo. Abulala izinkulungwane ezingamatshumi ayisikhombisa lanhlanu kodwa kawazange ayithinte impango.<verse eid="EST 9:16"/></para>
  <para style="p">
    <verse number="17" style="v" sid="EST 9:17"/>Lokhu kwenzakala ngelanga letshumi lantathu ngenyanga ethiwa ngu-Adari, kwathi ngelanga letshumi lane aphumula alenza ilanga lentokozo ledili.<verse eid="EST 9:17"/></para>
  <para style="s1">Idili LePhurimi</para>
  <para style="p">
    <verse number="18" style="v" sid="EST 9:18"/>AmaJuda aseSusa wona ayehlangene ngelanga letshumi lantathu leletshumi lane, kwathi ngeletshumi lanhlanu aphumula alenza laba lilanga lentokozo lokudla.<verse eid="EST 9:18"/></para>
  <para style="p">
    <verse number="19" style="v" sid="EST 9:19"/>Yikho amaJuda ahlala emaphandleni lemizini engelamithangala ethakazelela usuku lwetshumi lane olwenyanga ka-Adari njengelanga lentokozo ledili, ilanga lokuphana izipho.<verse eid="EST 9:19"/></para>
  <para style="s1">Ukujeziswa KwePhurimi</para>
  <para style="p">
    <verse number="20" style="v" sid="EST 9:20"/>UModekhayi wabhala ngalezizinto, wasethumela izincwadi kuwo wonke amaJuda kuzozonke izabelo zeNkosi u-Ahasuweru, eziseduze lezikhatshana, <verse eid="EST 9:20"/><verse number="21" style="v" sid="EST 9:21"/>ukuthi babeledili lokuthokoza minyaka yonke ngamalanga etshumi lane letshumi lanhlanu enyangeni ethiwa ngu-Adari <verse eid="EST 9:21"/><verse number="22" style="v" sid="EST 9:22"/>kube yisikhumbuzo sesikhathi lapho amaJuda athola khona ukuphumula ezitheni zawo, njalo kuyinyanga lapho usizi lwaba yintokozo lokulila kwaba lilanga lokujabula. Wawabhalela ukuba akhumbule lawo malanga abe zinsuku zokuthokoza lamadili njalo aphanane izipho zokudla kanye lokupha abayanga izipho.<verse eid="EST 9:22"/></para>
  <para style="p">
    <verse number="23" style="v" sid="EST 9:23"/>Ngakho amaJuda avuma ukuqhubeka ngamadili entokozo ayewaqalile, esenza lokho uModekhayi ayewabhalele ngakho.<verse eid="EST 9:23"/></para>
  <para style="p">
    <verse number="24" style="v" sid="EST 9:24"/>Ngoba uHamani indodana kaHamedatha, umʼAgagi, isitha samaJuda wonke, wayecebe ukuwachitha amaJuda njalo wayenze inkatho okuthiwa <char style="tl">yiphuri</char> eyadala ukubhujiswa lencithakalo yawo. <verse eid="EST 9:24"/><verse number="25" style="v" sid="EST 9:25"/>Kodwa kwathi icebo lelo selivelile enkosini, yathumela imilayo ebhaliweyo ukuthi amaqhinga amabi kaHamani ayekade ewamisele amaJuda acine esephendukela yena, njalo yena lamadodana akhe balengiswe endaweni eyakhelwe lokho.<verse eid="EST 9:25"/></para>
  <para style="p">
    <verse number="26" style="v" sid="EST 9:26"/>(Ngakho amalanga lawo athiwa yiPhurimi, kusuka ebizweni elithi <char style="tl">phuri</char>.) Ngenxa yakho konke okubhalwe encwadini le lakho konke ababekubonile lokwakwenzakale kubo, <verse eid="EST 9:26"/><verse number="27" style="v" sid="EST 9:27"/>amaJuda akwenza umlandu wawo ukuthi aqalise umkhuba wokuthi wona kanye lezizukulwane zawo labo bonke abahlanganyela lawo kumele loba kutheni baphumule ngezinsuku lezi ezimbili minyaka yonke, ngendlela eyayimisiwe langesikhathi esasiqanjiwe. <verse eid="EST 9:27"/><verse number="28" style="v" sid="EST 9:28"/>Amalanga la kumele akhunjulwe njalo alandelwe kuzozonke izizukulwane zezimuli zonke, ezifundeni zonke lemadolobheni wonke. Akumelanga amalanga ePhurimi la ayekelwe ukuthakazelelwa ngamaJuda, loba ukuthi isikhumbuzo sawo sikhohlakale kumbe sitshabalale kuzizukulwane zawo.<verse eid="EST 9:28"/></para>
  <para style="p">
    <verse number="29" style="v" sid="EST 9:29"/>Ngakho, iNdlovukazi u-Esta, indodakazi ka-Abhihayili, kanye loModekhayi umJuda, babhala ngegunya langamandla amakhulu beqinisekisa incwadi yesibili eyayimayelana lePhurimi. <verse eid="EST 9:29"/><verse number="30" style="v" sid="EST 9:30"/>UModekhayi wathumela izincwadi kubo bonke abangamaJuda ezifundeni ezilikhulu elilamatshumi amabili lesikhombisa (127) embusweni ka-Ahasuweru, amazwi okubafisela ukuthula lokubaqinisa, <verse eid="EST 9:30"/><verse number="31" style="v" sid="EST 9:31"/>ukuba lezinsuku zePhurimi ngezikhathi ezazimisiwe, njengokumemezela kukaModekhayi umJuda leNdlovukazi u-Esta, lanjengalokhu ababeziqalisele khona kanye lezizukulwane zabo mayelana lezikhathi zokuzila lokulila. <verse eid="EST 9:31"/><verse number="32" style="v" sid="EST 9:32"/>Isimemezelo sika-Esta saqinisa imithetho le emayelana lePhurimi, kwalotshwa phansi emibhalweni.<verse eid="EST 9:32"/></para>
  <chapter eid="EST 9"/>
  <chapter number="10" style="c" sid="EST 10"/>
  <para style="s1">Ubukhulu BukaModekhayi</para>
  <para style="p">
    <verse number="1" style="v" sid="EST 10:1"/>Inkosi u-Ahasuweru wenza isinqumo sokuthelisa abantu kuwo wonke umbuso lasemikhunjini ekhatshana. <verse eid="EST 10:1"/><verse number="2" style="v" sid="EST 10:2"/>Zonke izenzo zamandla akhe amakhulu, kanye lemibhalo elandisa ngobukhulu bukaModekhayi inkosi eyayimphakamise ngabo, akulotshwanga na egwalweni lwemiLando yamakhosi aseMediya lasePhezhiya? <verse eid="EST 10:2"/><verse number="3" style="v" sid="EST 10:3"/>UModekhayi umJuda wayelandela inkosi u-Ahasuweru esikhundleni embusweni, engumhlonitshwa omkhulu phakathi kwamaJuda, njalo eqakathekiswa ngabanengi kubaJuda bakibo, ngoba wayesebenzela ukuphila kuhle kwabantu bakibo njalo wayemela inhlalakahle yawo wonke amaJuda.<verse eid="EST 10:3"/></para>
  <chapter eid="EST 10"/>
</usx>
