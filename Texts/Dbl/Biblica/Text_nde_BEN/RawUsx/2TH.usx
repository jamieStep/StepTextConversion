<?xml version="1.0" encoding="UTF-8"?>
<usx version="3.0">
  <book code="2TH" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">2 AbaseThesalonika</para>
  <para style="toc1">Incwadi KaPhawuli Yesibili KwabaseThesalonika</para>
  <para style="toc2">2 AbaseThesalonika</para>
  <para style="toc3">2The</para>
  <para style="mt2">Incwadi KaPhawuli Yesibili</para>
  <para style="mt1">KwabaseThesalonika</para>
  <para style="imt">Isingeniso</para>
  <para style="imt1">Isingeniso</para>
  <para style="im">Engakaqedi isikhathi eside ebhale incwadi yakhe yakuqala kwabantu baseThesalonika, uPhawuli kwakumele abhale futhi aqondise umlayezo wamanga wokuthi yena wayethe ilanga leNkosi laselifikile. <char style="qt">Ilanga leNkosi</char> kwakuyinkulumo eyayivela kumaprofethi esiHebheru kuchasiswa ukunqoba kukaNkulunkulu esitheni sinye ngasinye, lapho abamthembayo babezathola imvuzo yabo ebafaneleyo. Abantu baseThesalonika babengazikhathazi ngokuthi ilanga leNkosi lalifike ledlula bengakwazi, kodwa ukuthi usuku lwaselufikile. Lokho kwakusitsho ukuthi akulalutho ababengalukhangelela kuNkulunkulu ekuqondiseni izinto kuhle. Njengoba babelokhu behlukuluzwa, lokho kwabadanisa emoyeni yabo.</para>
  <para style="ip">Engakaphikisani lalumlayezo wamanga, uPhawuli uqinisa abantu baseThesalonika ukuthi uNkulunkulu wayezaphindisela kubo bonke ababebathwalise nzima. Ubakhumbuza ngalokho ayeke wakukhuluma labo ekhona yena ngokwakhe ngendlela ilanga leNkosi lalizafika. Uyaphinda njalo umlayezo ayewubhale encwadini yakhe yakuqala, ebakhuthaza ukuthi bengasweli lutho lokwenza kodwa basebenze nzima ukuze baziphilise.</para>
  <para style="ip">Ekucineni kwencwadi, lokho okwande ukubhalwa yisikhwicamfundo, uPhawuli ungezelela ngokubingelela ngombhalo wesandla sakhe. Ufuna babekwazi sibili ukuthi limfundiso isuka kuye mathupha!</para>
  <para style="ie"/>
  <chapter number="1" style="c" sid="2TH 1"/>
  <para style="p">
    <verse number="1" style="v" sid="2TH 1:1"/>UPhawuli, loSayilasi kanye loThimothi,</para>
  <para style="b" vid="2TH 1:1"/>
  <para style="p" vid="2TH 1:1">Lebandleni leThesalonika kuNkulunkulu uBaba laseNkosini uJesu Khristu:<verse eid="2TH 1:1"/></para>
  <para style="b"/>
  <para style="p">
    <verse number="2" style="v" sid="2TH 1:2"/>Umusa lokuthula okuvela kuNkulunkulu uBaba leNkosini uJesu Khristu kakube kini.<verse eid="2TH 1:2"/></para>
  <para style="b"/>
  <para style="s1">Ukubonga Lokukhuleka</para>
  <para style="p">
    <verse number="3" style="v" sid="2TH 1:3"/>Kumele sibonge uNkulunkulu kokuphela ngenxa yenu bazalwane njengoba kufanele ngoba ukholo lwenu lukhula kokuphela lothando elilalo komunye lomunye wenu luyanda. <verse eid="2TH 1:3"/><verse number="4" style="v" sid="2TH 1:4"/>Ngakho-ke, phakathi kwamabandla kaNkulunkulu thina siyazincoma ngokuqinisela kwenu lokukholwa phakathi kwakho konke lokhu ukuhlukuluzwa kanye lokuhlupheka elikubekezelelayo.<verse eid="2TH 1:4"/></para>
  <para style="p">
    <verse number="5" style="v" sid="2TH 1:5"/>Konke lokhu kuyibufakazi bokuthi ukwahlulela kukaNkulunkulu kulungile njalo lizabalwa njengabafanele umbuso kaNkulunkulu eliwuhluphekelayo. <verse eid="2TH 1:5"/><verse number="6" style="v" sid="2TH 1:6"/>UNkulunkulu ulungile: Uzaphindisela inhlupho kulabo abalihluphayo, <verse eid="2TH 1:6"/><verse number="7" style="v" sid="2TH 1:7"/>alinike kanye lathi ukuhlaliseka lina elihlutshwayo. Lokhu kuzakwenzakala lapho iNkosi uJesu isibonakaliswa ezulwini phakathi komlilo ovuthayo ilezingilosi zayo ezilamandla. <verse eid="2TH 1:7"/><verse number="8" style="v" sid="2TH 1:8"/>Izabajezisa labo abangamaziyo uNkulunkulu labangalilaleliyo ivangeli leNkosi yethu uJesu. <verse eid="2TH 1:8"/><verse number="9" style="v" sid="2TH 1:9"/>Bazajeziswa ngokubhujiswa okulaphakade, bavalelwe ngaphandle kobukhona beNkosi lasenkazimulweni yamandla ayo <verse eid="2TH 1:9"/><verse number="10" style="v" sid="2TH 1:10"/>ngosuku ezafika ngalo ukuba idunyiswe ngabantu bayo abangcwele lokuba ibatshazwe phakathi kwabo bonke abakholwayo. Lokhu kugoqela lani ngoba labukholwa ubufakazi bethu kini.<verse eid="2TH 1:10"/></para>
  <para style="p">
    <verse number="11" style="v" sid="2TH 1:11"/>Nxa sikhumbula lokhu, sihlala silikhulekela kokuphela ukuthi uNkulunkulu wethu alibale njengabafanele ukubizwa nguye njalo kuthi ngamandla akhe afeze injongo yenu elungileyo lakho konke ukwenza kwenu okuthunganyelwa yikukholwa kwenu. <verse eid="2TH 1:11"/><verse number="12" style="v" sid="2TH 1:12"/>Sikhulekela lokhu ukuze ibizo leNkosi yethu uJesu lidunyiswe kini, lani kuyo, ngokomusa kaNkulunkulu wethu loweNkosi uJesu Khristu.<verse eid="2TH 1:12"/></para>
  <chapter eid="2TH 1"/>
  <chapter number="2" style="c" sid="2TH 2"/>
  <para style="s1">Umuntu Ongelamthetho</para>
  <para style="p">
    <verse number="1" style="v" sid="2TH 2:1"/>Mayelana lokuza kweNkosi yethu uJesu Khristu lokubuthana kwethu kuyo, siyalicela bazalwane <verse eid="2TH 2:1"/><verse number="2" style="v" sid="2TH 2:2"/>ukuthi lingaphangi likhathazeke kumbe lethuswe ngeyinye imfundiso loba isiphrofethi kumbe ilizwi eliphuma emlonyeni loba incwadi okungathiwa ivela kithi kuthiwa usuku lweNkosi selufikile. <verse eid="2TH 2:2"/><verse number="3" style="v" sid="2TH 2:3"/>Lingavumeli muntu elikhohlisa langayiphi indlela ngoba lolosuku kaluyikufika umvukela uze wenzakale, lomuntu ongelamthetho abonakaliswe yena omiselwe ukubhujiswa. <verse eid="2TH 2:3"/><verse number="4" style="v" sid="2TH 2:4"/>Uzaphikisa, azikhukhumeze ezintweni zonke ezibiza uNkulunkulu loba ezikhonzwayo, aze azihlalise ethempelini likaNkulunkulu, amemezele ukuthi yena unguNkulunkulu.<verse eid="2TH 2:4"/></para>
  <para style="p">
    <verse number="5" style="v" sid="2TH 2:5"/>Kalisakhumbuli yini ukuthi ngisesekini ngangijayele ukulitshela izinto lezi? <verse eid="2TH 2:5"/><verse number="6" style="v" sid="2TH 2:6"/>Khathesi selikwazi okumvimbelayo ukuze abonakaliswe ngesikhathi esifaneleyo. <verse eid="2TH 2:6"/><verse number="7" style="v" sid="2TH 2:7"/>Ngoba amandla afihlakeleyo okungabi lamthetho asesebenza kodwa lowo owavimbelayo khathesi uzaqhubeka esenza njalo aze asuswe endleleni. <verse eid="2TH 2:7"/><verse number="8" style="v" sid="2TH 2:8"/>Lapho-ke, lowo ongelamthetho uzabonakaliswa, lowo iNkosi uJesu ezamchitha ngomoya womlomo wayo, imqede ngenkazimulo yokufika kwayo. <verse eid="2TH 2:8"/><verse number="9" style="v" sid="2TH 2:9"/>Ukufika kwalowo ongelamthetho kuzakuya ngendlela yemisebenzi kaSathane. Uzasebenzisa inhlobo zonke zokubonakalisa amandla ngezibonakaliso lezimanga zamanga <verse eid="2TH 2:9"/><verse number="10" style="v" sid="2TH 2:10"/>kanye lezinhlobo zonke zobubi obukhohlisa ababhubhayo. Babhubha ngoba bala ukuthanda iqiniso ukuba basindiswe. <verse eid="2TH 2:10"/><verse number="11" style="v" sid="2TH 2:11"/>Ngenxa yalokhu, uNkulunkulu ubehlisela inkohliso elamandla ukuba bakholwe amanga <verse eid="2TH 2:11"/><verse number="12" style="v" sid="2TH 2:12"/>ukuze balahlwe bonke abangalikholwanga iqiniso kodwa bathokoziswa yibubi.<verse eid="2TH 2:12"/></para>
  <para style="s1">Qinani</para>
  <para style="p">
    <verse number="13" style="v" sid="2TH 2:13"/>Kodwa kufanele sibonge uNkulunkulu kokuphela ngenxa yenu, bazalwane abathandwa yiNkosi, ngoba uNkulunkulu walikhetha kusukela ekuqaleni ukuba lisindiswe ngomsebenzi ongcwele kaMoya langokukholwa eqinisweni. <verse eid="2TH 2:13"/><verse number="14" style="v" sid="2TH 2:14"/>Walibizela kulokhu ngevangeli lethu ukuze lihlanganyele enkazimulweni yeNkosi yethu uJesu Khristu.<verse eid="2TH 2:14"/></para>
  <para style="p">
    <verse number="15" style="v" sid="2TH 2:15"/>Ngakho-ke bazalwane, qinani libambelele ezifundweni esalinika zona, kungaba ngelizwi lomlomo loba ngencwadi.<verse eid="2TH 2:15"/></para>
  <para style="p">
    <verse number="16" style="v" sid="2TH 2:16"/>Sengathi iNkosi yethu uJesu Khristu uqobo kanye loNkulunkulu uBaba owasithandayo kwathi ngomusa wakhe wasinika induduzo engapheliyo lethemba elihle <verse eid="2TH 2:16"/><verse number="17" style="v" sid="2TH 2:17"/>angakhuthaza inhliziyo zenu njalo aliqinise kuzozonke izenzo ezinhle lasemazwini amahle.<verse eid="2TH 2:17"/></para>
  <chapter eid="2TH 2"/>
  <chapter number="3" style="c" sid="2TH 3"/>
  <para style="s1">Ukucela Umkhuleko</para>
  <para style="p">
    <verse number="1" style="v" sid="2TH 3:1"/>Okokucina bazalwane, sikhulekeleni ukuba ilizwi leNkosi liqhubeke ngokuphangisa njalo lihlonitshwe njengalokhu okwenzeka kini. <verse eid="2TH 3:1"/><verse number="2" style="v" sid="2TH 3:2"/>Khulekani njalo ukuba sikhululwe ebantwini abaxhwalileyo lababi ngoba akusimuntu wonke okholwayo. <verse eid="2TH 3:2"/><verse number="3" style="v" sid="2TH 3:3"/>Kodwa iNkosi ithembekile, izaliqinisa ilivikele komubi. <verse eid="2TH 3:3"/><verse number="4" style="v" sid="2TH 3:4"/>Silethemba eNkosini ukuba lenza izinto esalilaya zona njalo lizaqhubeka lizenza. <verse eid="2TH 3:4"/><verse number="5" style="v" sid="2TH 3:5"/>Sengathi iNkosi ingaqondisa inhliziyo zenu ethandweni lukaNkulunkulu lasekubekezeleni kukaKhristu.<verse eid="2TH 3:5"/></para>
  <para style="s1">Isixwayiso Ngokuvilapha</para>
  <para style="p">
    <verse number="6" style="v" sid="2TH 3:6"/>Ebizweni leNkosi uJesu Khristu, siyalilaya bazalwane ukuba libaxwaye bonke abazalwane abangamavila, abangaphili ngokwemfundiso elayamukela kithi. <verse eid="2TH 3:6"/><verse number="7" style="v" sid="2TH 3:7"/>Ngoba lina ngokwenu liyakwazi ukuba kufanele lisilandele njani isibonelo sethu. Sasingavilaphi lapho siseselani <verse eid="2TH 3:7"/><verse number="8" style="v" sid="2TH 3:8"/>njalo kasidlanga kudla komuntu singakuhlawulelanga. Kodwa sasebenza ebusuku lemini, sisebenza nzima njalo sitshikatshika ukuze singabi ngumthwalo lakubani phakathi kwenu. <verse eid="2TH 3:8"/><verse number="9" style="v" sid="2TH 3:9"/>Lokhu sakwenza kungayisikho ukuthi kasilalungelo losizo olunjalo kodwa ukuba sizenze sibe yisibonelo kini ukuba lisilandele. <verse eid="2TH 3:9"/><verse number="10" style="v" sid="2TH 3:10"/>Ngoba langesikhathi silani salinika umlayo othi: “Nxa umuntu engafuni ukusebenza, kangadli.”<verse eid="2TH 3:10"/></para>
  <para style="p">
    <verse number="11" style="v" sid="2TH 3:11"/>Sizwa kuthiwa abanye phakathi kwenu bayavilapha. Kabenzi lutho, bangenela izindaba zabanye. <verse eid="2TH 3:11"/><verse number="12" style="v" sid="2TH 3:12"/>Ebizweni leNkosi uJesu Khristu, siyabalaya njalo sibakhuthaza abantu abanjalo ukuba bazimisele, basebenzele ukudla abakudlayo. <verse eid="2TH 3:12"/><verse number="13" style="v" sid="2TH 3:13"/>Lina bazalwane, lingadinwa yikwenza okuhle.<verse eid="2TH 3:13"/></para>
  <para style="p">
    <verse number="14" style="v" sid="2TH 3:14"/>Qaphelani iloba ngubani ongalaleli imilayo yethu ekule incwadi. Lingadlelani laye ukuze ayangeke. <verse eid="2TH 3:14"/><verse number="15" style="v" sid="2TH 3:15"/>Lingamthathi njengesitha kodwa mxwayiseni njengomzalwane.<verse eid="2TH 3:15"/></para>
  <para style="b"/>
  <para style="s1">Ukuvalelisa</para>
  <para style="p">
    <verse number="16" style="v" sid="2TH 3:16"/>Sengathi iNkosi yokuthula uqobo ingalinika ukuthula ngezikhathi zonke njalo ngezindlela zonke. INkosi kayibe lani lonke.<verse eid="2TH 3:16"/></para>
  <para style="b"/>
  <para style="p">
    <verse number="17" style="v" sid="2TH 3:17"/>Mina Phawuli ngiloba ukuvalelisa lokhu ngesami isandla, okuyilo uphawu oluphawulayo kuzozonke izincwadi zami. Ngiloba kanje.<verse eid="2TH 3:17"/></para>
  <para style="b"/>
  <para style="p">
    <verse number="18" style="v" sid="2TH 3:18"/>Umusa weNkosi yethu uJesu Khristu kawube lani lonke.<verse eid="2TH 3:18"/></para>
  <chapter eid="2TH 3"/>
</usx>
