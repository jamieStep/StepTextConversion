<?xml version="1.0" encoding="UTF-8"?>
<usx version="3.0">
  <book code="GAL" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">AbaseGalathiya</para>
  <para style="toc1">Incwadi KaPhawuli KwabaseGalathiya</para>
  <para style="toc2">AbaseGalathiya</para>
  <para style="toc3">Gal</para>
  <para style="mt2">Incwadi KaPhawuli</para>
  <para style="mt1">KwabaseGalathiya</para>
  <para style="imt">Isingeniso</para>
  <para style="imt1">Isingeniso</para>
  <para style="im">IGalathiya kwakuyisifunda saseRoma iphakathi laphakathi kwe-Ezhiya Minora. UPhawuli wethekelela kulindawo kathathu ekuhambeni kwakhe etshumayela ngoJesu. Abantu bezizweni bamamukela uPhawuli levangeli ayelimemezela ngothando. Kodwa ngemva kwesikhatshana abanye abantu uPhawuli ababiza ngokuthi <char style="qt">ngamabangamsindo</char> babuya bazomelana loPhawuli ngobuthungameli bakhe kanye lesisusa semfundiso yakhe. Ngakho uPhawuli waloba ukuthi aphendule lokho okwakungaphambanisa isimilo sakhe njengompostoli njalo lokuthi aqinise ilizwi elimqoka elokuthi ukholo kuKhristu yisisusa sokuba yingxenye yomphakathi kaNkulunkulu.</para>
  <para style="ip">UPhawuli kavezi isingeniso sencwadi yakhe ngokucela abapostoli eJerusalema. Kodwa uyagcizelela ukuthi <char style="qt">ivangeli engalitshumayelayo kaliveli emuntwini … kodwa, ngalamukela ngokwambulelwa nguJesu Khristu.</char> UPhawuli ubona kubalulekile ukwethula lesisambulo, njalo unanzelela ukuthi abapostoli amanye ayamsekela.</para>
  <para style="ip">UPhawuli uqhubekela phambili ngendaba yakhe emqoka, eyokuthi abeZizweni abasuke baba ngabalandeli bakaJesu abadingi kusokwa. Imuli entsha esemhlabeni wonke jikelele owawuthenjiswe u-Abhrahama wakhiwe ngokholo kuJesu uKhristu, hatshi ngokugcina imithetho yesiJuda (iThora). Udaba lweBhayibhili lwaluvele lujonge lokhu kusukela ekuqaleni.</para>
  <para style="ip">Kodwa nxa ukulandela iThora kungayisikho okwakumqoka evangelini, ngeke kwaba lokungazwisisani? UPhawuli uphendula ngokuchasisa ukuthi impilo ethunganyelwa nguMoya ikhangeleka njani emphakathini wabalandeli bakaKhristu. UPhawuli uphetha ngokugcizelela indikimba emqoka yencwadi yakhe futhi: <char style="qt">Ukusoka loba ukungasokwa akutsho lutho; okuqakathekileyo yikuzalwa kutsha.</char></para>
  <para style="ie"/>
  <chapter number="1" style="c" sid="GAL 1"/>
  <para style="p">
    <verse number="1" style="v" sid="GAL 1:1"/>UPhawuli umpostoli ongathunywanga evela ebantwini loba ngumuntu, kodwa nguJesu Khristu loNkulunkulu uBaba, owamvusayo kwabafileyo, <verse eid="GAL 1:1"/><verse number="2" style="v" sid="GAL 1:2"/>labo bonke abazalwane abalami.</para>
  <para style="b" vid="GAL 1:2"/>
  <para style="p" vid="GAL 1:2">Emabandleni aseGalathiya:<verse eid="GAL 1:2"/></para>
  <para style="b"/>
  <para style="p">
    <verse number="3" style="v" sid="GAL 1:3"/>Umusa lokuthula akube kini kuvela kuNkulunkulu uBaba wethu leNkosini uJesu Khristu, <verse eid="GAL 1:3"/><verse number="4" style="v" sid="GAL 1:4"/>owazinikela ngenxa yezono zethu ukuthi asihlenge kulesisikhathi esibi, ngenxa yentando kaNkulunkulu uBaba wethu, <verse eid="GAL 1:4"/><verse number="5" style="v" sid="GAL 1:5"/>udumo kalube kuye kuze kube laphakade. Ameni.<verse eid="GAL 1:5"/></para>
  <para style="b"/>
  <para style="s1">Kalikho Elinye Ivangeli</para>
  <para style="p">
    <verse number="6" style="v" sid="GAL 1:6"/>Ngiyamangala ukuthi limdela masinya kangaka lowo owalibiza ngomusa kaKhristu njalo liphendukela evangelini elehlukileyo, <verse eid="GAL 1:6"/><verse number="7" style="v" sid="GAL 1:7"/>elingasivangeli langempela ngitsho. Kusobala abanye abantu bayaliphambanisa njalo bazama ukungcolisa ivangeli likaKhristu. <verse eid="GAL 1:7"/><verse number="8" style="v" sid="GAL 1:8"/>Kodwa lanxa thina loba ingilosi evela ezulwini ingatshumayela elinye ivangeli ngaphandle kwalelo esalitshumayela kini, kasilahlwe kuze kube nini lanini! <verse eid="GAL 1:8"/><verse number="9" style="v" sid="GAL 1:9"/>Njengoba sesivele sitshilo, lakhathesi ngiyatsho futhi ngithi: Lanxa kungaba ngubani otshumayela kini elinye ivangeli ngaphandle kwalelo elalamukelayo, kaqalekiswe nguNkulunkulu!<verse eid="GAL 1:9"/></para>
  <para style="p">
    <verse number="10" style="v" sid="GAL 1:10"/>Kambe sengizama ukuzuza ukwamukelwa ngabantu loba nguNkulunkulu na? Kumbe njalo ngizama ukuthokozisa abantu na? Aluba lokhe ngizama ukuthokozisa abantu, bengingayikuba yinceku kaKhristu.<verse eid="GAL 1:10"/></para>
  <para style="s1">Ukubizwa KukaPhawuli NguNkulunkulu</para>
  <para style="p">
    <verse number="11" style="v" sid="GAL 1:11"/>Ngithanda ukuthi lazi bazalwane, ukuthi ivangeli engalitshumayelayo kaliveli ebantwini. <verse eid="GAL 1:11"/><verse number="12" style="v" sid="GAL 1:12"/>Kangilamukelanga emuntwini njalo kangilifundiswanga; kodwa ngalamukela ngokwambulelwa nguJesu Khristu.<verse eid="GAL 1:12"/></para>
  <para style="p">
    <verse number="13" style="v" sid="GAL 1:13"/>Selizwile ngokuhamba kwami kwakuqala enkolweni yesiJuda, ukuthi ngalihlukuluza ngaliphatha ngochuku ibandla likaNkulunkulu njalo ngazama lokulichitha. <verse eid="GAL 1:13"/><verse number="14" style="v" sid="GAL 1:14"/>Ngangisiya phambili ngokholo lwesiJuda ukwedlula amaJuda amanengi ayintanga yami njalo ngangitshisekela imikhuba yabokhokho bami kakhulu. <verse eid="GAL 1:14"/><verse number="15" style="v" sid="GAL 1:15"/>Kodwa kwathi uNkulunkulu owangiphawula ngisesesiswini sikamama engibiza ngomusa wakhe, wathokoza <verse eid="GAL 1:15"/><verse number="16" style="v" sid="GAL 1:16"/>ukuthi aveze iNdodana yakhe kimi, ukuze ngitshumayele phakathi kwabeZizwe, kangibuzanga muntu. <verse eid="GAL 1:16"/><verse number="17" style="v" sid="GAL 1:17"/>Angizange ngiye eJerusalema ukuyabona labo ababengabapostoli ngingakabi nguye, kodwa ngahle ngaya e-Arabhiya. Emva kwalokho ngabuyela eDamaseko.<verse eid="GAL 1:17"/></para>
  <para style="p">
    <verse number="18" style="v" sid="GAL 1:18"/>Emva kweminyaka emithathu, ngaya eJerusalema ukuze ngijayelane loKhefasi, ngahlala laye insuku ezilitshumi lanhlanu. <verse eid="GAL 1:18"/><verse number="19" style="v" sid="GAL 1:19"/>Kangibonanga lamunye wabanye abapostoli ngaphandle kukaJakhobe umfowabo weNkosi kuphela. <verse eid="GAL 1:19"/><verse number="20" style="v" sid="GAL 1:20"/>Ngikugcizelela kini lokhu phambi kukaNkulunkulu ukuthi lokhu engililobela khona akusimanga.<verse eid="GAL 1:20"/></para>
  <para style="p">
    <verse number="21" style="v" sid="GAL 1:21"/>Ngasengisuka ngaya e-Asiriya kanye laseSilisiya. <verse eid="GAL 1:21"/><verse number="22" style="v" sid="GAL 1:22"/>Mina ngokwami ngangingaziwa emabandleni aseJudiya akuKhristu. <verse eid="GAL 1:22"/><verse number="23" style="v" sid="GAL 1:23"/>Ayesizwa umbiko nje kuphela usithi: “Umuntu owayesihlukuluza kuqala khathesi usetshumayela ukholo ake wazama ukuluchitha.” <verse eid="GAL 1:23"/><verse number="24" style="v" sid="GAL 1:24"/>Amdumisa uNkulunkulu ngenxa yami.<verse eid="GAL 1:24"/></para>
  <chapter eid="GAL 1"/>
  <chapter number="2" style="c" sid="GAL 2"/>
  <para style="s1">UPhawuli Wamukelwa NgabaPostoli</para>
  <para style="p">
    <verse number="1" style="v" sid="GAL 2:1"/>Emva kweminyaka elitshumi lane ngaya eJerusalema futhi, ngalesisikhathi ngangiloBhanabhasi. Ngathatha loThithu futhi. <verse eid="GAL 2:1"/><verse number="2" style="v" sid="GAL 2:2"/>Ngaya khona njengokwambulelwa ngethula phambi kwabo ivangeli engilitshumayela kwabeZizweni. Kodwa lokhu ngakwenza ngasese kulabo ababekhanya bengabakhokheli. Ngangifuna ukuba lesiqiniseko sokuthi angigijimeli ize. <verse eid="GAL 2:2"/><verse number="3" style="v" sid="GAL 2:3"/>Ikanti loThithu owayelami kazange abanjwe ngamandla ukuba asoke lanxa wayengumGrikhi. <verse eid="GAL 2:3"/><verse number="4" style="v" sid="GAL 2:4"/>Indaba le yavela ngoba abanye abazalwane bamanga basebengene phakathi kwethu ukuba bahlole ukukhululeka esilakho kuKhristu uJesu ukuze basenze izigqili. <verse eid="GAL 2:4"/><verse number="5" style="v" sid="GAL 2:5"/>Kasibavumelanga lakancane ukuze iqiniso levangeli lihlale likhona kini.<verse eid="GAL 2:5"/></para>
  <para style="p">
    <verse number="6" style="v" sid="GAL 2:6"/>Labo ababeqakathekiswa, loba beyilokho ababeyikho khona akwenzi mahluko kimi; uNkulunkulu kahluleli ngokubonakala ngaphandle, labobantu kabengezanga lutho elizwini lami. <verse eid="GAL 2:6"/><verse number="7" style="v" sid="GAL 2:7"/>Esikhundleni salokho babona ukuthi ngangiphiwe umsebenzi wokutshumayela ivangeli kwabeZizweni njengoPhethro owaphiwa umsebenzi wokutshumayela ivangeli kwabasokiweyo. <verse eid="GAL 2:7"/><verse number="8" style="v" sid="GAL 2:8"/>Ngoba uNkulunkulu, owayesebenza kuPhethro njengompostoli kwabasokiweyo, wayesebenza kimi futhi ekutshumayeleni kwami njengompostoli kwabeZizweni. <verse eid="GAL 2:8"/><verse number="9" style="v" sid="GAL 2:9"/>UJakhobe, loKhefasi kanye loJohane, abadume njengensika, banika mina loBhanabhasi ilungelo lokuhlanganyela labo lapho sebebone umusa engawuphiwayo. Bavuma ukuthi siye kwabeZizweni, bona baye kwabasokiweyo. <verse eid="GAL 2:9"/><verse number="10" style="v" sid="GAL 2:10"/>Abakucelayo kuphela nje yikuthi siqhubeke sikhumbula abayanga, yona kanye into engangitshisekela ukuyenza.<verse eid="GAL 2:10"/></para>
  <para style="s1">UPhawuli Uphikisa UPhethro</para>
  <para style="p">
    <verse number="11" style="v" sid="GAL 2:11"/>Ekufikeni kukaKhefasi e-Antiyokhi ngamphikisa sikhangelene ngoba wayesoleka. <verse eid="GAL 2:11"/><verse number="12" style="v" sid="GAL 2:12"/>Ngaphambilini kwafika abantu abathile bevela kuJakhobe owayevame ukudla labeZizweni. Kodwa sebefikile waqalisa ukuhlehlela emuva, wazehlukanisa labeZizweni ngoba wayesesaba ababengabeqembu lokusoka. <verse eid="GAL 2:12"/><verse number="13" style="v" sid="GAL 2:13"/>Amanye amaJuda lawo ahlanganyela laye kulokhukuzenzisa kwakhe, kwaze kwathi ngenxa yokuzenzisa kwawo uBhanabhasi waholelwa ekulahlekeni.<verse eid="GAL 2:13"/></para>
  <para style="p">
    <verse number="14" style="v" sid="GAL 2:14"/>Kwathi lapho ngibona ukuba babengenzi okuhambelana leqiniso levangeli, ngathi kuKhefasi phambi kwabo bonke, “Wena ungumJuda kodwa uphila njengoweZizweni hatshi njengomJuda. Pho kwenzeka njani ukuba ubambe ngamandla abeZizweni ukuba balandele imikhuba yamaJuda na?<verse eid="GAL 2:14"/></para>
  <para style="p">
    <verse number="15" style="v" sid="GAL 2:15"/>Thina esingamaJuda ngokuzalwa hatshi ‘izoni zeZizweni’ <verse eid="GAL 2:15"/><verse number="16" style="v" sid="GAL 2:16"/>siyakwazi ukuthi umuntu kalungisiswa yikugcina umthetho kodwa yikukholwa kuJesu Khristu. Ngakho-ke, lathi futhi, sibeke ukukholwa kwethu kuKhristu uJesu ukuba silungiswe yikukholwa kuKhristu hatshi ngokugcina umthetho ngoba kakho ozalungisiswa ngokugcina umthetho.<verse eid="GAL 2:16"/></para>
  <para style="p">
    <verse number="17" style="v" sid="GAL 2:17"/>Kodwa nxa sisafuna ukulungisiswa kuKhristu, kube sokubonakala ukuthi thina ngokwethu siyizoni, lokho kutsho ukuthi uKhristu usekela isono na? Akunjalo lakancane! <verse eid="GAL 2:17"/><verse number="18" style="v" sid="GAL 2:18"/>Nxa ngikwakha kutsha lokho engakudilizayo, ngibonakalisa ukuthi ngiyisaphulamthetho.<verse eid="GAL 2:18"/></para>
  <para style="p">
    <verse number="19" style="v" sid="GAL 2:19"/>Ngoba ngomthetho ngafa emthethweni ukuze ngiphilele uNkulunkulu. <verse eid="GAL 2:19"/><verse number="20" style="v" sid="GAL 2:20"/>Sengibethelwe kanye loKhristu, akuseyimi engiphilayo, kodwa uKhristu uphila phakathi kwami. Ukuphila engikuphila emzimbeni, ngikuphila ngokukholwa eNdodaneni kaNkulunkulu, eyangithandayo njalo yazinikela ngenxa yami. <verse eid="GAL 2:20"/><verse number="21" style="v" sid="GAL 2:21"/>Kangiwudeli umusa kaNkulunkulu ngoba nxa ukulunga kuzuzwa ngomthetho, uKhristu wafela ize.”<verse eid="GAL 2:21"/></para>
  <chapter eid="GAL 2"/>
  <chapter number="3" style="c" sid="GAL 3"/>
  <para style="s1">Ukukholwa Kumbe Ukugcinwa Komthetho</para>
  <para style="p">
    <verse number="1" style="v" sid="GAL 3:1"/>Lina maGalathiya ayizithutha! Ngubani oliloyileyo? Phambi kwamehlo enu uJesu Khristu wabonakaliswa obala ebethelwe. <verse eid="GAL 3:1"/><verse number="2" style="v" sid="GAL 3:2"/>Mina ngifuna ukwazi into eyodwa nje kini: UMoya lamamukela ngokugcina umthetho loba ngokukholwa lokho elakuzwayo na? <verse eid="GAL 3:2"/><verse number="3" style="v" sid="GAL 3:3"/>Kanti liyizithutha kangaka? Emva kokuqalisa ngoMoya, khathesi selizama ukuzuza ukuphelela ngemizamo yabantu na? <verse eid="GAL 3:3"/><verse number="4" style="v" sid="GAL 3:4"/>Kanti lihlupheke kangaka lihluphekela ize na, nxa impela kwakungokweze? <verse eid="GAL 3:4"/><verse number="5" style="v" sid="GAL 3:5"/>Kanti uNkulunkulu ulinika uMoya wakhe abuye enze izimangaliso phakathi kwenu ngoba ligcina umthetho loba ngoba likholwa lokho elakuzwayo na? <verse eid="GAL 3:5"/><verse number="6" style="v" sid="GAL 3:6"/>Khumbulani u-Abhrahama: “Wamkholwa uNkulunkulu, kwabalelwa kuye njengokulunga.”<note caller="+" style="f"><char style="fr" closed="false">3.6 </char><char style="ft" closed="false">UGenesisi 15.6</char></note><verse eid="GAL 3:6"/></para>
  <para style="p">
    <verse number="7" style="v" sid="GAL 3:7"/>Ngakho zwisisani ukuthi labo abakholwayo bangabantwana baka-Abhrahama. <verse eid="GAL 3:7"/><verse number="8" style="v" sid="GAL 3:8"/>Umbhalo wabona ngaphambili ukuthi uNkulunkulu wayezalungisa abeZizweni ngokukholwa, wahle wamemezela ivangeli ngaphambili ku-Abhrahama esithi: “Zonke izizwe zizabusiswa ngawe.”<note caller="+" style="f"><char style="fr" closed="false">3.8 </char><char style="ft" closed="false">UGenesisi 12.3; 18.18; 22.18</char></note> <verse eid="GAL 3:8"/><verse number="9" style="v" sid="GAL 3:9"/>Ngakho labo abalokholo babusiswa kanye lo-Abhrahama, umuntu wokholo.<verse eid="GAL 3:9"/></para>
  <para style="p">
    <verse number="10" style="v" sid="GAL 3:10"/>Bonke abathembe umthetho bangaphansi kwesiqalekiso ngoba kulotshiwe ukuthi: “Uqalekisiwe umuntu wonke ongaqhubeki esenza konke okulotshwe eNcwadini yoMthetho.”<note caller="+" style="f"><char style="fr" closed="false">3.10 </char><char style="ft" closed="false">UDutheronomi 27.26</char></note> <verse eid="GAL 3:10"/><verse number="11" style="v" sid="GAL 3:11"/>Kusobala ukuthi akakho olungisiswa ngomthetho phambi kukaNkulunkulu ngoba, “Abalungileyo bazaphila ngokukholwa.”<note caller="+" style="f"><char style="fr" closed="false">3.11 </char><char style="ft" closed="false">UHabhakhukhi 2.4</char></note> <verse eid="GAL 3:11"/><verse number="12" style="v" sid="GAL 3:12"/>Umthetho kaweyamanga ekukholweni; kodwa, “Umuntu owenza izinto lezi uzaphila ngazo.”<note caller="+" style="f"><char style="fr" closed="false">3.12 </char><char style="ft" closed="false">ULevi 18.5</char></note> <verse eid="GAL 3:12"/><verse number="13" style="v" sid="GAL 3:13"/>UKhristu wasihlenga esiqalekisweni somthetho ngokuba yisiqalekiso ngenxa yethu, ngoba kulotshiwe ukuthi: “Uqalekisiwe umuntu wonke olengiswa esihlahleni.”<note caller="+" style="f"><char style="fr" closed="false">3.13 </char><char style="ft" closed="false">UDutheronomi 21.23</char></note> <verse eid="GAL 3:13"/><verse number="14" style="v" sid="GAL 3:14"/>Wasihlenga ukuze isibusiso esaphiwa u-Abhrahama sifike kwabeZizweni ngoKhristu uJesu, ukuze samukele isithembiso sikaMoya ngokukholwa.<verse eid="GAL 3:14"/></para>
  <para style="s1">Umthetho Lesithembiso</para>
  <para style="p">
    <verse number="15" style="v" sid="GAL 3:15"/>Bazalwane, ake ngithathe isibonelo sokuphila kwansukuzonke. Njengoba engekho ongabeka eceleni loba engeze kusivumelwano sabantu esenziwe ngemfanelo, kunjalo-ke lakule indaba. <verse eid="GAL 3:15"/><verse number="16" style="v" sid="GAL 3:16"/>Izithembiso zatshiwo ku-Abhrahama lakunzalo yakhe. Umbhalo kawuthi “kwabenzalo,”<note caller="+" style="f"><char style="fr" closed="false">3.16 </char><char style="ft" closed="false">UGenesisi 12.7; 13.15; 24.7</char></note> usitsho abantu abanengi, kodwa uthi, “lakunzalo yakho,” usitsho umuntu oyedwa, lowo kunguKhristu. <verse eid="GAL 3:16"/><verse number="17" style="v" sid="GAL 3:17"/>Engikutshoyo yilokhu: Umthetho owabekwa eminyakeni engamakhulu amane lamatshumi amathathu (430) muva, kawusibeki eceleni isivumelwano esamiswa ngaphambili nguNkulunkulu ngalokho wesule isithembiso. <verse eid="GAL 3:17"/><verse number="18" style="v" sid="GAL 3:18"/>Ngoba nxa ilifa leyame emthethweni, ngalokho kaliseyamanga esithembisweni; kodwa uNkulunkulu ngomusa wakhe, walinika u-Abhrahama ngesithembiso.<verse eid="GAL 3:18"/></para>
  <para style="p">
    <verse number="19" style="v" sid="GAL 3:19"/>Pho, yayiyini-ke injongo yomthetho? Wengezelelwa ngenxa yeziphambeko kwaze kwafika iNzalo eyayitshiwo yisithembiso. Umthetho wenziwa wasebenza ngezingilosi lomeli. <verse eid="GAL 3:19"/><verse number="20" style="v" sid="GAL 3:20"/>Kodwa umeli kameli icele elilodwa; kodwa uNkulunkulu munye.<verse eid="GAL 3:20"/></para>
  <para style="p">
    <verse number="21" style="v" sid="GAL 3:21"/>Kambe ngalokho umthetho uphambene lezithembiso zikaNkulunkulu na? Akunjalo lakancane! Ngoba nxa kwakubekwe umthetho onika ukuphila, ukulunga impela kwakuzavela ngomthetho. <verse eid="GAL 3:21"/><verse number="22" style="v" sid="GAL 3:22"/>Kodwa umbhalo uvalele konke ngaphansi kwesono, ukwenzela ukuthi okwakuthenjisiwe, kuphiwa ngokukholwa kuJesu Khristu, sokungaphiwa labo abakholwayo.<verse eid="GAL 3:22"/></para>
  <para style="s1">Abantwana BakaNkulunkulu</para>
  <para style="p">
    <verse number="23" style="v" sid="GAL 3:23"/>Ukholo<note caller="+" style="f"><char style="fr" closed="false">3.23 </char><char style="ft" closed="false">ukukholwa kuJesu Khristu</char></note> lolu lungakabi khona sasiyizibotshwa zomthetho, sivalelwe ukholo olwaluzakuza luze lubonakaliswe. <verse eid="GAL 3:23"/><verse number="24" style="v" sid="GAL 3:24"/>Ngakho umthetho waphiwa amandla okusiholela kuKhristu ukuba silungisiswe ngokukholwa. <verse eid="GAL 3:24"/><verse number="25" style="v" sid="GAL 3:25"/>Khathesi-ke njengoba ukholo selukhona, kasisekho ngaphansi kwamandla omthetho.<verse eid="GAL 3:25"/></para>
  <para style="p">
    <verse number="26" style="v" sid="GAL 3:26"/>Lonke lingabantwana bakaNkulunkulu ngokukholwa kuKhristu uJesu <verse eid="GAL 3:26"/><verse number="27" style="v" sid="GAL 3:27"/>ngoba lonke lina elabhaphathizelwa kuKhristu selizembathise ngoKhristu. <verse eid="GAL 3:27"/><verse number="28" style="v" sid="GAL 3:28"/>AkulamJuda loba oweZizweni, isigqili loba okhululekileyo, owesilisa loba owesifazane, ngoba lonke limunye kuKhristu uJesu. <verse eid="GAL 3:28"/><verse number="29" style="v" sid="GAL 3:29"/>Nxa lingabakaKhristu, ngalokho liyinzalo ka-Abhrahama, lezindlalifa njengokutsho kwesithembiso.<verse eid="GAL 3:29"/></para>
  <chapter eid="GAL 3"/>
  <chapter number="4" style="c" sid="GAL 4"/>
  <para style="p">
    <verse number="1" style="v" sid="GAL 4:1"/>Engikutshoyo yikuthi nxa indlalifa isesengumntwana, kayehlukananga lesigqili lanxa nje ingumnikazi welifa lonke. <verse eid="GAL 4:1"/><verse number="2" style="v" sid="GAL 4:2"/>Ingaphansi kwabaphathi lababambeli kuze kufike isikhathi esabekwa nguyise. <verse eid="GAL 4:2"/><verse number="3" style="v" sid="GAL 4:3"/>Ngokunjalo lathi ngesikhathi sisesengabantwana sasiyizigqili ngaphansi kwempi yemimoya yalumhlaba. <verse eid="GAL 4:3"/><verse number="4" style="v" sid="GAL 4:4"/>Kodwa kwathi lapho isikhathi sesifike ngokupheleleyo, uNkulunkulu wathuma iNdodana yakhe, yazalwa ngowesifazane, izalwa ngaphansi komthetho, <verse eid="GAL 4:4"/><verse number="5" style="v" sid="GAL 4:5"/>ukuba ihlenge abangaphansi komthetho, ukuze sithole amalungelo apheleleyo amadodana atholakeleyo. <verse eid="GAL 4:5"/><verse number="6" style="v" sid="GAL 4:6"/>Njengokuba lingamadodana, uNkulunkulu wathumela uMoya weNdodana yakhe enhliziyweni zenu, omemezayo usithi, “<char style="tl">Abha,</char> Baba.” <verse eid="GAL 4:6"/><verse number="7" style="v" sid="GAL 4:7"/>Ngakho kawuseyiso isigqili kodwa indodana kaNkulunkulu; njalo njengoba usuyindodana, uNkulunkulu usekwenze waba yindlalifa futhi.<verse eid="GAL 4:7"/></para>
  <para style="s1">Ukuphatheka KukaPhawuli NgamaGalathiya</para>
  <para style="p">
    <verse number="8" style="v" sid="GAL 4:8"/>Ekuqaleni, lingakamazi uNkulunkulu laliyizigqili zalabo abangayisibo onkulunkulu ngemvelo. <verse eid="GAL 4:8"/><verse number="9" style="v" sid="GAL 4:9"/>Kodwa khathesi uNkulunkulu selimazi, loba ngithi uNkulunkulu uselazi, pho kungani libuyela emuva empini yemimoya yalumhlaba ebuthakathaka leyize na? Liyafisa ukuthi ligqilazwe yiyo njalo na? <verse eid="GAL 4:9"/><verse number="10" style="v" sid="GAL 4:10"/>Lina ligcina insuku ezithile lezinyanga, izikhathi zomnyaka kanye leminyaka! <verse eid="GAL 4:10"/><verse number="11" style="v" sid="GAL 4:11"/>Ngiyalesabela, ukuthi ngenye indlela sengichithe imizamo yami kini.<verse eid="GAL 4:11"/></para>
  <para style="p">
    <verse number="12" style="v" sid="GAL 4:12"/>Ngiyalincenga bazalwane, wobani njengami, ngoba lami ngaba njengani. Kalingenzelanga lutho olubi. <verse eid="GAL 4:12"/><verse number="13" style="v" sid="GAL 4:13"/>Njengoba lisazi, ngatshumayela ivangeli kini kuqala ngenxa yomkhuhlane. <verse eid="GAL 4:13"/><verse number="14" style="v" sid="GAL 4:14"/>Lanxa isimo somzimba wami sasiyisilingo kini, kalizange lingeyise kumbe lingihleke. Kodwa langamukela sengathi ngangiyingilosi kaNkulunkulu, sengathi nganginguKhristu uJesu yena ngokwakhe. <verse eid="GAL 4:14"/><verse number="15" style="v" sid="GAL 4:15"/>Intokozo yenu yonke isiyengaphi na? Ngingafakaza ukuthi aluba lalingenzanjalo, lalingakopola amehlo enu linginike wona. <verse eid="GAL 4:15"/><verse number="16" style="v" sid="GAL 4:16"/>Khathesi sengibe yisitha senu ngokulitshela iqiniso na?<verse eid="GAL 4:16"/></para>
  <para style="p">
    <verse number="17" style="v" sid="GAL 4:17"/>Labobantu batshisekela ukulenza abazalwane babo, kodwa hatshi ngobuhle. Abakufunayo yikulehlukanisa lathi ukuze litshisekele bona. <verse eid="GAL 4:17"/><verse number="18" style="v" sid="GAL 4:18"/>Ukutshiseka kulungile nxa injongo inhle, lokuba kube njalo kokuphela, hatshi kuphela nxa ngilani. <verse eid="GAL 4:18"/><verse number="19" style="v" sid="GAL 4:19"/>Bantwabami abathandekayo, lina engilomhelo ngani futhi uKhristu aze abunjwe phakathi kwenu, <verse eid="GAL 4:19"/><verse number="20" style="v" sid="GAL 4:20"/>ngiyafisa kakhulu ukuba lani khathesi ngiguqule isimo sami, ngoba ngikhathazekile ngani!<verse eid="GAL 4:20"/></para>
  <para style="s1">UHagari LoSara</para>
  <para style="p">
    <verse number="21" style="v" sid="GAL 4:21"/>Ngitshelani lina elifuna ukuba ngaphansi komthetho, kalikwazi yini ukuthi umthetho uthini? <verse eid="GAL 4:21"/><verse number="22" style="v" sid="GAL 4:22"/>Ngoba kulotshiwe ukuthi u-Abhrahama wayelamadodana amabili, enye ingeyesigqilikazi lenye ingeyowesifazane okhululekileyo. <verse eid="GAL 4:22"/><verse number="23" style="v" sid="GAL 4:23"/>Indodana yakhe yesigqilikazi yazalwa ngokwenyama; kodwa indodana yakhe yowesifazane okhululekileyo yazalwa kulandela isithembiso.<verse eid="GAL 4:23"/></para>
  <para style="p">
    <verse number="24" style="v" sid="GAL 4:24"/>Izinto lezi zingathathwa njengomzekeliso; ngoba abesifazane ababili bamele izivumelwano ezimbili. Esinye isivumelwano sivela eNtabeni yeSinayi e-Arabhiya njalo sizala abantwana abazakuba yizigqili: Lo nguHagari. <verse eid="GAL 4:24"/><verse number="25" style="v" sid="GAL 4:25"/>UHagari umele iNtaba yeSinayi e-Arabhiya njalo uhambelana ledolobho lakhathesi eleJerusalema, ngoba lisebugqilini kanye labantwana balo. <verse eid="GAL 4:25"/><verse number="26" style="v" sid="GAL 4:26"/>Kodwa iJerusalema ephezulu ikhululekile, njalo ingumama wethu. <verse eid="GAL 4:26"/><verse number="27" style="v" sid="GAL 4:27"/>Ngoba kulotshiwe ukuthi:</para>
  <para style="q1" vid="GAL 4:27">“Thokoza mfazi oyinyumba,</para>
  <para style="q2" vid="GAL 4:27">wena ongazange uzale umntwana;</para>
  <para style="q1" vid="GAL 4:27">umemeze ngenjabulo ukhale kakhulu,</para>
  <para style="q2" vid="GAL 4:27">wena ongakaze uhelelwe;</para>
  <para style="q1" vid="GAL 4:27">ngoba abantwana bomfazi olahliweyo banengi</para>
  <para style="q2" vid="GAL 4:27">kulabalowo olendoda.”<note caller="+" style="f"><char style="fr" closed="false">4.27 </char><char style="ft" closed="false">U-Isaya 54.1</char></note><verse eid="GAL 4:27"/></para>
  <para style="p">
    <verse number="28" style="v" sid="GAL 4:28"/>Ngakho lina bazalwane, njengo-Isaka, lingabantwana besithembiso. <verse eid="GAL 4:28"/><verse number="29" style="v" sid="GAL 4:29"/>Ngalesosikhathi indodana eyazalwa ngokwenyama yahlukuluza indodana eyazalwa ngamandla kaMoya. Kunjalo lakhathesi. <verse eid="GAL 4:29"/><verse number="30" style="v" sid="GAL 4:30"/>Kodwa umbhalo uthini na? Uthi: “Susa isigqilikazi lendodana yaso, ngoba indodana yesigqilikazi kayiyikwabelana ilifa lendodana yowesifazane okhululekileyo.”<note caller="+" style="f"><char style="fr" closed="false">4.30 </char><char style="ft" closed="false">UGenesisi 21.10</char></note> <verse eid="GAL 4:30"/><verse number="31" style="v" sid="GAL 4:31"/>Ngakho, bazalwane, thina kasisibo bantwana besigqilikazi, kodwa abowesifazane okhululekileyo.<verse eid="GAL 4:31"/></para>
  <chapter eid="GAL 4"/>
  <chapter number="5" style="c" sid="GAL 5"/>
  <para style="s1">Ukukhululeka KuKhristu</para>
  <para style="p">
    <verse number="1" style="v" sid="GAL 5:1"/>UKhristu wasikhululela ukuthi sibe lenkululeko. Ngakho manini liqine, lingavumeli ukuthi libotshelwe futhi ejogeni lobugqili.<verse eid="GAL 5:1"/></para>
  <para style="p">
    <verse number="2" style="v" sid="GAL 5:2"/>Qaphelani amazwi ami! Mina Phawuli, ngiyalitshela ukuthi lingavuma ukusoka, uKhristu kayikuba lusizo kini. <verse eid="GAL 5:2"/><verse number="3" style="v" sid="GAL 5:3"/>Njalo ngiyaqinisa ebantwini bonke abavumayo ukusoka ukuthi balomlandu wokulalela umthetho wonke. <verse eid="GAL 5:3"/><verse number="4" style="v" sid="GAL 5:4"/>Lina elizama ukulungisiswa ngomthetho selehlukaniswe loKhristu; selehlukane lomusa. <verse eid="GAL 5:4"/><verse number="5" style="v" sid="GAL 5:5"/>Kodwa ngokukholwa siholwa nguMoya silindele ithemba lokulunga ngokutshiseka. <verse eid="GAL 5:5"/><verse number="6" style="v" sid="GAL 5:6"/>Ngoba kuKhristu uJesu ukusoka loba ukungasoki akulasizo. Into kuphela eyiyo eqakathekileyo yikukholwa okuzibonakalisa ngothando.<verse eid="GAL 5:6"/></para>
  <para style="p">
    <verse number="7" style="v" sid="GAL 5:7"/>Kade lihamba kuhle. Ngubani olikhuphe ekulandeleni iqiniso na? <verse eid="GAL 5:7"/><verse number="8" style="v" sid="GAL 5:8"/>Ukuncenga okunjalo kakuveli kulowo olibizayo. <verse eid="GAL 5:8"/><verse number="9" style="v" sid="GAL 5:9"/>“Imvubelo encinyazana ibilisa inhlama yonke.” <verse eid="GAL 5:9"/><verse number="10" style="v" sid="GAL 5:10"/>Ngiyathemba eNkosini ukuthi kaliyikwamukela omunye umnakano. Lowo olibeka phakathi kwenyakanyaka uzajeziswa, loba engubani. <verse eid="GAL 5:10"/><verse number="11" style="v" sid="GAL 5:11"/>Bazalwane, nxa ngisatshumayela ngokusoka, pho kungani ngilokhu ngihlukuluzwa? Nxa kunjalo isikhubekiso sesiphambano sesisusiwe. <verse eid="GAL 5:11"/><verse number="12" style="v" sid="GAL 5:12"/>Labo abahluphayo, ngifisa ukuthi ngabe bayaqhubeka bazithene!<verse eid="GAL 5:12"/></para>
  <para style="s1">Ukuphila NgoMoya</para>
  <para style="p">
    <verse number="13" style="v" sid="GAL 5:13"/>Lina bazalwane bami, labizelwa ukuthi likhululeke. Kodwa lingasebenzisi inkululeko yenu ukuthokozisa inyama<note caller="+" style="f"><char style="fr" closed="false">5.13 </char><char style="ft" closed="false">ibala elithi </char><char style="fq" closed="false">inyama </char><char style="ft" closed="false">ngesiGrikhi litsho imvelo yesono okuyindlela yokona koluntu okuphambene lokwenza intando kaMoya; lelibala litholakala lakuvesi 16, 17, 19 lo 24 kanye laku 6.8.</char></note>; kodwa sizanani omunye lomunye lizehlisa ngothando. <verse eid="GAL 5:13"/><verse number="14" style="v" sid="GAL 5:14"/>Umthetho wonke uhlanganiswa ngumlayo owodwa othi: “Thanda umakhelwane wakho njengoba uzithanda.”<note caller="+" style="f"><char style="fr" closed="false">5.14 </char><char style="ft" closed="false">ULevi 19.18</char></note> <verse eid="GAL 5:14"/><verse number="15" style="v" sid="GAL 5:15"/>Nxa liqhubeka lilumana lokudlanana, qaphelani hlezi liqedane du.<verse eid="GAL 5:15"/></para>
  <para style="p">
    <verse number="16" style="v" sid="GAL 5:16"/>Ngakho ngithi philani ngoMoya, kaliyikuthokozisa izinkanuko zenu zenyama. <verse eid="GAL 5:16"/><verse number="17" style="v" sid="GAL 5:17"/>Ngoba imvelo yesono ikhanuka okuphambene loMoya, loMoya ufuna okuphambene lemvelo yesono. Kuyaphikisana ukuze lingenzi elikuthandayo. <verse eid="GAL 5:17"/><verse number="18" style="v" sid="GAL 5:18"/>Kodwa nxa likhokhelwa nguMoya, kalikho ngaphansi komthetho.<verse eid="GAL 5:18"/></para>
  <para style="p">
    <verse number="19" style="v" sid="GAL 5:19"/>Izenzo zenyama zisobala: ukuhlobonga, lokungesabi ukujeziswa, lokuxhwala; <verse eid="GAL 5:19"/><verse number="20" style="v" sid="GAL 5:20"/>ukukhonza izithombe lobuthakathi; inzondo lokuxabana, umona lentukuthelo, lobuhwaba, ukungezwani lokungavumelani <verse eid="GAL 5:20"/><verse number="21" style="v" sid="GAL 5:21"/>lomhawu; ukudakwa lokuzitika ngamanyala kanye lokunye okunjalo. Ngiyalixwayisa, njengoba lami ngaphila phakathi kwakho ukuthi abaphila kanje kabayikulidla ilifa lombuso kaNkulunkulu.<verse eid="GAL 5:21"/></para>
  <para style="p">
    <verse number="22" style="v" sid="GAL 5:22"/>Kodwa izithelo zikaMoya luthando, lokuthokoza, lokuthula, lokubekezela, lomusa, lokulunga, lokuthembeka, <verse eid="GAL 5:22"/><verse number="23" style="v" sid="GAL 5:23"/>lobumnene kanye lokuzithiba. Ezintweni ezinje akulamthetho. <verse eid="GAL 5:23"/><verse number="24" style="v" sid="GAL 5:24"/>Labo abangabakaKhristu uJesu sebayibethela esiphambanweni imvelo yabo yesono lokufutheka kwayo kanye lezinkanuko. <verse eid="GAL 5:24"/><verse number="25" style="v" sid="GAL 5:25"/>Njengoba siphila ngoMoya, kasenzeni okuhambelana loMoya. <verse eid="GAL 5:25"/><verse number="26" style="v" sid="GAL 5:26"/>Kasingazikhukhumezi, singaqalani kumbe senzelane umona.<verse eid="GAL 5:26"/></para>
  <chapter eid="GAL 5"/>
  <chapter number="6" style="c" sid="GAL 6"/>
  <para style="s1">Ukwenza Okulungileyo Kubo Bonke</para>
  <para style="p">
    <verse number="1" style="v" sid="GAL 6:1"/>Bazalwane, nxa umuntu ethunjwe yisono esithile lina eliphila ngokoMoya kumele limbuyise kakuhle. Kodwa lizinanzelele ukuthi lani futhi lingalingwa. <verse eid="GAL 6:1"/><verse number="2" style="v" sid="GAL 6:2"/>Thwalani imithwalo yomunye lomunye, ngalokho lizagcwalisa umthetho kaKhristu. <verse eid="GAL 6:2"/><verse number="3" style="v" sid="GAL 6:3"/>Nxa umuntu ezitshaya ulutho yena engasilutho, uyazikhohlisa. <verse eid="GAL 6:3"/><verse number="4" style="v" sid="GAL 6:4"/>Umuntu munye ngamunye kahlole izenzo zakhe. Ngalokho angaziqhenya, kungekho ukuziqathanisa lomunye, <verse eid="GAL 6:4"/><verse number="5" style="v" sid="GAL 6:5"/>ngoba lowo lalowo kumele athwale umthwalo wakhe. <verse eid="GAL 6:5"/><verse number="6" style="v" sid="GAL 6:6"/>Loba ngubani othola ukufundiswa ngelizwi umele abelane zonke izinto ezinhle lalowo omfundisayo.<verse eid="GAL 6:6"/></para>
  <para style="p">
    <verse number="7" style="v" sid="GAL 6:7"/>Lingakhohliswa: UNkulunkulu kahlekwa. Umuntu uvuna lokho akuhlanyelayo. <verse eid="GAL 6:7"/><verse number="8" style="v" sid="GAL 6:8"/>Lowo ohlanyela ukuthokozisa inyama yakhe, kuleyonyama uzavuna ukuchitheka; lowo ohlanyela ukuthokozisa uMoya, kuMoya uzavuna ukuphila okulaphakade. <verse eid="GAL 6:8"/><verse number="9" style="v" sid="GAL 6:9"/>Kasingadinwa yikwenza okuhle ngoba ngesikhathi esifaneleyo sizavuna isivuno nxa singadeli. <verse eid="GAL 6:9"/><verse number="10" style="v" sid="GAL 6:10"/>Ngakho-ke, njengokuba silethuba kasenzeni okulungileyo ebantwini bonke ikakhulu kulabo abangabemuli yabakholwayo.<verse eid="GAL 6:10"/></para>
  <para style="b"/>
  <para style="s1">Hatshi Ukusoka Kodwa Indalo Entsha</para>
  <para style="p">
    <verse number="11" style="v" sid="GAL 6:11"/>Khangelani ukuthi makhulu kanganani amabala engiwasebenzisayo lapho ngililobela ngesami isandla!<verse eid="GAL 6:11"/></para>
  <para style="b"/>
  <para style="p">
    <verse number="12" style="v" sid="GAL 6:12"/>Labo abafuna ukubukwa enyameni bazama ukulincindezela ukuba lisoke. Isizatho sokuba benze lokhu yikuba babalekele ukuhlukuluzelwa isiphambano sikaKhristu kuphela. <verse eid="GAL 6:12"/><verse number="13" style="v" sid="GAL 6:13"/>Lalabo abasokileyo kabawulaleli umthetho kodwa bafuna ukuba lisoke ukuze bazincome ngemizimba yenu. <verse eid="GAL 6:13"/><verse number="14" style="v" sid="GAL 6:14"/>Mina kangingazincomi lanini ngaphandle kwangesiphambano seNkosi yethu uJesu Khristu, umhlaba wonke owabethelwa ngaso kimi, lami njalo emhlabeni. <verse eid="GAL 6:14"/><verse number="15" style="v" sid="GAL 6:15"/>Ukusoka loba ukungasoki akutsho lutho; okuqakathekileyo yikudalwa kutsha. <verse eid="GAL 6:15"/><verse number="16" style="v" sid="GAL 6:16"/>Ukuthula lesihawu kubo bonke abalandela umthetho lo, kanye laku-Israyeli kaNkulunkulu.<verse eid="GAL 6:16"/></para>
  <para style="b"/>
  <para style="p">
    <verse number="17" style="v" sid="GAL 6:17"/>Okokucina, akungabi lamuntu ongibangela uhlupho, ngoba emzimbeni wami ngilempawu zikaJesu.<verse eid="GAL 6:17"/></para>
  <para style="b"/>
  <para style="p">
    <verse number="18" style="v" sid="GAL 6:18"/>Umusa weNkosi yethu uJesu Khristu kawube lomoya wenu bazalwane. Ameni.<verse eid="GAL 6:18"/></para>
  <chapter eid="GAL 6"/>
</usx>
