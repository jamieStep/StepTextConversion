<?xml version="1.0" encoding="UTF-8"?>
<usx version="3.0">
  <book code="JAS" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UJakhobe</para>
  <para style="toc1">Incwadi KaJakhobe</para>
  <para style="toc2">UJakhobe</para>
  <para style="toc3">Jak</para>
  <para style="mt1">UJakhobe</para>
  <para style="imt">Isingeniso</para>
  <para style="imt1">Isingeniso</para>
  <para style="im">UJakhobe omunye wabafowabo bakaJesu waba ngomunye wabakhokheli eJerusalema ngemva kokufa lokuvuka kukaJesu. Wayehlonitshwa kakhulu ngezixwayiso zakhe kanye lezahlulelo zakhe ezasiza amakholwa ukuthi enze izinto ngokuhlakanipha (bona Imisebenzi 15.13-21). UJakhobe wabona kufanele ukuthi abhale imfundiso kanye lezixwayiso zakhe athumele amanye amakholwa esiJuda ayekuzo zonke izindawo embusweni waseRoma. Lokho ababhalela khona yikho esesikwazi njengogwalo lukaJakhobe.</para>
  <para style="ip">Ugwalo lolu luqala njengencwadi ngoba lwaluzathunyelwa ebantwini ababekhatshana. Kodwa kayinjengezinye izincwadi zakulezo nsuku. Yizitsho ezimfitshane lengxoxo ezithile mayelana lokuphila kwansukuzonke. Indlela elotshwe ngayo, kuhlanganisa ingxoxo ezimfitshane lezitsho lokungenana kwendaba okuphosa kufanane lokulotshwa kweZaga loMtshumayeli.</para>
  <para style="ip">Njengokulotshwa kwamazwi okuhlakanipha, uJakhobe ukhangela imibuzo eqondane lokuphila kwansukuzonke ebantwini bakaNkulunkulu abahle. Utshengisa ukuqakatheka kokunakekela abayanga, ukusebenzisa inotho ngendlela enhle, ukukhuza ulimi, ukuphila okumsulwa, ukubambana kwabalandeli bakaKhristu, ngaphezu kwakho konke ukubekezela lokuma ngezikhathi zokulingwa. Izixwayiso lezi ezilokuhlakanipha okungaka kusaqakathekile lanamhla ukucebisa lokukhokhela njengendlela okwakuqakatheke ngakho uJakhobe ebhala.</para>
  <para style="ie"/>
  <chapter number="1" style="c" sid="JAS 1"/>
  <para style="p">
    <verse number="1" style="v" sid="JAS 1:1"/>UJakhobe inceku kaNkulunkulu leyeNkosi uJesu Khristu,</para>
  <para style="b" vid="JAS 1:1"/>
  <para style="p" vid="JAS 1:1">Kuzo izizwana ezilitshumi lambili ezihlakazekele phakathi kwezizwe:</para>
  <para style="b" vid="JAS 1:1"/>
  <para style="p" vid="JAS 1:1">Ngiyalibingelela.<verse eid="JAS 1:1"/></para>
  <para style="b"/>
  <para style="s1">Ukuhlolwa Lezilingo</para>
  <para style="p">
    <verse number="2" style="v" sid="JAS 1:2"/>Bazalwane bami, lapho lisehlelwa yizilingo ezitshiyeneyo, kubaleni njengentokozo epheleleyo <verse eid="JAS 1:2"/><verse number="3" style="v" sid="JAS 1:3"/>ngoba liyakwazi ukuthi ukuhlolwa kokholo lwenu kukhulisa ukubekezela. <verse eid="JAS 1:3"/><verse number="4" style="v" sid="JAS 1:4"/>Ukubekezela kufanele kuwuqede umsebenzi wakho ukuze lina likhule njalo liphelele, lingasileli ngalutho. <verse eid="JAS 1:4"/><verse number="5" style="v" sid="JAS 1:5"/>Nxa omunye wenu eswela ukuhlakanipha kumele acele kuNkulunkulu onika bonke ngesihle engadinganga sici, ngempela uzakuphiwa. <verse eid="JAS 1:5"/><verse number="6" style="v" sid="JAS 1:6"/>Kodwa lapho ecela kumele akholwe angathandabuzi ngoba othandabuzayo unjengegagasi lolwandle eliphetshulwa ngumoya uliphose. <verse eid="JAS 1:6"/><verse number="7" style="v" sid="JAS 1:7"/>Umuntu lowo akumelanga acabange ukuthi kulolutho azaluthola eNkosini; <verse eid="JAS 1:7"/><verse number="8" style="v" sid="JAS 1:8"/>ungumuntu ongqondombili, kazinzanga kukho konke akwenzayo.<verse eid="JAS 1:8"/></para>
  <para style="p">
    <verse number="9" style="v" sid="JAS 1:9"/>Umzalwane olesimo esiphansi kumele aziqhenye ngesikhundla sakhe esiphezulu. <verse eid="JAS 1:9"/><verse number="10" style="v" sid="JAS 1:10"/>Kodwa lowo onothileyo kumele aziqhenye ngesikhundla sakhe esiphansi, ngoba uzadlula njengeluba leganga. <verse eid="JAS 1:10"/><verse number="11" style="v" sid="JAS 1:11"/>Ngoba ilanga liphuma litshisa okuhangulayo libunise ihlumela, umqhakazo walo uwohloke lobuhle balo buphele. Ngokufanayo umuntu onothileyo uzanyamalala elokhu esawenza umsebenzi wakhe.<verse eid="JAS 1:11"/></para>
  <para style="p">
    <verse number="12" style="v" sid="JAS 1:12"/>Ubusisiwe umuntu oqiniselayo ekulingweni, ngoba lapho esephumelele ekuhlolweni, uzaphiwa umqhele wokuphila, ukuphila uNkulunkulu akuthembisa labo abamthandayo.<verse eid="JAS 1:12"/></para>
  <para style="p">
    <verse number="13" style="v" sid="JAS 1:13"/>Ekulingweni, kakho okumele athi, “UNkulunkulu uyangilinga.” Ngoba uNkulunkulu angeke alingwe yibubi, futhi kalingi muntu; <verse eid="JAS 1:13"/><verse number="14" style="v" sid="JAS 1:14"/>kodwa lowo lalowo ulingwa yinkanuko yakhe embi, lapho edonselwa kude ehugwa. <verse eid="JAS 1:14"/><verse number="15" style="v" sid="JAS 1:15"/>Ngakho-ke, nxa inkanuko isidaliwe izala isono; njalo isono lapho sesikhulile okugcweleyo, sizala ukufa.<verse eid="JAS 1:15"/></para>
  <para style="p">
    <verse number="16" style="v" sid="JAS 1:16"/>Lingakhohliswa bazalwane bami abathandekayo. <verse eid="JAS 1:16"/><verse number="17" style="v" sid="JAS 1:17"/>Zonke izipho ezinhle lezipheleleyo zivela phezulu, zehlele phansi zivela kuYise wezibane zasezulwini, ongaguqukiyo njalo ongelathunzi lokuphenduka. <verse eid="JAS 1:17"/><verse number="18" style="v" sid="JAS 1:18"/>Wakhetha ukusizala ngelizwi leqiniso ukuze sibe luhlobo lwezithelo zakuqala kukho konke akudalayo.<verse eid="JAS 1:18"/></para>
  <para style="s1">Ukulalela Lokwenza</para>
  <para style="p">
    <verse number="19" style="v" sid="JAS 1:19"/>Bazalwane bami abathandekayo, qaphelani lokhu: Umuntu wonke kumele aphange alalele, aphuze ukukhuluma, njalo aphuze lokuthukuthela <verse eid="JAS 1:19"/><verse number="20" style="v" sid="JAS 1:20"/>ngoba ukuthukuthela komuntu kakulethi ukuphila okulungileyo okufiswa nguNkulunkulu. <verse eid="JAS 1:20"/><verse number="21" style="v" sid="JAS 1:21"/>Ngakho-ke, lahlani amanyala wonke lobubi obande kangaka, lilamukele ngokuthobeka ilizwi elahlanyelwa kini, elingalisindisa.<verse eid="JAS 1:21"/></para>
  <para style="p">
    <verse number="22" style="v" sid="JAS 1:22"/>Lingalaleli ilizwi nje kuphela, beselizikhohlisa ngalokho. Yenzani lokho elikutshoyo. <verse eid="JAS 1:22"/><verse number="23" style="v" sid="JAS 1:23"/>Loba ngubani olalela ilizwi kodwa angaze enza elikutshoyo unjengomuntu okhangela ubuso bakhe esibukweni <verse eid="JAS 1:23"/><verse number="24" style="v" sid="JAS 1:24"/>kuthi esezibukile asuke ahle akhohlwe ukuthi unjani. <verse eid="JAS 1:24"/><verse number="25" style="v" sid="JAS 1:25"/>Kodwa umuntu owukhangela ngenjongo umthetho opheleleyo oletha ukukhululeka, njalo aqhubeke esenza lokhu engakhohlwa asekuzwile, kodwa ekwenza, uzabusiswa kulokho akwenzayo.<verse eid="JAS 1:25"/></para>
  <para style="p">
    <verse number="26" style="v" sid="JAS 1:26"/>Nxa umuntu ecabanga ukuthi uyakholwa kodwa engabambi ulimi lwakhe okuqinileyo, uyazikhohlisa njalo lokholo lwakhe luyize. <verse eid="JAS 1:26"/><verse number="27" style="v" sid="JAS 1:27"/>Ukukholwa okwamukelwa nguNkulunkulu uBaba okuhlambulukileyo njalo kungelasici yilokhu: ukugcina izintandane labafelokazi ekuhluphekeni kwabo, kanye lokuzigcina thina ngokwethu ekungcolisweni ngumhlaba.<verse eid="JAS 1:27"/></para>
  <chapter eid="JAS 1"/>
  <chapter number="2" style="c" sid="JAS 2"/>
  <para style="s1">Ukubandlulula Akuvunyelwa</para>
  <para style="p">
    <verse number="1" style="v" sid="JAS 2:1"/>Bazalwane bami, njengabakholwayo eNkosini yethu elenkazimulo uJesu Khristu, lingabandlululi. <verse eid="JAS 2:1"/><verse number="2" style="v" sid="JAS 2:2"/>Kasithi umuntu ufika emhlanganweni wenu egqize indandatho yegolide, egqoke lezigqoko ezinhle, besekungena umyanga egqoke izigqoko ezinithizelayo. <verse eid="JAS 2:2"/><verse number="3" style="v" sid="JAS 2:3"/>Nxa limnaka kakhulu lowo ogqoke izigqoko ezinhle lithi kuye, “Nansi isihlalo esingcono,” kodwa kongumyanga lithi, “Wena mana laphayana,” kumbe lithi, “Hlala phansi eduze kwezinyawo zami,” <verse eid="JAS 2:3"/><verse number="4" style="v" sid="JAS 2:4"/>Kambe kalibandlululanga njalo laba ngabahluleli abalemicabango emibi na?<verse eid="JAS 2:4"/></para>
  <para style="p">
    <verse number="5" style="v" sid="JAS 2:5"/>Lalelani, bazalwane bami abathandekayo: Kanti uNkulunkulu kabakhethanga yini labo abangabayanga emehlweni omhlaba ukuba babengabanothileyo ekukholweni kanye lokudla ilifa lombuso awuthembisa labo abamthandayo na? <verse eid="JAS 2:5"/><verse number="6" style="v" sid="JAS 2:6"/>Kodwa lina libathukile abayanga. Abanothileyo akusibo yini abadinga inzuzo ngani? Akusibo yini abalihudulela emithethwandaba? <verse eid="JAS 2:6"/><verse number="7" style="v" sid="JAS 2:7"/>Akusibo yini abahlambaza ibizo lobukhosi elalowo lina elingabakhe na?<verse eid="JAS 2:7"/></para>
  <para style="p">
    <verse number="8" style="v" sid="JAS 2:8"/>Nxa liwugcina sibili umthetho wobukhosi otholakala eMbhalweni othi, “Thanda umakhelwane wakho njengalokhu uzithanda,”<note caller="+" style="f"><char style="fr" closed="false">2.8 </char><char style="ft" closed="false">ULevi 19.18</char></note> lenza okulungileyo. <verse eid="JAS 2:8"/><verse number="9" style="v" sid="JAS 2:9"/>Kodwa nxa libandlulula lenza isono njalo lilahlwa ngumthetho njengabephuli bomthetho. <verse eid="JAS 2:9"/><verse number="10" style="v" sid="JAS 2:10"/>Ngoba loba ngubani ogcina umthetho wonke, kodwa akhubeke endaweni eyodwa, ulecala lokuwephula wonke. <verse eid="JAS 2:10"/><verse number="11" style="v" sid="JAS 2:11"/>Ngoba yena owathi, “Ungafebi,”<note caller="+" style="f"><char style="fr" closed="false">2.11 </char><char style="ft" closed="false">U-Eksodasi 20.14; UDutheronomi 5.18</char></note> wathi futhi, “Ungabulali.”<note caller="+" style="f"><char style="fr" closed="false">2.11 </char><char style="ft" closed="false">U-Eksodasi 20.13; UDutheronomi 5.17</char></note> Nxa ungafebi, kodwa ubulala, usube yisaphulamthetho.<verse eid="JAS 2:11"/></para>
  <para style="p">
    <verse number="12" style="v" sid="JAS 2:12"/>Khulumani njalo lenze njengalabo abazakwahlulelwa ngumthetho onika ukukhululeka, <verse eid="JAS 2:12"/><verse number="13" style="v" sid="JAS 2:13"/>ngoba ukwahlulela okungelasihawu kuzakuba kulowo obengelasihawu. Isihawu sinqoba ukwahlulela!<verse eid="JAS 2:13"/></para>
  <para style="s1">Ukukholwa Lezenzo</para>
  <para style="p">
    <verse number="14" style="v" sid="JAS 2:14"/>Kusizani bazalwane bami, nxa umuntu esithi ulokholo kodwa engelazenzo? Ukholo olunjalo lungamsindisa na? <verse eid="JAS 2:14"/><verse number="15" style="v" sid="JAS 2:15"/>Kasithi umfowenu loba udadewenu kalazigqoko lokudla kwansukuzonke. <verse eid="JAS 2:15"/><verse number="16" style="v" sid="JAS 2:16"/>Nxa omunye wenu esithi kuye, “Hamba, ngikufisela okuhle; hlala ufudumala njalo usutha,” kodwa angenzi lutho ngalezi zinswelo zakhe zomzimba, kusizani na? <verse eid="JAS 2:16"/><verse number="17" style="v" sid="JAS 2:17"/>Ngokunjalo, ukukholwa nje kuphela, nxa kungelamisebenzi kufile.<verse eid="JAS 2:17"/></para>
  <para style="p">
    <verse number="18" style="v" sid="JAS 2:18"/>Kodwa omunye uzakuthi, “Wena ulokukholwa; mina ngilezenzo.”</para>
  <para style="p" vid="JAS 2:18">Ngitshengisa ukukholwa kwakho kungelazenzo, njalo mina ngizakutshengisa ukukholwa kwami ngalokho engikwenzayo. <verse eid="JAS 2:18"/><verse number="19" style="v" sid="JAS 2:19"/>Uyakholwa ukuthi kuloNkulunkulu oyedwa. Kulungile! Lamadimoni ayakukholwa lokhu njalo ayathuthumela.<verse eid="JAS 2:19"/></para>
  <para style="p">
    <verse number="20" style="v" sid="JAS 2:20"/>Wena ndoda eyisiwula, ufuna ubufakazi bokuthi ukukholwa okungelamisebenzi kuyize na? <verse eid="JAS 2:20"/><verse number="21" style="v" sid="JAS 2:21"/>Kanje ukhokho wethu u-Abhrahama kabalwanga njengolungileyo ngenxa yalokhu akwenzayo lapho anikela indodana yakhe u-Isaka e-alithareni na? <verse eid="JAS 2:21"/><verse number="22" style="v" sid="JAS 2:22"/>Liyabona ukuthi ukukholwa kwakhe lezenzo zakhe kwakusebenza ndawonye, njalo ukukholwa kwakhe kwapheleliswa yilokho akwenzayo. <verse eid="JAS 2:22"/><verse number="23" style="v" sid="JAS 2:23"/>Njalo umbhalo wagcwaliseka othi, “U-Abhrahama wakholwa uNkulunkulu, njalo kwabalwa kuye njengokulunga,”<note caller="+" style="f"><char style="fr" closed="false">2.23 </char><char style="ft" closed="false">UGenesisi 15.6</char></note> njalo wabizwa ngokuthi ngumngane kaNkulunkulu. <verse eid="JAS 2:23"/><verse number="24" style="v" sid="JAS 2:24"/>Liyabona ukuthi umuntu ulungiswa yilokho akwenzayo hatshi ngokukholwa kuphela.<verse eid="JAS 2:24"/></para>
  <para style="p">
    <verse number="25" style="v" sid="JAS 2:25"/>Ngokunjalo, loRahabi isifebe konje kabalwanga njengolungileyo ngalokho akwenzayo lapho anika inhloli indawo yokulala wabuya wazikhupha ngenye indlela na? <verse eid="JAS 2:25"/><verse number="26" style="v" sid="JAS 2:26"/>Njengoba umzimba ongelamoya ufile, ngokunjalo ukukholwa okungelamisebenzi kufile.<verse eid="JAS 2:26"/></para>
  <chapter eid="JAS 2"/>
  <chapter number="3" style="c" sid="JAS 3"/>
  <para style="s1">Ukuthambisa Ulimi</para>
  <para style="p">
    <verse number="1" style="v" sid="JAS 3:1"/>Bazalwane bami, abanengi benu akumelanga babe ngabafundisi ngoba liyakwazi ukuthi thina esifundisayo sizakwahlulelwa kalukhunikazi. <verse eid="JAS 3:1"/><verse number="2" style="v" sid="JAS 3:2"/>Sonke siyakhubeka ngezindlela ezinengi. Nxa umuntu engakaze abelesici kulokho akutshoyo, ungumuntu opheleleyo, oyenelisayo ukuwubamba wonke umzimba wakhe.<verse eid="JAS 3:2"/></para>
  <para style="p">
    <verse number="3" style="v" sid="JAS 3:3"/>Lapho sifaka amatomu emilonyeni yamabhiza ukuba asilalele, ibhiza singaliphendula lonke. <verse eid="JAS 3:3"/><verse number="4" style="v" sid="JAS 3:4"/>Kumbe lithathe imikhumbi njengesibonelo. Lanxa imikhulu kangaka njalo iqhutshwa ngumoya olamandla, iqondiswa ngophinyana oluncane loba kungaphi lapho umtshayeli afuna ukuya khona. <verse eid="JAS 3:4"/><verse number="5" style="v" sid="JAS 3:5"/>Ngokufanayo ulimi luyisitho esincane somzimba kodwa luyazincoma kakhulu. Cabangani ngehlathi elikhulu elithungelwa yinhlansi encane yomlilo. <verse eid="JAS 3:5"/><verse number="6" style="v" sid="JAS 3:6"/>Ulimi lalo lungumlilo, umhlaba wobubi phakathi kwezitho zomzimba. Lungcolisa lonke uqobo lomuntu, luyithungele ngomlilo yonke impilo yakhe, lalo luthungelwe yisihogo somlilo.<verse eid="JAS 3:6"/></para>
  <para style="p">
    <verse number="7" style="v" sid="JAS 3:7"/>Zonke inhlobo zezinyamazana, izinyoni, lezihuquzelayo kanye lezidalwa zasolwandle ziyathanjiswa njalo sezathanjiswa ngumuntu, <verse eid="JAS 3:7"/><verse number="8" style="v" sid="JAS 3:8"/>kodwa akulamuntu ongathambisa ulimi, luyibubi obuyaluzelayo, lugcwele itshefu ebulalayo.<verse eid="JAS 3:8"/></para>
  <para style="p">
    <verse number="9" style="v" sid="JAS 3:9"/>Ngolimi siyayibonga iNkosi uBaba, njalo ngalo sithuka abantu abenziwa ngomfanekiso kaNkulunkulu. <verse eid="JAS 3:9"/><verse number="10" style="v" sid="JAS 3:10"/>Emlonyeni munye kuphuma ukubonga lokuthuka. Bazalwane bami, lokhu akufanelanga. <verse eid="JAS 3:10"/><verse number="11" style="v" sid="JAS 3:11"/>Kambe amanzi amnandi lamanzi aletswayi angagobhoza mthombo munye na? <verse eid="JAS 3:11"/><verse number="12" style="v" sid="JAS 3:12"/>Bazalwane bami, umkhiwa ungathela ama-oliva na, kumbe ivini lithele imikhiwa na? Lomthombo oletswayi awungeke ukhuphe amanzi amnandi.<verse eid="JAS 3:12"/></para>
  <para style="s1">Imihlobo Emibili Yokuhlakanipha</para>
  <para style="p">
    <verse number="13" style="v" sid="JAS 3:13"/>Ngubani ohlakaniphileyo loqedisisayo phakathi kwenu na? Kakubonakalise ngokuphila kwakhe kuhle, langezenzo ezenziwa ngokuzithoba okuvela ekuhlakanipheni. <verse eid="JAS 3:13"/><verse number="14" style="v" sid="JAS 3:14"/>Kodwa nxa ligcine umhawu lokulangazela kobukhwele ezinhliziyweni zenu, lingazincomi ngakho kumbe liphike iqiniso. <verse eid="JAS 3:14"/><verse number="15" style="v" sid="JAS 3:15"/>“Ukuhlakanipha” okunjalo kakwehli kuvela ezulwini, kodwa ngokwasemhlabeni, akusikomoya, ngokwamadimoni. <verse eid="JAS 3:15"/><verse number="16" style="v" sid="JAS 3:16"/>Ngoba lapho okulomhawu khona lokutshisekela kokuzisuthisa kulapho okutholakala khona ingxabangxoza kanye lezenzo zonke ezimbi.<verse eid="JAS 3:16"/></para>
  <para style="p">
    <verse number="17" style="v" sid="JAS 3:17"/>Kodwa ukuhlakanipha okuvela ezulwini kuqala ngokuhlambuluka; besekuthanda ukuthula, kulozwelo, kuyazehlisa, kugcwele isihawu lezithelo ezinhle, kakukhethi njalo kuqotho. <verse eid="JAS 3:17"/><verse number="18" style="v" sid="JAS 3:18"/>Abalamuli abahlanyela ukuthula bathola isivuno sokulunga.<verse eid="JAS 3:18"/></para>
  <chapter eid="JAS 3"/>
  <chapter number="4" style="c" sid="JAS 4"/>
  <para style="s1">Zehliseni KuNkulunkulu</para>
  <para style="p">
    <verse number="1" style="v" sid="JAS 4:1"/>Kuyini okubangela ukulwa lengxabano phakathi kwenu na? Kakuveli ezinkanukweni zenu ezilwayo phakathi kwenu na? <verse eid="JAS 4:1"/><verse number="2" style="v" sid="JAS 4:2"/>Lifuna ulutho oluthile, kodwa kalilutholi. Liyabulala njalo lihawukele kodwa kalingeke likuthole lokho elikufunayo. Liyaxabana lilwe. Kalilalutho ngoba kaliceli kuNkulunkulu. <verse eid="JAS 4:2"/><verse number="3" style="v" sid="JAS 4:3"/>Lapho licela, kaliphiwa ngoba licela ngenjongo embi, ukuba lichithe lokho elikuzuzayo enjabulweni yenu.<verse eid="JAS 4:3"/></para>
  <para style="p">
    <verse number="4" style="v" sid="JAS 4:4"/>Lina zifebe zabantu, kalikwazi yini ukuthi ubungane lomhlaba kuyikuzonda uNkulunkulu na? Umuntu okhetha ukuba ngumngane womhlaba uba yisitha sikaNkulunkulu. <verse eid="JAS 4:4"/><verse number="5" style="v" sid="JAS 4:5"/>Kumbe licabanga ukuthi umbhalo utsho kungelasizatho ukuthi umoya awenza ukuba uhlale phakathi kwethu ugebela ebukhweleni? <verse eid="JAS 4:5"/><verse number="6" style="v" sid="JAS 4:6"/>Kodwa yena usinika umusa owengeziweyo. Yikho-nje umbhalo usithi:</para>
  <para style="q1" vid="JAS 4:6">“UNkulunkulu umelana labazigqajayo,</para>
  <para style="q2" vid="JAS 4:6">kodwa abe lomusa kwabathobekileyo.”<note caller="+" style="f"><char style="fr" closed="false">4.6 </char><char style="ft" closed="false">Izaga 3.34</char></note><verse eid="JAS 4:6"/></para>
  <para style="p">
    <verse number="7" style="v" sid="JAS 4:7"/>Ngakho-ke, zehliseni kuNkulunkulu. Menqabeleni uSathane, uzalibalekela. <verse eid="JAS 4:7"/><verse number="8" style="v" sid="JAS 4:8"/>Sondelani phansi kukaNkulunkulu laye uzasondela kini. Gezani izandla zenu lina zoni, lihlambulule lezinhliziyo zenu, lina abangqondombili. <verse eid="JAS 4:8"/><verse number="9" style="v" sid="JAS 4:9"/>Dabukani, lilile, likhale. Guqulani ukuhleka kwenu kube yikukhala, kuthi ukuthokoza kwenu kube yikudana. <verse eid="JAS 4:9"/><verse number="10" style="v" sid="JAS 4:10"/>Zithobeni phambi kweNkosi, izaliphakamisa.<verse eid="JAS 4:10"/></para>
  <para style="p">
    <verse number="11" style="v" sid="JAS 4:11"/>Bazalwane, lingachothozani. Umuntu okhuluma kubi ngomzalwane wakhe, loba amahlulele, ukhuluma kubi ngomthetho awahlulele. Lapho lisahlulela umthetho, kaliwugcini kodwa liyawahlulela. <verse eid="JAS 4:11"/><verse number="12" style="v" sid="JAS 4:12"/>KuloMenzi wemithetho loMahluleli oyedwa kuphela, lowo olamandla okusindisa lokubhubhisa. Kodwa lina lingobani ukuba lahlulele omakhelwane benu na?<verse eid="JAS 4:12"/></para>
  <para style="s1">Ukuzincoma Ngekusasa</para>
  <para style="p">
    <verse number="13" style="v" sid="JAS 4:13"/>Lalelani lina elithi, “Lamhla loba kusasa sizakuya kuleli loba kuleliyana idolobho, siqede umnyaka khona, senze imisebenzi sizuze imali.” <verse eid="JAS 4:13"/><verse number="14" style="v" sid="JAS 4:14"/>Kungani ngoba phela kalikwazi okuzakwenzakala kusasa. Ukuphila kwenu kuyini na? Liyinkungu ebonakala okwesikhatshana ibe isinyamalala. <verse eid="JAS 4:14"/><verse number="15" style="v" sid="JAS 4:15"/>Kodwa kumele lithi, “Nxa kuyintando yeNkosi sizaphila senze lokhu loba lokhuyana.” <verse eid="JAS 4:15"/><verse number="16" style="v" sid="JAS 4:16"/>Okwakhathesi liyazincoma lizikhukhumeza. Konke ukuzincoma okunje kubi. <verse eid="JAS 4:16"/><verse number="17" style="v" sid="JAS 4:17"/>Ngakho-ke, loba ngubani okwaziyo okulungileyo okumele akwenze kodwa angakwenzi, wenza isono.<verse eid="JAS 4:17"/></para>
  <chapter eid="JAS 4"/>
  <chapter number="5" style="c" sid="JAS 5"/>
  <para style="s1">Isixwayiso Kubancindezeli Abanothileyo</para>
  <para style="p">
    <verse number="1" style="v" sid="JAS 5:1"/>Lalelani lina bantu abanothileyo, khalani lilile ngenxa yosizi oluzayo phezu kwenu. <verse eid="JAS 5:1"/><verse number="2" style="v" sid="JAS 5:2"/>Inotho yenu isibolile, lezigqoko zenu sezidliwe linondo. <verse eid="JAS 5:2"/><verse number="3" style="v" sid="JAS 5:3"/>Isiliva legolide lenu sekuthombile. Ukuthomba kwakho kuzafakaza kubi ngani, kudle inyama yemizimba yenu njengomlilo. Libuthelele inotho ensukwini zokucina. <verse eid="JAS 5:3"/><verse number="4" style="v" sid="JAS 5:4"/>Khangelani! Imiholo elingayibhadalanga izisebenzi ezavuna amasimu enu iyalikhalela. Ukukhala kwabavuni sekufikile ezindlebeni zeNkosi uSomandla. <verse eid="JAS 5:4"/><verse number="5" style="v" sid="JAS 5:5"/>Emhlabeni lihlale ngentokozo langokuminza. Selikhuluphele ngenxa yokuhlaba imihla ngemihla. <verse eid="JAS 5:5"/><verse number="6" style="v" sid="JAS 5:6"/>Libagwebile lababulala abantu abamsulwa, ababengamelani lani.<verse eid="JAS 5:6"/></para>
  <para style="s1">Ukubekezela Phakathi Kokuhlupheka</para>
  <para style="p">
    <verse number="7" style="v" sid="JAS 5:7"/>Ngakho, bazalwane, bekezelani iNkosi ize ifike. Khangelani ukuthi umlimi uyilindela njani insimu ukuba ithele izilimo zayo eziligugu kanye lokuthi ukubekezelela njani ukuna kwezulu lentwasa. <verse eid="JAS 5:7"/><verse number="8" style="v" sid="JAS 5:8"/>Lani futhi, bekezelani liqine ngoba ukufika kweNkosi sekusondele. <verse eid="JAS 5:8"/><verse number="9" style="v" sid="JAS 5:9"/>Lingasolani bazalwane hlezi lahlulelwe. UMahluleli umi emnyango!<verse eid="JAS 5:9"/></para>
  <para style="p">
    <verse number="10" style="v" sid="JAS 5:10"/>Bazalwane, njengesibonelo sokubekezela ekuhluphekeni, khumbulani abaphrofethi abakhuluma ngebizo leNkosi. <verse eid="JAS 5:10"/><verse number="11" style="v" sid="JAS 5:11"/>Njengoba lisazi, labo ababekezelayo sibabala njengababusisiweyo. Selezwa ngokubekezela kukaJobe njalo selikubonile okwalethwa yiNkosi ekucineni. INkosi igcwele isihawu esikhulu lomusa.<verse eid="JAS 5:11"/></para>
  <para style="p">
    <verse number="12" style="v" sid="JAS 5:12"/>Phezu kwakho konke, bazalwane bami, lingafungi, kungaba ngezulu loba ngomhlaba kumbe ngolunye ulutho. “U-Yebo” wenu kabe nguyebo, lo “Hatshi” wenu abenguhatshi, hlezi lilahlwe.<verse eid="JAS 5:12"/></para>
  <para style="s1">Umkhuleko Wokukholwa</para>
  <para style="p">
    <verse number="13" style="v" sid="JAS 5:13"/>Ukhona phakathi kwenu ohluphekayo na? Kakhuleke. Ukhona othokozayo na? Kahlabele izingoma zokudumisa. <verse eid="JAS 5:13"/><verse number="14" style="v" sid="JAS 5:14"/>Ukhona kini ogulayo na? Kumele abize abadala bebandla bamkhulekele njalo bamgcobe ngamafutha ebizweni leNkosi. <verse eid="JAS 5:14"/><verse number="15" style="v" sid="JAS 5:15"/>Umkhuleko owenziwe ngokukholwa uzakwenza lowomuntu ogulayo asile; iNkosi izamvusa. Nxa enze isono, uzathethelelwa. <verse eid="JAS 5:15"/><verse number="16" style="v" sid="JAS 5:16"/>Ngakho-ke, vumani izono zenu omunye komunye njalo likhulekelane ukuze lisiliswe. Umkhuleko womuntu olungileyo ulamandla njalo uyasebenza.<verse eid="JAS 5:16"/></para>
  <para style="p">
    <verse number="17" style="v" sid="JAS 5:17"/>U-Elija wayengumuntu njengathi. Wakhuleka ngokutshiseka ukuba izulu lingani, lakanye kalinanga elizweni iminyaka emithathu lengxenye. <verse eid="JAS 5:17"/><verse number="18" style="v" sid="JAS 5:18"/>Wakhuleka futhi, amazulu aletha izulu, kwathi umhlaba lawo wathela izilimo zawo.<verse eid="JAS 5:18"/></para>
  <para style="p">
    <verse number="19" style="v" sid="JAS 5:19"/>Bazalwane bami, nxa omunye wenu ephambuka eqinisweni, omunye ambuyisele, <verse eid="JAS 5:19"/><verse number="20" style="v" sid="JAS 5:20"/>khumbulani lokhu: Lowo onqanda isoni ekoneni kwaso uzasisindisa ekufeni, agubuzele izono ezinengi.<verse eid="JAS 5:20"/></para>
  <chapter eid="JAS 5"/>
</usx>
