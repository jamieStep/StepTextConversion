<?xml version="1.0" encoding="UTF-8"?>
<usx version="3.0">
  <book code="HAG" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UHagayi</para>
  <para style="toc1">UHagayi</para>
  <para style="toc2">UHagayi</para>
  <para style="toc3">Hag</para>
  <para style="mt1">UHagayi</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ngesikhathi uKhurosi, inkosi yasePhezhiya inqoba iBhabhiloni, ngo-539 uKhristu engakazalwa, wavumela abathunjwa abangamaJuda ukuthi babuyele kibo, bayekwakha ithempeli eJerusalema. Iqembu elilodwa lahamba ngomnyaka olandelayo, bakha, banikela isisekelo sethempeli ngeminyaka emibili behambile. Kodwa bamiswa ngomakhelwane ababelesazela lenzondo, njalo babelamandla edale lePhezhiya (bona U-Ezra 4.4 – 6.22). Sekwedlule iminyaka elitshumi lasithupha, ngesikhathi sombuso wenkosi uDariyu, umphrofethi uHagayi unxusa abantu ukuthi bayoqala njalo umsebenzi. Ubiza mathupha uZerubhabheli, umbusi okhethiweyo, loJoshuwa umphristi omkhulu ukuthi bakhokhele lumsebenzi. Ngeminyaka emine ukwakhiwa kwasekuphelile njalo lenkonzo ethempelini isiqalisile.</para>
  <para style="ip">UHagayi uphawula imilayezo yakhe emine, ngezinyanga ezine ezihleliweyo ekuqaliseni kombuso kaDariyu. Umlayezo wakuqala uchasisa ukuthi izilimo zabantu bako-Israyeli aziyikubusiswa ngoba indlu kaNkulunkulu itshiywe ilunxiwa. Umlayezo wesibili ukhuthaza laba ababona ithempeli elitsha lidanisa nxa liqathaniswa lelalakhiwe nguSolomoni. UNkulunkulu uthembisa ukuthi udumo lwalo luzadlula lelo elakuqala. Umlayezo wesithathu uyisiqiniseko ebantwini ukuthi izilimo zabo sezizabusiswa. Umlayezo wokucina ngowokukhuthaza uZerubhabheli ngokwakhe, indlalifa yombuso kaDavida. Abantu baphendukile endaweni yabo ngokufanayo lesibusiso sikaNkulunkulu siphendukile.</para>
  <para style="ie"/>
  <chapter number="1" style="c" sid="HAG 1"/>
  <para style="s1">Inkuthazo Yokuba Kwakhiwe Indlu <char style="nd">KaThixo</char></para>
  <para style="p">
    <verse number="1" style="v" sid="HAG 1:1"/>Ngomnyaka wesibili wenkosi uDariyu, ngosuku lokuqala lwenyanga yesithupha, ilizwi <char style="nd">likaThixo</char> lafika ngomphrofethi uHagayi lisiya kuZerubhabheli, indodana kaSheyalithiyeli, umbusi wakoJuda, lakuJoshuwa, indodana kaJozadaki, umphristi omkhulu:<verse eid="HAG 1:1"/></para>
  <para style="p">
    <verse number="2" style="v" sid="HAG 1:2"/>Nanku okutshiwo <char style="nd">nguThixo</char> uSomandla: “Abantu laba bathi, ‘Isikhathi sokwakha indlu <char style="nd">kaThixo</char> kasikafiki.’ ”<verse eid="HAG 1:2"/></para>
  <para style="p">
    <verse number="3" style="v" sid="HAG 1:3"/>Ngakho ilizwi <char style="nd">likaThixo</char> lafika ngomphrofethi uHagayi lisithi: <verse eid="HAG 1:3"/><verse number="4" style="v" sid="HAG 1:4"/>“Kuyisikhathi senu lina ngokwenu ukuba lihlale ezindlini zenu ezinhle, kodwa indlu le ilokhu ilunxiwa na?”<verse eid="HAG 1:4"/></para>
  <para style="p">
    <verse number="5" style="v" sid="HAG 1:5"/>Khathesi nanku okutshiwo <char style="nd">nguThixo</char> uSomandla: “Cabangani kuhle ngezindlela zenu. <verse eid="HAG 1:5"/><verse number="6" style="v" sid="HAG 1:6"/>Lihlanyele okunengi kodwa livuna okulutshwana. Liyadla, kodwa kalisuthi. Liyanatha, kodwa kalikholwa. Liyagqoka izigqoko, kodwa kalifudumali. Lihola imiholo liyifake esikhwameni esivuzayo.”<verse eid="HAG 1:6"/></para>
  <para style="p">
    <verse number="7" style="v" sid="HAG 1:7"/>Nanku okutshiwo <char style="nd">nguThixo</char> uSomandla: “Cabangani kuhle ngezindlela zenu. <verse eid="HAG 1:7"/><verse number="8" style="v" sid="HAG 1:8"/>Khwelani ezintabeni lehlise izigodo lakhe indlu ukuze ngithokoze ngayo njalo ngidunyiswe,” kutsho <char style="nd">uThixo</char>. <verse eid="HAG 1:8"/><verse number="9" style="v" sid="HAG 1:9"/>“Kade lilindele okunengi, kodwa khangelani, kusuke kwaba yingcosana. Elikulethe ekhaya, mina ngikuphephulele khatshana. Kungani na?” kutsho <char style="nd">uThixo</char> uSomandla. “Kungenxa yendlu yami elokhu ilunxiwa, ngesikhathi lina, omunye lomunye wenu, ebambeke ngendlu yakhe. <verse eid="HAG 1:9"/><verse number="10" style="v" sid="HAG 1:10"/>Ngakho-ke, ngenxa yenu amazulu asegodle amazolo lomhlaba amabele. <verse eid="HAG 1:10"/><verse number="11" style="v" sid="HAG 1:11"/>Ngilethe ukoma emasimini lasezintabeni, emabeleni, ewayinini elitsha, emafutheni lakukho konke okuvela emhlabathini, ebantwini lasenkomeni kanye lasemsebenzini wezandla zenu.”<verse eid="HAG 1:11"/></para>
  <para style="b"/>
  <para style="p">
    <verse number="12" style="v" sid="HAG 1:12"/>Lapho-ke uZerubhabheli, indodana kaSheyalithiyeli, loJoshuwa, indodana kaJozadaki, umphristi omkhulu lensalela yonke yabantu balilalela ilizwi <char style="nd">likaThixo</char> uNkulunkulu wabo kanye lombiko kaHagayi umphrofethi ngoba wayethunywe <char style="nd">nguThixo</char> uNkulunkulu wabo. Abantu bamesaba <char style="nd">uThixo</char>.<verse eid="HAG 1:12"/></para>
  <para style="p">
    <verse number="13" style="v" sid="HAG 1:13"/>Emva kwalokho, uHagayi isithunywa <char style="nd">sikaThixo</char>, wanika abantu ilizwi <char style="nd">likaThixo</char> leli: “Ngilani,” kutsho <char style="nd">uThixo</char>. <verse eid="HAG 1:13"/><verse number="14" style="v" sid="HAG 1:14"/>Ngakho <char style="nd">uThixo</char> waqubula umoya kaZerubhabheli indodana kaSheyalithiyeli, umbusi wakoJuda, lomoya kaJoshuwa indodana kaJozadaki, umphristi omkhulu, lomoya wensalela yabantu. Beza baqalisa ukusebenza endlini <char style="nd">kaThixo</char> uSomandla uNkulunkulu wabo, <verse eid="HAG 1:14"/><verse number="15" style="v" sid="HAG 1:15"/>ngosuku lwamatshumi amabili lane lwenyanga yesithupha ngomnyaka wesibili wenkosi uDariyu.<verse eid="HAG 1:15"/></para>
  <chapter eid="HAG 1"/>
  <chapter number="2" style="c" sid="HAG 2"/>
  <para style="s1">Inkazimulo Eyathenjiswayo Ngendlu Entsha</para>
  <para style="p">
    <verse number="1" style="v" sid="HAG 2:1"/>Ngosuku lwamatshumi amabili lanye lwenyanga yesikhombisa ilizwi <char style="nd">likaThixo</char> lafika ngoHagayi umphrofethi lisithi: <verse eid="HAG 2:1"/><verse number="2" style="v" sid="HAG 2:2"/>“Khuluma loZerubhabheli indodana kaSheyalithiyeli, umbusi wakoJuda, loJoshuwa indodana kaJozadaki, umphristi omkhulu kanye lensalela yabantu. Babuze uthi, <verse eid="HAG 2:2"/><verse number="3" style="v" sid="HAG 2:3"/>‘Ngubani kini owasalayo owabona indlu le enkazimulweni yayo yakuqala na? Khathesi ikhangeleka injani kini na? Kayikhangeleki njengeze na? <verse eid="HAG 2:3"/><verse number="4" style="v" sid="HAG 2:4"/>Kodwa khathesi qina wena Zerubhabheli,’ kutsho <char style="nd">uThixo</char>. ‘Qina wena Joshuwa ndodana kaJozadaki, umphristi omkhulu. Qinani, lonke lina bantu belizwe,’ kutsho <char style="nd">uThixo</char>. ‘Lisebenze, ngoba ngilani,’ kutsho <char style="nd">uThixo</char> uSomandla. <verse eid="HAG 2:4"/><verse number="5" style="v" sid="HAG 2:5"/>‘Lokhu yikho engakuvumelana lani ekuphumeni kwenu eGibhithe. UMoya wami uhlala phakathi kwenu. Lingesabi.’<verse eid="HAG 2:5"/></para>
  <para style="p">
    <verse number="6" style="v" sid="HAG 2:6"/>Nanku okutshiwo <char style="nd">nguThixo</char> uSomandla: ‘Ngesikhatshana nje ngizaphinda nginyikinye amazulu lomhlaba, ulwandle lelizwe elomileyo. <verse eid="HAG 2:6"/><verse number="7" style="v" sid="HAG 2:7"/>Ngizanyikinya izizwe zonke, abathandwayo kuzozonke izizwe bazakuza, njalo indlu le ngizayigcwalisa ngenkazimulo,’ kutsho <char style="nd">uThixo</char> uSomandla, <verse eid="HAG 2:7"/><verse number="8" style="v" sid="HAG 2:8"/>‘Isiliva ngesami legolide ngelami,’ kutsho <char style="nd">uThixo</char> uSomandla. <verse eid="HAG 2:8"/><verse number="9" style="v" sid="HAG 2:9"/>‘Inkazimulo yale indlu yakhathesi izakuba nkulu kuleyendlu yakuqala,’ kutsho <char style="nd">uThixo</char> uSomandla. ‘Njalo indawo le ngizayipha ukuthula,’ kutsho <char style="nd">uThixo</char> uSomandla.”<verse eid="HAG 2:9"/></para>
  <para style="s1">Izibusiso Zabantu Abangcolisiweyo</para>
  <para style="p">
    <verse number="10" style="v" sid="HAG 2:10"/>Ngosuku lwamatshumi amabili lane lwenyanga yesificamunwemunye, ngomnyaka wesibili kaDariyu, ilizwi <char style="nd">likaThixo</char> lafika kuHagayi umphrofethi lisithi: <verse eid="HAG 2:10"/><verse number="11" style="v" sid="HAG 2:11"/>“Nanku okutshiwo <char style="nd">nguThixo</char> uSomandla uthi: ‘Buza abaphristi ukuthi umthetho uthini: <verse eid="HAG 2:11"/><verse number="12" style="v" sid="HAG 2:12"/>Nxa umuntu ethwele inyama engcwele ngomphetho wesigqoko sakhe, umphetho lowo uthinte isinkwa loba inyama ephekiweyo, iwayini, amafutha loba okunye ukudla, kuba ngcwele na?’ ”</para>
  <para style="p" vid="HAG 2:12">Abaphristi baphendula bathi, “Hatshi.”<verse eid="HAG 2:12"/></para>
  <para style="p">
    <verse number="13" style="v" sid="HAG 2:13"/>UHagayi wasesithi, “Nxa umuntu ongcoliswe yikuthinta isidumbu ethinta okunye kwalezizinto, kuyangcola na?”</para>
  <para style="p" vid="HAG 2:13">“Ye,” kwaphendula abaphristi, “kuyangcola.”<verse eid="HAG 2:13"/></para>
  <para style="p">
    <verse number="14" style="v" sid="HAG 2:14"/>UHagayi wasesithi, “ ‘Kunjalo-ke emehlweni ami ngabantu laba langesizwe lesi,’ kutsho <char style="nd">uThixo</char>. ‘Lokho abakwenzayo loba abakunikelayo lapho kungcolile.<verse eid="HAG 2:14"/></para>
  <para style="p">
    <verse number="15" style="v" sid="HAG 2:15"/>Khathesi cabangani kuhle ngalokhu kusukela ngalolusuku kusiya phambili, khumbulani ukuthi izinto zazinjani kungakabekwa elinye ilitshe phezu kwelinye ethempelini <char style="nd">likaThixo</char>. <verse eid="HAG 2:15"/><verse number="16" style="v" sid="HAG 2:16"/>Kwakusithi lapho umuntu efika enqunjini yezilinganiso ezingamatshumi amabili, kwakulezilitshumi kuphela. Kuthi lapho umuntu eye efatshini lewayini ukuba akhe izilinganiso ezingamatshumi amahlanu, kwakulezingamatshumi amabili kuphela. <verse eid="HAG 2:16"/><verse number="17" style="v" sid="HAG 2:17"/>Wonke umsebenzi wezandla zenu ngawutshaya ngomkhuhlane, ngesikhwekhwe langesiqhotho, kodwa kaliphendukelanga kimi,’ kutsho <char style="nd">uThixo</char>. <verse eid="HAG 2:17"/><verse number="18" style="v" sid="HAG 2:18"/>‘Kusukela lamhla kusiya phambili, kusukela ngalolusuku lwamatshumi amabili lane lwenyanga yesificamunwemunye, cabangani kuhle ngosuku okwabekwa ngalo isisekelo sethempeli <char style="nd">likaThixo</char>. Cabangani kuhle: <verse eid="HAG 2:18"/><verse number="19" style="v" sid="HAG 2:19"/>Kuselenhlanyelo eseleyo esiphaleni na? Kuze kube khathesi, ivini lomkhiwa, iphomegranathi lesihlahla se-Oliva asikatheli izithelo.</para>
  <para style="p" vid="HAG 2:19">Kusukela ngalolusuku kusiya phambili ngizalibusisa.’ ”<verse eid="HAG 2:19"/></para>
  <para style="s1">UZerubhabheli Lisongo Eliluphawu <char style="nd">LukaThixo</char></para>
  <para style="p">
    <verse number="20" style="v" sid="HAG 2:20"/>Ilizwi <char style="nd">likaThixo</char> lafika ngokwesibili kuHagayi ngosuku lwamatshumi amabili lane lwenyanga lisithi: <verse eid="HAG 2:20"/><verse number="21" style="v" sid="HAG 2:21"/>“Tshela uZerubhabheli umbusi wakoJuda ukuthi ngizanyikinya amazulu lomhlaba. <verse eid="HAG 2:21"/><verse number="22" style="v" sid="HAG 2:22"/>Ngizagenqula izihlalo zobukhosi ngichithe amandla emibuso yezizweni. Ngizagenqula izinqola zempi labagadi bazo; amabhiza labagadi bawo bazakuwa, ngamunye ngenkemba yomfowabo.<verse eid="HAG 2:22"/></para>
  <para style="p">
    <verse number="23" style="v" sid="HAG 2:23"/>‘Ngalolosuku,’ kutsho <char style="nd">uThixo</char> uSomandla, ‘ngizakuthatha wena nceku yami Zerubhabheli ndodana kaSheyalithiyeli,’ kutsho <char style="nd">uThixo</char>, ‘njalo ngizakwenza ube njengesongo eliluphawu lwami, ngoba sengikukhethile,’ kutsho <char style="nd">uThixo</char> uSomandla.”<verse eid="HAG 2:23"/></para>
  <chapter eid="HAG 2"/>
</usx>
