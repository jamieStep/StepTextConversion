<?xml version="1.0" encoding="UTF-8"?>
<usx version="3.0">
  <book code="HAB" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UHabhakhukhi</para>
  <para style="toc1">UHabhakhukhi</para>
  <para style="toc2">UHabhakhukhi</para>
  <para style="toc3">Hab</para>
  <para style="mt1">UHabhakhukhi</para>
  <para style="imt">Isingeniso</para>
  <para style="imt1">Isingeniso</para>
  <para style="im">Sokusondele isikhathi sokuntshintsha kobukhosi phakathi kwe-Asiriya leBhabhiloni (emaphethelweni eminyaka engamakhulu ayisikhombisa uKhristu engakazalwa), umphrofethi uHabhakhukhi wabalengxoxo ejulileyo loNkulunkulu ka-Israyeli. Ugwalo lolu lulotshwe luyizikhalazo lensolo ezimfitshane ezilandelwa zimpendulo zezulu. Lapho izikhalazo zikaHabhakhukhi ziphendulwa, uvala ngeculo eliveza ukumethemba kwakhe uNkulunkulu ekuthini uzabanqobela.</para>
  <para style="ip">Umphrofethi uqala ngokubuza uNkulunkulu ukuthi koze kube nini evumela ukuthi ububi buqhubekele phambili. Impendulo yezulu ithi uNkulunkulu wayesebenzisa iBhabhiloni njengesitsha sakhe sokubaqondisa. Lokhu kwenza uHabhakhukhi abuze umbuzo wakhe wesibili othi, Uthulelani lapho ababi <char style="qt">beqeda labo abalunge kakhulu kulabo na</char>? UNkulunkulu waphendula njalo, emchasisela ukuthi amaBhabhiloni azahlulelwa njengama-Asiriya, lokuthi abalungileyo kumele balindele lokhu ngokukholwa langesineke. Ukubhujiswa kweBhabhiloni kuyeza, njalo akusoze kwekele ukwenzakala. UNkulunkulu uyakuqinisa lokhu ngeziqalekiso ezinhlanu eziqondane leBhabhiloni.</para>
  <para style="ip">Lapho kuphela ingxoxo kaHabhakhukhi loNkulunkulu, ugwalo luqhubekela phambili ngesigaba esibizwa ngokuthi <char style="bk">Umkhuleko KaHabhakhukhi</char>. Indlela elotshwe ngayo itshengisa ukuthi yingoma okumele ihlatshelwe. UHabhakhukhi uthokoza ngendlela uNkulunkulu ayeke wasindisa ngayo u-Israyeli mandulo, ukhulekela ukuthi uNkulunkulu aphinde akwenze njalo. Umphrofethi wazimisela ukulindela lokho ukuthi kuze kwenzakale.</para>
  <para style="ie"/>
  <chapter number="1" style="c" sid="HAB 1"/>
  <para style="p">
    <verse number="1" style="v" sid="HAB 1:1"/>Isiphrofethi esemukelwa nguHabhakhukhi umphrofethi.<verse eid="HAB 1:1"/></para>
  <para style="b"/>
  <para style="s1">Insolo KaHabhakhukhi</para>
  <para style="q1">
    <verse number="2" style="v" sid="HAB 1:2"/>Koze kube nini, awu <char style="nd">Thixo</char>, ngicela usizo,</para>
  <para style="q2" vid="HAB 1:2">kodwa ungalaleli na?</para>
  <para style="q1" vid="HAB 1:2">Loba ngimemezela kuwe ngisithi, “Udlakela!”</para>
  <para style="q2" vid="HAB 1:2">kodwa ungangihlengi na?<verse eid="HAB 1:2"/></para>
  <para style="q1">
    <verse number="3" style="v" sid="HAB 1:3"/>Kungani ungitshengisa okungasimfanelo na?</para>
  <para style="q2" vid="HAB 1:3">Kungani ubekezelela okungalunganga na?</para>
  <para style="q1" vid="HAB 1:3">Ukuchitheka lodlakela kuphambi kwami; kulokulwa,</para>
  <para style="q2" vid="HAB 1:3">lengxabano yandile.<verse eid="HAB 1:3"/></para>
  <para style="q1">
    <verse number="4" style="v" sid="HAB 1:4"/>Ngakho umthetho usuthundubezekile,</para>
  <para style="q2" vid="HAB 1:4">lokulunga akusabi khona.</para>
  <para style="q1" vid="HAB 1:4">Ababi baminyezela abalungileyo</para>
  <para style="q2" vid="HAB 1:4">ukuze ukulunga konakaliswe.<verse eid="HAB 1:4"/></para>
  <para style="s1">Impendulo <char style="nd">KaThixo</char></para>
  <para style="q1">
    <verse number="5" style="v" sid="HAB 1:5"/>“Khangelani ezizweni libone</para>
  <para style="q2" vid="HAB 1:5">njalo limangale kakhulu.</para>
  <para style="q1" vid="HAB 1:5">Ngoba ensukwini zenu</para>
  <para style="q2" vid="HAB 1:5">ngizakwenza into elingasoze liyikholwe,</para>
  <para style="q2" vid="HAB 1:5">lanxa lingabe litsheliwe.<verse eid="HAB 1:5"/></para>
  <para style="q1">
    <verse number="6" style="v" sid="HAB 1:6"/>Sengivusa amaKhaladiya,</para>
  <para style="q2" vid="HAB 1:6">lesiya isizwe esilesihluku lamawala,</para>
  <para style="q1" vid="HAB 1:6">esitshaya sibhuqe umhlaba wonke,</para>
  <para style="q2" vid="HAB 1:6">sithumba izindawo zokuhlala ezingasizo zaso.<verse eid="HAB 1:6"/></para>
  <para style="q1">
    <verse number="7" style="v" sid="HAB 1:7"/>Bayisizwe esesabekayo lesitshayisa uvalo;</para>
  <para style="q2" vid="HAB 1:7">bangumthetho bona ngokwabo</para>
  <para style="q2" vid="HAB 1:7">njalo baziphakamisa udumo lwabo.<verse eid="HAB 1:7"/></para>
  <para style="q1">
    <verse number="8" style="v" sid="HAB 1:8"/>Amabhiza abo alesiqubu esedlula esamahlosi,</para>
  <para style="q2" vid="HAB 1:8">ayesabeka kulezimpisi kusihlwa.</para>
  <para style="q1" vid="HAB 1:8">Amabhiza abo empi amatha ephulukundlela,</para>
  <para style="q2" vid="HAB 1:8">abagadi bawo amabhiza bavela khatshana.</para>
  <para style="q1" vid="HAB 1:8">Bandiza njengamanqe ehwitha ukudla,<verse eid="HAB 1:8"/></para>
  <para style="q2">
    <verse number="9" style="v" sid="HAB 1:9"/>bonke beza belande udlakela.</para>
  <para style="q1" vid="HAB 1:9">Amaxuku abo aqhubekela phambili njengomoya wasenkangala</para>
  <para style="q2" vid="HAB 1:9">abuthe abathunjiweyo njengenhlabathi.<verse eid="HAB 1:9"/></para>
  <para style="q1">
    <verse number="10" style="v" sid="HAB 1:10"/>Baklolodela amakhosi,</para>
  <para style="q2" vid="HAB 1:10">bahleke ababusi usulu.</para>
  <para style="q1" vid="HAB 1:10">Wonke amadolobho avikelweyo bayawahleka;</para>
  <para style="q2" vid="HAB 1:10">bakha amadundulu ngenhlabathi bawathumbe lawo madolobho.<verse eid="HAB 1:10"/></para>
  <para style="q1">
    <verse number="11" style="v" sid="HAB 1:11"/>Emva kwalokho badlula ngesiqubu njengomoya baqhubeke,</para>
  <para style="q2" vid="HAB 1:11">abantu abalecala abamandla abo angunkulunkulu wabo.”<verse eid="HAB 1:11"/></para>
  <para style="s1">Insolo Yesibili KaHabhakhukhi</para>
  <para style="q1">
    <verse number="12" style="v" sid="HAB 1:12"/>Awu <char style="nd">Thixo</char>, kawuveli phakade na?</para>
  <para style="q2" vid="HAB 1:12">Nkulunkulu wami, Ngcwele wami, kasiyikufa.</para>
  <para style="q1" vid="HAB 1:12">Awu <char style="nd">Thixo</char>, ubabekile ukuba bahlulele.</para>
  <para style="q2" vid="HAB 1:12">Awu Dwala, ubamisile ukuba bajezise.<verse eid="HAB 1:12"/></para>
  <para style="q1">
    <verse number="13" style="v" sid="HAB 1:13"/>Amehlo akho ahlanzeke kakhulu ukuba akhangele okubi;</para>
  <para style="q2" vid="HAB 1:13">awungeke ubekezelele okungalunganga.</para>
  <para style="q1" vid="HAB 1:13">Pho kungani ubekezelela abachithayo na?</para>
  <para style="q2" vid="HAB 1:13">Uthulelani lapho ababi</para>
  <para style="q2" vid="HAB 1:13">beqeda labo abalunge kakhulu kulabo na?<verse eid="HAB 1:13"/></para>
  <para style="q1">
    <verse number="14" style="v" sid="HAB 1:14"/>Wenze abantu bafana lenhlanzi olwandle,</para>
  <para style="q2" vid="HAB 1:14">njengezidalwa zasolwandle ezingelambusi.<verse eid="HAB 1:14"/></para>
  <para style="q1">
    <verse number="15" style="v" sid="HAB 1:15"/>Isitha esibi siyazikhupha zonke ngewuka,</para>
  <para style="q2" vid="HAB 1:15">siyazibamba ngembule laso,</para>
  <para style="q1" vid="HAB 1:15">sizibuthele embuleni laso elidonswayo;</para>
  <para style="q2" vid="HAB 1:15">ngalokho siyajabula sithokoze.<verse eid="HAB 1:15"/></para>
  <para style="q1">
    <verse number="16" style="v" sid="HAB 1:16"/>Ngakho-ke senzela imbule laso umhlatshelo,</para>
  <para style="q2" vid="HAB 1:16">sitshisele imbule laso elidonswayo</para>
  <para style="q1" vid="HAB 1:16">impepha ngoba ngenxa yembule laso</para>
  <para style="q2" vid="HAB 1:16">sithe pekle phakathi kwenotho,</para>
  <para style="q2" vid="HAB 1:16">sizitika ngokudla okumnandi.<verse eid="HAB 1:16"/></para>
  <para style="q1">
    <verse number="17" style="v" sid="HAB 1:17"/>Kuzamele siqhubeke sithulula umambule waso,</para>
  <para style="q2" vid="HAB 1:17">sitshabalalisa izizwe kungekho sihawu na?<verse eid="HAB 1:17"/></para>
  <para style="b"/>
  <chapter eid="HAB 1"/>
  <chapter number="2" style="c" sid="HAB 2"/>
  <para style="q1">
    <verse number="1" style="v" sid="HAB 2:1"/>Ngizakuma esilindweni sami</para>
  <para style="q2" vid="HAB 2:1">ngime phezu komthangala;</para>
  <para style="q1" vid="HAB 2:1">ngizakhangela ukuba ngibone ukuthi uzakuthini kimi,</para>
  <para style="q2" vid="HAB 2:1">lokuthi yimpendulo bani engizayitsho ngale insolo.<verse eid="HAB 2:1"/></para>
  <para style="s1">Impendulo <char style="nd">KaThixo</char></para>
  <para style="p">
    <verse number="2" style="v" sid="HAB 2:2"/>
    <char style="nd">UThixo</char> waphendula wathi:</para>
  <para style="q1" vid="HAB 2:2">“Loba phansi isibonakaliso</para>
  <para style="q2" vid="HAB 2:2">usenze sicace ezicecedwini</para>
  <para style="q2" vid="HAB 2:2">ukuze isithunywa sigijime laso.<verse eid="HAB 2:2"/></para>
  <para style="q1">
    <verse number="3" style="v" sid="HAB 2:3"/>Ngoba isibonakaliso silindela isikhathi esimisiweyo;</para>
  <para style="q2" vid="HAB 2:3">sikhuluma ngesiphetho</para>
  <para style="q2" vid="HAB 2:3">njalo kasiyikuba ngamanga.</para>
  <para style="q1" vid="HAB 2:3">Lanxa siphuza, silindele;</para>
  <para style="q2" vid="HAB 2:3">sizafika impela</para>
  <para style="q2" vid="HAB 2:3">njalo kasiyikuphuza.<verse eid="HAB 2:3"/></para>
  <para style="b"/>
  <para style="b"/>
  <para style="q1">
    <verse number="4" style="v" sid="HAB 2:4"/>Khangela, uyazigqaja;</para>
  <para style="q2" vid="HAB 2:4">izifiso zakhe kazilunganga,</para>
  <para style="q2" vid="HAB 2:4">kodwa olungileyo uzaphila ngokholo lwakhe.<verse eid="HAB 2:4"/></para>
  <para style="q1">
    <verse number="5" style="v" sid="HAB 2:5"/>Impela iwayini liyamkhohlisa;</para>
  <para style="q2" vid="HAB 2:5">uyazikhukhumeza njalo kalakho ukuphumula.</para>
  <para style="q1" vid="HAB 2:5">Ngoba uyisihwaba njengengcwaba,</para>
  <para style="q2" vid="HAB 2:5">njalo kasuthi njengokufa,</para>
  <para style="q1" vid="HAB 2:5">ubuthelela izizwe zonke kuye</para>
  <para style="q2" vid="HAB 2:5">athumbe labantu bonke.<verse eid="HAB 2:5"/></para>
  <para style="p">
    <verse number="6" style="v" sid="HAB 2:6"/>Bonke kabayikumchothoza na bamhleke besithi,</para>
  <para style="q1" vid="HAB 2:6">‘Maye kulowo obuthelela impahla zokwebiwa</para>
  <para style="q2" vid="HAB 2:6">azinothise ngobugebenga!</para>
  <para style="q2" vid="HAB 2:6">Koze kube nini lokhu kusenzakala na?’<verse eid="HAB 2:6"/></para>
  <para style="q1">
    <verse number="7" style="v" sid="HAB 2:7"/>Labo olezikwelede kubo kabayikukujuma na?</para>
  <para style="q2" vid="HAB 2:7">Kabayikuvuka bakuthuthumelise na?</para>
  <para style="q2" vid="HAB 2:7">Lapho-ke uzakuba yinto yabo yokuhlutshwa.<verse eid="HAB 2:7"/></para>
  <para style="q1">
    <verse number="8" style="v" sid="HAB 2:8"/>Ngoba sewaphanga izizwe ezinengi,</para>
  <para style="q2" vid="HAB 2:8">abantu abaseleyo bazakuphanga</para>
  <para style="q1" vid="HAB 2:8">ngoba wachitha igazi labantu;</para>
  <para style="q2" vid="HAB 2:8">watshabalalisa amazwe lamadolobho labo bonke abakuwo.<verse eid="HAB 2:8"/></para>
  <para style="b"/>
  <para style="q1">
    <verse number="9" style="v" sid="HAB 2:9"/>Maye kulowo obumba umbuso ngenzuzo embi</para>
  <para style="q2" vid="HAB 2:9">ukuba akhele isidleke sakhe phezulu</para>
  <para style="q2" vid="HAB 2:9">ukuba abalekele ukuwelwa yingozi!<verse eid="HAB 2:9"/></para>
  <para style="q1">
    <verse number="10" style="v" sid="HAB 2:10"/>Ucebe ukubhujiswa kwabantu abanengi,</para>
  <para style="q2" vid="HAB 2:10">wayangisa indlu yakho, walahlekelwa yikuphila kwakho.<verse eid="HAB 2:10"/></para>
  <para style="q1">
    <verse number="11" style="v" sid="HAB 2:11"/>Amatshe omduli azakhala</para>
  <para style="q2" vid="HAB 2:11">imijabo yamapulanka izasabela.<verse eid="HAB 2:11"/></para>
  <para style="b"/>
  <para style="q1">
    <verse number="12" style="v" sid="HAB 2:12"/>Maye kulowo owakha idolobho ngokuchitha igazi</para>
  <para style="q2" vid="HAB 2:12">akhe umuzi ngobudlwangudlwangu.<verse eid="HAB 2:12"/></para>
  <para style="q1">
    <verse number="13" style="v" sid="HAB 2:13"/>
    <char style="nd">UThixo</char> uSomandla kakumisanga na</para>
  <para style="q2" vid="HAB 2:13">ukuthi umsebenzi uzinkuni zomlilo nje kuphela,</para>
  <para style="q2" vid="HAB 2:13">lokuthi izizwe ziqeda amandla azo ngeze?<verse eid="HAB 2:13"/></para>
  <para style="q1">
    <verse number="14" style="v" sid="HAB 2:14"/>Ngoba umhlaba uzagcwala ngolwazi lodumo <char style="nd">lukaThixo</char>,</para>
  <para style="q2" vid="HAB 2:14">njengamanzi egcwalisa ulwandle.<verse eid="HAB 2:14"/></para>
  <para style="b"/>
  <para style="q1">
    <verse number="15" style="v" sid="HAB 2:15"/>Maye kulowo onika omakhelwane bakhe</para>
  <para style="q2" vid="HAB 2:15">okunathwayo ekuthulula</para>
  <para style="q2" vid="HAB 2:15">esigujini sewayini badakwe,</para>
  <para style="q2" vid="HAB 2:15">ukuze akhangele imizimba yabo enqunu.<verse eid="HAB 2:15"/></para>
  <para style="q1">
    <verse number="16" style="v" sid="HAB 2:16"/>Uzakuba lehlazo elikhulu endaweni yodumo.</para>
  <para style="q2" vid="HAB 2:16">Khathesi sekulithuba lakho! Natha uchayeke.</para>
  <para style="q1" vid="HAB 2:16">Inkezo yesandla sokunene <char style="nd">kaThixo</char> iyeza kuwe,</para>
  <para style="q2" vid="HAB 2:16">ihlazo lizamboza udumo lwakho.<verse eid="HAB 2:16"/></para>
  <para style="q1">
    <verse number="17" style="v" sid="HAB 2:17"/>Udlakela olwenze eLebhanoni luzakuqeda amandla,</para>
  <para style="q2" vid="HAB 2:17">lokubulala kwakho izinyamazana kuzakuthuthumelisa.</para>
  <para style="q1" vid="HAB 2:17">Ngoba uchithe igazi labantu;</para>
  <para style="q2" vid="HAB 2:17">uchithe amazwe lamadolobho labo bonke abakuwo.<verse eid="HAB 2:17"/></para>
  <para style="b"/>
  <para style="q1">
    <verse number="18" style="v" sid="HAB 2:18"/>Silosizo bani isithombe njengoba sibazwe ngumuntu?</para>
  <para style="q2" vid="HAB 2:18">Kumbe isifanekiso esifundisa amanga?</para>
  <para style="q1" vid="HAB 2:18">Ngoba lowo osenzayo uthemba isidalwa sakhe;</para>
  <para style="q2" vid="HAB 2:18">wenza izithombe ezingeke zikhulume.<verse eid="HAB 2:18"/></para>
  <para style="q1">
    <verse number="19" style="v" sid="HAB 2:19"/>Maye kulowo othi esigodweni, ‘Vuka uphile!’</para>
  <para style="q2" vid="HAB 2:19">loba athi elitsheni elingaphiliyo, ‘Phaphama!’</para>
  <para style="q1" vid="HAB 2:19">Linganika iseluleko na?</para>
  <para style="q2" vid="HAB 2:19">Lembeswe ngegolide langesiliva,</para>
  <para style="q2" vid="HAB 2:19">akulamphefumulo phakathi kwalo.”<verse eid="HAB 2:19"/></para>
  <para style="b"/>
  <para style="q1">
    <verse number="20" style="v" sid="HAB 2:20"/>Kodwa <char style="nd">uThixo</char> usethempelini lakhe elingcwele;</para>
  <para style="q2" vid="HAB 2:20">umhlaba wonke kawuthule phambi kwakhe.<verse eid="HAB 2:20"/></para>
  <chapter eid="HAB 2"/>
  <chapter number="3" style="c" sid="HAB 3"/>
  <para style="s1">Umkhuleko KaHabhakhukhi</para>
  <para style="p">
    <verse number="1" style="v" sid="HAB 3:1"/>Umkhuleko kaHabhakhukhi umphrofethi. <char style="tl">NgeShigiyonothi</char>.<verse eid="HAB 3:1"/></para>
  <para style="q1">
    <verse number="2" style="v" sid="HAB 3:2"/>
    <char style="nd">Thixo</char>, ngizwile ngodumo lwakho;</para>
  <para style="q2" vid="HAB 3:2">ngiyazesaba izenzo zakho, awu <char style="nd">Thixo</char>.</para>
  <para style="q1" vid="HAB 3:2">Zivuselele ensukwini zethu,</para>
  <para style="q2" vid="HAB 3:2">yenza zazakale esikhathini sethu;</para>
  <para style="q2" vid="HAB 3:2">ekuthukutheleni khumbula isihawu.<verse eid="HAB 3:2"/></para>
  <para style="b"/>
  <para style="q1">
    <verse number="3" style="v" sid="HAB 3:3"/>UNkulunkulu wavela eThemani,</para>
  <para style="q2" vid="HAB 3:3">oNgcwele wavela eNtabeni iPharani.</para>
  <para style="q1" vid="HAB 3:3">Inkazimulo yakhe yasibekela amazulu</para>
  <para style="q2" vid="HAB 3:3">lokudunyiswa kwakhe kwagcwala umhlaba wonke.<verse eid="HAB 3:3"/></para>
  <para style="q1">
    <verse number="4" style="v" sid="HAB 3:4"/>Ubucwazicwazi bakhe babunjengokuphuma kwelanga;</para>
  <para style="q2" vid="HAB 3:4">imisebe yaphazima esandleni sakhe</para>
  <para style="q2" vid="HAB 3:4">lapho amandla akhe ayefihlwe khona.<verse eid="HAB 3:4"/></para>
  <para style="q1">
    <verse number="5" style="v" sid="HAB 3:5"/>Isifo sahamba phambi kwakhe,</para>
  <para style="q2" vid="HAB 3:5">umkhuhlane walandela amanyathelo akhe.<verse eid="HAB 3:5"/></para>
  <para style="q1">
    <verse number="6" style="v" sid="HAB 3:6"/>Wasukuma, wanyikinya umhlaba;</para>
  <para style="q2" vid="HAB 3:6">wakhangela, waqhaqhazelisa izizwe.</para>
  <para style="q1" vid="HAB 3:6">Izintaba zasendulo zabhidlika</para>
  <para style="q2" vid="HAB 3:6">lamaqaqa akudala adilika.</para>
  <para style="q2" vid="HAB 3:6">Izindlela zakhe ngezanini lanini.<verse eid="HAB 3:6"/></para>
  <para style="q1">
    <verse number="7" style="v" sid="HAB 3:7"/>Ngabona amathente aseKhushani ephakathi kosizi,</para>
  <para style="q2" vid="HAB 3:7">lezindawo zokuhlala zaseMidiyani zisebuhlungwini.<verse eid="HAB 3:7"/></para>
  <para style="b"/>
  <para style="q1">
    <verse number="8" style="v" sid="HAB 3:8"/>Awu <char style="nd">Thixo</char>, imifula wawuyithukuthelele na?</para>
  <para style="q2" vid="HAB 3:8">Ulaka lwakho lwavuthela izifula na?</para>
  <para style="q1" vid="HAB 3:8">Ulwandle wawuluthukuthelele na</para>
  <para style="q2" vid="HAB 3:8">lapho ugade amabhiza akho</para>
  <para style="q2" vid="HAB 3:8">lezinqola zakho zempi ezinqobayo?<verse eid="HAB 3:8"/></para>
  <para style="q1">
    <verse number="9" style="v" sid="HAB 3:9"/>Idandili lakho ulembule,</para>
  <para style="q2" vid="HAB 3:9">ufune imitshoko eminengi.</para>
  <para style="q1" vid="HAB 3:9">Uqhekeze umhlaba ngemifula;<verse eid="HAB 3:9"/></para>
  <para style="q2">
    <verse number="10" style="v" sid="HAB 3:10"/>izintaba zakubona zajanqula,</para>
  <para style="q1" vid="HAB 3:10">izikhukhula zamanzi zedlula,</para>
  <para style="q2" vid="HAB 3:10">ulwandle lwahlokoma,</para>
  <para style="q2" vid="HAB 3:10">lwaphakamisela amagagasi alo phezulu.<verse eid="HAB 3:10"/></para>
  <para style="b"/>
  <para style="q1">
    <verse number="11" style="v" sid="HAB 3:11"/>Ilanga lenyanga kwema mpo emazulwini</para>
  <para style="q2" vid="HAB 3:11">ekubenyezeleni kwemitshoko yakho entwezayo,</para>
  <para style="q2" vid="HAB 3:11">ekuphazimeni kwemitshoko yakho ecazimulayo.<verse eid="HAB 3:11"/></para>
  <para style="q1">
    <verse number="12" style="v" sid="HAB 3:12"/>Wanyathela umhlaba ngolaka,</para>
  <para style="q2" vid="HAB 3:12">wabhula izizwe ngentukuthelo.<verse eid="HAB 3:12"/></para>
  <para style="q1">
    <verse number="13" style="v" sid="HAB 3:13"/>Waphuma ukuba ukhulule abantu bakho,</para>
  <para style="q2" vid="HAB 3:13">ukuba usindise ogcotshiweyo wakho.</para>
  <para style="q1" vid="HAB 3:13">Umkhokheli welizwe lobubi umchobozile,</para>
  <para style="q2" vid="HAB 3:13">wamebula kusukela ekhanda kusiya enyaweni.<verse eid="HAB 3:13"/></para>
  <para style="q1">
    <verse number="14" style="v" sid="HAB 3:14"/>Umhlabe ikhanda ngomkhonto wakhe</para>
  <para style="q2" vid="HAB 3:14">lapho amabutho akhe ephume ngesiqubu ukuba asihlakaze,</para>
  <para style="q1" vid="HAB 3:14">ethokoza kungani asezakudla</para>
  <para style="q2" vid="HAB 3:14">abahluphekayo abebecatshile.<verse eid="HAB 3:14"/></para>
  <para style="q1">
    <verse number="15" style="v" sid="HAB 3:15"/>Wanyathela ulwandle ngamabhiza akho,</para>
  <para style="q2" vid="HAB 3:15">uqubula amanzi amanengi.<verse eid="HAB 3:15"/></para>
  <para style="b"/>
  <para style="q1">
    <verse number="16" style="v" sid="HAB 3:16"/>Ngezwa, inhliziyo yami yatshaya,</para>
  <para style="q2" vid="HAB 3:16">izindebe zami zabikizeliswa ngumsindo;</para>
  <para style="q1" vid="HAB 3:16">amathambo ami angenwa yikubola,</para>
  <para style="q2" vid="HAB 3:16">imilenze yami yaqhaqhazela.</para>
  <para style="q1" vid="HAB 3:16">Kodwa ngizalindela ngesineke usuku lomonakalo</para>
  <para style="q2" vid="HAB 3:16">ukuba lufike esizweni esihlasela esethu.<verse eid="HAB 3:16"/></para>
  <para style="q1">
    <verse number="17" style="v" sid="HAB 3:17"/>Lanxa isihlahla somkhiwa singanunkuli</para>
  <para style="q2" vid="HAB 3:17">lamavini engekho emivinini;</para>
  <para style="q1" vid="HAB 3:17">lanxa ama-oliva engathelanga,</para>
  <para style="q2" vid="HAB 3:17">lamasimu engabanga lokudla,</para>
  <para style="q1" vid="HAB 3:17">lanxa kungelazimvu esibayeni</para>
  <para style="q2" vid="HAB 3:17">lenkomo zingekho ezibayeni,<verse eid="HAB 3:17"/></para>
  <para style="q1">
    <verse number="18" style="v" sid="HAB 3:18"/>kodwa ngizathokoza <char style="nd">kuThixo</char>,</para>
  <para style="q2" vid="HAB 3:18">ngizajabula kuNkulunkulu uMsindisi wami.<verse eid="HAB 3:18"/></para>
  <para style="b"/>
  <para style="q1">
    <verse number="19" style="v" sid="HAB 3:19"/>
    <char style="nd">UThixo</char> Wobukhosi ungamandla ami;</para>
  <para style="q2" vid="HAB 3:19">wenza inyawo zami zibe njengezempala,</para>
  <para style="q2" vid="HAB 3:19">ungenza ngihambe ezindaweni eziphakemeyo.</para>
  <para style="d" vid="HAB 3:19">Ngeyomqondisi womculo. Ezigincini zami.<verse eid="HAB 3:19"/></para>
  <chapter eid="HAB 3"/>
</usx>
