<?xml version="1.0" encoding="UTF-8"?>
<usx version="3.0">
  <book code="2PE" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">2 UPhethro</para>
  <para style="toc1">Incwadi Yesibili KaPhethro</para>
  <para style="toc2">2 UPhethro</para>
  <para style="toc3">2Pe</para>
  <para style="mt2">Incwadi Yesibili</para>
  <para style="mt1">KaPhethro</para>
  <para style="imt">Isingeniso</para>
  <para style="imt1">Isingeniso</para>
  <para style="im">Eminyakeni engaba ngamatshumi ayisithupha lanhlanu (65) emva kokuvuka kukaKhristu, umpostoli uPhethro wabotshwa eRoma yinkosi uNero njalo wananzelela ukuthi wayezabulawa. Njengoba wayengufakazi wemfundiso kaJesu wakhetha ukubhalela amakholwa ayeke wawabhalela ekuqaleni eyinye incwadi ewaqinisa kulokho ayekufundiswe ngoJesu. Abafundisi bamanga babesithi njengoba uJesu wayengakaphenduki, ukuphenduka kwakhe kwakungamelanga kube kusakhangelelwa. Ngenxa yokuthi babengakhangeleli ukuthi bazakwahlulelwa, babephila impilo eyayingela kuzithiba (uPhethro engabe wezwa ngalaba bafundisi encwadini eyathunyelwa nguJuda umfowabo kaJesu, ukuba axwayise amakholwa ngalaba bafundisi bamanga. Incwadi kaPhethro ifana lekaJuda kodwa yona imfitshane. Bona UJuda.)</para>
  <para style="ip">UPhethro uphendula abafundisi bamanga laba ngokubatshela ukuthi yena mathupha wabona udumo lobukhulu bukaJesu <char style="qt">entabeni engcwele</char> (Bona UMakho 9.2-13). Umuntu wonke uzalubona loludumo mhla uJesu ephenduka. Esebenzisa umfanekiso uPhethro uchasisa indlela imfundiso yabafundisi bamanga ebhidliza ngayo umphakathi kanye lesigwebo esibameleleyo. Emaphethelweni encwadi yakhe uPhethro uchasisa ukuthi ukuphenduka kukaKhristu kuphuziswe yikuthi uNkulunkulu ufuna umuntu wonke aphenduke. Ekuvezeni lokhu thina kumele siphile ngokulunga silethemba ngoba <char style="qt">sikhangelele izulu lomhlaba omutsha lapho okulobungcwele khona.</char></para>
  <para style="ie"/>
  <chapter number="1" style="c" sid="2PE 1"/>
  <para style="p">
    <verse number="1" style="v" sid="2PE 1:1"/>USimoni Phethro, inceku lompostoli kaJesu Khristu,</para>
  <para style="b" vid="2PE 1:1"/>
  <para style="p" vid="2PE 1:1">Kulabo abamukele ukholo oluligugu njengolwethu ngokulunga kukaNkulunkulu wethu loMsindisi uJesu Khristu:<verse eid="2PE 1:1"/></para>
  <para style="b"/>
  <para style="p">
    <verse number="2" style="v" sid="2PE 1:2"/>Umusa lokuthula kakube ngokwenu ngokwandileyo ngokumazi uNkulunkulu loJesu iNkosi yethu.<verse eid="2PE 1:2"/></para>
  <para style="b"/>
  <para style="s1">Ukwenza Ukubizwa Lokukhethwa Komuntu Kuqiniseke</para>
  <para style="p">
    <verse number="3" style="v" sid="2PE 1:3"/>Amandla akhe obuNkulunkulu asesinike konke esikudingayo ekuphileni kanye lokumesaba uNkulunkulu ngokumazi kwethu yena owasibiza ngenkazimulo yakhe langokulunga. <verse eid="2PE 1:3"/><verse number="4" style="v" sid="2PE 1:4"/>Ngalokhu-ke usesinike izithembiso zakhe ezinkulu kakhulu eziligugu, ukuze kuthi ngazo lihlanganyele esimeni sobuNkulunkulu njalo liphephe ekonakaleni kwasemhlabeni okubangelwa yizinkanuko ezimbi.<verse eid="2PE 1:4"/></para>
  <para style="p">
    <verse number="5" style="v" sid="2PE 1:5"/>Ngenxa yalesisizatho, yenzani imizamo yonke ukuba lengeze ukulunga ekukholweni kwenu; lekulungeni lengeze ukwazi; <verse eid="2PE 1:5"/><verse number="6" style="v" sid="2PE 1:6"/>ekwazini lengeze ukuzithiba; ekuzithibeni lengeze ukubekezela; ekubekezeleni lengeze ukumesaba uNkulunkulu; <verse eid="2PE 1:6"/><verse number="7" style="v" sid="2PE 1:7"/>ekumesabeni uNkulunkulu lengeze umusa wobuzalwane; lasemuseni wobuzalwane lengeze uthando. <verse eid="2PE 1:7"/><verse number="8" style="v" sid="2PE 1:8"/>Ngoba nxa lilalezizinto ngokwanda kwazo, zizalinqanda ekubeni ngabangafezi lutho labangelazithelo ekwazini kwenu iNkosi yethu uJesu Khristu. <verse eid="2PE 1:8"/><verse number="9" style="v" sid="2PE 1:9"/>Kodwa nxa umuntu engelazo ubona kalufifi njalo uyisiphofu, ekhohlwa ukuthi usehlanjululwe ezonweni zakhe zakudala.<verse eid="2PE 1:9"/></para>
  <para style="p">
    <verse number="10" style="v" sid="2PE 1:10"/>Ngakho-ke, bazalwane bami, tshisekelani kakhulu ukwenza ukubizwa lokukhethwa kwenu kuqiniseke. Ngoba nxa lisenza lezizinto kalizukuwa, <verse eid="2PE 1:10"/><verse number="11" style="v" sid="2PE 1:11"/>njalo lizakwamukelwa ngokupheleleyo embusweni olaphakade weNkosi loMsindisi wethu uJesu Khristu.<verse eid="2PE 1:11"/></para>
  <para style="s1">Isiphrofethi SoMbhalo</para>
  <para style="p">
    <verse number="12" style="v" sid="2PE 1:12"/>Ngakho ngizahlala ngilikhumbuza lezizinto, lanxa lizazi njalo liqinile ngokupheleleyo eqinisweni eselilalo. <verse eid="2PE 1:12"/><verse number="13" style="v" sid="2PE 1:13"/>Ngibona kufanele ukuba ngilikhumbuze nxa ngisaphila kulelithente lomzimba lo, <verse eid="2PE 1:13"/><verse number="14" style="v" sid="2PE 1:14"/>ngoba ngiyakwazi ukuthi ngizaphanga ngilibeke eceleni, njengoba iNkosi yethu uJesu Khristu isikwenze kwabasobala kimi. <verse eid="2PE 1:14"/><verse number="15" style="v" sid="2PE 1:15"/>Njalo ngizakwenza imizamo yonke ukubona ukuthi emva kokusuka kwami lizahlala lizikhumbula lezizinto.<verse eid="2PE 1:15"/></para>
  <para style="p">
    <verse number="16" style="v" sid="2PE 1:16"/>Sasingalandeli izinganekwane ezaqaliswa ngokuhlakanipha lapho silitshela ngamandla langokuza kweNkosi yethu uJesu Khristu kodwa sasingofakazi bobukhosi bakhe. <verse eid="2PE 1:16"/><verse number="17" style="v" sid="2PE 1:17"/>Ngoba wamukela udumo lenkazimulo kuNkulunkulu uBaba lapho ilizwi lifika kuye livela eNkazimulweni yoBukhosi, lisithi, “Le yiNdodana yami engiyithandayo; ngiyathokoza kakhulu ngayo.”<note caller="+" style="f"><char style="fr" closed="false">1.17 </char><char style="ft" closed="false">UMatewu 17.5; UMakho 9.7; ULukha 9.35</char></note> <verse eid="2PE 1:17"/><verse number="18" style="v" sid="2PE 1:18"/>Thina ngokwethu salizwa ilizwi lelo elavela ezulwini silaye phezu kwentaba engcwele.<verse eid="2PE 1:18"/></para>
  <para style="p">
    <verse number="19" style="v" sid="2PE 1:19"/>Njalo ilizwi labaphrofethi seliqiniswe kakhulu, futhi kuzakuba kuhle kini ukuba lilinake njengesibane esikhanyise endaweni emnyama, kuze kuse lendonsakusa ize iphume ezinhliziyweni zenu. <verse eid="2PE 1:19"/><verse number="20" style="v" sid="2PE 1:20"/>Phezu kwakho konke, kumele liqedisise ukuthi akukho siphrofethi soMbhalo esavela ngokuchasisa okungokomphrofethi. <verse eid="2PE 1:20"/><verse number="21" style="v" sid="2PE 1:21"/>Ngoba isiphrofethi kasizange sivele entandweni yomuntu, kodwa abantu bakhuluma kuvela kuNkulunkulu beholwa nguMoya oNgcwele.<verse eid="2PE 1:21"/></para>
  <chapter eid="2PE 1"/>
  <chapter number="2" style="c" sid="2PE 2"/>
  <para style="s1">Abafundisi Bamanga Lokubhujiswa Kwabo</para>
  <para style="p">
    <verse number="1" style="v" sid="2PE 2:1"/>Kodwa phakathi kwabantu kwakulabaphrofethi bamanga futhi, njengoba kuzakuba labafundisi bamanga phakathi kwenu. Ngasese bazangenisa inkolo yamanga echithayo, baze bamphike loThixo iNkosi yobukhosi eyabathengayo, bazilethele ukubhujiswa ngokuphangisa. <verse eid="2PE 2:1"/><verse number="2" style="v" sid="2PE 2:2"/>Abanengi bazalandela izindlela zabo ezilihlazo benze lendlela yeqiniso idumazeke. <verse eid="2PE 2:2"/><verse number="3" style="v" sid="2PE 2:3"/>Ngobugovu babo abafundisi laba bazakwenza inzuzo ngani ngezinganekwane zokuzibumbela. Ukulahlwa kwabo kubengamile, lokubhujiswa kwabo akuzange kukhohlakale.<verse eid="2PE 2:3"/></para>
  <para style="p">
    <verse number="4" style="v" sid="2PE 2:4"/>Ngoba nxa uNkulunkulu engaziyekelanga izingilosi ekwenzeni kwazo isono, kodwa wazisa egehena, wazifaka emigodini emnyama ukuba zigcinelwe ukwahlulelwa. <verse eid="2PE 2:4"/><verse number="5" style="v" sid="2PE 2:5"/>Nxa engayekelanga umhlaba wasendulo lapho aletha khona uzamcolo ebantwini bawo ababengamesabi uNkulunkulu, kodwa wamvikela uNowa, umtshumayeli wokulunga, labanye abayisikhombisa. <verse eid="2PE 2:5"/><verse number="6" style="v" sid="2PE 2:6"/>Nxa watshabalalisa amadolobho aseSodoma leGomora ngokuwatshisa aba ngumlotha, wawenza aba yisibonelo salokho okuzakwenzakala kwabangamesabiyo uNkulunkulu. <verse eid="2PE 2:6"/><verse number="7" style="v" sid="2PE 2:7"/>Njalo nxa wahlenga uLothi, umuntu olungileyo, owayekhathazekile ngokuphila okungcolileyo kwabantu ababengelamthetho <verse eid="2PE 2:7"/><verse number="8" style="v" sid="2PE 2:8"/>(ngoba lowomuntu olungileyo, wayehlala phakathi kwabo insuku zonke, ehlutshwa emoyeni yizenzo zabo ezimbi ayezibona layezizwa). <verse eid="2PE 2:8"/><verse number="9" style="v" sid="2PE 2:9"/>Nxa lokhu kunjalo, uThixo uyakwazi ukuhlenga abantu abamesabayo ekulingweni kanye lokugcinela abangalunganga usuku lokwahlulela, eqhubeka ngokujeziswa kwabo. <verse eid="2PE 2:9"/><verse number="10" style="v" sid="2PE 2:10"/>Lokhu kuliqiniso ikakhulu kulabo abalandela izinkanuko ezonakeleyo zenyama njalo beseyisa umthetho.</para>
  <para style="p" vid="2PE 2:10">Ngesibindi lokuzikhukhumeza, abantu laba kabakwesabi ukuhlambaza izidalwa zasezulwini; <verse eid="2PE 2:10"/><verse number="11" style="v" sid="2PE 2:11"/>ikanti lezingilosi, lanxa ziqinile njalo zilamandla amakhulu, kazizethesi macala ngokuhlambaza izidalwa ezinjalo phambi kukaThixo. <verse eid="2PE 2:11"/><verse number="12" style="v" sid="2PE 2:12"/>Kodwa abantu laba bahlambaza ngezindaba abangaziqedisisiyo. Banjengezinyamazana ezinganakaniyo, izidalwa ezibuswa yimvelo, ezazalelwa ukubanjwa lokubulawa kuphela, labo njalo njengezilo bazabhubha.<verse eid="2PE 2:12"/></para>
  <para style="p">
    <verse number="13" style="v" sid="2PE 2:13"/>Bazaphindiselwa ngokubi ngenxa yokubi abakwenzileyo. Umcabango wabo ngenjabulo yikuminza emini libalele. Bayizixhwali lezoni, bezitika enjabulweni yabo besidla lani edilini. <verse eid="2PE 2:13"/><verse number="14" style="v" sid="2PE 2:14"/>Ngamehlo agcwele ubufebe kabayekeli ukwenza isono; baxhwalisa abangaqinanga; bazingcitshi zobugovu, inzalo eqalekisiweyo! <verse eid="2PE 2:14"/><verse number="15" style="v" sid="2PE 2:15"/>Bayitshiyile indlela eqondileyo, baduka belandela indlela kaBhalamu indodana kaBheyori owayethanda inzuzo yobubi. <verse eid="2PE 2:15"/><verse number="16" style="v" sid="2PE 2:16"/>Kodwa wakhuzwa ngezenzo zakhe ezimbi ngubabhemi, inyamazana eyisimungulu, eyakhuluma ngelizwi lomuntu yanqanda ukuphambana komphrofethi.<verse eid="2PE 2:16"/></para>
  <para style="p">
    <verse number="17" style="v" sid="2PE 2:17"/>Abantu laba bayimithombo engelamanzi lenkungu eqhutshwa yisiphepho. Ubumnyama obukhulu bugcinelwe bona. <verse eid="2PE 2:17"/><verse number="18" style="v" sid="2PE 2:18"/>Ngoba bakhuluma amazwi okuzikhukhumeza ayize, njalo ngokulangatha izinkanuko zemizimba yabantu elesono, bahuga abantu abasanda kuphunyuka kulabo abahlala ekoneni. <verse eid="2PE 2:18"/><verse number="19" style="v" sid="2PE 2:19"/>Babathembisa inkululeko, bona beyizigqili zobuxhwali, ngoba umuntu uyisigqili salokho okumbusayo. <verse eid="2PE 2:19"/><verse number="20" style="v" sid="2PE 2:20"/>Nxa bebalekele ukonakala komhlaba ngokwazi iNkosi yethu loMsindisi uJesu Khristu baphinde bahitsheleke kukho behlulwe, isiphetho sabo sibi njalo siyesabeka kulasekuqaliseni kwabo. <verse eid="2PE 2:20"/><verse number="21" style="v" sid="2PE 2:21"/>Kwakuzakuba ngcono kubo ukungayazi indlela yokulunga, kulokuthi sebeyazi bafulathele imilayo engcwele ababeyiphiwe. <verse eid="2PE 2:21"/><verse number="22" style="v" sid="2PE 2:22"/>Izaga ziqinisile ngabo ukuthi: “Inja iyawabuyelela amahlanzo ayo,”<note caller="+" style="f"><char style="fr" closed="false">2.22 </char><char style="ft" closed="false">Izaga 26.11</char></note> njalo ukuthi, “Ingulube egezisiweyo iyabuyela iyezibhixa edakeni.”<verse eid="2PE 2:22"/></para>
  <chapter eid="2PE 2"/>
  <chapter number="3" style="c" sid="2PE 3"/>
  <para style="s1">USuku LukaThixo</para>
  <para style="p">
    <verse number="1" style="v" sid="2PE 3:1"/>Bangane abathandekayo, le yincwadi yami yesibili kini. Ngizilobe zombili njengezikhumbuzo ukuba ngivuselele kini ukucabanga kuhle. <verse eid="2PE 3:1"/><verse number="2" style="v" sid="2PE 3:2"/>Ngithanda ukuba likhumbule amazwi akhulunywa kudala ngabaphrofethi abangcwele lomlayo owaphiwa yiNkosi loMsindisi ngabapostoli benu.<verse eid="2PE 3:2"/></para>
  <para style="p">
    <verse number="3" style="v" sid="2PE 3:3"/>Phezu kwakho konke, kumele liqedisise ukuthi ngezinsuku zokucina kuzafika abaklolodayo baklolode belandela izinkanuko zabo ezimbi. <verse eid="2PE 3:3"/><verse number="4" style="v" sid="2PE 3:4"/>Bazakuthi, “Kungaphi ‘ukuza’ lokhu akuthembisayo? Selokhu obaba bafayo, konke kuqhubeka njengokwakuvele kusenzakala kusukela ekuqaleni kwendalo.” <verse eid="2PE 3:4"/><verse number="5" style="v" sid="2PE 3:5"/>Kodwa bakhohlwa ngabomo ukuthi endulo ngelizwi likaNkulunkulu amazulu abakhona lomhlaba wavela emanzini njalo ngamanzi. <verse eid="2PE 3:5"/><verse number="6" style="v" sid="2PE 3:6"/>Ngamanzi futhi umhlaba wakulezozinsuku wakhukhulwa wachitheka. <verse eid="2PE 3:6"/><verse number="7" style="v" sid="2PE 3:7"/>Ngelizwi elifanayo amazulu akhathesi kanye lomhlaba kugcinelwe umlilo, kulindele usuku lokwahlulelwa lokubhujiswa kwabantu abangamesabiyo uNkulunkulu.<verse eid="2PE 3:7"/></para>
  <para style="p">
    <verse number="8" style="v" sid="2PE 3:8"/>Kodwa, bangane abathandekayo, lingakhohlwa into le eyodwa ukuthi: KuThixo usuku lunjengeminyaka eyinkulungwane leminyaka eyinkulungwane injengosuku olulodwa. <verse eid="2PE 3:8"/><verse number="9" style="v" sid="2PE 3:9"/>INkosi kayiphuzi ukugcwalisa isithembiso sayo, njengoba abanye bekuqedisisa njengokuphuza. Iyalibekezelela, ingafuni ukuba lamunye abhubhe, kodwa ukuba umuntu wonke aphenduke.<verse eid="2PE 3:9"/></para>
  <para style="p">
    <verse number="10" style="v" sid="2PE 3:10"/>Kodwa usuku lweNkosi luzafika njengesela. Amazulu azanyamalala ngokuhlokoma; imimoya izaqothulwa ngomlilo, lomhlaba lakho konke okukuwo kuzatshabalaliswa.<verse eid="2PE 3:10"/></para>
  <para style="p">
    <verse number="11" style="v" sid="2PE 3:11"/>Njengoba izinto zonke zizachithwa ngale indlela, lina kumele libe ngabantu abanjani na? Kumele liphile impilo engcwele leyokumesaba uNkulunkulu <verse eid="2PE 3:11"/><verse number="12" style="v" sid="2PE 3:12"/>lisalindele usuku lwakhe liphangisise ukufika kwalo. Lolosuku luzaletha ukuchithwa kwamazulu ngomlilo, njalo imimoya izancibilikiswa yikutshisa. <verse eid="2PE 3:12"/><verse number="13" style="v" sid="2PE 3:13"/>Kodwa mayelana lesithembiso sakhe silindele izulu elitsha lomhlaba omutsha, ikhaya lokulunga.<verse eid="2PE 3:13"/></para>
  <para style="p">
    <verse number="14" style="v" sid="2PE 3:14"/>Ngakho-ke, bangane abathandekayo, njengoba lokhu likulindele, yenzani imizamo yonke ukuba litholakale lingelasici, lingelacala njalo lihlalisane laye ngokuthula. <verse eid="2PE 3:14"/><verse number="15" style="v" sid="2PE 3:15"/>Khumbulani ukuthi ukubekezela kweNkosi yethu kutsho ukusindisa, njengalokhu umzalwane wethu othandekayo uPhawuli walilobela ngenhlakanipho uNkulunkulu amupha yona. <verse eid="2PE 3:15"/><verse number="16" style="v" sid="2PE 3:16"/>Uloba ngendlela efanayo kuzozonke izincwadi zakhe, ekhuluma lezizindaba kuzo. Izincwadi zakhe zimumethe ezinye izinto okunzima ukuzizwisisa, okuthi abantu abangaziyo labangaqinanga bazihlanekele, njengabakwenzayo kweminye iMibhalo, okuzaletha ukubhujiswa kwabo.<verse eid="2PE 3:16"/></para>
  <para style="p">
    <verse number="17" style="v" sid="2PE 3:17"/>Ngakho-ke, bangane abathandekayo, njengoba selike lenqatshelwa, qaphelani ukuze lingedukiswa yibubi babantu abangelamthetho beselisiwa ezindaweni zenu eziqinileyo. <verse eid="2PE 3:17"/><verse number="18" style="v" sid="2PE 3:18"/>Kodwa khulani emuseni lasekwazini iNkosi yethu loMsindisi uJesu Khristu.</para>
  <para style="b" vid="2PE 3:18"/>
  <para style="b" vid="2PE 3:18"/>
  <para style="p" vid="2PE 3:18">Inkazimulo kayibe kuye khathesi lanininini! Ameni.<verse eid="2PE 3:18"/></para>
  <chapter eid="2PE 3"/>
</usx>
