<?xml version="1.0" encoding="UTF-8"?>
<usx version="3.0">
  <book code="DAN" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UDanyeli</para>
  <para style="toc1">UDanyeli</para>
  <para style="toc2">UDanyeli</para>
  <para style="toc3">Dan</para>
  <para style="mt1">UDanyeli</para>
  <para style="imt">Isingeniso</para>
  <para style="imt1">Isingeniso</para>
  <para style="im">Incwadi kaDanyeli ilotshwe kukhangelwe inhlangothi ezimbili: olwakuqala kungokwakusenzakala nsuku zonke esigodlweni lasesizweni seBhabhiloni nsuku zonke, olwesibili luqukethe okwakuzenzakala ngensuku zokucina. Isigaba sakuqala salincwadi sisungulwa zindatshana eziyisithupha eziveza indlela uNkulunkulu avikela njalo waphakamisa ngayo amajaha amane ayethunjelwe esizweni seBhabhiloni. Kwathi lapho uDanyeli labangane bakhe uShadreki, uMishayeli lo-Abhediniko sebebonakalise ukuthembeka kwabo kuNkulunkulu bahlengwa ezingozini zokufa ngokwenza kukaNkulunkulu okulamandla. Emva kwalokhu uDanyeli waphiwa isipho sokuzwisisa kanye lokuchasisa amaphupho okwamenza wafunyanwa engoqakatheke kakhulu esigodlweni seNkosi yaseBhabhiloni kanye lasembusweni wePhezhiya owawuzalandela.</para>
  <para style="ip">Isigaba sesibili salincwadi sichaza imibono kanye lemilayezo uDanyeli ayamukeliswa nguNkulunkulu esebenzisa ingilosi. Imibono le ibuya iyimilayezo efihlakeleyo ngendlela okulotshwa ngayo incwadi zonke eziphathelane lezehlakalo zezinsuku zokucina. Ngaphansi kwesigaba sesibili sambulelwa imbali yaseMpumalanga lapho esifumana khona umbuso waseBhabhiloni lowasePhezhiya, ukunqoba lokubusa kuka-Alekizanda owayelodumo, ukudonselana lokulwisana phakathi kwamaPhitholemisi aseGibhithe lamaSelewusidi ase-Asiriya. Limibono iveza umbusi owayeziphakamisa owayengumSelewusidi u-Antiyokhasi Epifanesi wesine onguye owahlambaza waphinda wangcolisa ithempeli laseJerusalema ngomnyaka ka-167 uKhristu engakazalwa. Lokhu kuhlanjazwa lokungcoliswa kwethempeli kwadala imvukela emikhulu eyabizwa ngokuthi yimvukela yaseMakhabi, eyaphetha ngokukhululwa kwesizwe kanye lokubuyela ekukhonzeni uNkulunkulu wako-Israyeli ngokupheleleyo.</para>
  <para style="ip">Imibono kaDanyeli njalo ingazwisiseka ngcono nxa sikhangele umumo esiphila kuwo lamhlanje. Kuyavela sobala ukuthi kulokudonselana njalo kusazoba lokulwisana phakathi kwabantwana bakaNkulunkulu lesitha esinguSathane lezisebenzi zakhe. Abantu bakaNkulunkulu bazagcinakala phakathi kokuhlukuluzwa ngoba besazi ukuthi bazakuba zindlalifa embusweni kaNkulunkulu.</para>
  <para style="ie"/>
  <chapter number="1" style="c" sid="DAN 1"/>
  <para style="s1">Ukufundiswa KukaDanyeli EBhabhiloni</para>
  <para style="p">
    <verse number="1" style="v" sid="DAN 1:1"/>Ngomnyaka wesithathu wokubusa kukaJehoyakhimi inkosi yakwaJuda, uNebhukhadineza inkosi yaseBhabhiloni wafika eJerusalema walihanqa. <verse eid="DAN 1:1"/><verse number="2" style="v" sid="DAN 1:2"/>UThixo wanikela uJehoyakhimi inkosi yakwaJuda ezandleni zakhe, kanye lezinye impahla zethempeli likaNkulunkulu. Konke wakuthwala wakusa ethempelini likankulunkulu wakhe eBhabhiloniya wakufaka endlini yenotho kankulunkulu wakhe.<verse eid="DAN 1:2"/></para>
  <para style="p">
    <verse number="3" style="v" sid="DAN 1:3"/>Kwathi-ke inkosi yasilaya u-Ashiphenazi, induna yezikhulu zesigodlo sayo ukuthi alethe abanye bama-Israyeli besikhosini lasezikhulwini, <verse eid="DAN 1:3"/><verse number="4" style="v" sid="DAN 1:4"/>amajaha amizimba ingelasici, amahle, atshengisa ukufundiseka ezintweni zonke, azi okunengi, aphangisayo ukuzwisisa njalo abonakala efanele ukukhonza esigodlweni senkosi. Ayemele awafundise ulimi lezincwadi zamaBhabhiloni. <verse eid="DAN 1:4"/><verse number="5" style="v" sid="DAN 1:5"/>Inkosi yababela ukudla okukhethiweyo okwansuku zonke kanye lewayini kuthathwa kokwakulungiselwe inkosi. Babezafundiswa okweminyaka emithathu, kuthi ngemva kwalokho baqalise ukusebenza esigodlweni.<verse eid="DAN 1:5"/></para>
  <para style="p">
    <verse number="6" style="v" sid="DAN 1:6"/>Phakathi kwalabo babekhona ababephuma koJuda: uDanyeli, loHananiya, loMishayeli kanye lo-Azariya. <verse eid="DAN 1:6"/><verse number="7" style="v" sid="DAN 1:7"/>Indunankulu yabanika amabizo amatsha: uDanyeli kwathiwa nguBhelitheshazari; uHananiya waba nguShadreki, uMishayeli waba nguMeshaki; u-Azariya waba ngu-Abhediniko.<verse eid="DAN 1:7"/></para>
  <para style="p">
    <verse number="8" style="v" sid="DAN 1:8"/>Kodwa uDanyeli wazimisela ukuthi angazingcolisi ngokudla kwesikhosini lewayini lakhona, yikho wasecela kundunankulu imvumo yokuthi angazingcolisi kanjalo. <verse eid="DAN 1:8"/><verse number="9" style="v" sid="DAN 1:9"/>UNkulunkulu wayekwenzile ukuthi Indunankulu imthande njalo imhawukele uDanyeli, <verse eid="DAN 1:9"/><verse number="10" style="v" sid="DAN 1:10"/>kodwa wathi kuDanyeli, “Ngiyamesaba umhlekazi wami inkosi, onguye okumisileyo ukudla kwenu lokokunatha. Kambe akayikulibona yini selikhangeleka kubi kulamanye amajaha angontanga benu? Inkosi ingahle ingiqume ikhanda ngenxa yenu.”<verse eid="DAN 1:10"/></para>
  <para style="p">
    <verse number="11" style="v" sid="DAN 1:11"/>UDanyeli wasesithi enxuseni elalibekwe yindunankulu phezu kwaboDanyeli, loHananiya, loMishayeli lo-Azariya, <verse eid="DAN 1:11"/><verse number="12" style="v" sid="DAN 1:12"/>“Ake uzilinge izinceku zakho okwensuku ezilitshumi nje: Ungasiphi lutho ngaphandle kwemibhida ukuba sidle yona lamanzi okunatha. <verse eid="DAN 1:12"/><verse number="13" style="v" sid="DAN 1:13"/>Lapho-ke ubusufananisa imizimba yethu laleyo eyamajaha adla ukudla kwesikhosini, ubususenza njengokubona kwakho ezincekwini zakho.” <verse eid="DAN 1:13"/><verse number="14" style="v" sid="DAN 1:14"/>Lakanye inxusa lakuvuma lokho labalinga okwensuku ezilitshumi.<verse eid="DAN 1:14"/></para>
  <para style="p">
    <verse number="15" style="v" sid="DAN 1:15"/>Ekupheleni kwensuku ezilitshumi bakhangeleka bephila ngcono njalo bezimukile kulamajaha ayesidla ukudla kwesikhosini. <verse eid="DAN 1:15"/><verse number="16" style="v" sid="DAN 1:16"/>Yikho inxusa laselisusa ukudla kwabo kwekhethelo kanye lewayini ababelinatha labapha imibhida.<verse eid="DAN 1:16"/></para>
  <para style="p">
    <verse number="17" style="v" sid="DAN 1:17"/>La amajaha amane uNkulunkulu wawanika ulwazi lokuzwisisa zonke izibhalo lemfundo. Njalo uDanyeli wayezwisisa imibono lamaphupho wonke ehlukeneyo.<verse eid="DAN 1:17"/></para>
  <para style="p">
    <verse number="18" style="v" sid="DAN 1:18"/>Ekupheleni kwesikhathi esasibekwe yinkosi ukuthi balethwe, indunankulu yabethula kuNebhukhadineza. <verse eid="DAN 1:18"/><verse number="19" style="v" sid="DAN 1:19"/>Inkosi yakhuluma labo yafumana engekho olingana loDanyeli, loHananiya, loMishayeli kanye lo-Azariya; ngakho bangeniswa ukusebenzela inkosi. <verse eid="DAN 1:19"/><verse number="20" style="v" sid="DAN 1:20"/>Kuzozonke izindaba zokuhlakanipha lokuzwisisa inkosi eyababuza ngazo yabafumana bebedlula bonke omasalamusi lezangoma ngokuphindwe katshumi kuwo wonke umbuso wayo.<verse eid="DAN 1:20"/></para>
  <para style="p">
    <verse number="21" style="v" sid="DAN 1:21"/>UDanyeli wahlala khona kwaze kwaba ngumnyaka wokuqala weNkosi uKhurosi.<verse eid="DAN 1:21"/></para>
  <chapter eid="DAN 1"/>
  <chapter number="2" style="c" sid="DAN 2"/>
  <para style="s1">Iphupho LikaNebhukhadineza</para>
  <para style="p">
    <verse number="1" style="v" sid="DAN 2:1"/>Ngomnyaka wesibili wokubusa kwakhe, uNebhukhadineza waphupha amaphupho; wahlupheka engqondweni, wehluleka lokulala. <verse eid="DAN 2:1"/><verse number="2" style="v" sid="DAN 2:2"/>Ngakho inkosi yasibiza omasalamusi, lezangoma, labavumisi lezingcazi zezinkanyezi ukuthi bamtshele lokho ayekuphuphile. Sebengenile bema phambi kwayo inkosi, <verse eid="DAN 2:2"/><verse number="3" style="v" sid="DAN 2:3"/>yathi kubo, “Ngibe lephupho elingihluphayo yikho ngifuna ukwazi ukuthi litshoni.”<verse eid="DAN 2:3"/></para>
  <para style="p">
    <verse number="4" style="v" sid="DAN 2:4"/>Kwasekusithi ingcazi zezinkanyezi zayiphendula inkosi zikhuluma ngesi-Aramu zathi, “Bayethe, nkosi! Phila kuze kube nininini! Zitshele izinceku zakho iphupho lelo, thina sizalichaza.”<verse eid="DAN 2:4"/></para>
  <para style="p">
    <verse number="5" style="v" sid="DAN 2:5"/>Inkosi yaziphendula ingcazi zezinkanyezi yathi, “Nanku esengikumisile: Nxa lingangitsheli ukuthi iphupho lami beliyini beselilichaza, ngizakuthi liqunywaqunywe iziqa, izindlu zenu zidilizwe zibe yinqwaba. <verse eid="DAN 2:5"/><verse number="6" style="v" sid="DAN 2:6"/>Kodwa lingangitshela iphupho kanye lengcazelo yalo ngizalipha izipho lemivuzo lodumo olukhulu. Ngakho ngitshelani iphupho libe selingichazela lona.”<verse eid="DAN 2:6"/></para>
  <para style="p">
    <verse number="7" style="v" sid="DAN 2:7"/>Baphinda njalo baphendula bathi, “Inkosi kayizitshele izichaka zayo iphupho lelo, thina sizalichasisa.”<verse eid="DAN 2:7"/></para>
  <para style="p">
    <verse number="8" style="v" sid="DAN 2:8"/>Inkosi yaphendula yathi, “Ngileqiniso ukuthi liqonde ukuchitha isikhathi ngoba libona ukuthi yilokhu esengikumisile ukuthi: <verse eid="DAN 2:8"/><verse number="9" style="v" sid="DAN 2:9"/>Nxa lingangitsheli iphupho lelo, sinye zwi isijeziso senu. Seliyengene ukuthi lingitshele inkohliso lamanyala, licabanga ukuthi kumbe izinto zizaguquka. Manje-ke ngitshelani iphupho lelo yikho ngizakwazi ukuthi lingangichasisela lona.”<verse eid="DAN 2:9"/></para>
  <para style="p">
    <verse number="10" style="v" sid="DAN 2:10"/>Ingcazi zezinkanyezi zayiphendula inkosi zathi, “Kakulamuntu emhlabeni ongakwenza lokho okufunwa yinkosi! Kayikho inkosi, loba ingenkulu kanganani kumbe ilamandla anganani, eyake yafuna into enjalo laloba kubani oyenza amasalamusi, kumbe isangoma loba ingcazi yezinkanyezi. <verse eid="DAN 2:10"/><verse number="11" style="v" sid="DAN 2:11"/>Lokhu okufunwa yinkosi kunzima kakhulu. Kakho ongakwambulela inkosi ngaphandle kwabonkulunkulu, njalo kabahlali ebantwini.”<verse eid="DAN 2:11"/></para>
  <para style="p">
    <verse number="12" style="v" sid="DAN 2:12"/>Lokhu kwayizondisa inkosi yabila ngolaka yahle yathi zonke izihlakaniphi zaseBhabhiloni kazibulawe. <verse eid="DAN 2:12"/><verse number="13" style="v" sid="DAN 2:13"/>Ngakho sakhutshwa isimemezelo sokuthi izazi kazibulawe, yikho kwathunywa amadoda ukuyadinga uDanyeli labakhula bakhe ukuthi babulawe.<verse eid="DAN 2:13"/></para>
  <para style="p">
    <verse number="14" style="v" sid="DAN 2:14"/>Kwathi u-Ariyoki, indunankulu yamanxusa enkosi isiphumile ukuyabulala izihlakaniphi zaseBhabhiloni, uDanyeli wakhuluma laye ngokuhlakanipha langokunanzelela. <verse eid="DAN 2:14"/><verse number="15" style="v" sid="DAN 2:15"/>Wasibuza isikhulu lesi senkosi wathi, “Kungani inkosi ikhuphe isimemezelo esibuhlungu kangaka na?” U-Ariyoki waseyichaza indaba kuDanyeli. <verse eid="DAN 2:15"/><verse number="16" style="v" sid="DAN 2:16"/>Esekuzwile lokho uDanyeli waya enkosini wacela ukuba ake aphiwe isikhathi, ukuze ayichazele iphupho layo.<verse eid="DAN 2:16"/></para>
  <para style="p">
    <verse number="17" style="v" sid="DAN 2:17"/>UDanyeli wabuyela endlini yakhe wayatshela abakhula bakhe oHananiya, loMishayeli lo-Azariya ngendaba leyo. <verse eid="DAN 2:17"/><verse number="18" style="v" sid="DAN 2:18"/>Wabakhuthaza ukuthi bacele umusa kuNkulunkulu wasezulwini ngale inkinga eyimfihlakalo, ukuze kuthi yena labakhula bakhe baphephe ekubulaweni kanye lazozonke izihlakaniphi zaseBhabhiloni. <verse eid="DAN 2:18"/><verse number="19" style="v" sid="DAN 2:19"/>Kwathi ebusuku inkinga leyo yambulelwa uDanyeli ngombono. UDanyeli wasemdumisa uNkulunkulu wasezulwini <verse eid="DAN 2:19"/><verse number="20" style="v" sid="DAN 2:20"/>wathi:</para>
  <para style="q1" vid="DAN 2:20">“Kalidunyiswe ibizo likaNkulunkulu nini lanini;</para>
  <para style="q2" vid="DAN 2:20">inhlakanipho lamandla kungokwakhe.<verse eid="DAN 2:20"/></para>
  <para style="q1">
    <verse number="21" style="v" sid="DAN 2:21"/>Uyaguqula izikhathi lezibanga;</para>
  <para style="q2" vid="DAN 2:21">uyawabeka amakhosi aphinde awaqethule.</para>
  <para style="q1" vid="DAN 2:21">Unika inhlakanipho kwabahlakaniphileyo</para>
  <para style="q2" vid="DAN 2:21">lolwazi kwabaqedisisayo.<verse eid="DAN 2:21"/></para>
  <para style="q1">
    <verse number="22" style="v" sid="DAN 2:22"/>Uveza obala izinto ezizikileyo lezifihlakeleyo;</para>
  <para style="q2" vid="DAN 2:22">uyakwazi okucatshe emnyameni,</para>
  <para style="q2" vid="DAN 2:22">lokukhanya kuhlala kuye.<verse eid="DAN 2:22"/></para>
  <para style="q1">
    <verse number="23" style="v" sid="DAN 2:23"/>Ngiyakubonga njalo ngiyakudumisa,</para>
  <para style="q2" vid="DAN 2:23">Oh Nkulunkulu wabokhokho bami:</para>
  <para style="q2" vid="DAN 2:23">Ungiphile inhlakanipho lamandla,</para>
  <para style="q1" vid="DAN 2:23">usungazisile mina lokho esikucelileyo kuwe,</para>
  <para style="q2" vid="DAN 2:23">ususazisile thina iphupho lenkosi.”<verse eid="DAN 2:23"/></para>
  <para style="s1">UDanyeli Uchasisa Iphupho</para>
  <para style="p">
    <verse number="24" style="v" sid="DAN 2:24"/>UDanyeli wasesiya ku-Ariyoki owayekhethwe yinkosi ukuba abulale izihlakaniphi zaseBhabhiloni, wathi kuye, “Ungazibulali izihlakaniphi zaseBhabhiloni. Ngisa enkosini, ngizayichasisela iphupho layo.”<verse eid="DAN 2:24"/></para>
  <para style="p">
    <verse number="25" style="v" sid="DAN 2:25"/>U-Ariyoki wahle wasa uDanyeli enkosini wathi, “Sengiyifumene indoda kwabathunjiweyo bakwaJuda engayitshela inkosi ukuthi iphupho layo litshoni.”<verse eid="DAN 2:25"/></para>
  <para style="p">
    <verse number="26" style="v" sid="DAN 2:26"/>Inkosi yambuza uDanyeli (njalo othiwa nguBhelitheshazari), “Kambe ungangitshela na engakubonayo ephutsheni lami uphinde ulichasise?”<verse eid="DAN 2:26"/></para>
  <para style="p">
    <verse number="27" style="v" sid="DAN 2:27"/>Waphendula uDanyeli wathi, “Kasikho isihlakaniphi, noma isangoma, noma oyenza amasalamusi, noma isanuse esingayihlahlulela inkosi imfihlakalo eyidingayo, <verse eid="DAN 2:27"/><verse number="28" style="v" sid="DAN 2:28"/>kodwa ukhona uNkulunkulu ezulwini owambula zonke imfihlakalo. Utshengise inkosi uNebhukhadineza okuzakwenzakala ngezinsuku ezizayo. Iphupho lakho lemibono eyafika engqondweni yakho ulele embhedeni wakho yile:<verse eid="DAN 2:28"/></para>
  <para style="p">
    <verse number="29" style="v" sid="DAN 2:29"/>Wathi ulele khonapho nkosi, ingqondo yakho yaphatha izinto ezisezakuza, kwathi umhlahluli wezinkinga wakubonisa okuzakwenzakala.” <verse eid="DAN 2:29"/><verse number="30" style="v" sid="DAN 2:30"/>Okwami yikuthi ngiyambulelwe imfihlakalo le, kungesukuthi yingoba ngilenhlakanipho eyeqa eyabanye abaphilayo, kodwa ukuze kuthi wena, Oh nkosi, uyazi ingcazelo njalo ukuze uzwisise okwakuphithikana engqondweni yakho.<verse eid="DAN 2:30"/></para>
  <para style="p">
    <verse number="31" style="v" sid="DAN 2:31"/>Wathi uyakhangela, Oh nkosi, wabona kumi phambi kwakho isithombe esikhulukazi, inkalakatha yesithombe esikhazimulayo, sisesabeka ukukhangeleka kwaso. <verse eid="DAN 2:31"/><verse number="32" style="v" sid="DAN 2:32"/>Ikhanda lesithombe lalenziwe ngegolide elicengekileyo, isifuba saso lezingalo kubunjwe ngesiliva, isisu lemilenze kubunjwe ngethusi, <verse eid="DAN 2:32"/><verse number="33" style="v" sid="DAN 2:33"/>imibala ibunjwe ngensimbi, inyawo zaso zilengxenye yensimbi lenye ingxenye yebumba elitshisiweyo. <verse eid="DAN 2:33"/><verse number="34" style="v" sid="DAN 2:34"/>Wathi ulokhu usabukele, kwaqetshulwa ilitshe, kungesingazandla zamuntu. Lasigxoba isithombe ezinyaweni zaso zensimbi lebumba lazihlifiza. <verse eid="DAN 2:34"/><verse number="35" style="v" sid="DAN 2:35"/>Kwasekusithi insimbi, lebumba, lethusi, lesiliva kanye legolide kwachobozeka kwaba yizicucu kanyekanye kwaba njengomule esizeni ehlobo. Umoya waziphephula izicucu wazikhucula du. Kodwa ilitshe elagxoba isithombe laba yintaba enkulu yagcwala umhlaba wonke.<verse eid="DAN 2:35"/></para>
  <para style="p">
    <verse number="36" style="v" sid="DAN 2:36"/>Leli bekuyilo iphupho, manje-ke sesizalichazela inkosi. <verse eid="DAN 2:36"/><verse number="37" style="v" sid="DAN 2:37"/>Wena, Oh nkosi uyinkosi yamakhosi. UNkulunkulu wasezulwini ukunikile umbuso, lamandla lobukhulu lodumo; <verse eid="DAN 2:37"/><verse number="38" style="v" sid="DAN 2:38"/>uluntu lonke ulunikele ezandleni zakho kanye lezinyamazana zeganga lezinyoni zemoyeni. Loba zihlala ngaphi, ukwenze wena waba ngumbusi wakho konke. Ulikhanda leliyana legolide.<verse eid="DAN 2:38"/></para>
  <para style="p">
    <verse number="39" style="v" sid="DAN 2:39"/>Ngemva kwakho, kuzakuba khona omunye umbuso, ophansi kulowakho. Kuzalandela owesithathu owethusi ozabusa umhlaba wonke. <verse eid="DAN 2:39"/><verse number="40" style="v" sid="DAN 2:40"/>Ekucineni kuzakuba lombuso wesine oqinileyo njengensimbi ngoba insimbi iyephula ivodloze yonke into, yikho njengoba insimbi isephula izinto zibe yizicucu, kanjalo umbuso lowo uzayichoboza yonke eminye. <verse eid="DAN 2:40"/><verse number="41" style="v" sid="DAN 2:41"/>Njengoba ubonile ukuthi inyawo lamazwane bekulengxenye yebumba elitshisiweyo lengxenye yensimbi, yikho lo uzakuba ngumbuso odabuke phakathi; loba nje uzakuba lamanye amandla ensimbi phakathi kwawo, njengalokhu uyibonile insimbi ixubene lebumba. <verse eid="DAN 2:41"/><verse number="42" style="v" sid="DAN 2:42"/>Njengoba amazwane abelengxenye yensimbi, lengxenye yebumba, kanjalo umbuso lo uzakuba lamandla nganxanye, nganxanye ubucuzeke. <verse eid="DAN 2:42"/><verse number="43" style="v" sid="DAN 2:43"/>Njalo njengoba ubonile insimbi ixubene lebumba elitshisiweyo, kanjalo abantu bazakuba yinhlanganisela bahlale bengamanyananga, njengoba insimbi ingahlangani lebumba.<verse eid="DAN 2:43"/></para>
  <para style="p">
    <verse number="44" style="v" sid="DAN 2:44"/>“Ngalesosikhathi samakhosi lawo uNkulunkulu wasezulwini uzabeka umbuso ongasoze wabhidlizwa lanini njalo ongasoze utshiyelwe abanye abantu. Uzayibhidliza yonke leyomibuso iphele, kodwa wona uzakuma laphakade.” <verse eid="DAN 2:44"/><verse number="45" style="v" sid="DAN 2:45"/>Le yiyo ingcazelo yombono welitshe elaqhekezwa entabeni, kungasingezandla zomuntu, ilitshe elaphahlaza insimbi, lethusi, lebumba, lesiliva kanye legolide kwaba yizicucu.</para>
  <para style="p" vid="DAN 2:45">“UNkulunkulu omkhulu uyitshengisile inkosi okuzakwenzeka ngesikhathi esizayo. Iphupho liliqiniso lengcazelo iqondile.”<verse eid="DAN 2:45"/></para>
  <para style="p">
    <verse number="46" style="v" sid="DAN 2:46"/>Inkosi uNebhukhadineza wazilahla wathi mbo phambi kukaDanyeli wamkhonza wakhupha ilizwi lokuthi kenzelwe umnikelo atshiselwe impepha njalo. <verse eid="DAN 2:46"/><verse number="47" style="v" sid="DAN 2:47"/>Inkosi yathi kuDanyeli, “Ngempela uNkulunkulu wakho nguNkulunkulu wabonkulunkulu leNkosi yamakhosi lomambuleli wezimfihlakalo, ngoba ukwazile ukwambula imfihlakalo le.”<verse eid="DAN 2:47"/></para>
  <para style="p">
    <verse number="48" style="v" sid="DAN 2:48"/>Inkosi yasibeka uDanyeli esikhundleni esiphezulu yelekelela ngezipho ezinengi kuye. Yamenza waba ngumbusi kulolonke ilizwe laseBhabhiloni njalo waba ngumphathi wazo zonke izazi zakhona. <verse eid="DAN 2:48"/><verse number="49" style="v" sid="DAN 2:49"/>Isicelwe nguDanyeli, yaphinde yabeka uShadreki, loMeshaki lo-Abhediniko baba ngabaphathi beziqinti zelizwe laseBhabhiloni, kodwa yena uDanyeli wasala esigodlweni.<verse eid="DAN 2:49"/></para>
  <chapter eid="DAN 2"/>
  <chapter number="3" style="c" sid="DAN 3"/>
  <para style="s1">Isithombe Segolide Lesithando Somlilo</para>
  <para style="p">
    <verse number="1" style="v" sid="DAN 3:1"/>INkosi uNebhukhadineza yenza isithombe segolide, saphakama izingalo ezingamatshumi ayisificamunwemunye lobubanzi obuzingalo eziyisificamunwemunye, yasimisa egcekeni laseDura elizweni laseBhabhiloni. <verse eid="DAN 3:1"/><verse number="2" style="v" sid="DAN 3:2"/>Yasibiza ababusi bezigaba, labalisa, ababusi bemikhono yelizwe, labeluleki, <verse eid="DAN 3:2"/><verse number="3" style="v" sid="DAN 3:3"/>labaphathizikhwama, labehluleli, labomantshi kanye lazozonke izikhulu zezigaba ukuza emkhosini wokubusisa isithombe leso ayesimisile, bema phambi kwaso.<verse eid="DAN 3:3"/></para>
  <para style="p">
    <verse number="4" style="v" sid="DAN 3:4"/>Umlawuli womkhosi wasememezela kakhulu wathi, “Mahlabezulu, lani zizwe zonke kanye lani bantu bezindimi zonke, nanku elilaywa ukuthi likwenze: <verse eid="DAN 3:4"/><verse number="5" style="v" sid="DAN 3:5"/>Lingavele lizwe ukukhala kophondo, lomfece, lomhlanga, lomhubhe, lechacho, lezindweba layo yonke imihlobo yokuhlabela ngokukhalisa iziginci libokuthi mbo phansi lisikhonze isithombe segolide esimiswe yinkosi uNebhukhadineza. <verse eid="DAN 3:5"/><verse number="6" style="v" sid="DAN 3:6"/>Iloba ngubani ongayi kukhothama asikhonze uzahle aphoselwe esithandweni somlilo olavuzayo.”<verse eid="DAN 3:6"/></para>
  <para style="p">
    <verse number="7" style="v" sid="DAN 3:7"/>Yikho, bonela ukuzwa ukukhala kophondo, lomfece, lomhlanga, lomhubhe, lechacho lemihlobo yonke yeziginci, bonke abantu, lezizwe labantu bezindimi zonke bathi mbo phansi bakhonza isithombe segolide inkosi uNebhukhadineza eyayisimisile.<verse eid="DAN 3:7"/></para>
  <para style="p">
    <verse number="8" style="v" sid="DAN 3:8"/>Ngalesisikhathi ezinye izingcazi zezinkanyezi zeza zachothoza amaJuda. <verse eid="DAN 3:8"/><verse number="9" style="v" sid="DAN 3:9"/>Zathi enkosini uNebhukhadineza, “Bayethe nkosi, mana njalo! <verse eid="DAN 3:9"/><verse number="10" style="v" sid="DAN 3:10"/>Ukhuphile isimemezelo, wena nkosi, wathi wonke okuzwayo ukukhala kophondo, lomfece, lomhlanga, lomhubhe, lechacho lezindweba kanye lazozonke iziginci ezikhaliswayo kathi mbo phansi akhonze isithombe segolide, <verse eid="DAN 3:10"/><verse number="11" style="v" sid="DAN 3:11"/>lokuthi loba ngubani ongathi mbo phansi akhonze uzaphoselwa esithandweni somlilo olavuzayo. <verse eid="DAN 3:11"/><verse number="12" style="v" sid="DAN 3:12"/>Kodwa bakhona abanye amaJuda obabeke ukuphatha ilizwe laseBhabhiloni, uShadreki, loMeshaki lo-Abhediniko, abangakhathali lutho ngawe, wena nkosi. Kababakhonzi onkulunkulu bakho njalo kabasikhonzi isithombe lesi osimisileyo.”<verse eid="DAN 3:12"/></para>
  <para style="p">
    <verse number="13" style="v" sid="DAN 3:13"/>Wazonda wadla inja uNebhukhadineza, wasebiza oShadreki, loMeshaki lo-Abhediniko. Yikho amadoda la alethwa phambi kwenkosi, <verse eid="DAN 3:13"/><verse number="14" style="v" sid="DAN 3:14"/>uNebhukhadineza wathi kubo, “Kuliqiniso yini, Shadreki, loMeshaki lo-Abhediniko, ukuthi kalibakhonzi onkulunkulu bami njalo kalisikhonzi isithombe segolide engisimisileyo? <verse eid="DAN 3:14"/><verse number="15" style="v" sid="DAN 3:15"/>Manje nxa lingezwa ukukhala kophondo, lomfece, lomhlanga, lomhubhe, lechacho, lezindweba layo yonke imihlobo yezikhaliswayo, nxa selizimisele ukuthi mbo phansi lisikhonze isifanekiso engasenzayo, kulungile. Kodwa nxa lingasikhonzi lizaphoselwa ngokuphangisa esithandweni somlilo ovuthayo. Pho nguphi unkulunkulu ozalilamulela esandleni sami na?”<verse eid="DAN 3:15"/></para>
  <para style="p">
    <verse number="16" style="v" sid="DAN 3:16"/>OShadreki, loMeshaki lo-Abhediniko bayiphendula inkosi bathi, “Nkosi Nebhukhadineza, kasidingi kuzilwela phambi kwakho ngale indaba. <verse eid="DAN 3:16"/><verse number="17" style="v" sid="DAN 3:17"/>Singaphoselwa esithandweni somlilo olavuzayo, uNkulunkulu esimkhonzayo ulamandla okusisindisa kuwo, njalo uzasilamulela esandleni sakho, wena nkosi. <verse eid="DAN 3:17"/><verse number="18" style="v" sid="DAN 3:18"/>Loba engasisindisi, sithanda ukuba ukwazi, wena nkosi, ukuthi sivele kasisoze sibakhonze onkulunkulu bakho kumbe sisidumise isifanekiso segolide leso osimisileyo.”<verse eid="DAN 3:18"/></para>
  <para style="p">
    <verse number="19" style="v" sid="DAN 3:19"/>Lapho-ke uNebhukhadineza waphuphuma ngolaka kuShadreki, loMeshaki lo-Abhediniko, wahle waguqula indlela aye esebaphatha ngayo. Walaya ukuthi isithando somlilo sibaselwe sitshise okuphindwe kasikhombisa kulenjayelo <verse eid="DAN 3:19"/><verse number="20" style="v" sid="DAN 3:20"/>waphinda walaya ukuthi abanye bamabutho angobambapheqe bempi yakhe bababophe oShadreki, loMeshaki lo-Abhediniko babaphosele esithandweni somlilo olavuzayo. <verse eid="DAN 3:20"/><verse number="21" style="v" sid="DAN 3:21"/>Yikho amadoda la abotshwa elokhu egqoke amajazi awo, lamabhulugwe, amaqhiye kanye lezinye izigqoko zawo, aphoselwa esithandweni somlilo ovuthayo. <verse eid="DAN 3:21"/><verse number="22" style="v" sid="DAN 3:22"/>Umlayo wenkosi wawuthukuthele kakhulu lesithando somlilo sitshisa okokuthi amalangabi omlilo awabulala amanxusa ayefuqela oShadreki, loMeshaki lo-Abhediniko, <verse eid="DAN 3:22"/><verse number="23" style="v" sid="DAN 3:23"/>kwathi amadoda la womathathu ayebotshwe nko awela phakathi kwesithando somlilo olavuzayo.<verse eid="DAN 3:23"/></para>
  <para style="p">
    <verse number="24" style="v" sid="DAN 3:24"/>Khonapho inkosi uNebhukhadineza wathi lothu ngokumangala, wabuza abacebisi bakhe wathi, “Kanti angithi abemathathu amadoda esiwabophileyo sawaphosela emlilweni na?”</para>
  <para style="p" vid="DAN 3:24">Baphendula bathi, “Liqiniso lelo, Oh nkosi.”<verse eid="DAN 3:24"/></para>
  <para style="p">
    <verse number="25" style="v" sid="DAN 3:25"/>Wathi, “Khangelani! Ngibona amadoda amane ehambahamba phakathi komlilo, engabotshwanga njalo engalinyazwanga lutho, njalo owesine lowo ukhangeleka njengendodana yabonkulunkulu.”<verse eid="DAN 3:25"/></para>
  <para style="p">
    <verse number="26" style="v" sid="DAN 3:26"/>UNebhukhadineza wasesondela emlonyeni wesithando somlilo olavuzayo wamemeza wathi, “Shadreki, loMeshaki lo-Abhediniko, zinceku zikaNkulunkulu oPhezukonke, phumani! Wozani lapha!”</para>
  <para style="p" vid="DAN 3:26">Ngakho oShadreki, loMeshaki lo-Abhediniko baphuma emlilweni, <verse eid="DAN 3:26"/><verse number="27" style="v" sid="DAN 3:27"/>kwathi ababusi bezigaba, labalisa, lababusi bemikhono yelizwe labeluleki besikhosini bababunganyela. Babona ukuthi umlilo wawungabalimazanga imizimba yabo, njalo kungahaqazekanga lalunye unwele lwamakhanda abo; izembatho zabo zingahangulekanga, njalo kunganuki mlilo kubo.<verse eid="DAN 3:27"/></para>
  <para style="p">
    <verse number="28" style="v" sid="DAN 3:28"/>UNebhukhadineza wasesithi, “Kadunyiswe uNkulunkulu kaShadreki, loMeshaki lo-Abhediniko, othume ingilosi yakhe wasindisa izinceku zakhe! Bathemba kuye badelela umlayo wenkosi njalo bazimisela ukunikela impilo zabo kulokuthi bakhonze loba badumise omunye uNkulunkulu ngaphandle kowabo uNkulunkulu. <verse eid="DAN 3:28"/><verse number="29" style="v" sid="DAN 3:29"/>Ngakho sengimisa isimemezelo ukuthi abantu loba ngabasiphi isizwe kumbe ulimi abakhuluma okubi ngoNkulunkulu kaShadreki, loMeshaki lo-Abhediniko kabaqunywaqunywe izicucu, lezindlu zabo zenziwe izinqwaba zezibi, ngoba kakho omunye uNkulunkulu ongasindisa ngale indlela.”<verse eid="DAN 3:29"/></para>
  <para style="p">
    <verse number="30" style="v" sid="DAN 3:30"/>Inkosi yase ibanika izikhundla eziphezulu oShadreki, loMeshaki lo-Abhediniko elizweni laseBhabhiloni.<verse eid="DAN 3:30"/></para>
  <chapter eid="DAN 3"/>
  <chapter number="4" style="c" sid="DAN 4"/>
  <para style="s1">Iphupho LikaNebhukhadineza Ngesihlahla</para>
  <para style="pmo">
    <verse number="1" style="v" sid="DAN 4:1"/>Inkosi uNebhukhadineza,</para>
  <para style="pmo" vid="DAN 4:1">Ezizweni zonke lebantwini benhlanga zonke abahlala emhlabeni wonke:</para>
  <para style="pmo" vid="DAN 4:1">Sengathi inganda kini inhlalakahle!<verse eid="DAN 4:1"/></para>
  <para style="pm">
    <verse number="2" style="v" sid="DAN 4:2"/>Kuyintokozo kimi ukulitshela ngezibonakaliso ezimangalisayo lezinkinga uNkulunkulu oPhezukonke angenzele zona.<verse eid="DAN 4:2"/></para>
  <para style="qm1">
    <verse number="3" style="v" sid="DAN 4:3"/>Zinkulu kangakanani izibonakaliso zakhe,</para>
  <para style="qm2" vid="DAN 4:3">zingakaya izimangaliso zakhe!</para>
  <para style="qm1" vid="DAN 4:3">Umbuso wakhe ungumbuso ongelasiphelo;</para>
  <para style="qm2" vid="DAN 4:3">umbuso wakhe umi kusukela kulesi kusiya kulesiyana isizukulwane.<verse eid="DAN 4:3"/></para>
  <para style="pm">
    <verse number="4" style="v" sid="DAN 4:4"/>Mina, Nebhukhadineza, ngangisekhaya esigodlweni sami, nganelisiwe njalo ngikhomba ngophakathi. <verse eid="DAN 4:4"/><verse number="5" style="v" sid="DAN 4:5"/>Ngehlelwa liphupho elangitshayisa uvalo. Ngathi ngilele embhedeni wami kwafika engqondweni yami izifanekiso lezibonakaliso ezangithuthumelisayo. <verse eid="DAN 4:5"/><verse number="6" style="v" sid="DAN 4:6"/>Ngasengilaya ukuthi zonke izihlakaniphi zaseBhabhiloni zilethwe phambi kwami ukuthi zingihlahlulele lelophupho. <verse eid="DAN 4:6"/><verse number="7" style="v" sid="DAN 4:7"/>Kwathi sebefikile omasalamusi, lezangoma, lezingcazi zezinkanyezi lezanuse ngazitshela lelophupho kodwa zehluleka ukungichasisela lona. <verse eid="DAN 4:7"/><verse number="8" style="v" sid="DAN 4:8"/>Ekucineni uDanyeli wafika kimi ngamtshela ngephupho lelo. (Uthiwa nguBhelitheshazari, ngokuphathelene lebizo likankulunkulu wami, njalo umoya wabonkulunkulu abangcwele uphakathi kwakhe.)<verse eid="DAN 4:8"/></para>
  <para style="pm">
    <verse number="9" style="v" sid="DAN 4:9"/>Ngathi kuye, Bhelitheshazari, nduna yabomasalamusi, ngiyazi ukuthi umoya wabonkulunkulu abangcwele uphakathi kwakho, njalo kakukho okuyinkinga kuwe. Nanti iphupho lami; ngihlahlulela lona. <verse eid="DAN 4:9"/><verse number="10" style="v" sid="DAN 4:10"/>Yile imibono eyangivelelayo ngilele embhedeni wami: Ngakhangela, ngabona kumi phambi kwami isihlahla phakathi komango. Ubude baso babule. <verse eid="DAN 4:10"/><verse number="11" style="v" sid="DAN 4:11"/>Isihlahla sakhula saba sikhulu saqina, isiqongo saso sakhotha umkhathi; sasibonakala lasemikhawulweni yomhlaba. <verse eid="DAN 4:11"/><verse number="12" style="v" sid="DAN 4:12"/>Amahlamvu aso ayebukeka, izithelo zaso zinengi kuso kukhona ukudla kwakho konke. Ngaphansi kwaso izinyamazana zeganga zafumana isiphephelo lezinyoni zemoyeni zazihlala emagatsheni aso; zonke izidalwa zisongiwa kuso.<verse eid="DAN 4:12"/></para>
  <para style="pm">
    <verse number="13" style="v" sid="DAN 4:13"/>Ezibonakalisweni ezeza ngilele embhedeni wami, ngakhangela, ngabona khonapho phambi kwami kulesithunywa, singongcwele, sisehla sisuka ezulwini. <verse eid="DAN 4:13"/><verse number="14" style="v" sid="DAN 4:14"/>Samemeza ngelizwi elikhulu sathi: Gamulelani phansi isihlahla licakaze amagatsha aso; liwaphundle amahlamvu aso lihlakaze izithelo zaso. Yekelani izinyamazana zibaleke ngaphansi kwaso kanye lezinyoni emagatsheni aso. <verse eid="DAN 4:14"/><verse number="15" style="v" sid="DAN 4:15"/>Kodwa akuthi isidindi saso kanye lempande zakhona kusale kugxumekile emhlabathini phakathi kotshani beganga, kubotshiwe ngensimbi langethusi.</para>
  <para style="pm" vid="DAN 4:15">Kagxanxwe ngamazolo avela phezulu, njalo kahlale lezinyamazana phakathi kwezihlahla zeganga. <verse eid="DAN 4:15"/><verse number="16" style="v" sid="DAN 4:16"/>Ingqondo yakhe kayiguqulwe isuke ebuntwini, aphiwe ingqondo yenyamazana, kuze kudlule iminyaka eyisikhombisa.<verse eid="DAN 4:16"/></para>
  <para style="pm">
    <verse number="17" style="v" sid="DAN 4:17"/>“ ‘Isinqumo lesi sibikwa yizithunywa, zona ezingcwele yizo ezimemezela lesi isigwebo, ukuze kuthi abaphilayo bazi ukuthi oPhezukonke unguThixo yemibuso yabantu njalo uyabanikela loba kukubani amfunayo futhi enze babuswe ngumuntukazana.’<verse eid="DAN 4:17"/></para>
  <para style="pm">
    <verse number="18" style="v" sid="DAN 4:18"/>Yilo iphupho engibe lalo mina inkosi uNebhukhadineza. Manje-ke Bhelitheshazari, ngitshela ukuthi litshoni, ngoba kasikho isihlakaniphi embusweni wami esingangihlahlulela lona. Kodwa wena ungakwenza, ngoba umoya wabonkulunkulu abangcwele uphakathi kwakho.”<verse eid="DAN 4:18"/></para>
  <para style="s1">UDanyeli Uchaza Iphupho</para>
  <para style="pm">
    <verse number="19" style="v" sid="DAN 4:19"/>Yikho uDanyeli (njalo othiwa nguBhelitheshazari) wakhathazeka kakhulu okwesikhathi esithile, imicabango yakhe yamethusa. Yikho inkosi yasisithi, “Bhelitheshazari, ungethuswa liphupho lelo kumbe yincazelo yalo.”</para>
  <para style="pm" vid="DAN 4:19">UBhelitheshazari waphendula wathi, Nkosi yami, sengathi ngabe iphupho lelo liqonde labo abayizitha zakho lengcazelo yalo ikhomba labo abakuzondayo! <verse eid="DAN 4:19"/><verse number="20" style="v" sid="DAN 4:20"/>Isihlahla osibonileyo, esakhula saba sikhulu saqina, isiqongo saso sikhotha isibhakabhaka size sibonakale emhlabeni wonke, <verse eid="DAN 4:20"/><verse number="21" style="v" sid="DAN 4:21"/>silamahlamvu abukekayo lezithelo ezinengi, sisipha ukudla kukho konke, siphe isiphephelo izinyamazana zeganga, emagatsheni aso silezindawo zezidleke zezinyoni zemoyeni, <verse eid="DAN 4:21"/><verse number="22" style="v" sid="DAN 4:22"/>wena, Oh nkosi, uyilesosihlahla! Usube mkhulu waba lamandla; ubukhulu bakho sebandile sebuze buthinta isibhakabhaka, lombuso wakho usufinyelela ezindaweni ezikude ezomhlaba.<verse eid="DAN 4:22"/></para>
  <para style="pm">
    <verse number="23" style="v" sid="DAN 4:23"/>“Wena, Oh nkosi, wabona isithunywa, sona esingcwele, sisehla sivela ezulwini sisithi, ‘Sigamuleleni phansi isihlahla lisicakaze, kodwa litshiye isidindi, sibotshiwe ngensimbi langethusi, siphakathi kotshani beganga, impande zaso zisale emhlabathini. Kagxanxwe ngamazolo aphezulu; kaphile njengezinyamazana zeganga kuze kudlule iminyaka eyisikhombisa.’<verse eid="DAN 4:23"/></para>
  <para style="pm">
    <verse number="24" style="v" sid="DAN 4:24"/>Nansi ingcazelo, Oh nkosi, njalo lesi yisimiso soPhezukonke asimisele umhlekazi wami inkosi: <verse eid="DAN 4:24"/><verse number="25" style="v" sid="DAN 4:25"/>Uzaxotshwa ebantwini uyehlala lezinyamazana zeganga: uzakudla utshani njengezinkomo, ugxanxwe ngamazolo aphezulu. Kuzakudlula iminyaka eyisikhombisa uze uvume ukuthi oPhezukonke uyabusa phezu kwemibuso yabantu ayinika ingqe ngulowo amthandayo. <verse eid="DAN 4:25"/><verse number="26" style="v" sid="DAN 4:26"/>Umlayo wokutshiya isidindi kanye lezimpande zaso utsho ukuthi umbuso wakho uzabuyiselwa kuwe nxatshana usuvuma ukuthi iZulu liyabusa. <verse eid="DAN 4:26"/><verse number="27" style="v" sid="DAN 4:27"/>Ngakho-ke, Oh nkosi, kuhle ukuthi wamukele ukucebisa kwami: Yekela izono zakho wenze okulungileyo, lobubi bakho ube lomusa kwabancindezelweyo. Lapho-ke mhlawumbe ukuphumelela kwakho kungaqhubeka.”<verse eid="DAN 4:27"/></para>
  <para style="s1">Ukugcwaliseka Kwephupho</para>
  <para style="pm">
    <verse number="28" style="v" sid="DAN 4:28"/>Konke lokhu kwenzakala enkosini uNebhukhadineza. <verse eid="DAN 4:28"/><verse number="29" style="v" sid="DAN 4:29"/>Sekudlule izinyanga ezilitshumi lambili, inkosi ihambahamba ephahleni lwesigodlo saseBhabhiloni, <verse eid="DAN 4:29"/><verse number="30" style="v" sid="DAN 4:30"/>yathi, “Kakusilo yini iBhabhiloni leli engalakha laba ngumuzi wobukhosi bami na?”<verse eid="DAN 4:30"/></para>
  <para style="pm">
    <verse number="31" style="v" sid="DAN 4:31"/>Kwathi amazwi la elokhu esesemlonyeni wakhe kwehla ilizwi livela ezulwini lathi, “Nanku osukunqunyelwe, nkosi Nebhukhadineza: Amandla akho obukhosi asesusiwe kuwe. <verse eid="DAN 4:31"/><verse number="32" style="v" sid="DAN 4:32"/>Uzaxotshwa ebantwini uyehlala lezinyamazana zeganga; uzakudla utshani njengezinkomo. Kuzadlula iminyaka eyisikhombisa uze uvume ukuthi oPhezukonke uyabusa phezu kwemibuso yabantu ayiphe ingqe ngubani ngokuthanda kwakhe.”<verse eid="DAN 4:32"/></para>
  <para style="pm">
    <verse number="33" style="v" sid="DAN 4:33"/>Masinyane nje okwakutshiwo ngoNebhukhadineza kwagcwaliseka. Waxotshwa ebantwini wadla utshani njengezinkomo. Umzimba wakhe wagxanxwa ngamazolo aphezulu, inwele zakhe zakhula njengezinsiba zengqungqulu, kwathi inzipho zakhe zaba njengenkumba zenyoni.<verse eid="DAN 4:33"/></para>
  <para style="b"/>
  <para style="pm">
    <verse number="34" style="v" sid="DAN 4:34"/>Ekupheleni kwalesosikhathi, mina, Nebhukhadineza, ngaphakamisela amehlo ami ezulwini, ingqondo yami yabuya. Ngasengimdumisa oPhezukonke; ngambabaza, ngambonga yena ohlezi kuze kube phakade.</para>
  <para style="qm1" vid="DAN 4:34">Ubukhosi bakhe buyibukhosi baphakade;</para>
  <para style="qm2" vid="DAN 4:34">umbuso wakhe umi kulesi lakulesiyana isizukulwane.<verse eid="DAN 4:34"/></para>
  <para style="qm1">
    <verse number="35" style="v" sid="DAN 4:35"/>Imihlobo yonke yabantu bomhlaba</para>
  <para style="qm2" vid="DAN 4:35">ibonakala ingesilutho.</para>
  <para style="qm1" vid="DAN 4:35">Wenza njengokuthanda kwakhe</para>
  <para style="qm2" vid="DAN 4:35">ezidalweni zasezulwini</para>
  <para style="qm2" vid="DAN 4:35">lasebantwini abasemhlabeni.</para>
  <para style="qm1" vid="DAN 4:35">Kakho ongasivimbela isandla sakhe</para>
  <para style="qm2" vid="DAN 4:35">loba athi kuye: “Kanti wenzani na?”<verse eid="DAN 4:35"/></para>
  <para style="pm">
    <verse number="36" style="v" sid="DAN 4:36"/>Ngasonalesosikhathi ingqondo yami yabuya, udumo lwami lenkazimulo yami kwabuyiswa kimi ukusekela ubukhosi bombuso wami. Abeluleki bami lezikhulu zami bangidinga bangibuyisela esihlalweni sami sobukhosi, ngase ngisiba mkhulu kulakuqala. <verse eid="DAN 4:36"/><verse number="37" style="v" sid="DAN 4:37"/>Ngakho-ke mina, Nebhukhadineza, ngiyayidumisa njalo ngiyayibabaza, ngiyiphakamise iNkosi yezulu, ngoba konke ekwenzayo kuqondile futhi lezindlela zayo zonke zilungile. Njalo bonke abazigqajayo iyabathobisa.<verse eid="DAN 4:37"/></para>
  <chapter eid="DAN 4"/>
  <chapter number="5" style="c" sid="DAN 5"/>
  <para style="s1">Umbhalo Emdulini</para>
  <para style="p">
    <verse number="1" style="v" sid="DAN 5:1"/>Inkosi uBhelishazari wenzela izikhulu zakhe ezizinkulungwane idili elikhulu, wanatha lazo iwayini. <verse eid="DAN 5:1"/><verse number="2" style="v" sid="DAN 5:2"/>Kwathi uBhelishazari enatha iwayini lakhe walaya ukuthi kulethwe izitsha zegolide lezesiliva ezazithethwe nguyise uNebhukhadineza ethempelini eJerusalema, efuna ukuthi inkosi, lezikhulu zayo, labafazi bayo kanye labafazi bayo beceleni banathele kuzo. <verse eid="DAN 5:2"/><verse number="3" style="v" sid="DAN 5:3"/>Yikho baziletha izitsha zegolide ezazithethwe ethempelini likaNkulunkulu eJerusalema, kwasekusithi inkosi lezikhulu zayo kanye labafazi bayo beceleni banathela kuzo. <verse eid="DAN 5:3"/><verse number="4" style="v" sid="DAN 5:4"/>Bathi belinatha iwayini babelokhu bedumisa onkulunkulu begolide labesiliva, labethusi, labensimbi, labezigodo labamatshe.<verse eid="DAN 5:4"/></para>
  <para style="p">
    <verse number="5" style="v" sid="DAN 5:5"/>Masinyane nje kwavela iminwe yesandla somuntu yaloba emdulini eduzane loluthi lwesibane esigodlweni. Inkosi yasibukela isandla siloba. <verse eid="DAN 5:5"/><verse number="6" style="v" sid="DAN 5:6"/>Ubuso bayo bahloba, yethuka amadolo ayo aze atshayana, imilenze yathamba yathi wohlo phansi.<verse eid="DAN 5:6"/></para>
  <para style="p">
    <verse number="7" style="v" sid="DAN 5:7"/>Inkosi yamemeza yathi kakubizwe izangoma lezingcazi zezinkanyezi kanye lezanuse yasisithi kuwo la amadoda ayizihlakaniphi zaseBhabhiloni, “Loba ngubani ongabala umbhalo lo angitshele ukuthi utshoni uzagqokiswa eziyibubende agqiziswe iketane legolide entanyeni yakhe, njalo uzaphiwa isikhundla sesithathu sokuba ngumbusi kulelilizwe.”<verse eid="DAN 5:7"/></para>
  <para style="p">
    <verse number="8" style="v" sid="DAN 5:8"/>Zasezingena zonke izihlakaniphi. Kodwa zehluleka ukuwubala umbhalo lokutshela inkosi ukuthi utshoni. <verse eid="DAN 5:8"/><verse number="9" style="v" sid="DAN 5:9"/>Ngakho inkosi uBhelishazari yathuthumela okwedlulayo, ubuso bayo bahloba. Izikhulu zayo zadideka.<verse eid="DAN 5:9"/></para>
  <para style="p">
    <verse number="10" style="v" sid="DAN 5:10"/>Indlovukazi yathi isizwa amazwi enkosi lezikhulu zayo yeza yangena endlini yedili. Yathi, “Oh nkosi, mana njalo. Ungethuki! Ungaze wahloba kanjalo! <verse eid="DAN 5:10"/><verse number="11" style="v" sid="DAN 5:11"/>Kulomuntu embusweni wakho olomoya wabonkulunkulu abangcwele phakathi kwakhe. Ngesikhathi sikayihlo watshengisa ukuqonda, lokukhalipha lenhlakanipho okufana lokwabonkulunkulu. Uyihlo, inkosi uNebhukhadineza yambeka ukuba yinduna yabomasalamusi, lezangoma, lezingcazi zezinkanyezi lezanuse. <verse eid="DAN 5:11"/><verse number="12" style="v" sid="DAN 5:12"/>Indoda le, uDanyeli, inkosi eyayimbiza ngokuthi nguBhelitheshazari, wabonakala elengqondo evukileyo, lolwazi lokuzwisisa, njalo elamandla okuhumutsha amaphupho, lokuchaza amalibho kanye lokuhlahlula izinkinga ezinzima. Mbize uDanyeli, uzakutshela ukuthi umbhalo utshoni.”<verse eid="DAN 5:12"/></para>
  <para style="p">
    <verse number="13" style="v" sid="DAN 5:13"/>Ngakho uDanyeli walethwa phambi kwenkosi, inkosi yathi kuye, “Wena unguye uDanyeli na, omunye wabathunjwa abalethwa ngubaba inkosi bevela koJuda? <verse eid="DAN 5:13"/><verse number="14" style="v" sid="DAN 5:14"/>Sengizwile ukuthi umoya wabonkulunkulu uphakathi kwakho lokuthi ulokuqonda, lokukhalipha lenhlakanipho eyinqaba. <verse eid="DAN 5:14"/><verse number="15" style="v" sid="DAN 5:15"/>Izihlakaniphi lezangoma zilethwe kimi ukuthi zingibalele umbhalo lo, zingitshele ukuthi utshoni, kodwa zehlulekile ukuwuchaza. <verse eid="DAN 5:15"/><verse number="16" style="v" sid="DAN 5:16"/>Manje sengizwile ukuthi wena ulamandla okutsho ingcazelo lokuhlahlula izinkinga ezinzima. Aluba ungawubala umbhalo lo uphinde ungitshele ukuthi utshoni, uzagqokiswa eziyibubende, ugqiziswe leketane legolide entanyeni yakho, uphinde ubekwe esikhundleni sokuba ngowesithathu ebukhulwini bombuso lo.”<verse eid="DAN 5:16"/></para>
  <para style="p">
    <verse number="17" style="v" sid="DAN 5:17"/>UDanyeli wasephendula inkosi wathi, “Ungazigcinela lezozipho zakho, uphe leyomivuzo yakho omunye umuntu. Loba kunjalo ngizayibalela inkosi umbhalo lowo ngiyitshele ukuthi utshoni.<verse eid="DAN 5:17"/></para>
  <para style="p">
    <verse number="18" style="v" sid="DAN 5:18"/>Yebo kambe nkosi, uNkulunkulu oPhezukonke wanika uyihlo uNebhukhadineza ubukhosi lobukhulu lodumo kanye lenkazimulo. <verse eid="DAN 5:18"/><verse number="19" style="v" sid="DAN 5:19"/>Ngenxa yesikhundla esiphezulu amnika sona, bonke abantu kanye lezizwe zonke labantu bendimi zonke babemqhuqha, bemesaba. Labo inkosi eyafuna ukubabulala, yababulala; labo eyafuna ukubaxolela, yabaxolela; labo eyafuna ukubakhweza ezikhundleni yabakhweza; kwathi labo eyafuna ukubayangisa, yabayangisa. <verse eid="DAN 5:19"/><verse number="20" style="v" sid="DAN 5:20"/>Kodwa kwathi lapho inhliziyo yayo isilobuqholo, isilukhuni ngokuzigqaja yethulwa esihlalweni sayo sobukhosi yaphucwa udumo lwayo. <verse eid="DAN 5:20"/><verse number="21" style="v" sid="DAN 5:21"/>Yaxotshwa ebantwini yaphiwa ingqondo yenyamazana; yahlala labobabhemi beganga, yadla utshani njengezinkomo; lomzimba wayo wagxanxwa ngamazolo omkhathi yaze yavuma ukuthi uNkulunkulu oPhezukonke nguye uThixo phezu kwemibuso yabantu, abeke phezu kwayo loba nguphi umbusi amthandayo.<verse eid="DAN 5:21"/></para>
  <para style="p">
    <verse number="22" style="v" sid="DAN 5:22"/>Kodwa wena ndodana yayo, awu Bhelishazari, kawuzithobanga, lokuba ukwazi konke lokhu. <verse eid="DAN 5:22"/><verse number="23" style="v" sid="DAN 5:23"/>Endaweni yalokho, uzimisele ukumelana loThixo wezulu. Wathi kakuthathwe izitsha zethempeli layo zilethwe kuwe, kwasekusithi wena lezikhulu zakho, labafazi bakho kanye labafazi bakho beceleni lanathela iwayini kuzo. Wadumisa onkulunkulu besiliva legolide, abethusi, lensimbi, lezigodo lamatshe, abangaboniyo, labangezwayo labangaqedisisiyo. Kodwa kawumhloniphanga uNkulunkulu ophethe ukuphila kwakho kanye lezindlela zakho zonke esandleni sakhe. <verse eid="DAN 5:23"/><verse number="24" style="v" sid="DAN 5:24"/>Kungakho ethumele lesosandla esalobe lumbhalo.<verse eid="DAN 5:24"/></para>
  <para style="p">
    <verse number="25" style="v" sid="DAN 5:25"/>Nanku umbhalo obulotshiwe:</para>
  <para style="pc" vid="DAN 5:25">mene, mene, thekheli, pharisini.<verse eid="DAN 5:25"/></para>
  <para style="p">
    <verse number="26" style="v" sid="DAN 5:26"/>Nanku okutshiwo ngamagama la:</para>
  <para style="p" vid="DAN 5:26">
    <char style="tl">Mene</char>: Nkulunkulu usezibalile insuku zokubusa kwakho, usekuqedile.<verse eid="DAN 5:26"/></para>
  <para style="p">
    <verse number="27" style="v" sid="DAN 5:27"/>
    <char style="tl">Thekheli</char>: Usulinganisiwe esikalini wafunyanwa ulula.<verse eid="DAN 5:27"/></para>
  <para style="p">
    <verse number="28" style="v" sid="DAN 5:28"/>
    <char style="tl">Pharisini</char>: Umbuso wakho usuhlukaniswe phakathi, wabelwa amaMede lamaPhezhiya.”<verse eid="DAN 5:28"/></para>
  <para style="p">
    <verse number="29" style="v" sid="DAN 5:29"/>Kwathi ngomlayo kaBhelishazari uDanyeli wagqokiswa eziyibubende, wagqiziswa iketane legolide entanyeni yakhe, kwamenyezelwa ukuthi usengumbusi wesikhundla sobuthathu elizweni.<verse eid="DAN 5:29"/></para>
  <para style="p">
    <verse number="30" style="v" sid="DAN 5:30"/>Ngabona lobobusuku uBhelishazari, inkosi yamaBhabhiloni wabulawa, <verse eid="DAN 5:30"/><verse number="31" style="v" sid="DAN 5:31"/>kwathi uDariyu umuMede wabuthatha ubukhosi eleminyaka engamatshumi ayisithupha lambili.<verse eid="DAN 5:31"/></para>
  <chapter eid="DAN 5"/>
  <chapter number="6" style="c" sid="DAN 6"/>
  <para style="s1">UDanyeli Emgodini Wezilwane</para>
  <para style="p">
    <verse number="1" style="v" sid="DAN 6:1"/>UDariyu wathanda ukubeka ababusi bezigaba abalikhulu lamatshumi amabili (120) ukuba babuse kulolonke ilizwe, <verse eid="DAN 6:1"/><verse number="2" style="v" sid="DAN 6:2"/>wabeka omongameli abathathu phezu kwabo, omunye wabo enguDanyeli. Ababusi bezigaba babesethula kubo konke ukuze inkosi ingalahlekelwa lutho. <verse eid="DAN 6:2"/><verse number="3" style="v" sid="DAN 6:3"/>UDanyeli waba yisilomo, wedlula abanye omongameli lababusi bezigaba ngokwenza kwakhe, inkosi yaze yafisa ukumbeka phezu kwelizwe lonke. <verse eid="DAN 6:3"/><verse number="4" style="v" sid="DAN 6:4"/>Ngenxa yalokho omongameli lababusi bezigaba badinga amabhada okumangalela uDanyeli ngendlela ayeqhuba ngayo kwezombuso, kodwa behluleka. Kabafumananga kungcola kuye ngoba wayethembekile futhi engasihaga lemali njalo engayekethisi lutho. <verse eid="DAN 6:4"/><verse number="5" style="v" sid="DAN 6:5"/>Ekucineni amadoda la athi, “Kasisoze safa salizuza izaba lokwethesa indoda le uDanyeli icala ngaphandle kwalokho okuphathelene lomthetho kaNkulunkulu wakhe.”<verse eid="DAN 6:5"/></para>
  <para style="p">
    <verse number="6" style="v" sid="DAN 6:6"/>Ngakho omongameli lababusi bezigaba baya enkosini belixuku bafika bathi: “Oh nkosi Dariyu, mana njalo! <verse eid="DAN 6:6"/><verse number="7" style="v" sid="DAN 6:7"/>Omongameli besikhosini, labalisa, lababusi bezigaba, labeluleki lababusi bemikhono yelizwe bonke sebevumelene ukuthi inkosi kayikhuphe isimemezelo iwugcizelele umlayo othi noma ngubani okhuleka kuwuphi uNkulunkulu noma umuntu phakathi kwalezi insuku ezingamatshumi amathathu, ngaphandle kokukhuleka kuwe wena, Oh nkosi, uzaphoselwa emgodini wezilwane. <verse eid="DAN 6:7"/><verse number="8" style="v" sid="DAN 6:8"/>Manje, Oh nkosi, sikhuphe lesosimemezelo sibhalwe phansi ukuze singaguqulwa njengoba kunjalo ngemithetho yamaMede lamaPhezhiya engaguqulwayo.” <verse eid="DAN 6:8"/><verse number="9" style="v" sid="DAN 6:9"/>Ngakho inkosi uDariyu yawubhala phansi lowomthetho.<verse eid="DAN 6:9"/></para>
  <para style="p">
    <verse number="10" style="v" sid="DAN 6:10"/>Kwathi uDanyeli esezwile ukuthi umthetho wawusukhutshiwe, waya ekhaya endlini yakhe ephezulu esitezi eyayilamawindi avulwe akhangela eJerusalema. Kathathu ngelanga wayezilahla phansi ngamadolo akhuleke, ebonga uNkulunkulu wakhe, njengalokho ayevele ekwenza mandulo. <verse eid="DAN 6:10"/><verse number="11" style="v" sid="DAN 6:11"/>Kwasekusithi amadoda la aqhubana elixuku afica uDanyeli ekhuleka ecela usizo kuNkulunkulu. <verse eid="DAN 6:11"/><verse number="12" style="v" sid="DAN 6:12"/>Asesiya enkosini ayakhuluma layo ngomthetho owaphuma esigodlweni, athi: “Kawukhuphanga isimemezelo yini sokuthi ngezinsuku ezilandelayo ezingamatshumi amathathu noma ngubani okhuleka komunye unkulunkulu noma umuntu ngaphandle kokukhuleka kuwe, Oh nkosi, uzaphoselwa emgodini wezilwane?”</para>
  <para style="p" vid="DAN 6:12">Inkosi yaphendula yathi, “Lowomthetho umi njengemithetho yamaMede lamaPhezhiya, engeke iguqulwe.”<verse eid="DAN 6:12"/></para>
  <para style="p">
    <verse number="13" style="v" sid="DAN 6:13"/>Asesithi enkosini, “UDanyeli, ongomunye wabathunjwa bakoJuda, kakunanzi, wena nkosi, kanye lomthetho owawubhala phansi. Ulokhu ekhuleka kathathu ngelanga.” <verse eid="DAN 6:13"/><verse number="14" style="v" sid="DAN 6:14"/>Kwathi inkosi isikuzwile lokho yakhathazeka kakhulu; yayizimisele ukukhulula uDanyeli, yenza yonke imizamo yokumsiza ilanga laze layatshona.<verse eid="DAN 6:14"/></para>
  <para style="p">
    <verse number="15" style="v" sid="DAN 6:15"/>Amadoda lawo asehamba elixuku aya enkosini athi kuyo, “Khumbula, Oh nkosi, ukuthi ngomthetho wamaMede lamaPhezhiya kakulasimemezelo loba isimiso esikhutshwe yinkosi esingaguqulwa.”<verse eid="DAN 6:15"/></para>
  <para style="p">
    <verse number="16" style="v" sid="DAN 6:16"/>Ngakho inkosi yasikhupha umlayo, basebemletha uDanyeli bamphosela emphandwini wezilwane. Inkosi yathi kuDanyeli, “Sengathi uNkulunkulu wakho omkhonzayo njalonjalo angakuhlenga!”<verse eid="DAN 6:16"/></para>
  <para style="p">
    <verse number="17" style="v" sid="DAN 6:17"/>Kwalethwa ilitshe lafakwa emnyango womgodi, inkosi yasilinameka ngendandatho yayo yobukhosi langezindandatho zezikhulu zayo, ukuze umumo kaDanyeli ungaguqulwa. <verse eid="DAN 6:17"/><verse number="18" style="v" sid="DAN 6:18"/>Yikho inkosi yase ibuyela esigodlweni sayo yazila ukudla lokunatha ubusuku bonke. Yehluleka ukulala.<verse eid="DAN 6:18"/></para>
  <para style="p">
    <verse number="19" style="v" sid="DAN 6:19"/>Kwathi emadabukakusa inkosi yavuka yaya emgodini wezilwane. <verse eid="DAN 6:19"/><verse number="20" style="v" sid="DAN 6:20"/>Ithe isifikile emgodini, yamemeza uDanyeli ngelizwi losizi yathi, “Danyeli, nceku kaNkulunkulu ophilayo, uNkulunkulu wakho omkhonza njalonjalo ukuphephisile yini ezilwaneni?”<verse eid="DAN 6:20"/></para>
  <para style="p">
    <verse number="21" style="v" sid="DAN 6:21"/>UDanyeli waphendula wathi, “Oh nkosi, mana njalo! <verse eid="DAN 6:21"/><verse number="22" style="v" sid="DAN 6:22"/>UNkulunkulu wami uthume ingilosi yakhe yayivala imilomo yezilwane. Kazingilimazanga ngoba ngifunyanwe ngingelacala phambi kwakhe. Njalo kangikaze ngenze okubi kuwe, Oh nkosi.”<verse eid="DAN 6:22"/></para>
  <para style="p">
    <verse number="23" style="v" sid="DAN 6:23"/>Inkosi yathaba yafa yakhupha umlayo wokuba uDanyeli akhutshulwe emgodini lowo. UDanyeli esekhutshiwe emgodini, kakubonakalanga nxeba kuye, ngoba wathemba kuNkulunkulu wakhe.<verse eid="DAN 6:23"/></para>
  <para style="p">
    <verse number="24" style="v" sid="DAN 6:24"/>Inkosi yalaya ukuthi balethwe labo ababemangalele uDanyeli ngamanga baphoselwa emgodini wezilwane kanye labafazi babo labantwababo. Bathi bengakathinti phansi emgodini izilwane zabaqaga zabafohloza wonke amathambo abo.<verse eid="DAN 6:24"/></para>
  <para style="p">
    <verse number="25" style="v" sid="DAN 6:25"/>Inkosi uDariyu yasilobela bonke abantu, lezizwe zonke lenhlanga zendimi zonke kulolonke ilizwe yathi:</para>
  <para style="pmo" vid="DAN 6:25">“Sengathi impilo enhle inganda kini!<verse eid="DAN 6:25"/></para>
  <para style="pm">
    <verse number="26" style="v" sid="DAN 6:26"/>Ngimisa isimiso sokuthi kuzozonke izindawo zombuso wami, abantu kabesabe, bakhonze uNkulunkulu kaDanyeli.</para>
  <para style="qm1" vid="DAN 6:26">Ngoba unguNkulunkulu ophilayo,</para>
  <para style="qm2" vid="DAN 6:26">omiyo kuze kube phakade;</para>
  <para style="qm1" vid="DAN 6:26">umbuso wakhe kawuyikubhidlizwa,</para>
  <para style="qm2" vid="DAN 6:26">lobukhosi bakhe kabusoze buphele.<verse eid="DAN 6:26"/></para>
  <para style="qm1">
    <verse number="27" style="v" sid="DAN 6:27"/>Uyakhulula, asindise;</para>
  <para style="qm2" vid="DAN 6:27">wenza izibonakaliso lezimangaliso</para>
  <para style="qm2" vid="DAN 6:27">emazulwini lasemhlabeni.</para>
  <para style="qm1" vid="DAN 6:27">Umhlangulile uDanyeli</para>
  <para style="qm2" vid="DAN 6:27">emandleni ezilwane.”<verse eid="DAN 6:27"/></para>
  <para style="p">
    <verse number="28" style="v" sid="DAN 6:28"/>Ngakho uDanyeli waphumelela ngesikhathi sokubusa kukaDariyu lesokubusa kukaKhurosi umPhezhiya.<verse eid="DAN 6:28"/></para>
  <chapter eid="DAN 6"/>
  <chapter number="7" style="c" sid="DAN 7"/>
  <para style="s1">Iphupho LikaDanyeli Elezilo Ezine</para>
  <para style="p">
    <verse number="1" style="v" sid="DAN 7:1"/>Ngomnyaka wokuqala kaBhelishazari inkosi yaseBhabhiloni, uDanyeli waphupha iphupho, kwaphithika imibono engqondweni yakhe elele embhedeni wakhe. Wakubhala phansi okwakuqukethwe liphupho lakhe.<verse eid="DAN 7:1"/></para>
  <para style="p">
    <verse number="2" style="v" sid="DAN 7:2"/>UDanyeli wathi: “Embonweni wami ebusuku ngakhangela ngabona phambi kwami imimoya emine yasezulwini iqubula ulwandle olukhulu. <verse eid="DAN 7:2"/><verse number="3" style="v" sid="DAN 7:3"/>Izilo ezine ezinkulu, yileso singafanani lezinye, zaqhamuka olwandle.<verse eid="DAN 7:3"/></para>
  <para style="p">
    <verse number="4" style="v" sid="DAN 7:4"/>Esakuqala sasinjengesilwane, njalo silamaphiko engqungqulu. Ngabukela amaphiko aso aze akhutshwa, sasesiphakanyiswa emhlabathini sema ngezinyawo ezimbili njengomuntu, sasesiphiwa inhliziyo yomuntu.<verse eid="DAN 7:4"/></para>
  <para style="p">
    <verse number="5" style="v" sid="DAN 7:5"/>Khonapho phambi kwami kwakujame isilo sesibili esasifana lebhele. Sasiphakanyisiwe kwelinye icele laso, njalo emlonyeni waso sasilezimbambo ezintathu emazinyweni aso. Satshelwa kwathiwa, ‘Sukuma udle inyama usuthe!’<verse eid="DAN 7:5"/></para>
  <para style="p">
    <verse number="6" style="v" sid="DAN 7:6"/>Ngemva kwalokho ngakhangela ngabona phambi kwami esinye isilo esasikhangeleka njengengwe. Emhlane waso sasilamaphiko amane afana lawenyoni. Isilo lesi sasilamakhanda amane, saphiwa amandla okuba sibuse.”<verse eid="DAN 7:6"/></para>
  <para style="p">
    <verse number="7" style="v" sid="DAN 7:7"/>Ngemva kwalokho, embonweni wami ebusuku ngakhangela, kwathi phambi kwami kwema isilo sesine esithuthumelisayo, sisesabeka njalo silamandla amakhulu. Sasilamazinyo ensimbi amakhulu; safohloza esikubambileyo sakudla, okuseleyo sakugxobela phansi. Sasingafanani lazozonke izilo zakuqala, sona silempondo ezilitshumi.<verse eid="DAN 7:7"/></para>
  <para style="p">
    <verse number="8" style="v" sid="DAN 7:8"/>Ngisalokhu ngicabanga ngempondo lezo, khonapho phambi kwami kwaba lolunye uphondo oluncinyane olwama phakathi kwazo; kwathi ezintathu zempondo zakuqala zagunyulwa phambi kwalo. Uphondo lolu lwalulamehlo anjengamehlo omuntu lomlomo owawukhuluma okokuzikhukhumeza.<verse eid="DAN 7:8"/></para>
  <para style="p">
    <verse number="9" style="v" sid="DAN 7:9"/>“Ngisakhangele,</para>
  <para style="q1" vid="DAN 7:9">kwabekwa izihlalo zobukhosi,</para>
  <para style="q2" vid="DAN 7:9">uSimakade wahlala kwesakhe.</para>
  <para style="q1" vid="DAN 7:9">Izigqoko zakhe zazimhlophe njengeqhwa;</para>
  <para style="q2" vid="DAN 7:9">inwele zekhanda lakhe zimhlophe njengoboya bezimvu.</para>
  <para style="q1" vid="DAN 7:9">Isihlalo sakhe sasilavuka umlilo,</para>
  <para style="q2" vid="DAN 7:9">lamavili aso wonke evutha umlilo.<verse eid="DAN 7:9"/></para>
  <para style="q1">
    <verse number="10" style="v" sid="DAN 7:10"/>Kwakugeleza umfula womlilo,</para>
  <para style="q2" vid="DAN 7:10">uthutsha ngaphambi kwakhe.</para>
  <para style="q1" vid="DAN 7:10">Izinkulungwane lezinkulungwane zazimkhonza;</para>
  <para style="q2" vid="DAN 7:10">izinkulungwane ezilitshumi</para>
  <para style="q1" vid="DAN 7:10">ziphindwe ngezinkulungwane ezilitshumi</para>
  <para style="q2" vid="DAN 7:10">zema phambi kwakhe.</para>
  <para style="q1" vid="DAN 7:10">Inkundla yokwahlulela yahlala phansi,</para>
  <para style="q2" vid="DAN 7:10">kwasekuvulwa izincwadi.”<verse eid="DAN 7:10"/></para>
  <para style="p">
    <verse number="11" style="v" sid="DAN 7:11"/>Ngasengiqhubeka ngilokhu ngibukele ngenxa yamazwi okuzikhukhumeza ayekhulunywa luphondo. Ngala ngilokhu ngikhangele isilo saze sabulawa, isidumbu saso saphoselwa emlilweni ovuthayo. <verse eid="DAN 7:11"/><verse number="12" style="v" sid="DAN 7:12"/>(Leziyana ezinye izilo zase ziphuciwe ubukhulu bazo kodwa zavunyelwa ukuphila okwesikhathi esithile.)<verse eid="DAN 7:12"/></para>
  <para style="p">
    <verse number="13" style="v" sid="DAN 7:13"/>Embonweni wami ebusuku ngakhangela kwabonakala khonapho phambi kwami lowo owayefana lendodana yomuntu esiza ngamayezi ezulu. Yasondela kuSimakade yasiwa phambi kwakhe. <verse eid="DAN 7:13"/><verse number="14" style="v" sid="DAN 7:14"/>Yaphiwa amandla lobukhosi lamandla okubusa; bonke abantu, lezizwe zonke labantu bendimi zonke bamkhonza. Ubukhosi bakhe yibukhosi obungapheliyo obungayikwedlula, lombuso wakhe kawusoze uchithwe.<verse eid="DAN 7:14"/></para>
  <para style="s1">Ingcazelo Yephupho</para>
  <para style="p">
    <verse number="15" style="v" sid="DAN 7:15"/>Mina Danyeli, ngakhathazeka emoyeni, lemibono eyayidlula engqondweni yami yangidabula. <verse eid="DAN 7:15"/><verse number="16" style="v" sid="DAN 7:16"/>Ngasondela komunye walabo ababemi khonapho ngambuza okuyikho okutshiwo yikho konke lokhu.</para>
  <para style="p" vid="DAN 7:16">Yikho wangitshela wangipha ingcazelo yezinto lezi, wathi: <verse eid="DAN 7:16"/><verse number="17" style="v" sid="DAN 7:17"/>“Izilo ezine ezinkulu yimibuso emine ezaqhamuka emhlabeni. <verse eid="DAN 7:17"/><verse number="18" style="v" sid="DAN 7:18"/>Kodwa abangcwele bakhe oPhezukonke bazawemukela umbuso ube ngowabo lanininini, yebo, okwanini lanini.”<verse eid="DAN 7:18"/></para>
  <para style="p">
    <verse number="19" style="v" sid="DAN 7:19"/>Ngase ngifisa ukwazi ingcazelo eqotho eyesilo sesine, esasingafanani lezinye njalo sisesabeka kakhulu, ngamazinyo aso ensimbi lenzipho zethusi, isilo esafohloza sadla esikubambileyo sagxobagxoba okuseleyo. <verse eid="DAN 7:19"/><verse number="20" style="v" sid="DAN 7:20"/>Ngafuna njalo ukwazi ngempondo ezilitshumi ekhanda laso langalolo olunye uphondo olwamilayo, okwathi ezinye ezintathu zawa phambi kwalo lolophondo olwabonakala kakhulu kulezinye, olwalulamehlo kanye lomlomo owawukhuluma ngokukloloda. <verse eid="DAN 7:20"/><verse number="21" style="v" sid="DAN 7:21"/>Ngilokhu ngibukele, uphondo lolu lwalusilwa luhlasela abangcwele lubehlula, <verse eid="DAN 7:21"/><verse number="22" style="v" sid="DAN 7:22"/>kwaze kwafika uMvelinqaki wabalamulela abangcwele bakhe oPhezukonke, kwafika isikhathi bawuthatha umbuso.<verse eid="DAN 7:22"/></para>
  <para style="p">
    <verse number="23" style="v" sid="DAN 7:23"/>Wangipha ingcazelo le: Isilo sesine singumbuso wesine ozavela emhlabeni. Uzaba lomahluko kweminye yonke imibuso njalo uzawuthumba wonke umhlaba, uwugxobagxobe, uwufohloze. <verse eid="DAN 7:23"/><verse number="24" style="v" sid="DAN 7:24"/>Impondo ezilitshumi ngamakhosi alitshumi azavela kuwo lo umbuso. Ngemva kwawo kuzavela enye inkosi engafani lalayana awokuqala; izanqoba amakhosi amathathu. <verse eid="DAN 7:24"/><verse number="25" style="v" sid="DAN 7:25"/>Izakhuluma okubi ngoPhezukonke incindezele abangcwele bakhe izame ukuguqula izikhathi ezimisiweyo kanye lemithetho. Abangcwele bazanikelwa kuyo okwesikhathi esithile, izikhathi ezilengxenye yesikhathi.<verse eid="DAN 7:25"/></para>
  <para style="p">
    <verse number="26" style="v" sid="DAN 7:26"/>Kodwa umthethwandaba uzahlala phansi, amandla ayo asuswe abhidlizwe okwanini lanini. <verse eid="DAN 7:26"/><verse number="27" style="v" sid="DAN 7:27"/>Lapho-ke ubukhosi, lamandla lobukhulu bemibuso leyo ngaphansi kwezulu lonke kuzaphiwa abangcwele, abantu bakhe oPhezukonke. Umbuso wakhe uzakuba ngumbuso ongapheliyo, njalo bonke ababusi bazamkhonza bamlalele.<verse eid="DAN 7:27"/></para>
  <para style="p">
    <verse number="28" style="v" sid="DAN 7:28"/>“Lokhu yikho ukuphela kwendaba. Mina Danyeli ngakhathazeka kakhulu ngemicabango yami, ubuso bami bahloba, kodwa indaba le yaba yimfihlo yami.”<verse eid="DAN 7:28"/></para>
  <chapter eid="DAN 7"/>
  <chapter number="8" style="c" sid="DAN 8"/>
  <para style="s1">Umbono KaDanyeli Owenqama Lembuzi</para>
  <para style="p">
    <verse number="1" style="v" sid="DAN 8:1"/>Ngomnyaka wesithathu wokubusa kwenkosi uBhelishazari mina Danyeli ngaba lombono ohambelana lalowo owake wangifikela ngaphambili. <verse eid="DAN 8:1"/><verse number="2" style="v" sid="DAN 8:2"/>Embonweni wami ngazibona ngisenqabeni yaseSusa esigabeni sase-Elamu; embonweni ngangisekhunjini lomgelomfula u-Ulayi. <verse eid="DAN 8:2"/><verse number="3" style="v" sid="DAN 8:3"/>Ngakhangela, ngabona khonapho phambi kwami kwakulenqama elempondo ezimbili imi eceleni komgelo, impondo zazizinde. Olunye lwempondo lwalulude kulolunye kodwa muva lwakhula kakhulu. <verse eid="DAN 8:3"/><verse number="4" style="v" sid="DAN 8:4"/>Ngayibukela inqama ihlasela isiya entshonalanga, lenyakatho leningizimu. Kwakungelanyamazana eyayingamelana layo, kungekho njalo ongalamulela emandleni ayo. Yazenzela ngokuthanda kwayo yaba yinto enkulu.<verse eid="DAN 8:4"/></para>
  <para style="p">
    <verse number="5" style="v" sid="DAN 8:5"/>Ngilokhu ngicabanga ngalokhu, masinyane kwathutsha imbuzi entshonalanga ilophondo oluqaphileyo phakathi kwamehlo ayo, idabula phakathi komhlaba wonke ingathintanga umhlabathi. <verse eid="DAN 8:5"/><verse number="6" style="v" sid="DAN 8:6"/>Yasondela enqameni yempondombili engayibona imi ekhunjini lomgelomfula yayihlasela ngolaka olukhulu. <verse eid="DAN 8:6"/><verse number="7" style="v" sid="DAN 8:7"/>Yayidumela inqama ngodlakela, yayigqubula yavikiza impondo zombili. Inqama yayingelamandla okumelana layo; impongo le yayilahla phansi inqama yayigxobagxoba, kungekho ongayilamulela emandleni ayo. <verse eid="DAN 8:7"/><verse number="8" style="v" sid="DAN 8:8"/>Impongo (imbuzi) yaba lamandla amakhulu, kodwa kwathi amandla ayo esemakhulu kangako uphondo lwayo olukhulu lwephuka, endaweni yalo kwakhula impondo ezine eziqaphileyo ezakhula zakhangela kuwo wonke amagumbi amane omkhathi.<verse eid="DAN 8:8"/></para>
  <para style="p">
    <verse number="9" style="v" sid="DAN 8:9"/>Kolunye uphondo lwayo kwathutsha olunye uphondo olwaqalisa luluncinyane kodwa lwakhula ngamandla kusiya eningizimu, lasempumalanga laseLizweni Elihle. <verse eid="DAN 8:9"/><verse number="10" style="v" sid="DAN 8:10"/>Lwakhula lwaze lwafinyelela izinkanyezi zezulu, lwaphosela phansi emhlabeni ezinye izinkanyezi lwazigxobagxoba. <verse eid="DAN 8:10"/><verse number="11" style="v" sid="DAN 8:11"/>Lwaziphakamisa ngokuzikhukhumeza njengengomlawuli webutho <char style="nd">likaThixo</char>, lwamisa umhlatshelo walo wansuku zonke <char style="nd">kuThixo</char> lendawo yakhe yokukhonzela yangcoliswa. <verse eid="DAN 8:11"/><verse number="12" style="v" sid="DAN 8:12"/>Ngenxa yomvukela, ibutho <char style="nd">likaThixo</char>, kanye lomhlatshelo wansuku zonke kwanikelwa kulo. Lwaphumelela kukho konke olwalukwenza, iqiniso alabe lisatsho ulutho.<verse eid="DAN 8:12"/></para>
  <para style="p">
    <verse number="13" style="v" sid="DAN 8:13"/>Ngasengisizwa ongcwele ekhuluma, omunye ongcwele wathi kuye, “Kuzathatha isikhathi esingakanani ukuze umbono lo ugcwaliseke, umbono omayelana lomhlatshelo wansuku zonke, lomvukela oletha incithakalo, lokukhalala indawo yokukhonzela, lezinkanyezi ezizagxotshwagxotshwa zinyawo zabantu <char style="nd">bakaThixo</char>?”<verse eid="DAN 8:13"/></para>
  <para style="p">
    <verse number="14" style="v" sid="DAN 8:14"/>Wathi kimi, “Kuzathatha izikhathi zokuhlwa lezokusa ezizinkulungwane ezimbili lamakhulu amathathu (2,300); lapho-ke indawo yokukhonzela izangcweliswa kutsha.”<verse eid="DAN 8:14"/></para>
  <para style="s1">Ingcazelo Yombono</para>
  <para style="p">
    <verse number="15" style="v" sid="DAN 8:15"/>Kwathi mina Danyeli ngilokhu ngiwubukele umbono lo, ngizama ukuwuzwisisa, kwema khonapho phambi kwami othile owayefana lomuntu. <verse eid="DAN 8:15"/><verse number="16" style="v" sid="DAN 8:16"/>Ngasengisizwa ilizwi lomuntu limemeza lisuka e-Ulayi lisithi, “Gabhriyeli, tshela umuntu lo ingcazelo yombono lo.”<verse eid="DAN 8:16"/></para>
  <para style="p">
    <verse number="17" style="v" sid="DAN 8:17"/>Wathi esondela engangimi khona, ngezwa ngisesaba, ngawa ngithe thwitshi. Wathi kimi, “Ndodana yomuntu, qedisisa ukuthi umbono umayelana lesikhathi sokucina.”<verse eid="DAN 8:17"/></para>
  <para style="p">
    <verse number="18" style="v" sid="DAN 8:18"/>Wathi esakhuluma lami, ngalala ubuthongo obunzima ngithe mbo phansi ngobuso. Wasengithinta, wangiphakamisa, wangimisa ngezinyawo zami.<verse eid="DAN 8:18"/></para>
  <para style="p">
    <verse number="19" style="v" sid="DAN 8:19"/>Wathi, “Ngizakutshela okuzakwenzakala ngemuva, ngesikhathi esimisiweyo esokucina. <verse eid="DAN 8:19"/><verse number="20" style="v" sid="DAN 8:20"/>Inqama empondombili owayibonayo imele amakhosi eMede lePhezhiya. <verse eid="DAN 8:20"/><verse number="21" style="v" sid="DAN 8:21"/>Impongo eyisinephu yinkosi yeGrisi, lophondo olukhulu oluphakathi kwamehlo ayo yinkosi yakuqala. <verse eid="DAN 8:21"/><verse number="22" style="v" sid="DAN 8:22"/>Impondo ezine ezathatha indawo yalolo olwephukayo zimele imibuso emine ezaphuma esizweni sakhe kodwa kayiyikuba lamandla alingana lawaso.”<verse eid="DAN 8:22"/></para>
  <para style="p">
    <verse number="23" style="v" sid="DAN 8:23"/>Lapho umbuso wabo ususiya ekucineni, abahlamuki nxa sebexhwale beqisa, inkosi elolunya, eliqili kakhulu, izavela. <verse eid="DAN 8:23"/><verse number="24" style="v" sid="DAN 8:24"/>Izaqina kakhulu kodwa kungasikho ngenxa yamandla ayo. Izakwenza umonakalo wokubhidliza okukhulu, iphumelele kukho konke ekwenzayo. Izawabhubhisa amaqhawe kanye labantu abangcwele. <verse eid="DAN 8:24"/><verse number="25" style="v" sid="DAN 8:25"/>Izakwandisa inkohlakalo, izibone yona isedlula bonke abanye. Bazakuthi besithi sebezinzile, izabhubhisa abanengi ibe isihlasela iNkosi yamakhosi. Ikanti yona izabhujiswa kodwa hatshi ngezandla zomuntu.<verse eid="DAN 8:25"/></para>
  <para style="p">
    <verse number="26" style="v" sid="DAN 8:26"/>“Umbono owuphiweyo owezikhathi zokuhlwa lezokusa uliqiniso, kodwa ugcike umbono lo, ngoba uphathelane lesikhathi esizayo esikhatshana.”<verse eid="DAN 8:26"/></para>
  <para style="p">
    <verse number="27" style="v" sid="DAN 8:27"/>Mina Danyeli, ngadinwa kakhulu ngalala ngingogulayo okwensuku ezimbalwa. Ngasengivuka ngaqhubeka ngomsebenzi wami wenkosi. Ngadideka ngombono lowo; wawungaphezu kwengqondo.<verse eid="DAN 8:27"/></para>
  <chapter eid="DAN 8"/>
  <chapter number="9" style="c" sid="DAN 9"/>
  <para style="s1">Umkhuleko KaDanyeli</para>
  <para style="p">
    <verse number="1" style="v" sid="DAN 9:1"/>Ngomnyaka wokuqala kaDariyu indodana ka-Ahasuweru (umuMede ngosendo), owenziwa umbusi phezu kombuso waseBhabhiloni <verse eid="DAN 9:1"/><verse number="2" style="v" sid="DAN 9:2"/>ngomnyaka wokuqala wokubusa kwakhe, mina Danyeli ngezwa emiBhalweni, mayelana lelizwi <char style="nd">likaThixo</char> elaphiwa uJeremiya umphrofethi, ukuthi incithakalo yeJerusalema yayizakuba khona okweminyaka engamatshumi ayisikhombisa. <verse eid="DAN 9:2"/><verse number="3" style="v" sid="DAN 9:3"/>Yikho ngaphendukela eNkosini uNkulunkulu ngamncenga ngomkhuleko langokulabhela, langokuzila, ngigqoke amasaka ngazibhuqa emlotheni.<verse eid="DAN 9:3"/></para>
  <para style="p">
    <verse number="4" style="v" sid="DAN 9:4"/>Ngakhuleka <char style="nd">kuThixo</char> uNkulunkulu wami ngafakaza ngathi:</para>
  <para style="pm" vid="DAN 9:4">“Oh Nkosi, Nkulunkulu omkhulu, owesabekayo, ogcina isivumelwano sakhe sothando lalabo bonke abamthandayo, abagcina imilayo yakhe: <verse eid="DAN 9:4"/><verse number="5" style="v" sid="DAN 9:5"/>senzile isono njalo senza okubi. Sisuke saxhwala, sahlamuka; siyifulathele imilayo yakho kanye lemithetho yakho. <verse eid="DAN 9:5"/><verse number="6" style="v" sid="DAN 9:6"/>Kasizilalelanga izinceku zakho abaphrofethi abakhuluma ngebizo lakho emakhosini ethu, lamakhosana ethu lakubobaba lakubo bonke abantu belizwe.<verse eid="DAN 9:6"/></para>
  <para style="pm">
    <verse number="7" style="v" sid="DAN 9:7"/>Nkosi, ulungile, kodwa lamuhla sembeswe ngehlazo, abantu bakoJuda labantu beJerusalema lo-Israyeli wonke, abaseduze labakude, kuwo wonke amazwe lapho osihlakazele khona ngenxa yokungathembeki kwethu kuwe. <verse eid="DAN 9:7"/><verse number="8" style="v" sid="DAN 9:8"/>Oh <char style="nd">Thixo</char>, thina lamakhosi ethu, lamakhosana ethu kanye labobaba sembeswe ngehlazo ngoba senzile isono kuwe. <verse eid="DAN 9:8"/><verse number="9" style="v" sid="DAN 9:9"/>INkosi uNkulunkulu wethu ilesihawu njalo iyathethelela loba thina siyihlamukele; <verse eid="DAN 9:9"/><verse number="10" style="v" sid="DAN 9:10"/>kasimlalelanga <char style="nd">uThixo</char> uNkulunkulu wethu, njalo kasiyigcinanga imithetho asipha yona ngezinceku zakhe abaphrofethi. <verse eid="DAN 9:10"/><verse number="11" style="v" sid="DAN 9:11"/>U-Israyeli wonke uwephule umthetho wakho wafulathela, esala ukukulalela.</para>
  <para style="pm" vid="DAN 9:11">Ngakho iziqalekiso lezahlulelo ezifungelwayo ezibhaliweyo eMthethweni kaMosi, inceku kaNkulunkulu, zithululelwe phezu kwethu, ngoba senzile isono kuwe. <verse eid="DAN 9:11"/><verse number="12" style="v" sid="DAN 9:12"/>Usuwagcwalisile amazwi okusilahla njalo alahla ababusi bethu ngokusehlisela incithakalo enkulu. Ngaphansi kwalo lonke izulu kakukaze kwenziwe ulutho olulingana lalokhu osekwenziwe eJerusalema. <verse eid="DAN 9:12"/><verse number="13" style="v" sid="DAN 9:13"/>Njengoba kulotshiwe eMthethweni kaMosi yonke le incithakalo yehlele kithi, ikanti kasicelanga umusa <char style="nd">kaThixo</char> uNkulunkulu wethu ngokufulathela izono zethu sifunisise iqiniso lakho. <verse eid="DAN 9:13"/><verse number="14" style="v" sid="DAN 9:14"/><char style="nd">UThixo</char> kathikazanga ukwehlisela incithakalo phezu kwethu, ngoba <char style="nd">uThixo</char> uNkulunkulu wethu ulungile kukho konke akwenzayo; kodwa kasimlalelanga.<verse eid="DAN 9:14"/></para>
  <para style="pm">
    <verse number="15" style="v" sid="DAN 9:15"/>Manje-ke, Nkosi Nkulunkulu wethu, owakhupha abantu bakho eGibhithe ngesandla esilamandla njalo owazenzela ibizo elimiyo kuze kube namhla, senzile isono, senzile okubi. <verse eid="DAN 9:15"/><verse number="16" style="v" sid="DAN 9:16"/>Nkosi, ngenxa yemisebenzi yakho yonke elungileyo, qambula ulaka lwakho lentukuthelo yakho kusuke eJerusalema, idolobho lakho, intaba yakho engcwele. Izono zethu lezinengiso zabobaba sezenze iJerusalema labantu bakho baba yinto yokuhlekisa kubo bonke abakhelene lathi.<verse eid="DAN 9:16"/></para>
  <para style="pm">
    <verse number="17" style="v" sid="DAN 9:17"/>Manje-ke, Nkulunkulu wethu, zwana imikhuleko lokulabhela kwenceku yakho. Ngenxa yebizo lakho, awu Nkosi, ake uhawukele indlu yakho engcwele esibhidlikile. <verse eid="DAN 9:17"/><verse number="18" style="v" sid="DAN 9:18"/>Beka indlebe yakho, Oh Nkulunkulu, uzwe; vula amehlo akho ubone incithakalo yedolobho elibizwa ngeBizo lakho. Kasilethi lezizicelo kuwe ngoba silungile, kodwa ngenxa yesihawu sakho esikhulu. <verse eid="DAN 9:18"/><verse number="19" style="v" sid="DAN 9:19"/>Nkosi, lalela! Nkosi, thethelela! Nkosi, lalela wenze! Ngenxa yebizo lakho, Oh Nkulunkulu wami, ungaphuzi, ngoba idolobho lakho labantu bakho kubizwa ngeBizo lakho.”<verse eid="DAN 9:19"/></para>
  <para style="s1">“Izikhombisa” Ezingamatshumi Ayisikhombisa</para>
  <para style="p">
    <verse number="20" style="v" sid="DAN 9:20"/>Ngathi ngikhuluma njalo ngikhuleka, ngivuma isono sami, lesono sabantu bakithi abako-Israyeli, ngiletha isikhalazo sami <char style="nd">kuThixo</char> uNkulunkulu wami ngentaba yakhe engcwele, <verse eid="DAN 9:20"/><verse number="21" style="v" sid="DAN 9:21"/>ngilokhu ngisakhuleka, uGabhriyeli, indoda engayibonayo embonweni wokuqala, weza kimi endiza kungesikhathi somhlatshelo wakusihlwa. <verse eid="DAN 9:21"/><verse number="22" style="v" sid="DAN 9:22"/>Wangilaya wathi kimi, “Danyeli, khathesi sengilande ukukupha ukuqonda lokuzwisisa. <verse eid="DAN 9:22"/><verse number="23" style="v" sid="DAN 9:23"/>Wonele ukuqalisa ukukhuleka impendulo yahle yaphiwa, eyiyo engizokutshela yona, ngoba uyaqakathekiswa kakhulu. Ngakho-ke, cabanga ngalo ilizwi, uwuzwisise umbono ukuthi:<verse eid="DAN 9:23"/></para>
  <para style="p">
    <verse number="24" style="v" sid="DAN 9:24"/>Amatshumi ayisikhombisa ‘ezikhombisa’ (amaviki) asequnyelwe abantu bakini ledolobho lenu elingcwele ukuqedisa ukona, ukukhawula isono, ukuhlawulela ububi, ukuletha ukulunga okungapheliyo, ukuphetha umbono lesiphrofethi lokugcoba indawo engcwelengcwele.<verse eid="DAN 9:24"/></para>
  <para style="p">
    <verse number="25" style="v" sid="DAN 9:25"/>Yazi njalo uzwisise lokhu: Kusukela ekukhutshweni kwesimemezelo sokuthi kuvuselelwe njalo kwakhiwe kutsha iJerusalema kuze kufike umbusi oGcotshiweyo kuzakuba lamaviki ‘ayizikhombisa’ eziyisikhombisa ‘lezikhombisa’ ezingamatshumi ayisithupha lambili. Lizakwakhiwa libe lemigwaqo lomgelo, kodwa kuyizikhathi zohlupho. <verse eid="DAN 9:25"/><verse number="26" style="v" sid="DAN 9:26"/>Ngemva ‘kwezikhombisa’ lezo ezingamatshumi ayisithupha lambili oGcotshiweyo uzaqunywa afe engelalutho. Abantu bombusi ozakuza bazalibhidliza idolobho lendlu yenkonzo. Ukuphela kuzafika njengesikhukhula: Impi izaqhubeka kuze kube sekupheleni, sekumenyezelwe incithakalo. <verse eid="DAN 9:26"/><verse number="27" style="v" sid="DAN 9:27"/>Uzaqinisa isivumelwano labanengi ‘okwesikhombisa’ esisodwa. Phakathi ‘kwesikhombisa’ uzamisa imihlatshelo leminikelo. Kuzakuthi eceleni lethempeli uzabeka isinengiso esibanga incithakalo, kuze kuthi ukucina okumisiweyo kuchithelwe kuye.”<verse eid="DAN 9:27"/></para>
  <chapter eid="DAN 9"/>
  <chapter number="10" style="c" sid="DAN 10"/>
  <para style="s1">Umbono KaDanyeli Owendoda</para>
  <para style="p">
    <verse number="1" style="v" sid="DAN 10:1"/>Ngomnyaka wesithathu kaKhurosi inkosi yasePhezhiya, kwafika kuDanyeli (owayebizwa ngokuthi nguBhelitheshazari) isambulelo. Umbiko waso wawuqinisile umayelana lempi enkulu. Ukuzwisiseka kombiko lowo kwamehlela ngombono.<verse eid="DAN 10:1"/></para>
  <para style="p">
    <verse number="2" style="v" sid="DAN 10:2"/>Kulesosikhathi mina Danyeli ngalila okwamaviki amathathu. <verse eid="DAN 10:2"/><verse number="3" style="v" sid="DAN 10:3"/>Angizange ngikudle ukudla okuconsayo; inyama loba iwayini kakuzange kuzithinte izindebe zami; njalo kangizange ngisebenzise amagcobo lakanye kwaze kwaphela amaviki amathathu.<verse eid="DAN 10:3"/></para>
  <para style="p">
    <verse number="4" style="v" sid="DAN 10:4"/>Ngosuku lwamatshumi amabili lane lwenyanga yokuqala, ngathi ngimi ekhunjini lomfula omkhulu, iThigrisi, <verse eid="DAN 10:4"/><verse number="5" style="v" sid="DAN 10:5"/>ngakhangela ngabona khonapho phambi kwami kumi indoda igqoke ilineni, ilebhanti legolide elihle okhalweni lwayo. <verse eid="DAN 10:5"/><verse number="6" style="v" sid="DAN 10:6"/>Umzimba wayo wawufana lekhrisolathi, ubuso bayo bunjengombane, amehlo ayo enjengezibane ezivuthayo, izingalo zayo lemilenze yayo kufanana lokukhazimula kwethusi elilolongiweyo, lelizwi layo linjengomsindo wexuku labantu.<verse eid="DAN 10:6"/></para>
  <para style="p">
    <verse number="7" style="v" sid="DAN 10:7"/>Mina Danyeli, yimi ngedwa engawubonayo umbono; amadoda ayelami kawubonanga, kodwa afikelwa yikwesaba okukhulu aze abaleka ayacatsha. <verse eid="DAN 10:7"/><verse number="8" style="v" sid="DAN 10:8"/>Ngakho ngasala ngedwa, ngiqhuzule amehlo ami kulo umbono omkhulu; ngaphela amandla, ubuso bami bahloba okokufa njalo sengiphelelwe. <verse eid="DAN 10:8"/><verse number="9" style="v" sid="DAN 10:9"/>Ngasengimuzwa ekhuluma, kwathi ngilokhu ngimlalele, ngehlelwa likhoza lobuthongo ngithe mbo phansi ngobuso.<verse eid="DAN 10:9"/></para>
  <para style="p">
    <verse number="10" style="v" sid="DAN 10:10"/>Isandla sangithinta ngezwa sengiqhaqhazela ezandleni lemadolweni. <verse eid="DAN 10:10"/><verse number="11" style="v" sid="DAN 10:11"/>Wathi, “Danyeli, uyaqakathekiswa kakhulu, nanzelela amazwi esengizawakhuluma kuwe, usukume, ngoba manje ngithunywe kuwe.” Wathi esitsho lokhu kimi ngasukuma ngiqhaqhazela.<verse eid="DAN 10:11"/></para>
  <para style="p">
    <verse number="12" style="v" sid="DAN 10:12"/>Waseqhubeka wathi, “Ungesabi, Danyeli. Kulokhu kwasukela mhla ubeka ingqondo yakho ukuzuza ukuzwisisa lokuzithoba phambi kukaNkulunkulu wakho, amazwi akho ezwakala, yikho ngilapha ngenxa yalokho. <verse eid="DAN 10:12"/><verse number="13" style="v" sid="DAN 10:13"/>Kodwa inkosi yombuso wasePhezhiya yangivimbela okwensuku ezingamatshumi amabili lanye. Kwasekusithi uMikhayeli, omunye wamakhosana amakhulu, weza ezongisiza, ngoba ngangivalelwe khonale yinkosi yasePhezhiya. <verse eid="DAN 10:13"/><verse number="14" style="v" sid="DAN 10:14"/>Manje ngilande ukuzakuchasisela lokho okuzakwenzakala ebantwini bakini esikhathini esizayo, ngoba umbono umayelana lesikhathi esizafika.”<verse eid="DAN 10:14"/></para>
  <para style="p">
    <verse number="15" style="v" sid="DAN 10:15"/>Uthe esitsho lokhu kimi ngakhothamisela ubuso bami phansi ngehluleka ukukhuluma. <verse eid="DAN 10:15"/><verse number="16" style="v" sid="DAN 10:16"/>Kwasekusithi othile owayefana lomuntu wathinta izindebe zami, ngasengivula umlomo wami ngakhuluma. Ngathi kulowo owayemi phambi kwami, “Sengigajelwa yikudabuka kwenhliziyo ngenxa yombono, nkosi yami, njalo sengiphelelwe yikho konke. <verse eid="DAN 10:16"/><verse number="17" style="v" sid="DAN 10:17"/>Mina inceku yakho, ngingakhuluma kanjani lawe na, nkosi yami? Amandla ami kawasekho njalo sekusala ukuthi ngiphefumule.”<verse eid="DAN 10:17"/></para>
  <para style="p">
    <verse number="18" style="v" sid="DAN 10:18"/>Waphinda njalo othile owayefana lomuntu wangithinta wangipha amandla. <verse eid="DAN 10:18"/><verse number="19" style="v" sid="DAN 10:19"/>Wathi, “Ungesabi, Oh muntu oqakathekiswayo kakhulu. Ukuthula! Qina manje; qina.”</para>
  <para style="p" vid="DAN 10:19">Wathi ekhuluma lami ngaqina ngathi, “Khuluma, nkosi yami, njengoba usungiphile amandla.”<verse eid="DAN 10:19"/></para>
  <para style="p">
    <verse number="20" style="v" sid="DAN 10:20"/>Ngakho wasesithi, “Uyakwazi nje ukuthi kungani ngize kuwe na? Masinyane ngizabuya ukuzakulwa lenkosi yasePhezhiya, kuthi ngingahamba, kuzakuza inkosi yaseGrisi; <verse eid="DAN 10:20"/><verse number="21" style="v" sid="DAN 10:21"/>kodwa ngizaqala ngikutshele okulotshiweyo eNcwadini yeQiniso. (Kakho ongelekelelayo ukumelana labo ngaphandle kukaMikhayeli inkosana yakho.<verse eid="DAN 10:21"/></para>
  <chapter eid="DAN 10"/>
  <chapter number="11" style="c" sid="DAN 11"/>
  <para style="nb">
    <verse number="1" style="v" sid="DAN 11:1"/>Kwathi ngomnyaka wokuqala kaDariyu umuMede, ngazimisela ukuba ngime laye ngimsekele njalo ngimvikele.)”<verse eid="DAN 11:1"/></para>
  <para style="s1">Amakhosi Eningizimu Lenyakatho</para>
  <para style="p">
    <verse number="2" style="v" sid="DAN 11:2"/>“Manje-ke ngikutshela iqiniso: Kuzavela amanye amakhosi amathathu ePhezhiya, kulandele eyesine, ezanotha kakhulu okudlula amanye. Izakuthi ingazuza amandla ngenxa yenotho yayo izakhuthaza bonke abanye ukuxabana lombuso waseGrisi. <verse eid="DAN 11:2"/><verse number="3" style="v" sid="DAN 11:3"/>Besekuvela inkosi enkulu ezabusa ngamandla amakhulu, yenze njengokuthanda kwayo. <verse eid="DAN 11:3"/><verse number="4" style="v" sid="DAN 11:4"/>Isivelile, umbuso wayo uzachitheka uhlakazekele kuyo yonke yomine imimoya yezulu. Kawuzukuya ezizukulwaneni zayo, njalo kawusayikuba lamandla owawulawo ngoba umbuso wakhe uzaqutshunwa uphiwe abanye.<verse eid="DAN 11:4"/></para>
  <para style="p">
    <verse number="5" style="v" sid="DAN 11:5"/>Inkosi yaseNingizimu izakuba lamandla, kodwa omunye wabalawuli bayo bebutho uzakuba lamandla kulayo abesebusa kowakhe umbuso elamandla amakhulu. <verse eid="DAN 11:5"/><verse number="6" style="v" sid="DAN 11:6"/>Ngemva kweminyaka ethile, bazasekelana njengabangane. Indodakazi yenkosi yaseNingizimu izakuya enkosini yaseNyakatho iyekwenza ubudlelwano, kodwa amandla ayo indodakazi kawayikuma, lenkosi leyo kanye lamandla ayo kakuba khona okwesikhathi eside. Ngalezonsuku indodakazi izadelwa, yona kanye lomndlunkulu wayo, loyise kanye lalowo owayeyisekela.<verse eid="DAN 11:6"/></para>
  <para style="p">
    <verse number="7" style="v" sid="DAN 11:7"/>Kuzavela omunye owosendo lwayo ozathatha isikhundla sayo. Uzahlasela amabutho empi enkosi yaseNyakatho angene enqabeni yayo; uzakulwa lawo awehlule. <verse eid="DAN 11:7"/><verse number="8" style="v" sid="DAN 11:8"/>Uzathumba njalo onkulunkulu babo, lezithombe zabo zensimbi kanye lezitsha zabo eziligugu ezesiliva legolide azithwalele eGibhithe. Okweminyaka ethile uzake akhohlwe ngenkosi yaseNyakatho. <verse eid="DAN 11:8"/><verse number="9" style="v" sid="DAN 11:9"/>Kuzakuthi inkosi yaseNyakatho ihlasele umbuso wenkosi yaseNingizimu kodwa iphinde ihlehlele muva elizweni layo. <verse eid="DAN 11:9"/><verse number="10" style="v" sid="DAN 11:10"/>Amadodana ayo azalungisela impi aphake iviyo elikhulu lamabutho azathululeka njengesikhukhula sikazamcolo impi ize iyengena enqabeni yayo eyaseNingizimu.<verse eid="DAN 11:10"/></para>
  <para style="p">
    <verse number="11" style="v" sid="DAN 11:11"/>Lapho-ke inkosi yaseNingizimu izaphuma ngokuthukuthela iyekulwa lenkosi yaseNyakatho, yona ezaphaka iviyo elikhulu lempi, kodwa izakwehlulwa. <verse eid="DAN 11:11"/><verse number="12" style="v" sid="DAN 11:12"/>Kuzakuthi nxa amabutho esethunjiwe, inkosi yaseNingizimu izazikhukhumeza, ibisibulala izinkulungwane ezinengi, kodwa kayiyikuhlala inqoba. <verse eid="DAN 11:12"/><verse number="13" style="v" sid="DAN 11:13"/>Ngoba inkosi yaseNyakatho izabutha elinye ibutho elikhulu kulelakuqala; kuthi ngemva kweminyaka embalwa izahlasela ngebutho elikhulukazi lihlome liphelele.<verse eid="DAN 11:13"/></para>
  <para style="p">
    <verse number="14" style="v" sid="DAN 11:14"/>Kulezozikhathi banengi abazavukela inkosi yaseNingizimu. Izidlwangudlwangu phakathi kwabantu bakini zizahlamuka ukuze kugcwaliseke umbono, kodwa kaziyikuphumelela. <verse eid="DAN 11:14"/><verse number="15" style="v" sid="DAN 11:15"/>Inkosi yaseNyakatho izafika yakhe amadundulu okuvimbezela, ithumbe idolobho elivikelwe ngenqaba. Amabutho aseNingizimu azakwehluleka ukuzivikela; kanye lamaqhawe awo odumo kazukuba lamandla okuma. <verse eid="DAN 11:15"/><verse number="16" style="v" sid="DAN 11:16"/>Umhlaseli uzazenzela intando yakhe, kakho loyedwa ozakuba lamandla okumelana laye. Izazibeka iqine eLizweni Elihle ibe lamandla okulichithiza. <verse eid="DAN 11:16"/><verse number="17" style="v" sid="DAN 11:17"/>Izazimisela ukuza ngenkani yombuso wayo wonke yenze isivumelwano sokuvikelana lenkosi yaseNingizimu. Izamendisela indodakazi yayo ukuze iwuchithe umbuso, kodwa amacebo ayo lawo kawayikuphumelela, kawayikuyisiza. <verse eid="DAN 11:17"/><verse number="18" style="v" sid="DAN 11:18"/>Abeseguqukela ngasemazweni asemakhunjini olwandle awathumbe amanengi akhona, kodwa umlawuli wempi omunye uzamquma umsila amnqobe. <verse eid="DAN 11:18"/><verse number="19" style="v" sid="DAN 11:19"/>Ngemva kwalokhu izabuyela ezinqabeni zelizwe layo kodwa izakhubeka iwe, ingaphindi ibonakale futhi.<verse eid="DAN 11:19"/></para>
  <para style="p">
    <verse number="20" style="v" sid="DAN 11:20"/>Ozathatha ubukhosi ngemva kwayo uzathuma umthelisi ukuze buqhubeke ubukhazikhazi basesikhosini. Kodwa kungeminyaka mingaki izaqethulwa, kungasikho ngodlakela kumbe empini.<verse eid="DAN 11:20"/></para>
  <para style="p">
    <verse number="21" style="v" sid="DAN 11:21"/>Izalandelwa ngumuntu odelelekileyo ongelakho ukuhlonipheka kobukhosi. Uzawuhlasela umbuso ngesikhathi abantu bawo besithi sebezinzile, awuthumbe ngokuxabanisa abanye. <verse eid="DAN 11:21"/><verse number="22" style="v" sid="DAN 11:22"/>Kuzakuthi impi eyesabekayo ikhukhulwe phambi kwakhe; yona lenkosi yesivumelwano kuzabhujiswa. <verse eid="DAN 11:22"/><verse number="23" style="v" sid="DAN 11:23"/>Ngemva kokwenza isivumelwano layo uzakwenza inkohliso abesezuza ubukhosi encediswa lihlekana labantu. <verse eid="DAN 11:23"/><verse number="24" style="v" sid="DAN 11:24"/>Kuzakuthi lezozigodi ezilenotho enengi sezisithi zizinzile uzazihlasela aphumelele okungazange kwenziwe nguyise loba ngokhokho bakhe. Uzakwaba impango lenotho kubalandeli bakhe. Uzakwakha amacebo okubhidliza izinqaba kodwa okwesikhatshana nje.<verse eid="DAN 11:24"/></para>
  <para style="p">
    <verse number="25" style="v" sid="DAN 11:25"/>Uzaphaka impi enkulu ukuze avuselele amandla akhe aqunge isibindi sokusukela inkosi yaseNingizimu. Inkosi yaseNingizimu izadumelana laye ngempi enkulu elamandla, kodwa kayizukuma ngenxa yamacebo azakwenziwa awokuyiqethula. <verse eid="DAN 11:25"/><verse number="26" style="v" sid="DAN 11:26"/>Labo abadla esiphaleni senkosi bazazama ukuyibulala; impi yakhe izakhukhulwa, kufe abanengi empini. <verse eid="DAN 11:26"/><verse number="27" style="v" sid="DAN 11:27"/>Amakhosi la amabili alenhliziyo ezigaya izibozi azahlala tafula linye aqambelane amanga, kodwa kungancedi lutho ngoba isiphetho sizajinge sifike ngesikhathi esimisiweyo. <verse eid="DAN 11:27"/><verse number="28" style="v" sid="DAN 11:28"/>Inkosi yaseNyakatho izabuyela elizweni layo ikhithika ngenotho, kodwa inhliziyo yayo izabe ilokozela isivumelwano esingcwele. Kukhona ezakwenza ngaso andubana ibuyele elizweni layo.<verse eid="DAN 11:28"/></para>
  <para style="p">
    <verse number="29" style="v" sid="DAN 11:29"/>Ngesikhathi esimisiweyo izahlasela eNingizimu njalo, kodwa ngalesosikhathi impumela yakhona kayizukufana leyakuqala. <verse eid="DAN 11:29"/><verse number="30" style="v" sid="DAN 11:30"/>Imikhumbi evela emakhunjini olwandle lwasentshonalanga izamelana layo ihle iphele amandla. Izabuyela emuva iyebhodlisela ulaka lwayo phezu kwesivumelwano esingcwele. Izaphinda isekele labo abadela isivumelwano esingcwele.<verse eid="DAN 11:30"/></para>
  <para style="p">
    <verse number="31" style="v" sid="DAN 11:31"/>Amabutho ayo ahlomileyo azasuka angcolise inqaba yethempeli, acinise umhlatshelo wansuku zonke. Yikho-ke abesemisa lawomanyala azaletha incithakalo. <verse eid="DAN 11:31"/><verse number="32" style="v" sid="DAN 11:32"/>Ngobuqili bayo izabaxhwalisa labo asebesephulile isivumelwano, kodwa labobantu abamaziyo uNkulunkulu wabo bazajamelana layo yehluleke.<verse eid="DAN 11:32"/></para>
  <para style="p">
    <verse number="33" style="v" sid="DAN 11:33"/>Labo abahlakaniphileyo bazafundisa abanengi, lokuba nje okwesikhathi esithile bezakuwa ngenkemba, kumbe batshiswe, kumbe bathunjwe loba baphangwe. <verse eid="DAN 11:33"/><verse number="34" style="v" sid="DAN 11:34"/>Ekumeni kwabo bazazuza uncedo oluncinyane, kuthi abanengi abangazimiselanga bazihlanganise lezitha. <verse eid="DAN 11:34"/><verse number="35" style="v" sid="DAN 11:35"/>Abanye babahlakaniphileyo bazakhubeka, ukuze bacoliswe, bahlanjululwe njalo benziwe bahlanzeke kuze kufike isikhathi sokucina, ngoba sijinge sizafika ngesikhathi leso esimisiweyo.”<verse eid="DAN 11:35"/></para>
  <para style="s1">Inkosi Eziphakamisayo</para>
  <para style="p">
    <verse number="36" style="v" sid="DAN 11:36"/>“Inkosi izakwenza njengokuthanda kwayo. Izaziphakamisa njalo izikhukhumeze ngaphezu kwabonkulunkulu bonke ikhihlize izibozi ngoNkulunkulu wabonkulunkulu. Izaphumelela kuze kugcwaliseke isikhathi sentukuthelo, ngoba lokho okumisiweyo kusamele kwenzeke. <verse eid="DAN 11:36"/><verse number="37" style="v" sid="DAN 11:37"/>Kayizukubananza onkulunkulu baboyise, kumbe lowo olangathwa ngabesifazane, njalo kayiyikunanza lawuphi unkulunkulu, kodwa izaziphakamisa ngaphezulu kwabo bonke. <verse eid="DAN 11:37"/><verse number="38" style="v" sid="DAN 11:38"/>Esikhundleni sabo izakhonza unkulunkulu wezinqaba, unkulunkulu owayengaziwa ngoyise izamkhonza ngegolide langesiliva langamatshe aligugu lezipho ezidulayo. <verse eid="DAN 11:38"/><verse number="39" style="v" sid="DAN 11:39"/>Izahlasela izinqaba eziqine okudlulayo incediswa ngunkulunkulu wezizweni njalo ibahloniphe kakhulu labo abayivumayo. Izababeka ukuba ngababusi babantu abanengi njalo umhlaba izawaba ngokuphiwa intengo.<verse eid="DAN 11:39"/></para>
  <para style="p">
    <verse number="40" style="v" sid="DAN 11:40"/>Ngesikhathi sokucina inkosi yaseNingizimu izadumelana layo empini, lenkosi yaseNyakatho izatheleka layo ngezinqola zempi, lebutho, lamabhiza kanye langemikhumbi eminengi. Izahlasela amazwe amanengi iwakhukhule njengozamcolo. <verse eid="DAN 11:40"/><verse number="41" style="v" sid="DAN 11:41"/>Izahlasela njalo iLizwe Elihle. Azakuwa amazwe amanengi, kodwa i-Edomi leMowabi labakhokheli bako-Amoni bazaphepha esandleni sayo. <verse eid="DAN 11:41"/><verse number="42" style="v" sid="DAN 11:42"/>Izaqhelisa amandla ayo phezu kwamazwe amanengi; iGibhithe kayiyikuphunyuka. <verse eid="DAN 11:42"/><verse number="43" style="v" sid="DAN 11:43"/>Izahluthuna inotho legolide lesiliva layo yonke inotho yaseGibhithe, amaLibhiya lamaKhushi ayikhonze. <verse eid="DAN 11:43"/><verse number="44" style="v" sid="DAN 11:44"/>Kodwa imibiko evela empumalanga lasenyakatho izayethusa ibisiphuma ngolaka olukhulu ukuyabulala lokutshabalalisa abanengi. <verse eid="DAN 11:44"/><verse number="45" style="v" sid="DAN 11:45"/>Izamisa amathente ayo obukhosi phakathi kolwandle lentaba engcwele enhle. Kodwa kuzafika okwayo ukuphela, engasekho ongayisiza.”<verse eid="DAN 11:45"/></para>
  <chapter eid="DAN 11"/>
  <chapter number="12" style="c" sid="DAN 12"/>
  <para style="s1">Ukuphela Kwesikhathi</para>
  <para style="p">
    <verse number="1" style="v" sid="DAN 12:1"/>“Ngalesosikhathi uMikhayeli, umbusi omkhulu olinda abantu bakini, uzavela. Kuzakuba khona isikhathi sokuhlukumezeka okungazange kube khona kulokhu kwadabuka izizwe kuze kube yiso. Kodwa kulesosikhathi abantu bakini bonke labo abalamabizo azafunyanwa elotshiwe encwadini bazahlengwa. <verse eid="DAN 12:1"/><verse number="2" style="v" sid="DAN 12:2"/>Izixuku lezixuku zabaleleyo othulini lomhlaba bazavuka; abanye baye ekuphileni okungapheliyo, abanye baye ehlazweni lokunengeka okungapheliyo. <verse eid="DAN 12:2"/><verse number="3" style="v" sid="DAN 12:3"/>Labo abahlakaniphileyo bazakhazimula njengokubenyezela kwamazulu, lalabo abaholela abanengi ekulungeni, bazakhazimula njengezinkanyezi okwanini lanini. <verse eid="DAN 12:3"/><verse number="4" style="v" sid="DAN 12:4"/>Kodwa wena Danyeli, vala ungcine amazwi omgoqwancwadi kuze kube yisikhathi sokucina. Abanengi bazakuya lapha lale ukwandisa ulwazi.”<verse eid="DAN 12:4"/></para>
  <para style="b"/>
  <para style="p">
    <verse number="5" style="v" sid="DAN 12:5"/>Kwathi mina, Danyeli, ngakhangela, ngabona khonapho phambi kwami kumi abanye ababili, omunye ngakuleli ikhumbi lomfula lomunye ngakuleliyana ikhumbi. <verse eid="DAN 12:5"/><verse number="6" style="v" sid="DAN 12:6"/>Omunye wabo wathi emuntwini owayegqoke ilineni owayengaphezulu kwamanzi omfula, “Kuzakuba yisikhathi esingakanani zingakenzakali izinto lezi eziyisimanga na?”<verse eid="DAN 12:6"/></para>
  <para style="p">
    <verse number="7" style="v" sid="DAN 12:7"/>Indoda eyayigqoke ilineni, eyayiphezulu kwamanzi omfula yaphakamisela isandla sayo sokunene lesandla sayo sokhohlo ezulwini, ngayizwa ifunga ngaye ohleziyo laphakade, isithi, “Kuzakuba ngokwesikhathi, izikhathi lengxenye yesikhathi. Lapho amandla abantu abangcwele eseze afohlozwa, zonke lezi izinto zizapheleliswa.”<verse eid="DAN 12:7"/></para>
  <para style="p">
    <verse number="8" style="v" sid="DAN 12:8"/>Ngezwa, kodwa kangizwisisanga. Yikho ngabuza ngathi, “Nkosi yami, pho sizaba yini isiphetho sakho konke lokhu na?”<verse eid="DAN 12:8"/></para>
  <para style="p">
    <verse number="9" style="v" sid="DAN 12:9"/>Waphendula wathi, “Zihambele, Danyeli, ngoba amazwi asevaliwe ananyekwa kuze kube sekucineni kwesikhathi. <verse eid="DAN 12:9"/><verse number="10" style="v" sid="DAN 12:10"/>Abanengi bazahlanjululwa, bangabi latshatha njalo bacolisiswe, kodwa abagangileyo bazaqhubeka begangile. Kakho kwababi ozazwisisa, kodwa labo abahlakaniphileyo bazazwisisa.”<verse eid="DAN 12:10"/></para>
  <para style="p">
    <verse number="11" style="v" sid="DAN 12:11"/>Kusukela ngesikhathi kusaliswa umhlatshelo wansuku zonke, sekumiswe amanyala abanga incithakalo, kuzakuba lensuku eziyinkulungwane lamakhulu amabili lamatshumi ayisificamunwemunye (1,290). <verse eid="DAN 12:11"/><verse number="12" style="v" sid="DAN 12:12"/>Ubusisiwe lowo okulindelayo njalo akufice ukucina kwensuku eziyinkulungwane lamakhulu amathathu alamatshumi amathathu lanhlanu (1,335).<verse eid="DAN 12:12"/></para>
  <para style="p">
    <verse number="13" style="v" sid="DAN 12:13"/>“Kodwa wena, zihambele nje kuze kube sekucineni. Uzaphumula, besekusithi ekucineni kwensuku uzavuka ukuba wamukele elakho ilifa olabelweyo.”<verse eid="DAN 12:13"/></para>
  <chapter eid="DAN 12"/>
</usx>
