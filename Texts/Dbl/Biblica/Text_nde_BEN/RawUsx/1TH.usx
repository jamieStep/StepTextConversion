<?xml version="1.0" encoding="UTF-8"?>
<usx version="3.0">
  <book code="1TH" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">1 AbaseThesalonika</para>
  <para style="toc1">Incwadi KaPhawuli Yakuqala KwabaseThesalonika</para>
  <para style="toc2">1 AbaseThesalonika</para>
  <para style="toc3">1The</para>
  <para style="mt2">Incwadi KaPhawuli Yakuqala</para>
  <para style="mt1">KwabaseThesalonika</para>
  <para style="imt">Isingeniso</para>
  <para style="imt1">Isingeniso</para>
  <para style="im">Eminyakeni engaba ngamatshumi amahlanu lanye (51) emva kokuvuka kukaKhristu, uPhawuli, loSayilasi kanye loThimothi baletha ilizwi ngoJesu uKhristu endaweni yaseThesalonika. Abantu abanengi baphenduka baba ngamakholwa kodwa kwaba lomsindo lapho uSayilasi loThimothi basolwa <char style="qt">ngokungalandeli imithetho kaKhesari ngokuthi kuleyinye inkosi ebizwa ngokuthi nguJesu</char> (bona Imisebenzi 17.1-9). Baphunyuka ngesikhala senalithi ngoba kwakumele babaleke.</para>
  <para style="ip">Kuthe sekudlule isikhathi esincane uPhawuli waqala ukukhathazeka ngamakholwa ayeseThesalonika ukuthi bengatshiyana lokholo lwabo ngenxa yokuphikiswa ababehlangana lakho. Ngakho wathuma uThimothi ukuthi abakhuthaze (uThimothi wayengumGrikhi ngalokho wayezahamba kakuhle). UThimothi wathi ephenduka e-Akhayiya lendaba ezinhle zokuthi abantu baseThesalonika babelokhu bengamakholwa njalo bethembekile, uPhawuli wabalobela etshengisa injabulo yakhe.</para>
  <para style="ip">Encwadini yakhe emfitshane, uPhawuli ukhumbula isikhathi sakhe eseThesalonika njalo ubonga ukholo lwabo olungamanga, kungenani lokuthi bake bahlangana lezilingo lenkathazo. Ubafundisa ukuthi baxwaye ukuhlobonga, bathandane ngokupheleleyo njalo basebenze nzima ukuze baziphilise.</para>
  <para style="ip">UPhawuli uphinda aphendule umbuzo oqakathekileyo othi: Themba bani amaKhristu alalo ngalabo abafayo? Uchasisa ukuthi laba abafa bekholwa uKhristu engakaphenduki abalahlekanga kodwa bazavuswa kwabafileyo mhla ephenduka. Ukhumbuza abantu baseThesalonika ukuthi uJesu uzabonakala ngokuphazima kwelihlo okungakhangelelwanga. Ngokunjalo kufanele baphile ngendlela engasoze ibayangise nxa behlangana loJesu bembingelela. Encwadini yakhe uPhawuli, umlayezo wakhe omqoka ngothi, “Qhubekani ngomsebenzi omuhle!”</para>
  <para style="ie"/>
  <chapter number="1" style="c" sid="1TH 1"/>
  <para style="p">
    <verse number="1" style="v" sid="1TH 1:1"/>UPhawuli, uSayilasi kanye loThimothi,</para>
  <para style="b" vid="1TH 1:1"/>
  <para style="p" vid="1TH 1:1">Lebandleni labaseThesalonika abakuNkulunkulu uBaba leNkosini uJesu Khristu:</para>
  <para style="b" vid="1TH 1:1"/>
  <para style="p" vid="1TH 1:1">Umusa lokuthula kakube kini.<verse eid="1TH 1:1"/></para>
  <para style="b"/>
  <para style="s1">Ukubongela Ukholo LwabaseThesalonika</para>
  <para style="p">
    <verse number="2" style="v" sid="1TH 1:2"/>Sihlala silibongela lonke kuNkulunkulu njalo silibeka emikhulekweni yethu. <verse eid="1TH 1:2"/><verse number="3" style="v" sid="1TH 1:3"/>Siyawukhumbula kokuphela phambi kukaNkulunkulu wethu uBaba umsebenzi wenu ongenxa yokukholwa lokusebenza kwenu okufuqwa luthando kanye lokubekezela kwenu okuqiniswa yikwethemba eNkosini uJesu Khristu.<verse eid="1TH 1:3"/></para>
  <para style="p">
    <verse number="4" style="v" sid="1TH 1:4"/>Bazalwane abathandwa nguNkulunkulu, siyakwazi ukuthi ulikhethile <verse eid="1TH 1:4"/><verse number="5" style="v" sid="1TH 1:5"/>ngoba ivangeli lethu lafika kini hatshi ngamazwi nje kuphela kodwa langamandla loMoya oNgcwele kanye lokukholwa okujulileyo. Liyakwazi ukuba sahlala njani phakathi kwenu ngenxa yenu. <verse eid="1TH 1:5"/><verse number="6" style="v" sid="1TH 1:6"/>Lina laba ngabasilingisayo thina kanye leNkosi ngoba lalamukela ilizwi esikhathini esinzima ngokuthokoza okuvela kuMoya oNgcwele. <verse eid="1TH 1:6"/><verse number="7" style="v" sid="1TH 1:7"/>Ngakho-ke, laba yisibonelo kuwo wonke amakholwa eMasedoniya kanye le-Akhayiya. <verse eid="1TH 1:7"/><verse number="8" style="v" sid="1TH 1:8"/>Ilizwi leNkosi lezwakala livela kini hatshi eMasedoniya lase-Akhayiya kuphela kodwa ukukholwa kwenu kuNkulunkulu sekusaziwa ezindaweni zonke. Ngakho-ke, akudingeki ukuba sikhulume ngakho <verse eid="1TH 1:8"/><verse number="9" style="v" sid="1TH 1:9"/>ngoba bona ngokwabo bayabika ukuthi lasamukela njani. Bayatsho ngokuphendukela kwenu kuNkulunkulu lidela ukukhonza izithombe ukuba likhonze uNkulunkulu ophilayo loqotho <verse eid="1TH 1:9"/><verse number="10" style="v" sid="1TH 1:10"/>lilindele leNdodana yakhe evela ezulwini, ayivusayo kwabafileyo, uJesu osihlenga elakeni oluzayo.<verse eid="1TH 1:10"/></para>
  <chapter eid="1TH 1"/>
  <chapter number="2" style="c" sid="1TH 2"/>
  <para style="s1">Inkonzo KaPhawuli KwabaseThesalonika</para>
  <para style="p">
    <verse number="1" style="v" sid="1TH 2:1"/>Liyakwazi bazalwane ukuthi ukuza kwethu kini akubanga liphutha. <verse eid="1TH 2:1"/><verse number="2" style="v" sid="1TH 2:2"/>Sike sahlupheka ngaphambili njalo sathukwa eFiliphi njengoba lisazi kodwa ngosizo lukaNkulunkulu wethu saba lesibindi sokulitshela ivangeli lakhe lanxa nje kwakulobunzima obukhulu. <verse eid="1TH 2:2"/><verse number="3" style="v" sid="1TH 2:3"/>Ngoba isicelo esisenzayo kasiveli ekuphosiseni loba enjongweni engcolileyo njalo kasizami kulikhohlisa. <verse eid="1TH 2:3"/><verse number="4" style="v" sid="1TH 2:4"/>Kodwa sikhuluma njengabantu abavunywe nguNkulunkulu ukuba siphathiswe ivangeli. Kasizami kuthokozisa abantu kodwa uNkulunkulu, yena ohlola inhliziyo zethu. <verse eid="1TH 2:4"/><verse number="5" style="v" sid="1TH 2:5"/>Liyakwazi ukuthi kasizange sisebenzise inkohliso loba isisitho ukuba sifihle ubuhwaba njalo uNkulunkulu ungufakazi wethu. <verse eid="1TH 2:5"/><verse number="6" style="v" sid="1TH 2:6"/>Kasifuni dumo oluvela ebantwini loba kini kumbe omunye laye.</para>
  <para style="p" vid="1TH 2:6">Njengabapostoli bakaKhristu sasingaba ngumthwalo kini <verse eid="1TH 2:6"/><verse number="7" style="v" sid="1TH 2:7"/>kodwa saba mnene kini njengomama esondla abantwana bakhe abancinyane. <verse eid="1TH 2:7"/><verse number="8" style="v" sid="1TH 2:8"/>Salithanda kakhulu, sathokoza ukuhlanganyela lani kungayisikho evangelini likaNkulunkulu kuphela kodwa lasekuphileni kwethu ngoba lina laselithandeka kakhulu kithi. <verse eid="1TH 2:8"/><verse number="9" style="v" sid="1TH 2:9"/>Impela liyakhumbula bazalwane, ukusebenza nzima lokuhlupheka kwethu; sasebenza ebusuku lemini ukuze singabi ngumthwalo lakubani lapho sitshumayela ivangeli likaNkulunkulu kini. <verse eid="1TH 2:9"/><verse number="10" style="v" sid="1TH 2:10"/>Lingofakazi kanye loNkulunkulu bokuthi sasingcwele, silungile njalo singasoleki phakathi kwenu lina elalikholwa. <verse eid="1TH 2:10"/><verse number="11" style="v" sid="1TH 2:11"/>Ngoba liyakwazi ukuthi ngamunye wenu saliphatha njengobaba ephatha abantwana bakhe, <verse eid="1TH 2:11"/><verse number="12" style="v" sid="1TH 2:12"/>siliqinisa, siliduduza kanye lokulikhuthaza ukuthi liphile impilo efanele uNkulunkulu yena olibizela embusweni wakhe lasenkazimulweni.<verse eid="1TH 2:12"/></para>
  <para style="p">
    <verse number="13" style="v" sid="1TH 2:13"/>Njalo uNkulunkulu siyambonga kokuphela ngoba ekwamukeleni kwenu ilizwi likaNkulunkulu elalizwa ngathi, lalamukela hatshi njengelizwi labantu kodwa njengoba linjalo impela, ilizwi likaNkulunkulu, elisebenzayo kini lina abakholwayo. <verse eid="1TH 2:13"/><verse number="14" style="v" sid="1TH 2:14"/>Ngoba lina bazalwane laba ngabalingisi bamabandla kaNkulunkulu eJudiya akuKhristu uJesu; abantu belizwe lakini balihluphela izinto ezifana lalezo amabandla lawo azihlutshelwa ngamaJuda, <verse eid="1TH 2:14"/><verse number="15" style="v" sid="1TH 2:15"/>abulala iNkosi uJesu labaphrofethi, thina asixotsha. Ayamdabukisa uNkulunkulu njalo ayizitha zabantu bonke <verse eid="1TH 2:15"/><verse number="16" style="v" sid="1TH 2:16"/>ekuzameni kwawo ukusinqabela ukukhuluma labeZizweni ukuba basindiswe. Ngalokho-ke, bandisa izono zabo kakhulu. Ulaka lukaNkulunkulu seluze lwehlela phezu kwabo.<verse eid="1TH 2:16"/></para>
  <para style="s1">UPhawuli Ulangazelela Ukubona AbaseThesalonika</para>
  <para style="p">
    <verse number="17" style="v" sid="1TH 2:17"/>Kodwa-ke, bazalwane, ekuhlukanisweni kwethu kini okwesikhatshana (uqobo lwethu, hatshi umcabango), kwathi ngokulangazelela okukhulu senza imizamo yonke ukuba silibone. <verse eid="1TH 2:17"/><verse number="18" style="v" sid="1TH 2:18"/>Ngoba sasifuna ukuza kini, impela mina Phawuli ngazama kanengi kodwa uSathane wasivimbela. <verse eid="1TH 2:18"/><verse number="19" style="v" sid="1TH 2:19"/>Ngoba liyini ithemba lethu, intokozo yethu loba umqhele esizazincoma ngawo phambi kweNkosi yethu uJesu Khristu ekufikeni kwakhe na? Akusini na? <verse eid="1TH 2:19"/><verse number="20" style="v" sid="1TH 2:20"/>Ngempela lina liludumo lwethu lentokozo yethu.<verse eid="1TH 2:20"/></para>
  <chapter eid="1TH 2"/>
  <chapter number="3" style="c" sid="1TH 3"/>
  <para style="p">
    <verse number="1" style="v" sid="1TH 3:1"/>Ngakho-ke, kwathi singasenelisi ukukumela sabona kungcono ukuba sisale sodwa e-Athene. <verse eid="1TH 3:1"/><verse number="2" style="v" sid="1TH 3:2"/>Sathuma uThimothi ongumzalwane wethu lesisebenzi kanye lathi kuNkulunkulu ekutshumayeleni ivangeli likaKhristu, ukuliqinisa lokulikhuthaza ekukholweni kwenu <verse eid="1TH 3:2"/><verse number="3" style="v" sid="1TH 3:3"/>ukuze angabikhona ongayikuhlaliseka ngenxa yalezizilingo. Liyakwazi kakuhle ukuthi samiselwa zona. <verse eid="1TH 3:3"/><verse number="4" style="v" sid="1TH 3:4"/>Ngeqiniso, siseselani sasihlala silitshela ukuthi sizahlukuluzwa. Kwabanjalo njengoba lisazi kakuhle. <verse eid="1TH 3:4"/><verse number="5" style="v" sid="1TH 3:5"/>Ngenxa yalokhu, kwathi ngingasanelisi ukukumela ngathumela ukuba ngazi ngokholo lwenu. Ngangisesaba ukuthi engxenye umlingi uselilingile lemizamo yethu kayisizanga.<verse eid="1TH 3:5"/></para>
  <para style="s1">Umbiko KaThimothi Okhuthazayo</para>
  <para style="p">
    <verse number="6" style="v" sid="1TH 3:6"/>Kodwa uThimothi usanda kufika kithi khathesi evela kini njalo ulethe izindaba ezinhle ngokholo lwenu kanye lothando lwenu. Usitshele ukuthi lihlala lilemikhumbulo emihle ngathi kanye lokuthi lifisa ukusibona njengoba lathi sifisa ukulibona. <verse eid="1TH 3:6"/><verse number="7" style="v" sid="1TH 3:7"/>Ngakho bazalwane, kulolonke usizi lwethu kanye lokuhlukuluzwa kwethu, sakhuthazeka ngani ngenxa yokukholwa kwenu. <verse eid="1TH 3:7"/><verse number="8" style="v" sid="1TH 3:8"/>Ngoba khathesi sesiphila ngempela, njengoba liqinile eNkosini. <verse eid="1TH 3:8"/><verse number="9" style="v" sid="1TH 3:9"/>Singalibongela njani ngokwaneleyo kuNkulunkulu sibuyisela yonke intokozo esilayo phambi kukaNkulunkulu wethu ngenxa yenu na? <verse eid="1TH 3:9"/><verse number="10" style="v" sid="1TH 3:10"/>Ebusuku lemini siyakhuleka ngokuzimisela ukuba silibone futhi silinike okusilelayo ekukholweni kwenu.<verse eid="1TH 3:10"/></para>
  <para style="p">
    <verse number="11" style="v" sid="1TH 3:11"/>Sengathi uNkulunkulu wethu loBaba uqobo kanye leNkosi yethu uJesu angasivulela indlela yokuza kini. <verse eid="1TH 3:11"/><verse number="12" style="v" sid="1TH 3:12"/>Sengathi iNkosi ingandisa uthando lwenu kuthi olomunye lomunye luphumelele komunye kanye lasemuntwini wonke njengokwenziwa ngolwethu kini. <verse eid="1TH 3:12"/><verse number="13" style="v" sid="1TH 3:13"/>Kaziqinise inhliziyo zenu ukuze lingasoleki njalo libengcwele phambi kukaNkulunkulu wethu loBaba ekufikeni kweNkosi yethu uJesu labangcwele bayo bonke.<verse eid="1TH 3:13"/></para>
  <chapter eid="1TH 3"/>
  <chapter number="4" style="c" sid="1TH 4"/>
  <para style="s1">Ukuphilela Ukuthokozisa UNkulunkulu</para>
  <para style="p">
    <verse number="1" style="v" sid="1TH 4:1"/>Okokucina bazalwane, salifundisa ukuba liphile njani ukuze limthokozise uNkulunkulu njengoba impela liphila. Siyalicela njalo silincenga ngeNkosi uJesu ukuba lokhu likwenze kokuphela. <verse eid="1TH 4:1"/><verse number="2" style="v" sid="1TH 4:2"/>Liyayazi imilayo esalinika yona ngokulaya kweNkosi uJesu.<verse eid="1TH 4:2"/></para>
  <para style="p">
    <verse number="3" style="v" sid="1TH 4:3"/>Kuyintando kaNkulunkulu ukuba libengcwele: ukuba lixwaye ukuhlobonga; <verse eid="1TH 4:3"/><verse number="4" style="v" sid="1TH 4:4"/>ukuba omunye lomunye wenu afunde ukuthiba umzimba wakhe ngendlela engcwele lehloniphekayo <verse eid="1TH 4:4"/><verse number="5" style="v" sid="1TH 4:5"/>hatshi ngomfutho wenkanuko njengabezizweni abangamaziyo uNkulunkulu. <verse eid="1TH 4:5"/><verse number="6" style="v" sid="1TH 4:6"/>Njalo kulokhu akukho okumele onele umzalwane wakhe kumbe amzuzele khonapho ekuthini ngumzalwane. INkosi izabajezisa bonke abenza izono ezinje njengoba sesavela salitshela njalo salixwayisa ngazo. <verse eid="1TH 4:6"/><verse number="7" style="v" sid="1TH 4:7"/>Ngoba uNkulunkulu kasibizelanga ukuba sibe ngabangcolileyo kodwa ukuba siphile impilo engcwele. <verse eid="1TH 4:7"/><verse number="8" style="v" sid="1TH 4:8"/>Ngakho-ke, lowo owalayo umlayo lo kalimuntu kodwa uNkulunkulu, yena olinika uMoya wakhe oNgcwele.<verse eid="1TH 4:8"/></para>
  <para style="p">
    <verse number="9" style="v" sid="1TH 4:9"/>Mayelana lothando lobuzalwane, akudingeki ukuba sililobele ngoba lina uqobo lafundiswa nguNkulunkulu ukuba lithandane. <verse eid="1TH 4:9"/><verse number="10" style="v" sid="1TH 4:10"/>Njalo ngempela, liyabathanda abazalwane bonke kulolonke elaseMasedoniya. Kodwa siyalincenga bazalwane ukuthi lenzenjalo kokuphela. <verse eid="1TH 4:10"/><verse number="11" style="v" sid="1TH 4:11"/>Akube yisifiso senu ukuphila impilo yokuthula lokukhathalela umsebenzi wenu kanye lokusebenza ngezandla zenu njengoba salitshela <verse eid="1TH 4:11"/><verse number="12" style="v" sid="1TH 4:12"/>ukuze ukuphila kwenu kwansukuzonke kubukwe ngabangaphandle njalo lingathembeli komunye umuntu.<verse eid="1TH 4:12"/></para>
  <para style="s1">Ukuza KweNkosi</para>
  <para style="p">
    <verse number="13" style="v" sid="1TH 4:13"/>Bazalwane, kasifuni ukuba libe ngabangaziyo ngalabo abalalayo loba lidabuke njengabanye abantu abangelalo ithemba. <verse eid="1TH 4:13"/><verse number="14" style="v" sid="1TH 4:14"/>Siyakholwa ukuthi uJesu wafa wabuya wavuka njalo ngalokho siyakholwa ukuthi uNkulunkulu uzabavusa kanye loJesu labo asebelele kuye. <verse eid="1TH 4:14"/><verse number="15" style="v" sid="1TH 4:15"/>Ngelizwi leNkosi siyalitshela ukuthi thina esisaphila, esasalayo iNkosi ize ifike, kasiyikubaqalela impela labo asebelele. <verse eid="1TH 4:15"/><verse number="16" style="v" sid="1TH 4:16"/>Ngoba iNkosi uqobo izakwehla ivela ezulwini ngelizwi elikhulu, ngelizwi lengilosi enkulu langokumemeza kwecilongo likaNkulunkulu, kuthi abafileyo kuKhristu bavuke kuqala. <verse eid="1TH 4:16"/><verse number="17" style="v" sid="1TH 4:17"/>Emva kwalokho, thina esisaphila njalo sisele sizahlwithwa kanye labo emayezini ukuba sihlangabeze iNkosi emoyeni. Ngakho sizahlala leNkosi kuze kube nininini. <verse eid="1TH 4:17"/><verse number="18" style="v" sid="1TH 4:18"/>Ngakho-ke, khuthazanani ngala amazwi.<verse eid="1TH 4:18"/></para>
  <chapter eid="1TH 4"/>
  <chapter number="5" style="c" sid="1TH 5"/>
  <para style="s1">Usuku LweNkosi</para>
  <para style="p">
    <verse number="1" style="v" sid="1TH 5:1"/>Bazalwane, mayelana lezikhathi lezinsuku akudingeki ukuba sililobele <verse eid="1TH 5:1"/><verse number="2" style="v" sid="1TH 5:2"/>ngoba likwazi kahle ukuthi usuku lweNkosi luzafika njengesela ebusuku. <verse eid="1TH 5:2"/><verse number="3" style="v" sid="1TH 5:3"/>Abantu besathi, “Ukuthula lokuvikeleka,” incithakalo izakwehlela phezu kwabo ngokujuma njengomhelo kowesifazane ozithweleyo njalo kabayikuphunyuka.<verse eid="1TH 5:3"/></para>
  <para style="p">
    <verse number="4" style="v" sid="1TH 5:4"/>Kodwa lina bazalwane, kalikho emnyameni ukuba lolusuku lulijume njengesela. <verse eid="1TH 5:4"/><verse number="5" style="v" sid="1TH 5:5"/>Lonke lingamadodana okukhanya lamadodana emini. Kasisibo bobusuku loba abobumnyama. <verse eid="1TH 5:5"/><verse number="6" style="v" sid="1TH 5:6"/>Ngakho-ke, kasingafani labanye abaleleyo kodwa kasiphaphameni njalo sizithibe. <verse eid="1TH 5:6"/><verse number="7" style="v" sid="1TH 5:7"/>Ngoba labo abalalayo balala ebusuku, lalabo abadakwayo badakwa ebusuku. <verse eid="1TH 5:7"/><verse number="8" style="v" sid="1TH 5:8"/>Kodwa njengoba singabemini, kasizithibeni, sembathe ukukholwa lothando njengesihlangu sesifuba, lethemba lokusindiswa njengengowane. <verse eid="1TH 5:8"/><verse number="9" style="v" sid="1TH 5:9"/>Ngoba uNkulunkulu kasimiselanga ulaka kodwa ukuba sithole ukusindiswa ngeNkosi yethu uJesu Khristu. <verse eid="1TH 5:9"/><verse number="10" style="v" sid="1TH 5:10"/>Wasifela ukuze loba sikhangele kumbe silele, siphile laye. <verse eid="1TH 5:10"/><verse number="11" style="v" sid="1TH 5:11"/>Ngakho-ke, qinisanani njalo lakhane njengoba likwenza.<verse eid="1TH 5:11"/></para>
  <para style="s1">Iziqondiso Zokucina</para>
  <para style="p">
    <verse number="12" style="v" sid="1TH 5:12"/>Siyalicela bazalwane, ukuba libahloniphe labo abasebenza nzima phakathi kwenu, abalikhathalelayo eNkosini njalo beliqondisa futhi. <verse eid="1TH 5:12"/><verse number="13" style="v" sid="1TH 5:13"/>Bahlonipheni kakhulu ngothando ngenxa yomsebenzi wabo. Hlalisanani ngokuthula. <verse eid="1TH 5:13"/><verse number="14" style="v" sid="1TH 5:14"/>Njalo siyalincenga bazalwane, baxwayiseni labo abangamavila, likhuthaze abadele inhliziyo, lisize ababuthakathaka njalo libekezelele umuntu wonke. <verse eid="1TH 5:14"/><verse number="15" style="v" sid="1TH 5:15"/>Qaphelani kungabikhona ophindisela okubi ngokubi kodwa lihlale lizama ukwenzelana okuhle kanye lakwabanye abantu.<verse eid="1TH 5:15"/></para>
  <para style="p">
    <verse number="16" style="v" sid="1TH 5:16"/>Thokozani kokuphela, <verse eid="1TH 5:16"/><verse number="17" style="v" sid="1TH 5:17"/>likhuleke kokuphela <verse eid="1TH 5:17"/><verse number="18" style="v" sid="1TH 5:18"/>njalo libonge konke okulehlelayo ngoba lokhu kuyintando kaNkulunkulu ngani kuKhristu uJesu.<verse eid="1TH 5:18"/></para>
  <para style="p">
    <verse number="19" style="v" sid="1TH 5:19"/>Lingawucitshi umlilo kaMoya; <verse eid="1TH 5:19"/><verse number="20" style="v" sid="1TH 5:20"/>lingazeyisi iziphrofethi <verse eid="1TH 5:20"/><verse number="21" style="v" sid="1TH 5:21"/>kodwa zihloleni zonke; libambelele kokulungileyo, <verse eid="1TH 5:21"/><verse number="22" style="v" sid="1TH 5:22"/>lixwaye konke okubi.<verse eid="1TH 5:22"/></para>
  <para style="p">
    <verse number="23" style="v" sid="1TH 5:23"/>Sengathi uNkulunkulu uqobo, uNkulunkulu wokuthula angalenza libengcwele ngokupheleleyo. Sengathi umoya wenu wonke lomphefumulo kanye lomzimba kungalondolozwa kungelasici ekufikeni kweNkosi yethu uJesu Khristu. <verse eid="1TH 5:23"/><verse number="24" style="v" sid="1TH 5:24"/>Lowo olibizayo uthembekile njalo uzakukwenza lokho.<verse eid="1TH 5:24"/></para>
  <para style="b"/>
  <para style="b"/>
  <para style="p">
    <verse number="25" style="v" sid="1TH 5:25"/>Lisikhulekele bazalwane.<verse eid="1TH 5:25"/></para>
  <para style="b"/>
  <para style="p">
    <verse number="26" style="v" sid="1TH 5:26"/>Bingelelani abazalwane bonke ngokwangana okungcwele.<verse eid="1TH 5:26"/></para>
  <para style="b"/>
  <para style="p">
    <verse number="27" style="v" sid="1TH 5:27"/>Ngiyalilaya phambi kweNkosi ukuba incwadi le ibalelwe abazalwane bonke.<verse eid="1TH 5:27"/></para>
  <para style="b"/>
  <para style="p">
    <verse number="28" style="v" sid="1TH 5:28"/>Umusa weNkosi yethu uJesu Khristu kawube lani.<verse eid="1TH 5:28"/></para>
  <chapter eid="1TH 5"/>
</usx>
