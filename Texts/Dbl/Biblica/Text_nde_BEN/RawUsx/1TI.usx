<?xml version="1.0" encoding="UTF-8"?>
<usx version="3.0">
  <book code="1TI" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">1 UThimothi</para>
  <para style="toc1">Incwadi KaPhawuli Yakuqala KuThimothi</para>
  <para style="toc2">1 UThimothi</para>
  <para style="toc3">1Ti</para>
  <para style="mt2">Incwadi KaPhawuli Yakuqala</para>
  <para style="mt1">KuThimothi</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ngemva kokuba uPhawuli esekhululwe entolongweni yaseRoma wathola ukuthi abathungameli bebandla lase-Efesu basebeguqule imfundiso yeqiniso ababeyizwe ngaye uPhawuli uqobo. Basebesebenzise eminye imikhuba yesiJuda ngendlela engayisiyo, sebeboleke imfundiso (yabantu) yalezonsuku. Basebesalisa okunye ukudla, besalisa ukuthi abantu bathathane njalo sebeqonqosela imiqondo engazwisisekiyo beyenza indlela yezinto zikaMoya. Ngesikhathi esifanayo babevumelana lezenzo ezimbi. Ngenxa yalokho uPhawuli wathumela uThimothi owayesebenza laye ukuba aye e-Efesu lencwadi ayeyibhalile ukuba ayeyibalela ibandla. Wayekhangelele ukuthi inike uThimothi amandla lendonsela yokulungisa ibandla belindele ukuza kukaPhawuli e-Efesu.</para>
  <para style="ip">Injongo kaPhawuli yayingeyokutshengisa ukuthi ubukhokheli bebandla obuqotho ngobunjani. Lokho kwakuzasiza abase-Efesu ukuthi bale abakhokheli abangafanelanga ukukhokhela bafake labo ababefanele. Ekuphetheni incwadi yakhe uyabacebisa ngobubi bobuhaga obabukhanya buyibo obabubangela ingxaki zabo zonke.</para>
  <para style="ip">Encwadini yonke uPhawuli usebenzisa ibizo elithi <char style="qt">uJesu Khristu</char> kusitsho ukuthi uKhristu uJesu, kuqinisa ubukhosi bukaJesu. Lokhu kwasiza ibandla ukuze lizwisise ukuthi uJesu nguye owayengumkhokheli wabo oqotho.</para>
  <para style="ie"/>
  <chapter number="1" style="c" sid="1TI 1"/>
  <para style="p">
    <verse number="1" style="v" sid="1TI 1:1"/>Mina Phawuli, umpostoli kaKhristu uJesu ngokulaya kukaNkulunkulu uMsindisi wethu lokukaKhristu uJesu ithemba lethu,<verse eid="1TI 1:1"/></para>
  <para style="b"/>
  <para style="p">
    <verse number="2" style="v" sid="1TI 1:2"/>KuThimothi indodana yami eqotho ekukholweni ngithi:</para>
  <para style="b" vid="1TI 1:2"/>
  <para style="p" vid="1TI 1:2">Umusa lesihawu kanye lokuthula okuvela kuNkulunkulu uBaba lakuKhristu uJesu iNkosi yethu kakube kuwe.<verse eid="1TI 1:2"/></para>
  <para style="b"/>
  <para style="s1">Isixwayiso Ngabafundisi Bomthetho Abafundisa Inkohliso</para>
  <para style="p">
    <verse number="3" style="v" sid="1TI 1:3"/>Njengoba ngakukhuthaza ekuyeni kwami eMasedoniya, hlala khonapho e-Efesu ukuze ulaye abantu abathile ukuba bangafundisi imfundiso yamanga futhi <verse eid="1TI 1:3"/><verse number="4" style="v" sid="1TI 1:4"/>loba ukuchitha isikhathi ngezinganekwane langezimbali zensendo ezingapheliyo. Lokhu kubanga ukuphikisana hatshi umsebenzi kaNkulunkulu wokukholwa. <verse eid="1TI 1:4"/><verse number="5" style="v" sid="1TI 1:5"/>Inhloso yalo umlayo luthando oluvela enhliziyweni emhlophe, lesazela esihle lokholo oluqotho. <verse eid="1TI 1:5"/><verse number="6" style="v" sid="1TI 1:6"/>Abanye sebedukile kulokhu baphendukela ekukhulumeni okuyize. <verse eid="1TI 1:6"/><verse number="7" style="v" sid="1TI 1:7"/>Bafuna ukuba ngabafundisi bomthetho kodwa kabakwazi abakhuluma ngakho loba lokhu abakuqinisa kangaka ngesibindi.<verse eid="1TI 1:7"/></para>
  <para style="p">
    <verse number="8" style="v" sid="1TI 1:8"/>Siyakwazi ukuthi umthetho ulungile nxa umuntu ewusebenzisa kuhle. <verse eid="1TI 1:8"/><verse number="9" style="v" sid="1TI 1:9"/>Siyakwazi lokuthi umthetho kawenzelwanga abantu abalungileyo kodwa wenzelwa abeqa imithetho labahlamuki, abangamaziyo uNkulunkulu labayizoni, abangalunganga labangakholwayo; wenzelwa ababulala oyise labonina, lababulali, <verse eid="1TI 1:9"/><verse number="10" style="v" sid="1TI 1:10"/>lezifebe, izitabane, abathengisa izigqili labaqamba amanga kanye labafakazela amanga kanye lokunye okuphambene lemfundiso eqotho <verse eid="1TI 1:10"/><verse number="11" style="v" sid="1TI 1:11"/>evumelana levangeli elilenkazimulo kaNkulunkulu obusisekileyo, enginika lona.<verse eid="1TI 1:11"/></para>
  <para style="s1">Umusa WeNkosi KuPhawuli</para>
  <para style="p">
    <verse number="12" style="v" sid="1TI 1:12"/>Ngiyambonga uKhristu uJesu iNkosi yethu onginike amandla, wangibona ngithembekile njalo wangibeka emsebenzini wakhe. <verse eid="1TI 1:12"/><verse number="13" style="v" sid="1TI 1:13"/>Lanxa ngake ngaba ngumhlambazi, lomhlukuluzi, lesidlwangudlwangu, ngenzelwa isihawu ngoba ngakwenza ngokungazi langokungakholwa. <verse eid="1TI 1:13"/><verse number="14" style="v" sid="1TI 1:14"/>Umusa weNkosi wathululelwa phezu kwami ngokwanda okukhulu, ndawonye lokukholwa kanye lothando olukuKhristu uJesu.<verse eid="1TI 1:14"/></para>
  <para style="p">
    <verse number="15" style="v" sid="1TI 1:15"/>Nansi isitsho esiqotho esifanele ukwamukelwa esithi: UKhristu uJesu weza emhlabeni ukuba asindise izoni, mina ngingesibi kakhulu kulazo. <verse eid="1TI 1:15"/><verse number="16" style="v" sid="1TI 1:16"/>Kodwa ngenxa yalesosizatho ngenzelwa isihawu ukuze kuthi ngami isoni esibi kakhulu uJesu Khristu abonakalise ukubekezela kwakhe okungelamkhawulo njengesibonelo kulabo abakholwa kuye bamukele lokuphila okungapheliyo. <verse eid="1TI 1:16"/><verse number="17" style="v" sid="1TI 1:17"/>Manje kuyo iNkosi yaphakade engafiyo, engabonakaliyo, uNkulunkulu yedwa, udumo lenkazimulo akube kuye kuze kube nini lanini. Ameni.<verse eid="1TI 1:17"/></para>
  <para style="s1">Icala LikaThimothi Liyavuselelwa</para>
  <para style="p">
    <verse number="18" style="v" sid="1TI 1:18"/>Thimothi ndodana yami, ngikunika umlayo lo ekulondolozeni iziphrofethi ezake zenziwa ngawe ukuze uthi ngokuzikhumbula ulwe ukulwa okuhle, <verse eid="1TI 1:18"/><verse number="19" style="v" sid="1TI 1:19"/>ubambelele ekukholweni lesazeleni esihle. Abanye bakwalile lokhu, ngakho-ke, babhidliza ukukholwa kwabo. <verse eid="1TI 1:19"/><verse number="20" style="v" sid="1TI 1:20"/>Phakathi kwabo kuloHimeniyasi lo-Alekizanda esengibanikele kuSathane ukuba bafundiswe ukungahlambazi uNkulunkulu.<verse eid="1TI 1:20"/></para>
  <chapter eid="1TI 1"/>
  <chapter number="2" style="c" sid="1TI 2"/>
  <para style="s1">Imilayo Ngokukhonza</para>
  <para style="p">
    <verse number="1" style="v" sid="1TI 2:1"/>Ngakho-ke, phezu kwakho konke ngiyakhuthaza ukuba izicelo, lemikhuleko, lokukhulekela abanye kanye lokubonga kwenzelwe abantu bonke, <verse eid="1TI 2:1"/><verse number="2" style="v" sid="1TI 2:2"/>amakhosi labo bonke abaphethe amandla ukuze sihlale ngokuthula empilweni enhle kukho konke ukumesaba uNkulunkulu lobungcwele. <verse eid="1TI 2:2"/><verse number="3" style="v" sid="1TI 2:3"/>Lokhu kuhle njalo kuyamthokozisa uNkulunkulu uMsindisi wethu <verse eid="1TI 2:3"/><verse number="4" style="v" sid="1TI 2:4"/>ofuna ukuba abantu bonke basindiswe njalo balazi iqiniso. <verse eid="1TI 2:4"/><verse number="5" style="v" sid="1TI 2:5"/>Ngoba uNkulunkulu munye njalo lomeli munye phakathi kukaNkulunkulu labantu, umuntu uKhristu Jesu, <verse eid="1TI 2:5"/><verse number="6" style="v" sid="1TI 2:6"/>owazinikela njengenhlawulo yabantu bonke, ubufakazi obanikwa ngesikhathi sabo esifaneleyo. <verse eid="1TI 2:6"/><verse number="7" style="v" sid="1TI 2:7"/>Ngenxa yalokhu mina ngakhethelwa ukuba ngumanduleli lompostoli njalo ngikhuluma iqiniso kangiqambi manga kanye lomfundisi wokholo oluqotho kwabeZizweni.<verse eid="1TI 2:7"/></para>
  <para style="p">
    <verse number="8" style="v" sid="1TI 2:8"/>Ngakho ngifuna amadoda ezindaweni zonke aphakamise izandla zawo ezingcwele ekhuleka kungela kuthukuthela kumbe ukuphikisana. <verse eid="1TI 2:8"/><verse number="9" style="v" sid="1TI 2:9"/>Ngifuna ukuba abesifazane bagqoke ngokuzothileyo, okuhle lokufaneleyo, kungabi ngenwele ezelukiweyo loba igolide loba amangqongqo loba izigqoko ezidulayo <verse eid="1TI 2:9"/><verse number="10" style="v" sid="1TI 2:10"/>kodwa ngezenzo ezinhle ezifanele abesifazane abathi bayamkhonza uNkulunkulu.<verse eid="1TI 2:10"/></para>
  <para style="p">
    <verse number="11" style="v" sid="1TI 2:11"/>Owesifazane kumele afunde ethule langokuzithoba okupheleleyo. <verse eid="1TI 2:11"/><verse number="12" style="v" sid="1TI 2:12"/>Kangivumeli ukuba owesifazane afundise loba ukuba lamandla phezu kowesilisa; kumele athule. <verse eid="1TI 2:12"/><verse number="13" style="v" sid="1TI 2:13"/>Ngoba u-Adamu wabunjwa kuqala; kwalandela u-Eva. <verse eid="1TI 2:13"/><verse number="14" style="v" sid="1TI 2:14"/>Njalo u-Adamu kasuye owakhohliswayo; ngowesifazane owakhohliswayo wasesiba yisoni. <verse eid="1TI 2:14"/><verse number="15" style="v" sid="1TI 2:15"/>Kodwa abesifazane bazasindiswa ngokuzala abantwana nxa beqhubeka ngokukholwa, ngothando kanye lobungcwele ngokufaneleyo.<verse eid="1TI 2:15"/></para>
  <chapter eid="1TI 2"/>
  <chapter number="3" style="c" sid="1TI 3"/>
  <para style="s1">Abathungameli Lamadikoni</para>
  <para style="p">
    <verse number="1" style="v" sid="1TI 3:1"/>Nansi isitsho esiqotho esithi: Lowo ofuna ukuba ngumthungameli ufisa umsebenzi olesithunzi. <verse eid="1TI 3:1"/><verse number="2" style="v" sid="1TI 3:2"/>Umthungameli akumelanga abengosolekayo njalo kumele abeyindoda elomfazi oyedwa, ezithibayo, elamandla okuzibamba, ehloniphekayo, ephatha kuhle izihambi, eyenelisa ukufundisa, <verse eid="1TI 3:2"/><verse number="3" style="v" sid="1TI 3:3"/>engayisiso sidakwa, engeladlakela kodwa emnene, engathandi ingxabano, engathandi imali. <verse eid="1TI 3:3"/><verse number="4" style="v" sid="1TI 3:4"/>Kayibe ngephatha kuhle umuzi wayo njalo ibone ukuba abantwana bayo bayayilalela ngenhlonipho efaneleyo. <verse eid="1TI 3:4"/><verse number="5" style="v" sid="1TI 3:5"/>(Nxa umuntu engakwazi ukuphatha umuzi wakhe angaliphatha njani ibandla likaNkulunkulu na?) <verse eid="1TI 3:5"/><verse number="6" style="v" sid="1TI 3:6"/>Akumelanga kube ngosanda kuphenduka hlezi azikhukhumeze abe ngaphansi kokwahlulelwa kunye loSathane. <verse eid="1TI 3:6"/><verse number="7" style="v" sid="1TI 3:7"/>Njalo kumele abe ngodume ngokuhle kwabangaphandle ukuze angaweli ehlazweni lasemjibileni kaSathane.<verse eid="1TI 3:7"/></para>
  <para style="p">
    <verse number="8" style="v" sid="1TI 3:8"/>Ngokunjalo, amadikoni lawo kumele kube ngabantu abahloniphekayo, abaqotho, abanganathi iwayini elinengi, abangadingi inzuzo ngobuqili. <verse eid="1TI 3:8"/><verse number="9" style="v" sid="1TI 3:9"/>Kumele babambelele eqinisweni elizikileyo kanye lasekukholweni ngesazela esihlanzekileyo. <verse eid="1TI 3:9"/><verse number="10" style="v" sid="1TI 3:10"/>Kumele baqale bahlolwe; nxa kungekho lutho olubi ngabo, kabasebenze njengamadikoni.<verse eid="1TI 3:10"/></para>
  <para style="p">
    <verse number="11" style="v" sid="1TI 3:11"/>Ngokunjalo, labomkabo kumele babe ngabesifazane abahloniphekayo, abangahlebiyo kodwa abazithibayo labathembekileyo ezintweni zonke.<verse eid="1TI 3:11"/></para>
  <para style="p">
    <verse number="12" style="v" sid="1TI 3:12"/>Umdikoni kabe lomfazi oyedwa kuphela njalo ophatha kuhle abantwana bakhe kanye labendlu yakhe. <verse eid="1TI 3:12"/><verse number="13" style="v" sid="1TI 3:13"/>Labo abasebenze kuhle bazuza isithunzi lesithembiso esikhulu ekukholweni kwabo kuKhristu uJesu.<verse eid="1TI 3:13"/></para>
  <para style="s1">Izizatho Zeziqondiso ZikaPhawuli</para>
  <para style="p">
    <verse number="14" style="v" sid="1TI 3:14"/>Lanxa ngikhangelele ukuza kuwe masinyane, ngikulobela iziqondiso lezi ukuze kuthi <verse eid="1TI 3:14"/><verse number="15" style="v" sid="1TI 3:15"/>nxa ngibambeka, ukwazi ukuthi abantu kumele baziphathe njani endlini kaNkulunkulu elibandla likaNkulunkulu ophilayo, insika lesisekelo seqiniso. <verse eid="1TI 3:15"/><verse number="16" style="v" sid="1TI 3:16"/>Kungekho kuthandabuza imfihlakalo yokwesaba uNkulunkulu inkulu:</para>
  <para style="q1" vid="1TI 3:16">Wabonakaliswa emzimbeni,</para>
  <para style="q2" vid="1TI 3:16">wafakazelwa nguMoya,</para>
  <para style="q1" vid="1TI 3:16">wabonwa yizingilosi,</para>
  <para style="q2" vid="1TI 3:16">watshunyayelwa phakathi kwezizwe,</para>
  <para style="q1" vid="1TI 3:16">umhlaba wakholwa kuye,</para>
  <para style="q2" vid="1TI 3:16">wenyukiselwa phezulu ngenkazimulo.<verse eid="1TI 3:16"/></para>
  <chapter eid="1TI 3"/>
  <chapter number="4" style="c" sid="1TI 4"/>
  <para style="s1">Iziqondiso KuThimothi</para>
  <para style="p">
    <verse number="1" style="v" sid="1TI 4:1"/>Umoya utsho ngokucacileyo ukuthi ngezikhathi zokucina abanye bazalahla ukukholwa balandele imimoya ekhohlisayo lezinto ezifundiswa ngamadimoni. <verse eid="1TI 4:1"/><verse number="2" style="v" sid="1TI 4:2"/>Ukufundisa okunjalo kuza labaqambi bamanga abangabazenzisi abalezazela ezingathi zahaqazwa ngensimbi etshisayo. <verse eid="1TI 4:2"/><verse number="3" style="v" sid="1TI 4:3"/>Balela abantu ukuba bathathane njalo babalaye ukuba bazile ukudla okuthize, uNkulunkulu akudalela ukuthi kwamukelwe ngokubonga yilabo abakholwayo labalaziyo iqiniso. <verse eid="1TI 4:3"/><verse number="4" style="v" sid="1TI 4:4"/>Ngoba konke uNkulunkulu akudalayo kulungile njalo akulalutho okumele lulahlwe nxa lusamukelwa ngokubonga <verse eid="1TI 4:4"/><verse number="5" style="v" sid="1TI 4:5"/>ngoba kungcweliswe yilizwi likaNkulunkulu lomkhuleko.<verse eid="1TI 4:5"/></para>
  <para style="p">
    <verse number="6" style="v" sid="1TI 4:6"/>Nxa lezizinto uziphawula kubazalwane, uzakuba ngumfundisi omuhle kaKhristu uJesu, owondliwe phakathi kwamaqiniso okukholwa lemfundiso enhle oyilandelayo. <verse eid="1TI 4:6"/><verse number="7" style="v" sid="1TI 4:7"/>Ungazinaki izinganekwane ezikhohlakeleyo kanye lezindaba eziyize kodwa wena zifundise ukumesaba uNkulunkulu. <verse eid="1TI 4:7"/><verse number="8" style="v" sid="1TI 4:8"/>Ngoba imisebenzi yokuqinisa umzimba ilosizo oluthile kodwa ukwesaba uNkulunkulu kulosizo ezintweni zonke, kulesithembiso ekuphileni kwakhathesi lasekuphileni okuzayo. <verse eid="1TI 4:8"/><verse number="9" style="v" sid="1TI 4:9"/>Lesi yisitsho esiqotho okumele samukelwe ngokupheleleyo <verse eid="1TI 4:9"/><verse number="10" style="v" sid="1TI 4:10"/>njalo lokhu siyakusebenzela sikutshikatshikele ngoba ithemba lethu silibeke kuNkulunkulu ophilayo, onguMsindisi wabantu bonke, ikakhulu owalabo abakholwayo.<verse eid="1TI 4:10"/></para>
  <para style="p">
    <verse number="11" style="v" sid="1TI 4:11"/>Laya njalo ufundise ngalezizinto. <verse eid="1TI 4:11"/><verse number="12" style="v" sid="1TI 4:12"/>Ungavumeli muntu ukuba akweyise ngenxa yokuthi usasemutsha kodwa woba yisibonelo kwabakholwayo ngokukhuluma, ngokuphila, ngothando, ngokukholwa kanye langokuhlambuluka. <verse eid="1TI 4:12"/><verse number="13" style="v" sid="1TI 4:13"/>Zinikele ekufundeleni uzulu imibhalo, ekutshumayeleni kanye lasekufundiseni ngize ngifike. <verse eid="1TI 4:13"/><verse number="14" style="v" sid="1TI 4:14"/>Ungasideli isipho sakho owasiphiwa ngelizwi lesiphrofethi ngesikhathi ibandla labadala libeka izandla zalo phezu kwakho.<verse eid="1TI 4:14"/></para>
  <para style="p">
    <verse number="15" style="v" sid="1TI 4:15"/>Khuthalela izinto lezi; zinikele ngokupheleleyo kuzo ukuze umuntu wonke abone ukuqhubeka kwakho. <verse eid="1TI 4:15"/><verse number="16" style="v" sid="1TI 4:16"/>Qaphela kakhulu ukuphila kwakho kanye lemfundiso. Bambelela kuzo ngoba nxa usenza njalo uzazisindisa wena ngokwakho kanye labakuzwayo.<verse eid="1TI 4:16"/></para>
  <chapter eid="1TI 4"/>
  <chapter number="5" style="c" sid="1TI 5"/>
  <para style="s1">Izeluleko Ngabafelokazi Labadala Kanye Lezigqili</para>
  <para style="p">
    <verse number="1" style="v" sid="1TI 5:1"/>Ungamkhuzi ngolaka umuntu omdala kodwa mncenge ngokungathi nguyihlo. Amajaha aphathe njengabafowenu, <verse eid="1TI 5:1"/><verse number="2" style="v" sid="1TI 5:2"/>abesifazane abadala njengonyoko, abesifazane abatsha njengodadewenu ngokuhlambuluka okupheleleyo.<verse eid="1TI 5:2"/></para>
  <para style="p">
    <verse number="3" style="v" sid="1TI 5:3"/>Woba lonanzelelo olufaneleyo kubafelokazi abaswelayo kakhulu. <verse eid="1TI 5:3"/><verse number="4" style="v" sid="1TI 5:4"/>Kodwa nxa umfelokazi elabantwana kumbe abazukulu, kumele bafunde kuqala kulakho konke ukusebenzisa ukholo lwabo ngokukhathalela abendlu yakwabo langokusiza abazali babo labazali babazali babo ngoba lokhu kuyamthokozisa uNkulunkulu. <verse eid="1TI 5:4"/><verse number="5" style="v" sid="1TI 5:5"/>Umfelokazi oswelayo kakhulu njalo esele eyedwa ubeka ithemba lakhe kuNkulunkulu njalo uqhubeka ebusuku lemini ekhuleka ecela usizo kuNkulunkulu. <verse eid="1TI 5:5"/><verse number="6" style="v" sid="1TI 5:6"/>Kodwa umfelokazi ophilela intokozo ufile lanxa esaphila. <verse eid="1TI 5:6"/><verse number="7" style="v" sid="1TI 5:7"/>Banike labo abantu izeluleko lezi ukuze angabikhona ongasoleka. <verse eid="1TI 5:7"/><verse number="8" style="v" sid="1TI 5:8"/>Nxa umuntu enganakekeli izihlobo zakhe ikakhulu abendlu yakwabo, uselulahlile ukholo lwakhe njalo mubi kakhulu kulongakholwayo.<verse eid="1TI 5:8"/></para>
  <para style="p">
    <verse number="9" style="v" sid="1TI 5:9"/>Akulamfelokazi ozabekwa eluhlwini lwabafelokazi ngaphandle kokuba eseleminyaka edlula engamatshumi ayisithupha, obengokade ethembekile kumkakhe <verse eid="1TI 5:9"/><verse number="10" style="v" sid="1TI 5:10"/>njalo edumile ngezenzo zakhe ezinhle, ezinjengokondla abantwana, lokuphatha kuhle izihambi, lokugezisa inyawo zabangcwele, lokusiza abahluphekayo kanye lokuzinikela kuzozonke izenzo ezinhle.<verse eid="1TI 5:10"/></para>
  <para style="p">
    <verse number="11" style="v" sid="1TI 5:11"/>Abafelokazi abasesebatsha ungababeki eluhlwini olunjalo. Ngoba lapho izinkanuko zabo zomzimba sezikhulela ukuzinikela kwabo kuKhristu bafuna ukwenda. <verse eid="1TI 5:11"/><verse number="12" style="v" sid="1TI 5:12"/>Ngalokho-ke, bazilethela ukwahlulelwa phezu kwabo ngoba bephule isithembiso sabo sokuqala. <verse eid="1TI 5:12"/><verse number="13" style="v" sid="1TI 5:13"/>Langaphandle kwalokho, basuka babe lomkhuba wokuvilapha batshone benquma ngemizi. Njalo kababi ngamavila nje kuphela kodwa bangabanyeyayo labathandi bezindaba zabanye besitsho izinto okungafanelanga bazitsho. <verse eid="1TI 5:13"/><verse number="14" style="v" sid="1TI 5:14"/>Ngakho, abafelokazi abasesebatsha ngibacebisa ukuba bende, babelabantwana, baphathe izindlu zabo njalo banganiki isitha ithuba lokuba kube lokuhleba. <verse eid="1TI 5:14"/><verse number="15" style="v" sid="1TI 5:15"/>Abanye bavele sebedukile balandela uSathane.<verse eid="1TI 5:15"/></para>
  <para style="p">
    <verse number="16" style="v" sid="1TI 5:16"/>Nxa umuntu okholwayo elabafelokazi emzini wakhe, kumele abasize hatshi ukuyekela besinda ibandla ukuze ibandla lisize abafelokazi abaswela kakhulu.<verse eid="1TI 5:16"/></para>
  <para style="p">
    <verse number="17" style="v" sid="1TI 5:17"/>Abadala abaqhuba kuhle imisebenzi yebandla bafanele ukuhlonitshwa okuphindiweyo ikakhulu labo abasebenza ukutshumayela lokufundisa. <verse eid="1TI 5:17"/><verse number="18" style="v" sid="1TI 5:18"/>Ngoba umbhalo uthi: “Inkabi ungayifaki isayeke nxa ibhula amabele,”<note caller="+" style="f"><char style="fr" closed="false">5.18 </char><char style="ft" closed="false">UDutheronomi 25.4</char></note> njalo uthi, “Isisebenzi sifanele umholo waso.”<note caller="+" style="f"><char style="fr" closed="false">5.18 </char><char style="ft" closed="false">ULukha 10.7</char></note> <verse eid="1TI 5:18"/><verse number="19" style="v" sid="1TI 5:19"/>Ungalamukeli icala eletheswa umuntu omdala ngaphandle kokuba limangalwa ngabafakazi ababili loba abathathu. <verse eid="1TI 5:19"/><verse number="20" style="v" sid="1TI 5:20"/>Abenza izono kumele bakhuzwe phambi kwabantu ukuze labanye baxwayiseke. <verse eid="1TI 5:20"/><verse number="21" style="v" sid="1TI 5:21"/>Ngiyakulaya phambi kukaNkulunkulu loKhristu uJesu lezingilosi ezikhethiweyo ukuba ugcine iziqondiso lezi kungekho bandlululo njalo ungenzi lutho ngokukhetha.<verse eid="1TI 5:21"/></para>
  <para style="p">
    <verse number="22" style="v" sid="1TI 5:22"/>Ungaphangisi ukubeka izandla emuntwini njalo ungahlanganyeli ezonweni zabanye. Zigcine uhlambulukile.<verse eid="1TI 5:22"/></para>
  <para style="p">
    <verse number="23" style="v" sid="1TI 5:23"/>Yekela ukunatha amanzi kuphela kodwa sebenzisa lewayini elincinyane ngenxa yesisu sakho lokuhlala kwakho ugula.<verse eid="1TI 5:23"/></para>
  <para style="p">
    <verse number="24" style="v" sid="1TI 5:24"/>Izono zabanye abantu zisobala, zifika endaweni yokwahlulela kuqala kulabo; kodwa abanye ezabo izono zilandela ngemva kwabo. <verse eid="1TI 5:24"/><verse number="25" style="v" sid="1TI 5:25"/>Ngokufanayo, izenzo ezinhle zisobala njalo lalezo ezingenjalo azingeke zihlale zifihliwe.<verse eid="1TI 5:25"/></para>
  <chapter eid="1TI 5"/>
  <chapter number="6" style="c" sid="1TI 6"/>
  <para style="p">
    <verse number="1" style="v" sid="1TI 6:1"/>Bonke abangaphansi kwejogwe lobugqili kumele bakhangele amakhosi abo ngokuthi afanele ukuhlonitshwa ukuze ibizo likaNkulunkulu kanye lokufundisa kwethu kungadunyazwa. <verse eid="1TI 6:1"/><verse number="2" style="v" sid="1TI 6:2"/>Labo abalamakhosi akholwayo kabangawadeleli ngoba angabazalwane. Kodwa kabawasebenzele ngcono kakhulu ngoba labo abasizakala ngokubasebenzela kwabo ngabakholwayo labathandekayo kubo.</para>
  <para style="s1" vid="1TI 6:2">Abafundisi Bamanga Lokuthanda Imali</para>
  <para style="p" vid="1TI 6:2">Lezi yizinto okumele uzifundise njalo uzigcizelele. <verse eid="1TI 6:2"/><verse number="3" style="v" sid="1TI 6:3"/>Nxa umuntu efundisa imfundiso yamanga njalo engawuvumi umlayo oqotho weNkosi yethu uJesu Khristu lemfundiso yokwesaba uNkulunkulu, <verse eid="1TI 6:3"/><verse number="4" style="v" sid="1TI 6:4"/>uyazikhukhumeza njalo akulalutho aluzwisisayo. Ulezifiso ezimbi enkanini lasekuphikisaneni ngamazwi okudala umona, lombango, lezinkulumo ezilimazayo, ukucabangelana okubi <verse eid="1TI 6:4"/><verse number="5" style="v" sid="1TI 6:5"/>kanye lokuxabana kokuphela kwabantu abalengqondo ezixhwalileyo, asebalahlekelwa liqiniso labacabanga ukuthi ukulalela uNkulunkulu kuyindlela yokuzuza imali.<verse eid="1TI 6:5"/></para>
  <para style="p">
    <verse number="6" style="v" sid="1TI 6:6"/>Kodwa-ke, ukulalela uNkulunkulu ngokusuthiseka kuyinzuzo enkulu. <verse eid="1TI 6:6"/><verse number="7" style="v" sid="1TI 6:7"/>Ngoba akulalutho esalulethayo emhlabeni njalo akulalutho esingasuka lalo kuwo. <verse eid="1TI 6:7"/><verse number="8" style="v" sid="1TI 6:8"/>Kodwa nxa silokudla lezigqoko kumele sisuthiseke ngalokho. <verse eid="1TI 6:8"/><verse number="9" style="v" sid="1TI 6:9"/>Abantu abafuna ukunotha bawela ezilingweni lasemijibileni lasezinkanukweni ezinengi zobuthutha ezilimazayo leziwisela abantu ekufeni lasekubhujisweni. <verse eid="1TI 6:9"/><verse number="10" style="v" sid="1TI 6:10"/>Ngoba ukuthanda imali kuyimpande yezinhlobo zonke zobubi. Abanye abantu ngokutshisekela imali baphambuka ekukholweni bazibangele insizi ezinengi.<verse eid="1TI 6:10"/></para>
  <para style="s1">UPhawuli Ulaya UThimothi</para>
  <para style="p">
    <verse number="11" style="v" sid="1TI 6:11"/>Kodwa wena muntu kaNkulunkulu, kubalekele konke lokhu ufune ukulunga lokulalela uNkulunkulu, lokukholwa, lothando, lokubekezela kanye lobumnene. <verse eid="1TI 6:11"/><verse number="12" style="v" sid="1TI 6:12"/>Ilwa ukulwa okuhle kokukholwa. Bambelela ekuphileni okulaphakade owabizelwa kukho ekuvumeni kwakho okuhle owakwenza kulabafakazi abanengi. <verse eid="1TI 6:12"/><verse number="13" style="v" sid="1TI 6:13"/>Phambi kukaNkulunkulu onika izinto zonke ukuphila laphambi kukaKhristu uJesu owathi efakaza phambi kukaPhontiyasi Philathu wenza ukuvuma okuhle, ngiyakulaya <verse eid="1TI 6:13"/><verse number="14" style="v" sid="1TI 6:14"/>ukuba ugcine umlayo lo kungelasici loba ukusoleka kuze kube sekubonakaleni kweNkosi yethu uJesu Khristu, <verse eid="1TI 6:14"/><verse number="15" style="v" sid="1TI 6:15"/>okuzalethwa nguNkulunkulu ngesikhathi sakhe, uNkulunkulu obusisekileyo njalo onguye uMbusi kuphela, iNkosi yamakhosi loMbusi wababusi, <verse eid="1TI 6:15"/><verse number="16" style="v" sid="1TI 6:16"/>onguye kuphela ongafiyo lohlala ekukhanyeni okungafinyelelekiyo, okungekho owake wambona loba ongambona. Udumo lamandla akube kuye kuze kube laphakade. Ameni.<verse eid="1TI 6:16"/></para>
  <para style="p">
    <verse number="17" style="v" sid="1TI 6:17"/>Balaye labo abanothileyo kulo umhlaba wakhathesi ukuba bangazikhukhumezi loba babeke ithemba labo enothweni engathembekanga kodwa ukuba babeke ithemba labo kuNkulunkulu osinika kakhulu konke okwentokozo yethu. <verse eid="1TI 6:17"/><verse number="18" style="v" sid="1TI 6:18"/>Balaye ukuba benze okuhle, bande ngezenzo ezinhle, baphane njalo bathande ukwaba okungokwabo. <verse eid="1TI 6:18"/><verse number="19" style="v" sid="1TI 6:19"/>Ngalokhu-ke, bazazibekela inotho njengesisekelo esiqinileyo sesizukulwane esizayo ukuze babambe ukuphila okuyikuphila okuqotho.<verse eid="1TI 6:19"/></para>
  <para style="p">
    <verse number="20" style="v" sid="1TI 6:20"/>Thimothi, londoloza lokho okuphathisiweyo. Xwaya inkulumo zokweyisa uNkulunkulu, lemibono ephikisana leqiniso ebizwa ngokuthi lulwazi, <verse eid="1TI 6:20"/><verse number="21" style="v" sid="1TI 6:21"/>njalo abanye sebekuvumile, bathi ngokwenza njalo baphambuka ekukholweni.</para>
  <para style="b" vid="1TI 6:21"/>
  <para style="b" vid="1TI 6:21"/>
  <para style="p" vid="1TI 6:21">Umusa kawube kuwe.<verse eid="1TI 6:21"/></para>
  <chapter eid="1TI 6"/>
</usx>
