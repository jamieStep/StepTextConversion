<?xml version="1.0" encoding="UTF-8"?>
<usx version="3.0">
  <book code="2TI" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">2 UThimothi</para>
  <para style="toc1">Incwadi KaPhawuli Yesibili KuThimothi</para>
  <para style="toc2">2 UThimothi</para>
  <para style="toc3">2Ti</para>
  <para style="mt2">Incwadi KaPhawuli Yesibili</para>
  <para style="mt1">KuThimothi</para>
  <para style="imt">Isingeniso</para>
  <para style="imt1">Isingeniso</para>
  <para style="im">UPhawuli watshiya uThimothi ayesebenza laye edolobheni lase-Efesu ukuze akhuze abakhokheli bebandla abasebengasalaleli. Kwathi sekumehlule uThimothi, uPhawuli waphenduka njalo e-Efesu. Esese-Efesu uPhawuli <char style="qt">wahlangana lodubo olukhulu</char> ngenxa ka-Alekizanda omunye wabakhokheli, wacina esebotshiwe futhi wasiwa eRoma. Wayekhangelele ukuthi ngalesisikhathi wayezathonisiswa ahle abulawe. UPhawuli wabhalela uThimothi emcela ukuthi abuye eRoma masinyane.</para>
  <para style="ip">Izinto e-Efesu azihambanga ngendlela uPhawuli ayekhangelele ngayo. UPhawuli wayekhuphe u-Alekizanda loHamenusi ezikhundleni zokuba ngabakhokheli kodwa baqhubeka bephikisana loPhawuli. Babakhona njalo abanye abenza njengo-Alekizanda loHamenusi, baqhubeka belahla abantu, bebafundisa ukholo olwalubangela impikiswano lokungezwani esikhundleni sobungcwele lokulalela. UThimothi wadideka njalo wabalokwesaba. Incwadi kaPhawuli iyamkhuthaza lokumqonqosela ukuba ame athembeke evangelini leqiniso lanxa kwakungatsho ukuhlupheka loba ukufa. UPhawuli wamkhumbuza uThimothi ukuthi ngesikhathi uJesu esezaziveza njengeNkosi kwaba lobunzima kanye lenhlupho ezimangalisayo. Abafundisi bamanga, abantu abalobuqili labangathembekanga, ukuhlukuluzwa lokunye kwakuzaphikisana lokwethembeka kwabantu bakaNkulunkulu.</para>
  <para style="ip">UPhawuli uyamkhuthaza uThimothi ukuba akhumbule isiqokoqela sevangeli: <char style="qt">UJesu Khristu owavuswa kwabafileyo, isizukulwane sikaDavida.</char> Ubuya amtshele ukuthi imibhalo engcwele ayazi kusukela esesengumntwana yaphefumulelwa nguNkulunkulu njalo izamnceda ukuba aqhubeke esenza imisebenzi emihle.</para>
  <para style="ie"/>
  <chapter number="1" style="c" sid="2TI 1"/>
  <para style="p">
    <verse number="1" style="v" sid="2TI 1:1"/>Mina Phawuli, umpostoli kaKhristu uJesu ngentando kaNkulunkulu, mayelana lesithembiso sokuphila okukuKhristu uJesu,<verse eid="2TI 1:1"/></para>
  <para style="b"/>
  <para style="p">
    <verse number="2" style="v" sid="2TI 1:2"/>KuThimothi, indodana yami ethandekayo ngithi:</para>
  <para style="b" vid="2TI 1:2"/>
  <para style="p" vid="2TI 1:2">Umusa lesihawu kanye lokuthula okuvela kuNkulunkulu uBaba lakuKhristu uJesu iNkosi yethu.<verse eid="2TI 1:2"/></para>
  <para style="b"/>
  <para style="s1">Ukubonga</para>
  <para style="p">
    <verse number="3" style="v" sid="2TI 1:3"/>Ngiyambonga uNkulunkulu engimkhonzayo njengokwenziwa ngokhokho bami ngesazela esimsulwa lapho ngikukhumbula kokuphela emikhulekweni yami ebusuku lemini. <verse eid="2TI 1:3"/><verse number="4" style="v" sid="2TI 1:4"/>Lapho ngikhumbula inyembezi zakho, ngifisa ukukubona ukuze ngibe lokuthokoza okukhulu. <verse eid="2TI 1:4"/><verse number="5" style="v" sid="2TI 1:5"/>Ngikhunjuzwe ngokukholwa kwakho okuqotho okwaqala kugogo wakho uLoyisi lakunyoko uYunisi njalo ngiyathemba ukuba khathesi kukhona lakuwe futhi.<verse eid="2TI 1:5"/></para>
  <para style="s1">Inkuthazo Yokuthembeka KuPhawuli Levangelini</para>
  <para style="p">
    <verse number="6" style="v" sid="2TI 1:6"/>Ngenxa yalokhu ngiyakukhumbuza ukuba sihlale sivutha isipho sikaNkulunkulu owasamukela ngokubekwa kwezandla zami phezu kwakho. <verse eid="2TI 1:6"/><verse number="7" style="v" sid="2TI 1:7"/>Ngoba uNkulunkulu kasiphanga umoya wobugwala kodwa umoya wamandla, lowothando kanye lowokuzithiba. <verse eid="2TI 1:7"/><verse number="8" style="v" sid="2TI 1:8"/>Ngakho-ke, ungabi lenhloni ukufakaza ngeNkosi yethu loba ube lenhloni ngami isibotshwa sayo. Kodwa hlanganyela lami ekuhluphekeleni ivangeli ngamandla kaNkulunkulu <verse eid="2TI 1:8"/><verse number="9" style="v" sid="2TI 1:9"/>owasisindisayo, wasibizela ekuphileni okungcwele kungayisikho kuthi kukhona esakwenzayo kodwa ngenxa yenjongo yakhe langomusa wakhe. Umusa lo sawunikwa ngoKhristu uJesu ngaphambi kokuqala kwesikhathi <verse eid="2TI 1:9"/><verse number="10" style="v" sid="2TI 1:10"/>kodwa khathesi usubonakaliswe ngokubonakala koMsindisi wethu uKhristu Jesu, osechithe ukufa waletha ekukhanyeni ukuphila lokungafi ngevangeli. <verse eid="2TI 1:10"/><verse number="11" style="v" sid="2TI 1:11"/>Njalo ivangeli leli mina ngabekwa ukuba yisithunywa lompostoli kanye lomfundisi walo. <verse eid="2TI 1:11"/><verse number="12" style="v" sid="2TI 1:12"/>Yikho-nje ngihlupheka njengoba nginje. Kodwa kangilanhloni ngoba ngiyamazi engikholwa kuye njalo ngiyakholwa ukuthi ulamandla okulondoloza lokho engikubeke kuye ngalolosuku.<verse eid="2TI 1:12"/></para>
  <para style="p">
    <verse number="13" style="v" sid="2TI 1:13"/>Lokho owakuzwa ngami kugcine njengesibonelo semfundiso epheleleyo, ngokukholwa langothando kuKhristu uJesu. <verse eid="2TI 1:13"/><verse number="14" style="v" sid="2TI 1:14"/>Londoloza isibambiso osiphathisiweyo usilondoloze ngosizo lukaMoya oNgcwele ohlala phakathi kwethu.<verse eid="2TI 1:14"/></para>
  <para style="s1">Izibonelo Zokuthembeka Lokungathembeki</para>
  <para style="p">
    <verse number="15" style="v" sid="2TI 1:15"/>Uyakwazi ukuthi abantu bonke esabelweni sase-Ezhiya sebangidela, kubalwa loFigelusi kanye loHemogenesi.<verse eid="2TI 1:15"/></para>
  <para style="p">
    <verse number="16" style="v" sid="2TI 1:16"/>Sengathi iNkosi ingaba lomusa kwabendlu ka-Onesiforosi ngoba wayehlala engivuselela njalo wayengelanhloni ngezibopho zami. <verse eid="2TI 1:16"/><verse number="17" style="v" sid="2TI 1:17"/>Kodwa kwathi eseRoma wangidinga kakhulu waze wangithola. <verse eid="2TI 1:17"/><verse number="18" style="v" sid="2TI 1:18"/>Sengathi iNkosi ingenza ukuba athole umusa eNkosini ngalolosuku! Uyakwazi kakuhle ukuba wangisiza ngezindlela ezinengi kangakanani e-Efesu.<verse eid="2TI 1:18"/></para>
  <chapter eid="2TI 1"/>
  <chapter number="2" style="c" sid="2TI 2"/>
  <para style="s1">Isikhalazo Siyavuselelwa</para>
  <para style="p">
    <verse number="1" style="v" sid="2TI 2:1"/>Ngakho-ke, wena ndodana yami, qina emuseni okuKhristu uJesu. <verse eid="2TI 2:1"/><verse number="2" style="v" sid="2TI 2:2"/>Izinto owangizwa ngizitsho phambi kwabafakazi abanengi ziphathise abantu abathembekileyo abazafanela ukuba labo bafundise abanye. <verse eid="2TI 2:2"/><verse number="3" style="v" sid="2TI 2:3"/>Hlanganyelana lathi ebunzimeni njengebutho likaKhristu uJesu elifaneleyo. <verse eid="2TI 2:3"/><verse number="4" style="v" sid="2TI 2:4"/>Kakho osebenza njengebutho ongenela ezindabeni zabangasibo bebutho kodwa ufuna ukuthokozisa umlawuli wakhe. <verse eid="2TI 2:4"/><verse number="5" style="v" sid="2TI 2:5"/>Ngokufanayo, nxa umuntu encintisa njengomdlali kawutholi umqhele wokunqoba ngaphandle kokuba encintisa ngokusemthethweni. <verse eid="2TI 2:5"/><verse number="6" style="v" sid="2TI 2:6"/>Umlimi osebenza kakhulu kumele kube nguye oqala ukuthola isabelo sezilimo. <verse eid="2TI 2:6"/><verse number="7" style="v" sid="2TI 2:7"/>Nakana ngalokho engikutshoyo ngoba iNkosi izakupha umbono kukho konke lokhu.<verse eid="2TI 2:7"/></para>
  <para style="p">
    <verse number="8" style="v" sid="2TI 2:8"/>Khumbula uJesu Khristu owavuka kwabafileyo, wadabuka kuDavida. Leli yilo ivangeli lami <verse eid="2TI 2:8"/><verse number="9" style="v" sid="2TI 2:9"/>engilihluphekelayo ngize ngibotshwe ngamaketane njengesigangi. Kodwa ilizwi likaNkulunkulu kalibotshwanga. <verse eid="2TI 2:9"/><verse number="10" style="v" sid="2TI 2:10"/>Ngakho-ke, ngibekezelela konke ngenxa yabakhethiweyo ukuze labo bazuze ukusindiswa okukuKhristu uJesu lenkazimulo engapheliyo.<verse eid="2TI 2:10"/></para>
  <para style="p">
    <verse number="11" style="v" sid="2TI 2:11"/>Nansi isitsho esiqotho:</para>
  <para style="q1" vid="2TI 2:11">Nxa safa laye</para>
  <para style="q2" vid="2TI 2:11">sizaphila laye futhi;<verse eid="2TI 2:11"/></para>
  <para style="q1">
    <verse number="12" style="v" sid="2TI 2:12"/>nxa sibekezela</para>
  <para style="q2" vid="2TI 2:12">sizabusa laye futhi.</para>
  <para style="q1" vid="2TI 2:12">Nxa simphika,</para>
  <para style="q2" vid="2TI 2:12">laye futhi uzasiphika;<verse eid="2TI 2:12"/></para>
  <para style="q1">
    <verse number="13" style="v" sid="2TI 2:13"/>nxa singelalo ithemba</para>
  <para style="q2" vid="2TI 2:13">yena uzaqhubeka ethembekile,</para>
  <para style="q2" vid="2TI 2:13">ngoba angeke azidele.<verse eid="2TI 2:13"/></para>
  <para style="s1">Isisebenzi Esivunywe NguNkulunkulu</para>
  <para style="p">
    <verse number="14" style="v" sid="2TI 2:14"/>Qhubeka ubakhumbuza abantu bakaNkulunkulu ngalezizinto. Baxwayise phambi kukaNkulunkulu ngokuxabana ngamazwi; akulasizo, kuchitha labo abalaleleyo. <verse eid="2TI 2:14"/><verse number="15" style="v" sid="2TI 2:15"/>Yenza ubungcono bakho ukuba uzethule kuNkulunkulu njengohloliweyo, isisebenzi esingadingi ukuba sibe lenhloni njalo esiliphatha kuhle ilizwi leqiniso. <verse eid="2TI 2:15"/><verse number="16" style="v" sid="2TI 2:16"/>Xwaya inkulumo zokweyisa uNkulunkulu ngoba abazikholisayo baqhubeka kokuphela besiba ngabangamesabiyo uNkulunkulu. <verse eid="2TI 2:16"/><verse number="17" style="v" sid="2TI 2:17"/>Imfundiso yabo izaqhela njengesilonda esibhibhidlayo. Phakathi kwabo kuloHimeniyasi loFilethosi, <verse eid="2TI 2:17"/><verse number="18" style="v" sid="2TI 2:18"/>abaphambukayo eqinisweni. Bathi ukuvuka kwabafileyo sekwenzakala njalo bachitha ukukholwa kwabanye. <verse eid="2TI 2:18"/><verse number="19" style="v" sid="2TI 2:19"/>Noma kunjalo isisekelo sikaNkulunkulu esiqinileyo sigxilile, sibekwe uphawu lombhalo othi: “UThixo uyabazi labo abangabakhe,”<note caller="+" style="f"><char style="fr" closed="false">2.19 </char><char style="ft" closed="false">AmaNani 16.5</char></note> lokuthi, “Bonke abalivumayo ibizo likaThixo kumele badele ububi.”<verse eid="2TI 2:19"/></para>
  <para style="p">
    <verse number="20" style="v" sid="2TI 2:20"/>Endlini enkulukazi akulazitsha zegolide lezesiliva nje kuphela kodwa lezezigodo kanye lezebumba; ezinye ngezemisebenzi encomekayo njalo ezinye ngezokusebenzisa nje. <verse eid="2TI 2:20"/><verse number="21" style="v" sid="2TI 2:21"/>Nxa umuntu ezihlambulula kokulihlazo, uzasetshenziswa emisebenzini encomekayo, angcweliswe, abe luncedo eNkosini yakhe njalo elungele ukwenza loba yiwuphi umsebenzi omuhle.<verse eid="2TI 2:21"/></para>
  <para style="p">
    <verse number="22" style="v" sid="2TI 2:22"/>Xwaya izinkanuko ezimbi zobutsha ufune ukulunga, lokukholwa, lothando kanye lokuthula, ukanye lalabo abakhuleka eNkosini ngezinhliziyo ezimhlophe. <verse eid="2TI 2:22"/><verse number="23" style="v" sid="2TI 2:23"/>Xwaya ukuphikisana kobuthutha lobuwula ngoba uyakwazi ukuthi kudala ingxabano. <verse eid="2TI 2:23"/><verse number="24" style="v" sid="2TI 2:24"/>Inceku yeNkosi kumele ixwaye ingxabano; kodwa kumele ibe lomusa ebantwini bonke, yenelise ukufundisa, ingabi lenzondo. <verse eid="2TI 2:24"/><verse number="25" style="v" sid="2TI 2:25"/>Abaphikisayo kumele belulekwe kuhle, ngethemba lokuthi uNkulunkulu uzabaguqula inhliziyo baholelwe ekwazini iqiniso <verse eid="2TI 2:25"/><verse number="26" style="v" sid="2TI 2:26"/>lokuthi baphaphame, baphunyuke emjibileni kaSathane obathumbele ukuba benze intando yakhe.<verse eid="2TI 2:26"/></para>
  <chapter eid="2TI 2"/>
  <chapter number="3" style="c" sid="2TI 3"/>
  <para style="s1">Ukweyisa UNkulunkulu Ensukwini Zokucina</para>
  <para style="p">
    <verse number="1" style="v" sid="2TI 3:1"/>Kodwa nanzelela lokhu: Ensukwini zokucina kuzakuba lezikhathi ezinzima. <verse eid="2TI 3:1"/><verse number="2" style="v" sid="2TI 3:2"/>Abantu bazakuba ngabazithandayo, labathanda imali, labazikhukhumezayo, labazigqajayo, labathukayo, labangalaleli abazali babo, labangabongiyo, labangcolileyo, <verse eid="2TI 3:2"/><verse number="3" style="v" sid="2TI 3:3"/>labangelathando, labangathetheleliyo, labahlebayo, labangazikhuziyo, labalesihluku, labangakuthandiyo okuhle, <verse eid="2TI 3:3"/><verse number="4" style="v" sid="2TI 3:4"/>labalamacebo amabi, labacaphuka ngeze, labaziphakamisayo, labathanda injabulo kulokuthanda uNkulunkulu, <verse eid="2TI 3:4"/><verse number="5" style="v" sid="2TI 3:5"/>belesimo sokukholwa kuNkulunkulu kodwa belandula amandla okukholwa. Ungahlanganyeli labo.<verse eid="2TI 3:5"/></para>
  <para style="p">
    <verse number="6" style="v" sid="2TI 3:6"/>Yibo laba abanyenyela emakhaya bazuze amandla phezu kwabesifazane ababuthakathaka, abasindwa yizono njalo bebuswa zinhlobo zonke zezinkanuko ezimbi, <verse eid="2TI 3:6"/><verse number="7" style="v" sid="2TI 3:7"/>behlezi befunda kodwa besehluleka ukufinyelela elwazini lweqiniso. <verse eid="2TI 3:7"/><verse number="8" style="v" sid="2TI 3:8"/>NjengoJanesi loJambiresi abaphikisa uMosi, ngokunjalo abantu laba baphikisa iqiniso. Abantu bengqondo ezonakeleyo, abalahliweyo ngokokholo. <verse eid="2TI 3:8"/><verse number="9" style="v" sid="2TI 3:9"/>Kodwa kabayikufika ndawo ngoba njengokwalawo madoda, ubuthutha babo buzakuba sobala ebantwini bonke.<verse eid="2TI 3:9"/></para>
  <para style="s1">UPhawuli Ulaya UThimothi</para>
  <para style="p">
    <verse number="10" style="v" sid="2TI 3:10"/>Kodwa wena wazi konke ngemfundiso yami, lempilo yami, lenjongo yami, lokukholwa, lokubekezela, lothando, lokuqinisela, <verse eid="2TI 3:10"/><verse number="11" style="v" sid="2TI 3:11"/>lokuhlukuluzwa, inhlupheko zonke engahlangana lazo e-Antiyokhi, lase-Ikhoniyamu, laseListra kanye lokuhlukuluzeka engangena phakathi kwakho. Kodwa iNkosi yangihlenga kukho konke lokhu. <verse eid="2TI 3:11"/><verse number="12" style="v" sid="2TI 3:12"/>Ngempela umuntu wonke othanda ukuphila impilo yokulalela uNkulunkulu kuKhristu uJesu uzahlukuluzwa, <verse eid="2TI 3:12"/><verse number="13" style="v" sid="2TI 3:13"/>kukanti abantu ababi labakhohlisi bazakonakala ngokudlulisayo, bekhohlisa labo bekhohliswa. <verse eid="2TI 3:13"/><verse number="14" style="v" sid="2TI 3:14"/>Kodwa wena qhubeka ngalokho okufundileyo njalo wakukholwa ngoba uyabazi labo okufunde kubo, <verse eid="2TI 3:14"/><verse number="15" style="v" sid="2TI 3:15"/>lokuthi kusukela ebuntwaneni wayazi njani imibhalo eNgcwele engakwenza uhlakaniphele ukusindiswa ngokukholwa kuKhristu uJesu. <verse eid="2TI 3:15"/><verse number="16" style="v" sid="2TI 3:16"/>IMibhalo yonke yaphefumulelwa nguNkulunkulu njalo ilosizo ekufundiseni, lokukhuza, lokuqondisa, lokufundisa ngokulunga, <verse eid="2TI 3:16"/><verse number="17" style="v" sid="2TI 3:17"/>ukuze umuntu kaNkulunkulu ayilungisele ngokupheleleyo yonke imisebenzi emihle.<verse eid="2TI 3:17"/></para>
  <chapter eid="2TI 3"/>
  <chapter number="4" style="c" sid="2TI 4"/>
  <para style="p">
    <verse number="1" style="v" sid="2TI 4:1"/>Phambi kukaNkulunkulu loKhristu uJesu ozathonisisa abaphilayo labafileyo njalo mayelana lokubonakala kwakhe kanye lombuso wakhe ngikunika lumlayo: <verse eid="2TI 4:1"/><verse number="2" style="v" sid="2TI 4:2"/>Tshumayela iLizwi; lungiselela isikhathi esifaneleyo lesikhathi esingafanelanga; lungisa, ukhuze njalo ukhuthaze ngokubekezelela okukhulu langokulaya ngokunanzelela. <verse eid="2TI 4:2"/><verse number="3" style="v" sid="2TI 4:3"/>Ngoba isikhathi sizafika lapho abantu abangayikuyivuma khona imfundiso eqotho. Kodwa ukuze basuthise izinkanuko zabo, bazaziqoqela abafundisi abanengi ukuba batsho lokho indlebe zabo ezilumela ukukuzwa. <verse eid="2TI 4:3"/><verse number="4" style="v" sid="2TI 4:4"/>Indlebe zabo bazazisusa eqinisweni baphambukele ezinganekwaneni. <verse eid="2TI 4:4"/><verse number="5" style="v" sid="2TI 4:5"/>Kodwa wena lulamisa ikhanda kuzozonke izehlakalo, ubekezele ebunzimeni, wenze umsebenzi womvangeli, uyifeze yonke imisebenzi yenkonzo yakho.<verse eid="2TI 4:5"/></para>
  <para style="p">
    <verse number="6" style="v" sid="2TI 4:6"/>Ngoba mina sengilungele ukuthululwa njengomnikelo onathwayo njalo lesikhathi sokusuka kwami sesifikile. <verse eid="2TI 4:6"/><verse number="7" style="v" sid="2TI 4:7"/>Ngilwile ukulwa okuhle, sengiliqedile ibanga lami lokukholwa ngikulondolozile. <verse eid="2TI 4:7"/><verse number="8" style="v" sid="2TI 4:8"/>Khathesi ngigcinelwe umqhele wokulunga iNkosi uMahluleli olungileyo ezanginika wona ngalelolanga njalo kungayisimi kuphela kodwa kubo bonke abatshisekela ukubonakala kwayo.<verse eid="2TI 4:8"/></para>
  <para style="s1">Amazwi Aqondene Laye</para>
  <para style="p">
    <verse number="9" style="v" sid="2TI 4:9"/>Zama ngamandla akho wonke ukuba uze kimi ngokuphangisa <verse eid="2TI 4:9"/><verse number="10" style="v" sid="2TI 4:10"/>ngoba uDemasi ngenxa yokuthi ubethanda umhlaba lo, usengibalekele waya eThesalonika. UKhrisensi useye eGalathiya, uThithu waya eDalmathiya. <verse eid="2TI 4:10"/><verse number="11" style="v" sid="2TI 4:11"/>ULukha nguye kuphela olami. Thatha uMakho ubuye laye ngoba ulusizo kakhulu enkonzweni yami. <verse eid="2TI 4:11"/><verse number="12" style="v" sid="2TI 4:12"/>UThikhikhasi ngamthuma e-Efesu. <verse eid="2TI 4:12"/><verse number="13" style="v" sid="2TI 4:13"/>Lapho usubuya ubuye lejazi engalitshiya kuKhaphusi eTrowasi lengwalo zami ikakhulu leziyana ezemibhalo elotshwe ezikhumbeni.<verse eid="2TI 4:13"/></para>
  <para style="p">
    <verse number="14" style="v" sid="2TI 4:14"/>U-Alekizanda umkhandi wensimbi wenza okubi kakhulu kimi. INkosi izaphindisela kuye lokhu akwenzileyo. <verse eid="2TI 4:14"/><verse number="15" style="v" sid="2TI 4:15"/>Lawe futhi kumele umqaphele ngoba ilizwi lethu waliphikisa kakhulu.<verse eid="2TI 4:15"/></para>
  <para style="p">
    <verse number="16" style="v" sid="2TI 4:16"/>Ekuzivikeleni kwami kwakuqala kakho owangisekelayo kodwa abantu bonke bangihlamukela. Kabangabi lamlandu ngalokho. <verse eid="2TI 4:16"/><verse number="17" style="v" sid="2TI 4:17"/>Kodwa iNkosi yema phansi kwami yangipha amandla ukuze kuthi ngami ilizwi litshunyayelwe ngokupheleleyo njalo labeZizweni bonke balizwe. Ngempela ngasindiswa emlonyeni wesilwane. <verse eid="2TI 4:17"/><verse number="18" style="v" sid="2TI 4:18"/>INkosi izangihlenga kukho konke ukuhlaselwa okubi ingilethe kungekho bubi embusweni wayo wasezulwini. Udumo kalube kuyo kuze kube nini lanini. Ameni.<verse eid="2TI 4:18"/></para>
  <para style="b"/>
  <para style="s1">Ukuvalelisa</para>
  <para style="p">
    <verse number="19" style="v" sid="2TI 4:19"/>Bingelela uPhrisila lo-Akhwila kanye labendlu ka-Onesiforosi.<verse eid="2TI 4:19"/></para>
  <para style="b"/>
  <para style="p">
    <verse number="20" style="v" sid="2TI 4:20"/>U-Erastusi wasala eKhorinte, kwathi uThrofimasi ngamtshiya egula eMilethusi. <verse eid="2TI 4:20"/><verse number="21" style="v" sid="2TI 4:21"/>Zama ngamandla akho wonke ukuba ufike lapha ubusika bungakafiki.</para>
  <para style="b" vid="2TI 4:21"/>
  <para style="p" vid="2TI 4:21">UYubhulasi, loPhudeni, loLino, loKlawudiya kanye labazalwane bonke bayakubingelela.<verse eid="2TI 4:21"/></para>
  <para style="b"/>
  <para style="p">
    <verse number="22" style="v" sid="2TI 4:22"/>INkosi kayibe lomoya wakho. Umusa kawube lawe.<verse eid="2TI 4:22"/></para>
  <chapter eid="2TI 4"/>
</usx>
