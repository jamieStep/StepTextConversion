<?xml version="1.0" encoding="UTF-8"?>
<usx version="3.0">
  <book code="TIT" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UThithu</para>
  <para style="toc1">Incwadi KaPhawuli KuThithu</para>
  <para style="toc2">UThithu</para>
  <para style="toc3">Thi</para>
  <para style="mt1">KuThithu</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ngemva kokukhululwa kompostoli uPhawuli entolongweni yaseRoma, wathola ukuthi abakhokheli ababengabahlamuki babethwalise nzima abantu bebandla ayelisungule e-Efesu. Watshiya uThimothi ayesebenze laye okwesikhathi eside kulelodolobho elencwadi eyayimnika amandla okuthi afake abanye abakhokheli endaweni yabahlamuki njalo alungise ukuthi ibandla lihambe ngendlela eqondileyo. Indaba efananayo eKhiriti yenza ukuba uPhawuli athumele njalo omunye ayesebenze laye kwesikhathi eside, uThithu ukuba ayemela khonale.</para>
  <para style="ip">Incwadi kaPhawuli ibhalelwe uThithu kodwa iqondana lebandla jikelele. Unika uThithu amandla akhe abuye amthume ukuthi afake abakhokheli abamesabayo uNkulunkulu. Ukulandisa kukaPhawuli mayelana labafundisi bamanga kuyafanana lase-Efesu. Imithetho yabaJuda ababeyikhethile enjengokusoka lokungadli okunye ukudla kanye lokugijimela ingxoxo ezibangela impikiswano. Kungasenani imfundiso kayizange ibasize ukuba baphile impilo ezimsulwa. UPhawuli utshela abantu bakuleyondawo ukuthi <char style="qt">Umusa kaNkulunkulu uze lensindiso ebantwini bonke.</char> Iqiniso mayelana loJesu yilo elisiza abantu bakaNkulunkulu ukuba baphile impilo entsha. UPhawuli ubatshela ngesifiso sakhe sokuqeda isikhathi somqando eseNikhapholisi, idolobho elisokhunjini olungasentshonalanga kweMasedoniya. Lokhu kwakuzenza kubelula ukuhambisa ivangeli ezindaweni ezisentshonalanga kombuso. UPhawuli wayelethemba lokuthi uThithu wayezenelisa ukulungisa ibandla laseKhirithi ukwenzela ukuthi amphelekezele esiyasungula umsebenzi wakhe omutsha.</para>
  <para style="ie"/>
  <chapter number="1" style="c" sid="TIT 1"/>
  <para style="p">
    <verse number="1" style="v" sid="TIT 1:1"/>Mina Phawuli inceku kaNkulunkulu lompostoli kaJesu Khristu wokukholwa kwabakhethiweyo bakaNkulunkulu lokwazi iqiniso eliholela ekwesabeni uNkulunkulu, <verse eid="TIT 1:1"/><verse number="2" style="v" sid="TIT 1:2"/>ukukholwa lokwazi okweyame ethembeni lokuphila okulaphakade okwathenjiswa ekudatshulweni komhlaba nguNkulunkulu <verse eid="TIT 1:2"/><verse number="3" style="v" sid="TIT 1:3"/>njalo ngesikhathi sakhe esimisiweyo wabonakalisa ilizwi lakhe ngentshumayelo engayiphathiswa ngomlayo kaNkulunkulu uMsindisi wethu,<verse eid="TIT 1:3"/></para>
  <para style="b"/>
  <para style="p">
    <verse number="4" style="v" sid="TIT 1:4"/>KuThithu indodana yami ngokukholwa kwethu sonke ngithi:</para>
  <para style="b" vid="TIT 1:4"/>
  <para style="p" vid="TIT 1:4">Umusa lokuthula okuvela kuNkulunkulu uBaba lakuKhristu uJesu uMsindisi wethu.<verse eid="TIT 1:4"/></para>
  <para style="b"/>
  <para style="s1">Ukubeka Abadala Bebandla Abathanda Okuhle</para>
  <para style="p">
    <verse number="5" style="v" sid="TIT 1:5"/>Engakutshiyela khona eKhrethe yikuthi uqondise lokho okwasala kungaphelanga njalo ubeke abadala bebandla emizini yonke njengokukulaya kwami. <verse eid="TIT 1:5"/><verse number="6" style="v" sid="TIT 1:6"/>Umdala webandla kumele abe ngongasolekiyo, indoda elomfazi oyedwa, indoda elabantwana abakholwayo njalo abangelacala lobudlwangudlwangu loba ukwedelela. <verse eid="TIT 1:6"/><verse number="7" style="v" sid="TIT 1:7"/>Njengoba umthungameli ephathiswe umsebenzi kaNkulunkulu, kumele angabi lasici, angazikhukhumezi, ongazondi masinyane, ongasisosidakwa, ongathandi ukulwa, ongadingi inzuzo ngobuqili. <verse eid="TIT 1:7"/><verse number="8" style="v" sid="TIT 1:8"/>Kodwa kumele abe ngophatha kuhle izihambi, othanda okuhle, ozikhuzayo, oqondileyo, ongcwele lozithibayo. <verse eid="TIT 1:8"/><verse number="9" style="v" sid="TIT 1:9"/>Kumele abambelele elizwini eliqotho njengokufundiswa kwalo ukuze akhuthaze abanye ngemfundiso eqotho njalo amelane lalabo abayiphikisayo.<verse eid="TIT 1:9"/></para>
  <para style="s1">Ukukhuza Abehluleka Ukwenza Okuhle</para>
  <para style="p">
    <verse number="10" style="v" sid="TIT 1:10"/>Ngoba banengi abantu abahlamukayo, abakhulumayo nje kanye labakhohlisi ikakhulu abeqembu lokusoka. <verse eid="TIT 1:10"/><verse number="11" style="v" sid="TIT 1:11"/>Kumele bathuliswe ngoba bachitha imizi epheleleyo ngokufundisa izinto okungamelanga bazifundise besenzela ukuthola inzuzo ngobuqili lenkohliso. <verse eid="TIT 1:11"/><verse number="12" style="v" sid="TIT 1:12"/>Omunye wabaphrofethi babo wathi, “AbaseKhrethe ngabantu bamanga, izilo ezimbi, izihwaba ezingamavila.” <verse eid="TIT 1:12"/><verse number="13" style="v" sid="TIT 1:13"/>Ubufakazi lobu buliqiniso. Ngakho-ke, bakhuze ngamandla ukuze baqine ekukholweni <verse eid="TIT 1:13"/><verse number="14" style="v" sid="TIT 1:14"/>bangalaleli izinganekwane zamaJuda loba imilayo yalabo abadela iqiniso. <verse eid="TIT 1:14"/><verse number="15" style="v" sid="TIT 1:15"/>Kwabahlambulukileyo izinto zonke zihlambulukile kodwa kulabo abaxhwalileyo njalo bengakholwa akulalutho oluhlambulukileyo. Ngempela, ingqondo lezazela zabo konke kuxhwalile. <verse eid="TIT 1:15"/><verse number="16" style="v" sid="TIT 1:16"/>Bathi uNkulunkulu bayamazi kodwa ngezenzo zabo bayamphika. Bayenyanyeka, bayadelela njalo kabafanelanga ukwenza loba kuyini okuhle.<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="s1">Ukwenza Okuhle Ngenxa Yevangeli</para>
  <para style="p">
    <verse number="1" style="v" sid="TIT 2:1"/>Kumele ufundise okuvumelana lemfundiso eqotho. <verse eid="TIT 2:1"/><verse number="2" style="v" sid="TIT 2:2"/>Fundisa amadoda amadala ukuzithiba, afanele ukuhlonitshwa, azikhuze, njalo aqine ekukholweni, ethandweni kanye lasekubekezeleni.<verse eid="TIT 2:2"/></para>
  <para style="p">
    <verse number="3" style="v" sid="TIT 2:3"/>Ngokunjalo, fundisa abesifazane abadala ukuba babe ngabahloniphayo ekuphileni kwabo, bangabi ngabahlebayo kumbe ababuswa liwayini kodwa ukuba bafundise okulungileyo. <verse eid="TIT 2:3"/><verse number="4" style="v" sid="TIT 2:4"/>Ngakho-ke, bangafundisa abesifazane abatsha ukuba bathande omkabo labantwana babo <verse eid="TIT 2:4"/><verse number="5" style="v" sid="TIT 2:5"/>ukuba bazikhuze njalo bahlambuluke, lokuba bakhuthale emakhaya, lokuba lomusa, lokuba bazehlise ngaphansi kwabomkabo ukuze kungabikhona ogcona ilizwi likaNkulunkulu.<verse eid="TIT 2:5"/></para>
  <para style="p">
    <verse number="6" style="v" sid="TIT 2:6"/>Ngokunjalo, khuthaza abesilisa abatsha ukuba bazikhuze. <verse eid="TIT 2:6"/><verse number="7" style="v" sid="TIT 2:7"/>Kukho konke babekele isibonelo ngokwenza okuhle. Ekufundiseni kwakho tshengisa ubuqotho lokuzimisela <verse eid="TIT 2:7"/><verse number="8" style="v" sid="TIT 2:8"/>kanye lokukhuluma okulengqondo okungeke kusolwe ukuze kuthi labo abakuphikisayo bayangeke ngoba bengelalutho olubi abangalutsho ngathi.<verse eid="TIT 2:8"/></para>
  <para style="p">
    <verse number="9" style="v" sid="TIT 2:9"/>Fundisa izisebenzi ukuba zizehlisele ngaphansi kwamakhosi azo ezintweni zonke, zizame ukuwathokozisa, zingawaphenduli, <verse eid="TIT 2:9"/><verse number="10" style="v" sid="TIT 2:10"/>zingawantshontsheli, kodwa zibonakalise ukuthi zingathembeka okupheleleyo ukuze kuthi ngakho konke zenze imfundiso ngoNkulunkulu uMsindisi wethu ibe ngebukekayo.<verse eid="TIT 2:10"/></para>
  <para style="p">
    <verse number="11" style="v" sid="TIT 2:11"/>Ngoba umusa kaNkulunkulu oletha insindiso usubonakele ebantwini bonke. <verse eid="TIT 2:11"/><verse number="12" style="v" sid="TIT 2:12"/>Uyasifundisa ukuthi “Hayi” ekweyiseni uNkulunkulu lasezinkanukweni zasemhlabeni njalo siphile ngokuzikhuza, ngokuqonda empilweni yokulalela uNkulunkulu ngesikhathi samanje, <verse eid="TIT 2:12"/><verse number="13" style="v" sid="TIT 2:13"/>lapho sisalindele ithemba elibusisiweyo lokubonakala ngenkazimulo kaNkulunkulu wethu omkhulu longuMsindisi uJesu Khristu <verse eid="TIT 2:13"/><verse number="14" style="v" sid="TIT 2:14"/>owazinikela ngenxa yethu ukuba asihlenge ebubini bonke kanye lokuthi azihlambululele abantu abangabakhe, abatshisekela ukwenza okuhle.<verse eid="TIT 2:14"/></para>
  <para style="p">
    <verse number="15" style="v" sid="TIT 2:15"/>Ngakho lezi yizinto okumele uzifundise. Khuthaza njalo ukhuze ngamandla wonke. Ungavumeli muntu ukuthi akweyise.<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="s1">Lisindisiwe Ukuze Lenze Okuhle</para>
  <para style="p">
    <verse number="1" style="v" sid="TIT 3:1"/>Khumbuza abantu ukuba bazehlisele ngaphansi kwababusi, labaphathi, lokuba balalele, lokuba balungele ukwenza loba kuyini okuhle, <verse eid="TIT 3:1"/><verse number="2" style="v" sid="TIT 3:2"/>lokunganyeyi muntu, lokuba lokuthula kanye lozwelo, kanye lokubonakalisa ukuzithoba okuqotho ebantwini bonke.<verse eid="TIT 3:2"/></para>
  <para style="p">
    <verse number="3" style="v" sid="TIT 3:3"/>Ngesinye isikhathi lathi sake saba yiziwula, singalaleli, sikhohliswa njalo sithunjwe zinhlobo zonke zenkanuko kanye lenjabulo. Saphila phakathi kwenzondo lomhawu, sizondwa njalo sizondana. <verse eid="TIT 3:3"/><verse number="4" style="v" sid="TIT 3:4"/>Kodwa kwathi umusa lothando lukaNkulunkulu uMsindisi wethu sekubonakele, <verse eid="TIT 3:4"/><verse number="5" style="v" sid="TIT 3:5"/>wasisindisa, hatshi ngenxa yezinto ezilungileyo esasizenzile kodwa ngenxa yesihawu sakhe. Wasisindisa ngokugeziswa kokuzalwa kutsha kanye lokuvuselelwa nguMoya oNgcwele <verse eid="TIT 3:5"/><verse number="6" style="v" sid="TIT 3:6"/>amthela kakhulu phezu kwethu ngoJesu Khristu uMsindisi wethu <verse eid="TIT 3:6"/><verse number="7" style="v" sid="TIT 3:7"/>ukuze kuthi sesilungiswe ngumusa wakhe, sibe zindlalifa silethemba lokuphila okulaphakade. <verse eid="TIT 3:7"/><verse number="8" style="v" sid="TIT 3:8"/>Leli yilizwi eliqotho. Njalo ngithanda ukuba izinto lezi uzigcizelele ukuze kuthi labo abathembele kuNkulunkulu bananzelele ukuzinikela ekwenzeni okuhle. Izinto lezi zinhle kakhulu njalo zilosizo ebantwini bonke.<verse eid="TIT 3:8"/></para>
  <para style="p">
    <verse number="9" style="v" sid="TIT 3:9"/>Kodwa xwaya impikiswano yobuwula lezindaba zosendo kanye lemibango lengxabano mayelana lomthetho ngoba lokhu akulasizo njalo kuyize. <verse eid="TIT 3:9"/><verse number="10" style="v" sid="TIT 3:10"/>Umuntu oxabanisayo mlaye kanye, uphinde umlaye okwesibili. Emva kwalokho mxwaye. <verse eid="TIT 3:10"/><verse number="11" style="v" sid="TIT 3:11"/>Ungaba leqiniso ukuthi umuntu onjalo uxhwalile njalo uyisoni; nguye ozilahlayo yena ngokwakhe.<verse eid="TIT 3:11"/></para>
  <para style="b"/>
  <para style="s1">Amazwi Okucina</para>
  <para style="p">
    <verse number="12" style="v" sid="TIT 3:12"/>Ngingaze ngithumele u-Athemasi kumbe uThikhikhasi kuwe, kumele uzame ngamandla akho wonke ukuza kimi eNikhopholisi ngoba sengizimisele ukuhlala khona ebusika. <verse eid="TIT 3:12"/><verse number="13" style="v" sid="TIT 3:13"/>Yenza konke ongakwenza ukuba usize uZenasi igqwetha kanye lo-Apholo ohanjweni lwabo ubone ukuba balakho konke abakuswelayo.<verse eid="TIT 3:13"/></para>
  <para style="b"/>
  <para style="p">
    <verse number="14" style="v" sid="TIT 3:14"/>Abantu bakithi kumele bafunde ukuzinikela ekwenzeni okuhle ukuze bagcwalise izinswelo zansuku zonke njalo bangaphili impilo eyize.<verse eid="TIT 3:14"/></para>
  <para style="b"/>
  <para style="p">
    <verse number="15" style="v" sid="TIT 3:15"/>Bonke abalami bayakubingelela.</para>
  <para style="p" vid="TIT 3:15">Bingelela labo abasithandayo ekukholweni.</para>
  <para style="b" vid="TIT 3:15"/>
  <para style="p" vid="TIT 3:15">Umusa kawube lani lonke.<verse eid="TIT 3:15"/></para>
  <chapter eid="TIT 3"/>
</usx>
