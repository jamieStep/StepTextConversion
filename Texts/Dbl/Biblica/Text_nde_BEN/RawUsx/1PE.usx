<?xml version="1.0" encoding="UTF-8"?>
<usx version="3.0">
  <book code="1PE" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">1 UPhethro</para>
  <para style="toc1">Incwadi Yakuqala KaPhethro</para>
  <para style="toc2">1 UPhethro</para>
  <para style="toc3">1Pe</para>
  <para style="mt2">Incwadi Yakuqala</para>
  <para style="mt1">KaPhethro</para>
  <para style="imt">Isingeniso</para>
  <para style="imt1">Isingeniso</para>
  <para style="im">Umpostoli uPhethro wayengomunye wabafundi abalitshumi lambili uJesu abakhetha wabafundisa ngesikhathi sakhe esasemhlabeni. UPhethro waqeda iminyaka yempilo yakhe yokucina leyokusebenzela uNkulunkulu engumkhokheli webandla laseRoma ekuqaleni komnyaka ka60 emva kokuvuka kukaKhristu. Wathi esizwa ukuthi amabandla akwezinye izifunda zaseRoma (wonke asendaweni esisaziwa ngokuthi yiThekhi) ayebulawa, wabhala ebakhuthaza ukuthi bahlale bethembekile kuJesu. Incwadi kaPhethro yafikiswa nguSayilasi, indoda eyayisebenza lompostoli uPhawuli (Bona Imisebenzi 15.22 – 17.15). UPhethro wethula uSayilasi abesechasisa ukuthi wancedisa ekubhalweni kwencwadi.</para>
  <para style="ip">Incwadi le ilezigaba ezintathu ngaphambili kwesingeniso:</para>
  <para style="ili1">UPhethro uqala ngokutshela abafundi bencwadi yakhe ukuthi <char style="qt">libengcwele kukho konke elikwenzayo.</char> NjengabeZizweni, babephila bengazi lutho (babengazazi izindlela zikaNkulunkulu). Kodwa khathesi sebelilizwe elingcwele, ingxenye yabantu bakaNkulunkulu njalo babizelwa empilweni entsha.</para>
  <para style="ili1">UPhethro uchasisa ukuthi indlela yokuphila entsha le izamangalisa labo abazasola labazabulala kungelasizatho.</para>
  <para style="ili1">Ekuphetheni, uPhethro uyavuma ukuthi ababali bencwadi yakhe bayahlukumezeka ngenxa yokholo lwabo kodwa uyachasisa ukuthi lokho yikho okumele kukhangelelwe. UKhristu ngokwakhe wahlukunyezwa, labakholwayo emhlabeni wonke jikelele bahlangana lezilingo ezifanayo. Abalandeli bakaJesu balindele usuku abazavakatshelwa ngalo nguNkulunkulu njalo lasekuhluphekeni kwabo bayenelisa ukuveza ukuthi ngabakaNkulunkulu.</para>
  <para style="ie"/>
  <chapter number="1" style="c" sid="1PE 1"/>
  <para style="p">
    <verse number="1" style="v" sid="1PE 1:1"/>UPhethro, umpostoli kaJesu Khristu,</para>
  <para style="b" vid="1PE 1:1"/>
  <para style="p" vid="1PE 1:1">Kwabakhethiweyo bakaNkulunkulu, lasezihambini emhlabeni labahlakazekileyo kulolonke elasePhontusi, laseGalathiya, laseKhaphadokhiya, lase-Ezhiya kanye laseBhithiniya, <verse eid="1PE 1:1"/><verse number="2" style="v" sid="1PE 1:2"/>abakhethwe ngokumayelana lokwazi mandulo kukaNkulunkulu uBaba, ngomsebenzi ongcwelisayo kaMoya, ngokulalela uJesu Khristu langokuchelwa ngegazi lakhe:</para>
  <para style="b" vid="1PE 1:2"/>
  <para style="p" vid="1PE 1:2">Umusa lokuthula kakube ngokwenu ngokwandileyo.<verse eid="1PE 1:2"/></para>
  <para style="b"/>
  <para style="s1">Ukudumisa UNkulunkulu Ngenxa Yethemba Eliphilayo</para>
  <para style="p">
    <verse number="3" style="v" sid="1PE 1:3"/>Udumo kalube kuNkulunkulu uYise weNkosi yethu uJesu Khristu! Ngenxa yesihawu sakhe esikhulu usinike ukuzalwa kutsha ethembeni eliphilayo ngokuvuka kwabafileyo kukaJesu Khristu, <verse eid="1PE 1:3"/><verse number="4" style="v" sid="1PE 1:4"/>kanye laselifeni elingasoze libole, lonakale loba libune njalo eliligcinelweyo ezulwini. <verse eid="1PE 1:4"/><verse number="5" style="v" sid="1PE 1:5"/>Ngokukholwa livikelwe ngamandla kaNkulunkulu kuze kufike ukusindiswa okulungiselwe ukubonakaliswa ngesikhathi sokucina. <verse eid="1PE 1:5"/><verse number="6" style="v" sid="1PE 1:6"/>Liyathokoza kakhulu ngalokhu lanxa like lahlupheka okwesikhatshana ngezinsizi zezinhlobo zonke zezilingo. <verse eid="1PE 1:6"/><verse number="7" style="v" sid="1PE 1:7"/>Zifikile ukuze ukukholwa kwenu okulinganisiweyo, okuqakatheke kakhulu kulegolide, elonakalayo lanxa licengwe ngomlilo kubonakaliswe kuqotho njalo kulethe ukubonga, lenkazimulo kanye lodumo lapho uJesu Khristu esebonakaliswa. <verse eid="1PE 1:7"/><verse number="8" style="v" sid="1PE 1:8"/>Lanxa lingambonanga, liyamthanda; njalo lanxa lingamboni khathesi, liyakholwa kuye njalo ligcwele intokozo engakhulumekiyo lemangalisayo, <verse eid="1PE 1:8"/><verse number="9" style="v" sid="1PE 1:9"/>ngoba lamukela umvuzo wokukholwa kwenu, ukusindiswa kwemiphefumulo yenu.<verse eid="1PE 1:9"/></para>
  <para style="p">
    <verse number="10" style="v" sid="1PE 1:10"/>Mayelana lokusindiswa lokhu, abaphrofethi abakhuluma ngomusa owawuzakuza kini, badingisisa ngesineke esikhulu, <verse eid="1PE 1:10"/><verse number="11" style="v" sid="1PE 1:11"/>bezama ukwazi isikhathi lomumo okwakutshiwo nguMoya kaKhristu owayekubo lapho atsho mandulo ngezinhlupheko zikaKhristu lenkazimulo eyayizalandela. <verse eid="1PE 1:11"/><verse number="12" style="v" sid="1PE 1:12"/>Kwabonakaliswa kubo ukuthi bona babengazisebenzeli kodwa besebenzela lina lapho babekhuluma ngezinto khathesi eselizitshelwe yilabo abatshumayele ivangeli kini ngoMoya oNgcwele owathunywa evela ezulwini. Lezingilosi ziyafisa ukuzibona lezizinto.<verse eid="1PE 1:12"/></para>
  <para style="s1">Wobani Ngcwele</para>
  <para style="p">
    <verse number="13" style="v" sid="1PE 1:13"/>Ngakho-ke, lungiselani ingqondo zenu okungenziwa; zithibeni; bekani ithemba lenu ngokupheleleyo emuseni elizawuthola lapho uJesu Khristu esebonakaliswa. <verse eid="1PE 1:13"/><verse number="14" style="v" sid="1PE 1:14"/>Njengabantwana abalalelayo lingavumeli izinkanuko ezimbi elalilazo lingakazi. <verse eid="1PE 1:14"/><verse number="15" style="v" sid="1PE 1:15"/>Kodwa njengoba lowo owalibizayo engcwele, ngakho wobani ngcwele kukho konke elikwenzayo; <verse eid="1PE 1:15"/><verse number="16" style="v" sid="1PE 1:16"/>ngoba kulotshiwe ukuthi: “Wobani ngcwele ngoba mina ngingcwele.”<note caller="+" style="f"><char style="fr" closed="false">1.16 </char><char style="ft" closed="false">ULevi 11.44-45; 19.2</char></note><verse eid="1PE 1:16"/></para>
  <para style="p">
    <verse number="17" style="v" sid="1PE 1:17"/>Njengoba likhuleka kuYihlo owahlulela imisebenzi yomuntu ngamunye kungekho bandlululo, philani impilo yenu lapha njengezihambi ngokuhlonipha. <verse eid="1PE 1:17"/><verse number="18" style="v" sid="1PE 1:18"/>Ngoba liyakwazi ukuthi kalihlengwanga ngezinto ezifayo ezinjengegolide lesiliva endleleni yokuphila eyize elakutshiyelwa ngokhokho benu, <verse eid="1PE 1:18"/><verse number="19" style="v" sid="1PE 1:19"/>kodwa ngegazi eliligugu likaKhristu imvana engelacala loba isici. <verse eid="1PE 1:19"/><verse number="20" style="v" sid="1PE 1:20"/>Wakhethwa umhlaba ungakadalwa, kodwa wabonakaliswa ngalezi izikhathi zokucina ngenxa yenu. <verse eid="1PE 1:20"/><verse number="21" style="v" sid="1PE 1:21"/>Ngaye liyakholwa kuNkulunkulu, owamvusa kwabafileyo wamnika inkazimulo, ngakho ukukholwa kwenu lethemba kukuNkulunkulu.<verse eid="1PE 1:21"/></para>
  <para style="p">
    <verse number="22" style="v" sid="1PE 1:22"/>Njengoba khathesi selizihlambulule ngokulalela iqiniso ukuze libe lothando oluqotho kubazalwane benu, thandanani kakhulu, kusuka enhliziyweni. <verse eid="1PE 1:22"/><verse number="23" style="v" sid="1PE 1:23"/>Ngoba selizelwe kutsha, kungasikho ngenhlanyelo ebolayo, kodwa ngengaboliyo, ngelizwi eliphilayo eliqinileyo likaNkulunkulu. <verse eid="1PE 1:23"/><verse number="24" style="v" sid="1PE 1:24"/>Ngoba,</para>
  <para style="q1" vid="1PE 1:24">“Abantu bonke banjengotshani,</para>
  <para style="q2" vid="1PE 1:24">bonke ubukhosi babo bunjengamaluba eganga;</para>
  <para style="q1" vid="1PE 1:24">utshani buyabuna njalo amaluba ayakhithika,<verse eid="1PE 1:24"/></para>
  <para style="q2">
    <verse number="25" style="v" sid="1PE 1:25"/>kodwa ilizwi leNkosi limi kuze kube nini lanini.”<note caller="+" style="f"><char style="fr" closed="false">1.25 </char><char style="ft" closed="false">U-Isaya 40.6-8</char></note></para>
  <para style="m" vid="1PE 1:25">Njalo leli yilo ilizwi elatshunyayelwa kini.<verse eid="1PE 1:25"/></para>
  <chapter eid="1PE 1"/>
  <chapter number="2" style="c" sid="1PE 2"/>
  <para style="p">
    <verse number="1" style="v" sid="1PE 2:1"/>Ngakho-ke, lahlani ububi bonke lenkohliso yonke, lokuzenzisa, lomona, kanye lesinyeyo senhlobo zonke. <verse eid="1PE 2:1"/><verse number="2" style="v" sid="1PE 2:2"/>Njengabantwana abasanda kuzalwa, funani uchago lwakomoya oluhlambukileyo, ukuze likhuliswe yilo ekusindisweni kwenu, <verse eid="1PE 2:2"/><verse number="3" style="v" sid="1PE 2:3"/>njengoba selibonile ukuthi iNkosi ilungile.<verse eid="1PE 2:3"/></para>
  <para style="s1">ILitshe Eliphilayo Kanye Labantu Abakhethiweyo</para>
  <para style="p">
    <verse number="4" style="v" sid="1PE 2:4"/>Lapho lisiza kuye, iLitshe eliphilayo, elalahlwa ngabantu, kodwa elakhethwa nguNkulunkulu njalo liligugu kuye, <verse eid="1PE 2:4"/><verse number="5" style="v" sid="1PE 2:5"/>lani futhi, njengamatshe aphilayo lakhiwa laba yindlu yakomoya ukuba libe ngabaphristi abangcwele, linikela imihlatshelo yakomoya eyamukelekayo kuNkulunkulu ngoJesu Khristu. <verse eid="1PE 2:5"/><verse number="6" style="v" sid="1PE 2:6"/>Ngoba emibhalweni kuthiwa:</para>
  <para style="q1" vid="1PE 2:6">“Khangelani, ngibeka ilitshe eZiyoni,</para>
  <para style="q2" vid="1PE 2:6">ilitshe lekhoneni elikhethiweyo eliligugu,</para>
  <para style="q1" vid="1PE 2:6">njalo lowo okholwa kuye</para>
  <para style="q2" vid="1PE 2:6">akayikuyangiswa.”<note caller="+" style="f"><char style="fr" closed="false">2.6 </char><char style="ft" closed="false">U-Isaya 28.16</char></note><verse eid="1PE 2:6"/></para>
  <para style="m">
    <verse number="7" style="v" sid="1PE 2:7"/>Kini lina abakholwayo, ilitshe leli liligugu. Kodwa kulabo abangakholwayo,</para>
  <para style="q1" vid="1PE 2:7">“Ilitshe elalahlwa ngabakhi</para>
  <para style="q2" vid="1PE 2:7">seliyilona ilitshe lekhoneni,”<note caller="+" style="f"><char style="fr" closed="false">2.7 </char><char style="ft" closed="false">AmaHubo 118.22</char></note><verse eid="1PE 2:7"/></para>
  <para style="m">
    <verse number="8" style="v" sid="1PE 2:8"/>njalo,</para>
  <para style="q1" vid="1PE 2:8">“Ilitshe elikhubekisa abantu</para>
  <para style="q2" vid="1PE 2:8">ledwala elibenza bawe.”<note caller="+" style="f"><char style="fr" closed="false">2.8 </char><char style="ft" closed="false">U-Isaya 8.14</char></note></para>
  <para style="m" vid="1PE 2:8">Bayakhubeka ngoba badelela ilizwi okuyikho njalo abakumiselweyo.<verse eid="1PE 2:8"/></para>
  <para style="p">
    <verse number="9" style="v" sid="1PE 2:9"/>Kodwa lina lingabantu abakhethiweyo, ubuphristi bobukhosi, isizwe esingcwele, abantu abangabakaNkulunkulu, ukuba limemezele indumiso yakhe yena owalibiza lisemnyameni ukuba lize ekukhanyeni kwakhe okumangalisayo. <verse eid="1PE 2:9"/><verse number="10" style="v" sid="1PE 2:10"/>Lake langabi ngabantu, kodwa khathesi selingabantu bakaNkulunkulu; lake laswela isihawu; kodwa khathesi selithole isihawu.<verse eid="1PE 2:10"/></para>
  <para style="s1">Ukuphila Ngokulunga Emphakathini Ongakholwayo</para>
  <para style="p">
    <verse number="11" style="v" sid="1PE 2:11"/>Bangane abathandekayo, ngiyalincenga, njengabezizweni lezihambi emhlabeni ukuba lizile izinkanuko zesono ezilwa lemiphefumulo yenu. <verse eid="1PE 2:11"/><verse number="12" style="v" sid="1PE 2:12"/>Philani impilo elungileyo phakathi kwabangakholwayo ukuze kuthi lanxa besithi lenza okubi, babone izenzo zenu ezilungileyo badumise uNkulunkulu mhla esiza kithi.<verse eid="1PE 2:12"/></para>
  <para style="s1">Ukuzehlisa Kubabusi Lasemakhosini</para>
  <para style="p">
    <verse number="13" style="v" sid="1PE 2:13"/>Zehliseni ngenxa yeNkosi emibusweni yonke ebekwe phakathi kwabantu: loba enkosini, njengamandla amakhulu, <verse eid="1PE 2:13"/><verse number="14" style="v" sid="1PE 2:14"/>loba kubabusi abathunywe yiyo ukuba bajezise labo abenza okubi kanye lokubonga labo abenza okulungileyo. <verse eid="1PE 2:14"/><verse number="15" style="v" sid="1PE 2:15"/>Ngoba kuyintando kaNkulunkulu ukuthi ngokwenza okulungileyo lizaqeda inkulumo yokungazi yabantu abayiziwula. <verse eid="1PE 2:15"/><verse number="16" style="v" sid="1PE 2:16"/>Philani njengabantu abakhululekileyo, kodwa lingasebenzisi inkululeko yenu njengezaba lokufihla ububi; philani njengezinceku zikaNkulunkulu. <verse eid="1PE 2:16"/><verse number="17" style="v" sid="1PE 2:17"/>Tshengisani inhlonipho eqondileyo kwabanye. Thandani izimuli zabazalwane, lihloniphe umuntu wonke, mesabeni uNkulunkulu, lihloniphe umbusi.<verse eid="1PE 2:17"/></para>
  <para style="p">
    <verse number="18" style="v" sid="1PE 2:18"/>Zigqili, zehliseni emakhosini enu ngenhlonipho yonke, hatshi kuphela kulawo alungileyo lalozwelo, kodwa lakulawo alolaka. <verse eid="1PE 2:18"/><verse number="19" style="v" sid="1PE 2:19"/>Ngoba kuyabongeka nxa umuntu eqinisela ebuhlungwini bokuhlupheka okungafanelanga ngoba uyazi ngoNkulunkulu. <verse eid="1PE 2:19"/><verse number="20" style="v" sid="1PE 2:20"/>Kodwa kuba ludumo njani kini nxa litshayelwa ukwenza okungalunganga njalo likubekezelela? Kodwa nxa lihlukuluzelwa ukwenza okuhle njalo likubekezelela, lokhu kuyancomeka phambi kukaNkulunkulu. <verse eid="1PE 2:20"/><verse number="21" style="v" sid="1PE 2:21"/>Labizelwa lokhu, ngoba uKhristu walihluphekela, walitshiyela isibonelo ukuba lilandele ezinyathelweni zakhe.<verse eid="1PE 2:21"/></para>
  <para style="q1">
    <verse number="22" style="v" sid="1PE 2:22"/>“Yena kenzanga sono,</para>
  <para style="q2" vid="1PE 2:22">njalo akukho nkohliso eyatholakala emlonyeni wakhe.”<note caller="+" style="f"><char style="fr" closed="false">2.22 </char><char style="ft" closed="false">U-Isaya 53.9</char></note><verse eid="1PE 2:22"/></para>
  <para style="m">
    <verse number="23" style="v" sid="1PE 2:23"/>Kwathi bemthethisa, yena kaphindiselanga; lapho ehlupheka, kazange asonge. Kodwa wathembeka kulowo owahlulela ngokulunga. <verse eid="1PE 2:23"/><verse number="24" style="v" sid="1PE 2:24"/>“Yena ngokwakhe wathwala izono zethu”<note caller="+" style="f"><char style="fr" closed="false">2.24 </char><char style="ft" closed="false">U-Isaya 53.5</char></note> emzimbeni wakhe esiphambanweni ukuze siphephe ezonweni njalo siphilele ukulunga; “lisilisiwe ngamanxeba akhe.”<note caller="+" style="f"><char style="fr" closed="false">2.24 </char><char style="ft" closed="false">U-Isaya 53.5</char></note> <verse eid="1PE 2:24"/><verse number="25" style="v" sid="1PE 2:25"/>Ngoba “lina lalinjengezimvu ezilahlekileyo,”<note caller="+" style="f"><char style="fr" closed="false">2.25 </char><char style="ft" closed="false">U-Isaya 53.6</char></note> kodwa khathesi selibuyele kuMalusi loMbonisi wemiphefumulo yenu.<verse eid="1PE 2:25"/></para>
  <chapter eid="1PE 2"/>
  <chapter number="3" style="c" sid="1PE 3"/>
  <para style="s1">Abesifazane Labomkabo</para>
  <para style="p">
    <verse number="1" style="v" sid="1PE 3:1"/>Ngokunjalo, bafazi zehliseni kubomkenu ukuze kuthi lanxa abanye babo bengalikholwa ilizwi, baphenduke ngokuziphatha kwabomkabo kungekho kukhuluma, <verse eid="1PE 3:1"/><verse number="2" style="v" sid="1PE 3:2"/>lapho bebona ukuhlanzeka lenhlonipho yokuphila kwenu. <verse eid="1PE 3:2"/><verse number="3" style="v" sid="1PE 3:3"/>Ubuhle benu kabungaveli ekuziceciseni kwangaphandle, okunjengenwele ezelukiweyo lokugqiza izigqizo zegolide kanye lokugqoka izigqoko ezinhle. <verse eid="1PE 3:3"/><verse number="4" style="v" sid="1PE 3:4"/>Kodwa kumele bube ngobangaphakathi kwenu, ubuhle obungapheliyo bomoya omnene lothuleyo, oligugu elikhulu emehlweni kaNkulunkulu. <verse eid="1PE 3:4"/><verse number="5" style="v" sid="1PE 3:5"/>Ngoba le yiyo indlela abesifazane abangcwele bakudala ababethembe uNkulunkulu bejayele ukuzicola ngayo. Babezehlisa kubomkabo, <verse eid="1PE 3:5"/><verse number="6" style="v" sid="1PE 3:6"/>njengoSara owalalela u-Abhrahama wambiza ngokuthi yinkosi yakhe. Lingamadodakazi kaSara nxa lisenza okulungileyo njalo lingavumeli ukwesaba.<verse eid="1PE 3:6"/></para>
  <para style="p">
    <verse number="7" style="v" sid="1PE 3:7"/>Ngokufanayo, madoda ekuphileni kwenu labomkenu wobani lozwelo, libaphathe ngenhlonipho njengababuthakathaka labazindlalifa kanye lani zesipho sokuphila esomusa, ukuze kungabi lalutho oluzavimbela imikhuleko yenu.<verse eid="1PE 3:7"/></para>
  <para style="s1">Ukuhluphekela Ukwenza Okulungileyo</para>
  <para style="p">
    <verse number="8" style="v" sid="1PE 3:8"/>Okokucina lonke hlalisanani ngokuthula; wobani lozwelo, lithandane njengabazalwane, libe lesihawu kanye lokuthobeka. <verse eid="1PE 3:8"/><verse number="9" style="v" sid="1PE 3:9"/>Lingaphindiseli okubi ngokubi loba inhlamba ngenhlamba, kodwa ngesibusiso, ngoba labizelwa ukuze lizuze ilifa lokubusiswa. <verse eid="1PE 3:9"/><verse number="10" style="v" sid="1PE 3:10"/>Ngoba,</para>
  <para style="q1" vid="1PE 3:10">“Lowo othanda ukuphila</para>
  <para style="q2" vid="1PE 3:10">abone lensuku ezinhle</para>
  <para style="q1" vid="1PE 3:10">kumele anqande ulimi lwakhe kokubi</para>
  <para style="q2" vid="1PE 3:10">lezindebe zakhe ekukhulumeni inkohliso.<verse eid="1PE 3:10"/></para>
  <para style="q1">
    <verse number="11" style="v" sid="1PE 3:11"/>Kumele batshiye ububi benze okulungileyo;</para>
  <para style="q2" vid="1PE 3:11">kumele bafune ukuthula njalo bakunxwanele.<verse eid="1PE 3:11"/></para>
  <para style="q1">
    <verse number="12" style="v" sid="1PE 3:12"/>Ngoba amehlo kaThixo akhangele abalungileyo</para>
  <para style="q2" vid="1PE 3:12">lezindlebe zakhe ziyezwa, imikhuleko yabo,</para>
  <para style="q1" vid="1PE 3:12">kodwa ubuso bukaJehova bumelana lalabo abenza okubi.”<note caller="+" style="f"><char style="fr" closed="false">3.12 </char><char style="ft" closed="false">AmaHubo 34.12-16</char></note><verse eid="1PE 3:12"/></para>
  <para style="p">
    <verse number="13" style="v" sid="1PE 3:13"/>Ngubani ozalilimaza nxa litshisekela ukwenza okulungileyo na? <verse eid="1PE 3:13"/><verse number="14" style="v" sid="1PE 3:14"/>Kodwa lanxa lingahlupheka ngenxa yokulungileyo, libusisekile. “Lingakwesabi lokho abakwesabayo; kalingethuswa.”<note caller="+" style="f"><char style="fr" closed="false">3.14 </char><char style="ft" closed="false">U-Isaya 8.12</char></note> <verse eid="1PE 3:14"/><verse number="15" style="v" sid="1PE 3:15"/>Kodwa yamukelani uKhristu ezinhliziyweni zenu njengeNkosi engcwele. Hlalani lilungele ukuphendula loba ngubani olibuza isizatho ngethemba elilalo. <verse eid="1PE 3:15"/><verse number="16" style="v" sid="1PE 3:16"/>Kodwa lokhu kwenzeni ngobumnene langenhlonipho, lilesazela esihle, ukuze kuthi labo abakhuluma okubi ngokuziphatha kwenu okuhle kuKhristu bayangeke ngokuhlambaza kwabo. <verse eid="1PE 3:16"/><verse number="17" style="v" sid="1PE 3:17"/>Ngoba kungcono nxa kuyintando kaNkulunkulu, ukuhlupheka ngenxa yokwenza okulungileyo kulokwenza okubi. <verse eid="1PE 3:17"/><verse number="18" style="v" sid="1PE 3:18"/>Ngoba uKhristu wafela izono zenu kwaba kanye, olungileyo efela abangalunganga, ukuze alise kuNkulunkulu. Wabulawa emzimbeni, kodwa wavuswa nguMoya, <verse eid="1PE 3:18"/><verse number="19" style="v" sid="1PE 3:19"/>wahamba ngaye wayatshumayela emimoyeni eyayisentolongweni yona <verse eid="1PE 3:19"/><verse number="20" style="v" sid="1PE 3:20"/>engalalelanga kudala lapho uNkulunkulu alinda khona ngokubekezela ensukwini zikaNowa umkhumbi usakhiwa. Phakathi kwawo abantu abalutshwana nje kuphela, abayisificaminwembili bebonke, basindiswa ngamanzi, <verse eid="1PE 3:20"/><verse number="21" style="v" sid="1PE 3:21"/>njalo amanzi la afanekisa umbhaphathizo osusilisa lani futhi, kungayisikho kususa ingcekeza emzimbeni kodwa kuyisibambiso sesazela esihle kuNkulunkulu. Siyalisilisa ngokuvuka kwabafileyo kukaJesu Khristu, <verse eid="1PE 3:21"/><verse number="22" style="v" sid="1PE 3:22"/>oseye ezulwini njalo usesandleni sokunene sikaNkulunkulu, lezingilosi, leziphathamandla kanye lezikhulu ekuzehliseni kuye.<verse eid="1PE 3:22"/></para>
  <chapter eid="1PE 3"/>
  <chapter number="4" style="c" sid="1PE 4"/>
  <para style="s1">Ukuphilela UNkulunkulu</para>
  <para style="p">
    <verse number="1" style="v" sid="1PE 4:1"/>Ngakho, njengoba uKhristu wahlupheka emzimbeni wakhe, lani hlomani ngesimo esifanayo, ngoba lowo owahluphekayo emzimbeni wakhe usehlule isono. <verse eid="1PE 4:1"/><verse number="2" style="v" sid="1PE 4:2"/>Ngakho-ke, ukuphila kwakhe kwasemhlabeni okuseleyo kakuphileli izinkanuko ezimbi zabantu, kodwa intando kaNkulunkulu. <verse eid="1PE 4:2"/><verse number="3" style="v" sid="1PE 4:3"/>Ngoba selichithe isikhathi esaneleyo ngaphambili lisenza lokho abahedeni abakhetha ukukwenza, impilo yobudlova, inkanuko, lokudakwa, ukuzitika, ukuzivusa amadlabuzane kanye lezithombe eziyisinengiso. <verse eid="1PE 4:3"/><verse number="4" style="v" sid="1PE 4:4"/>Bakubona kumangalisa ukuthi kalibhudlukeli kanye labo kusikhukhula sinye sencithakalo, njalo bayalithuka kakhulu. <verse eid="1PE 4:4"/><verse number="5" style="v" sid="1PE 4:5"/>Kodwa kuzamela baziphendulele kuye olungele ukwahlulela abaphilayo kanye labafileyo. <verse eid="1PE 4:5"/><verse number="6" style="v" sid="1PE 4:6"/>Ngoba lesi yiso isizatho esenza kwatshunyayelwa ivangeli lakulabo khathesi asebefile, ukuze bahlulelwe ngokwabantu ngokomzimba, kodwa baphile ngokukaNkulunkulu ngokomoya.<verse eid="1PE 4:6"/></para>
  <para style="p">
    <verse number="7" style="v" sid="1PE 4:7"/>Ukuphela kwezinto zonke sekusondele. Ngakho-ke, kumele liqedisise njalo lizithibe ukuze likhuleke. <verse eid="1PE 4:7"/><verse number="8" style="v" sid="1PE 4:8"/>Phezu kwakho konke, thandanani ngokupheleleyo, ngoba uthando lugqibela izono ezinengi. <verse eid="1PE 4:8"/><verse number="9" style="v" sid="1PE 4:9"/>Yamukelanani emakhaya enu kungekho kukhonona. <verse eid="1PE 4:9"/><verse number="10" style="v" sid="1PE 4:10"/>Lowo lalowo kumele asebenzise loba yisiphi isipho somoya asamukelayo ekusizeni abanye, njengenceku ezithembekileyo zomusa kaNkulunkulu ngesimo sawo olezimo ezehlukeneyo. <verse eid="1PE 4:10"/><verse number="11" style="v" sid="1PE 4:11"/>Nxa umuntu ekhuluma, kumele akhulume njengokhuluma amazwi kaNkulunkulu wona ngokwawo. Nxa umuntu ekhonza, kumele akhonze ngamandla awaphiwa nguNkulunkulu, ukuze kuthi ezintweni zonke uNkulunkulu adunyiswe ngoJesu Khristu. Udumo lamandla kakube kuye kuze kube nini lanini. Ameni.<verse eid="1PE 4:11"/></para>
  <para style="s1">Ukuhlupheka Ngenxa Yokuba NgumKhristu</para>
  <para style="p">
    <verse number="12" style="v" sid="1PE 4:12"/>Bangane bami abathandekayo, lingamangaliswa yibuhlungu besilingo elibuzwayo, kungathi kwenzakala into engaziwayo kini. <verse eid="1PE 4:12"/><verse number="13" style="v" sid="1PE 4:13"/>Kodwa thokozani ngokuthi liyahlanganyela ekuhluphekeni kukaKhristu, ukuze lithokoze kakhulu lapho inkazimulo yakhe isibonakaliswa. <verse eid="1PE 4:13"/><verse number="14" style="v" sid="1PE 4:14"/>Nxa lithukwa ngenxa yebizo likaKhristu, libusisiwe, ngoba uMoya wenkazimulo lokaNkulunkulu uhlezi phezu kwenu. <verse eid="1PE 4:14"/><verse number="15" style="v" sid="1PE 4:15"/>Nxa lihlupheka, akungabi njengombulali loba isela kumbe olunye uhlobo lwesigebenga loba lanjengongenelayo ezindabeni zabanikazi. <verse eid="1PE 4:15"/><verse number="16" style="v" sid="1PE 4:16"/>Kodwa-ke, nxa lihlupheka njengomKhristu, lingayangeki, kodwa dumisani uNkulunkulu ngebizo lakhe. <verse eid="1PE 4:16"/><verse number="17" style="v" sid="1PE 4:17"/>Ngoba kuyisikhathi sokuthi ukwahlulela kuqalise ngabendlu kaNkulunkulu; njalo nxa kuqalisa ngathi, isiphetho sizakuba yini kulabo abangalaleli ivangeli likaNkulunkulu na? <verse eid="1PE 4:17"/><verse number="18" style="v" sid="1PE 4:18"/>Njalo,</para>
  <para style="q1" vid="1PE 4:18">“Nxa kunzima ukuba abalungileyo basindiswe,</para>
  <para style="q2" vid="1PE 4:18">pho kuzakuba njani kwabangakholwayo labayizoni na?”<note caller="+" style="f"><char style="fr" closed="false">4.18 </char><char style="ft" closed="false">Izaga 11.31</char></note><verse eid="1PE 4:18"/></para>
  <para style="p">
    <verse number="19" style="v" sid="1PE 4:19"/>Ngakho-ke, labo abahlupheka ngokwentando kaNkulunkulu kumele bazinikele kuMdali wabo othembekileyo njalo baqhubeke besenza okulungileyo.<verse eid="1PE 4:19"/></para>
  <chapter eid="1PE 4"/>
  <chapter number="5" style="c" sid="1PE 5"/>
  <para style="s1">Ebadaleni Lemhlambini</para>
  <para style="p">
    <verse number="1" style="v" sid="1PE 5:1"/>Ebadaleni abaphakathi kwenu, ngiyakhalaza njengomunye wabadala, ufakazi wezinhlupheko zikaKhristu lomunye laye ozahlanganyela enkazimulweni ezabonakaliswa: <verse eid="1PE 5:1"/><verse number="2" style="v" sid="1PE 5:2"/>Wobani ngabelusi bomhlambi kaNkulunkulu eliwugcinayo, lisebenze njengababonisi, kungasikubanjwa ngamandla, kodwa ngenxa yokuthanda kwenu, njengoba uNkulunkulu efuna ukuba libe njalo; lingelamhawu wemali, kodwa lifisa ukusiza; <verse eid="1PE 5:2"/><verse number="3" style="v" sid="1PE 5:3"/>hatshi ukubusa ababekwe ezandleni zenu, kodwa liyisibonelo emhlambini. <verse eid="1PE 5:3"/><verse number="4" style="v" sid="1PE 5:4"/>Lapho uMalusi oMkhulu evela, lizakwamukela umqhele wenkazimulo engayikufiphala.<verse eid="1PE 5:4"/></para>
  <para style="p">
    <verse number="5" style="v" sid="1PE 5:5"/>Majaha, ngokunjalo zehliseni ebadaleni. Lonke zembathiseni ngokuthobeka omunye komunye, ngoba,</para>
  <para style="q1" vid="1PE 5:5">“UNkulunkulu umelana labazigqajayo,</para>
  <para style="q2" vid="1PE 5:5">kodwa abe lomusa kwabathobekileyo.”<note caller="+" style="f"><char style="fr" closed="false">5.5 </char><char style="ft" closed="false">Izaga 3.34</char></note><verse eid="1PE 5:5"/></para>
  <para style="m">
    <verse number="6" style="v" sid="1PE 5:6"/>Ngakho-ke, zithobeni ngaphansi kwesandla sikaNkulunkulu esilamandla, ukuze aliphakamise ngesikhathi esifaneleyo. <verse eid="1PE 5:6"/><verse number="7" style="v" sid="1PE 5:7"/>Yethulani kuye konke ukukhathazeka kwenu ngoba yena uyalikhathalela.<verse eid="1PE 5:7"/></para>
  <para style="p">
    <verse number="8" style="v" sid="1PE 5:8"/>Zithibeni, liqaphele. Isitha senu uSathane, siyazulazula njengesilwane esibhongayo sidinga esingamudla. <verse eid="1PE 5:8"/><verse number="9" style="v" sid="1PE 5:9"/>Menqabeni, liqine ekukholweni ngoba liyakwazi ukuthi abazalwane benu emhlabeni wonke baphakathi kwalezo zinhlupheko.<verse eid="1PE 5:9"/></para>
  <para style="p">
    <verse number="10" style="v" sid="1PE 5:10"/>Njalo uNkulunkulu womusa wonke, yena owalibizela enkazimulweni kaKhristu engulaphakade, emva kokuba lihlupheke okwesikhatshana, yena uqobo uzalivuselela alenze libe lamandla, liqine njalo lithembeke. <verse eid="1PE 5:10"/><verse number="11" style="v" sid="1PE 5:11"/>Amandla kawabe kuye kuze kube nini lanini. Ameni.<verse eid="1PE 5:11"/></para>
  <para style="b"/>
  <para style="s1">Ukuvalelisa</para>
  <para style="p">
    <verse number="12" style="v" sid="1PE 5:12"/>Ngosizo lukaSayilasi, engimthanda njengomzalwane othembekileyo, ngililobele ngamafitshane ngilikhuthaza njalo ngifakaza ukuthi lo ngumusa oqotho kaNkulunkulu. Bambelelani kuwo.<verse eid="1PE 5:12"/></para>
  <para style="b"/>
  <para style="p">
    <verse number="13" style="v" sid="1PE 5:13"/>Lowo oseBhabhiloni, owakhethwa kanye lani, uyalibingelela, loMakho indodana yami iyalibingelela.<verse eid="1PE 5:13"/></para>
  <para style="p">
    <verse number="14" style="v" sid="1PE 5:14"/>Bingelelanani ngokwangana kothando.</para>
  <para style="b" vid="1PE 5:14"/>
  <para style="p" vid="1PE 5:14">Ukuthula kakube kini lonke elikuKhristu.<verse eid="1PE 5:14"/></para>
  <chapter eid="1PE 5"/>
</usx>
