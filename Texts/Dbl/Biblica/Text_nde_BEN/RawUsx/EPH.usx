<?xml version="1.0" encoding="UTF-8"?>
<usx version="3.0">
  <book code="EPH" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">Abase-Efesu</para>
  <para style="toc1">Incwadi KaPhawuli Kwabase-Efesu</para>
  <para style="toc2">Abase-Efesu</para>
  <para style="toc3">Efe</para>
  <para style="mt2">Incwadi KaPhawuli</para>
  <para style="mt1">Kwabase-Efesu</para>
  <para style="imt">Isingeniso</para>
  <para style="imt1">Isingeniso</para>
  <para style="im">Lincwadi eyayisaziwa ngokuthi Abase-Efesu, ingabe ingalotshelwanga abakholwayo base-Efesu. Ezinye inhlamvu zakuqala ezencwadi le azigoqeli ibala elithi <char style="qt">e-Efesu</char> ekubingeleleni. Kungenani lokuthi uPhawuli uhlale iminyaka emibili ese-Efesu, incwadi le ikhanya ikhuluma labantu uPhawuli angakaze ahlangane labo.</para>
  <para style="ip">UPhawuli lapha ulobe incwadi wayehlukanisa ngezigaba ezimbili, esokuqala echasisa ngobuntu obutsha abakholwayo ababuzuza kuKhristu, ebatshela futhi lezindingeko zempilo yabo entsha. UNkulunkulu wakufaka konke ngaphansi kombuso kaKhristu, ephakamisela uJesu phezulu kwakho konke. UPhawuli uphindaphinda isicaphuno somutsho okumaHubo AmaHubo 8 – <char style="qt">UNkulunkulu wafaka zonke izinto ngaphansi kwenyawo zakhe</char> ukutshengisa ukuthi uJesu nguye sibili oyisimo somuntu. UJesu ugcwalisisa ubizo lomuntu lokubusa izidalwa ngendlela eyiyo. AmaJuda labeZizweni bahlanganiselwe emzimbeni munye, inhloko kunguJesu. UNkulunkulu khathesi usedala <char style="qt">ubuntu obutsha</char> emhlabeni wonke esebenzisa imisebenzi yokuhlanganisa eyenziwa nguKhristu.</para>
  <para style="ip">Lokhu kutsho ukuthi abalandeli bakaJesu kumele behlukane lempilo zabo zakudala basebenzele ukuphila ngendlela yokuhlambuluka lobuqotho ebudlelwaneni babo. Ukubambisana imithwalo kwalabo abaphezulu labangaphansi komthetho kusetshenziswa njengesibonelo esimqoka sobudlelwano obutsha uNkulunkulu abukhangeleleyo. UPhawuli uxwayisa abafundi ngokuthi bangena impi yemimoya. Kumele bahlome ngezikhali zonke abaziphiwe nguNkulunkulu kuze kuyefika isikhathi uKhristu aletha ngaso <char style="qt">ukubambana kuzozonke izinto ezisezulwini lezisemhlabeni.</char></para>
  <para style="ie"/>
  <chapter number="1" style="c" sid="EPH 1"/>
  <para style="p">
    <verse number="1" style="v" sid="EPH 1:1"/>UPhawuli, umpostoli kaKhristu uJesu ngentando kaNkulunkulu,</para>
  <para style="b" vid="EPH 1:1"/>
  <para style="p" vid="EPH 1:1">Lakwabangcwele bakaNkulunkulu abase-Efesu, abathembekileyo kuKhristu uJesu:<verse eid="EPH 1:1"/></para>
  <para style="b"/>
  <para style="p">
    <verse number="2" style="v" sid="EPH 1:2"/>Umusa lokuthula okuvela kuNkulunkulu uBaba leNkosini uJesu Khristu kakube kini.<verse eid="EPH 1:2"/></para>
  <para style="b"/>
  <para style="s1">Izibusiso ZikaMoya KuKhristu</para>
  <para style="p">
    <verse number="3" style="v" sid="EPH 1:3"/>Udumo kalube kuNkulunkulu uYise weNkosi yethu uJesu Khristu, osibusise ebukhosini basezulwini ngezibusiso zonke zakomoya kuKhristu. <verse eid="EPH 1:3"/><verse number="4" style="v" sid="EPH 1:4"/>Ngoba wasikhetha umhlaba ungakadalwa ukuthi sibe ngcwele lokuthi singabi lasici ebusweni bakhe. Ngothando <verse eid="EPH 1:4"/><verse number="5" style="v" sid="EPH 1:5"/>wasimisela ukuba senziwe amadodana akhe ngoJesu Khristu, ngokwentokozo yakhe kanye lentando yakhe, <verse eid="EPH 1:5"/><verse number="6" style="v" sid="EPH 1:6"/>ukuze kudunyiswe umusa wakhe omangalisayo asiphe wona ngesihle kuLowo amthandayo. <verse eid="EPH 1:6"/><verse number="7" style="v" sid="EPH 1:7"/>Kuye silokuhlengwa ngegazi lakhe lokuthethelelwa kwezono ngokwenotho yomusa kaNkulunkulu <verse eid="EPH 1:7"/><verse number="8" style="v" sid="EPH 1:8"/>awuthululele phezu kwethu ngenhlakanipho yonke langokuqedisisa. <verse eid="EPH 1:8"/><verse number="9" style="v" sid="EPH 1:9"/>Wasazisa imfihlakalo yentando yakhe mayelana lentokozo yakhe elungileyo ayiceba kuKhristu, <verse eid="EPH 1:9"/><verse number="10" style="v" sid="EPH 1:10"/>ukuba kuhlanganiswe ndawonye zonke izinto ezisezulwini lasemhlabeni ngaphansi kwenhloko yinye enguKhristu.<verse eid="EPH 1:10"/></para>
  <para style="p">
    <verse number="11" style="v" sid="EPH 1:11"/>Sakhethwa kuye,<note caller="+" style="f"><char style="fr" closed="false">1.11 </char><char style="ft" closed="false">kumbe </char><char style="fqa" closed="false">saba zindlalifa</char></note> simiselwe lokho ngokwecebo lakhe yena osebenza izinto zonke ngokuvumelana lenjongo yentando yakhe, <verse eid="EPH 1:11"/><verse number="12" style="v" sid="EPH 1:12"/>ukuze kuthi thina esaba ngabokuqala ukubeka ithemba lethu kuKhristu sibe ngabokubonga udumo lwakhe. <verse eid="EPH 1:12"/><verse number="13" style="v" sid="EPH 1:13"/>Lani labalwa kanye loKhristu lapho selizwe ilizwi leqiniso, levangeli lokusindiswa kwenu. Selikholwe kuye, labekwa uphawu, uMoya oNgcwele owathenjiswayo, <verse eid="EPH 1:13"/><verse number="14" style="v" sid="EPH 1:14"/>oyisibambiso esiyisiqiniselo selifa lethu kuze kufike ukuhlengwa kwalabo abangabakaNkulunkulu ukuba kudunyiswe udumo lwakhe.<verse eid="EPH 1:14"/></para>
  <para style="s1">Ukubonga Lokukhuleka</para>
  <para style="p">
    <verse number="15" style="v" sid="EPH 1:15"/>Ngenxa yalokhu, sekulokhu ngezwa ngokukholwa kwenu eNkosini uJesu kanye lothando lwenu kubo bonke abantu bakaNkulunkulu abangcwele, <verse eid="EPH 1:15"/><verse number="16" style="v" sid="EPH 1:16"/>angikaze ngiyekele ukulibongela lokulikhumbula emikhulekweni yami. <verse eid="EPH 1:16"/><verse number="17" style="v" sid="EPH 1:17"/>Ngiyaqhubeka ngicela ukuba uNkulunkulu weNkosi yethu uJesu Khristu, uYise oyinkazimulo, alinike uMoya wokuhlakanipha lokwambulelwa ukuze limazi ngcono. <verse eid="EPH 1:17"/><verse number="18" style="v" sid="EPH 1:18"/>Ngikhulekela njalo lokuthi amehlo ezinhliziyo zenu akhanyiselwe ukuze lilazi ithemba alibizela kulo, inotho yelifa lakhe elimangalisayo kwabangcwele, <verse eid="EPH 1:18"/><verse number="19" style="v" sid="EPH 1:19"/>lamandla akhe amakhulu angelakulinganiswa kithi thina esikholwayo. Amandla lawo afana lokusebenza kwamandla akhe amakhulu <verse eid="EPH 1:19"/><verse number="20" style="v" sid="EPH 1:20"/>awasebenzisa evusa uKhristu kwabafileyo, emhlalisa esandleni sakhe sokunene ebukhosini basezulwini <verse eid="EPH 1:20"/><verse number="21" style="v" sid="EPH 1:21"/>phezu kokubusa konke lobukhosi, amandla kanye lombuso, lamabizo wonke angatshiwo, kungayisikho kwalesisikhathi kuphela kodwa lakuleso esizayo. <verse eid="EPH 1:21"/><verse number="22" style="v" sid="EPH 1:22"/>UNkulunkulu wabeka izinto zonke ngaphansi kwezinyawo zakhe wamkhetha ukuba abe yinhloko yezinto zonke zebandla, <verse eid="EPH 1:22"/><verse number="23" style="v" sid="EPH 1:23"/>lona elingumzimba wakhe, ukuphelela kwakhe yena ophelelisa izinto zonke ngezindlela zonke.<verse eid="EPH 1:23"/></para>
  <chapter eid="EPH 1"/>
  <chapter number="2" style="c" sid="EPH 2"/>
  <para style="s1">Senziwa Saba Ngabaphilayo KuKhristu</para>
  <para style="p">
    <verse number="1" style="v" sid="EPH 2:1"/>Lina lalifile eziphambekweni lasezonweni zenu, <verse eid="EPH 2:1"/><verse number="2" style="v" sid="EPH 2:2"/>elaliphila kuzo ngesikhathi lisalandela izindlela zalo umhlaba lezombusi wombuso wasemoyeni, umoya osebenzayo lakhathesi kulabo abangalaleliyo. <verse eid="EPH 2:2"/><verse number="3" style="v" sid="EPH 2:3"/>Lathi sonke sake saphila phakathi kwabo ekuqaleni, sithokozisa izinkanuko zemvelo yethu yesono, silandela lezifiso kanye lemicabango yazo. Njengabanye, ngokwemvelo sasifanele ulaka. <verse eid="EPH 2:3"/><verse number="4" style="v" sid="EPH 2:4"/>Kodwa ngenxa yothando lwakhe olukhulu kithi, uNkulunkulu olesihawu esikhulu, <verse eid="EPH 2:4"/><verse number="5" style="v" sid="EPH 2:5"/>wasenza saba ngabaphilayo loKhristu lanxa sasifile eziphambekweni, ngomusa selisindisiwe. <verse eid="EPH 2:5"/><verse number="6" style="v" sid="EPH 2:6"/>UNkulunkulu wasivusa ekufeni kanye loKhristu wasihlalisa laye ebukhosini basezulwini kuKhristu uJesu <verse eid="EPH 2:6"/><verse number="7" style="v" sid="EPH 2:7"/>ukuze kuthi ezikhathini ezizayo atshengise inotho yomusa wakhe engeke ilinganiswe, ebalulwe yibubele bakhe kithi kuKhristu uJesu. <verse eid="EPH 2:7"/><verse number="8" style="v" sid="EPH 2:8"/>Ngoba ngomusa lisindisiwe, kungokukholwa njalo lokhu akuveli kini, kuyisipho sikaNkulunkulu, <verse eid="EPH 2:8"/><verse number="9" style="v" sid="EPH 2:9"/>hatshi ngemisebenzi, ukuze kungabi lozazincoma. <verse eid="EPH 2:9"/><verse number="10" style="v" sid="EPH 2:10"/>Ngoba siyibuciko bukaNkulunkulu, sidalelwe kuKhristu uJesu ukuba senze imisebenzi emihle, uNkulunkulu ayilungisa ngaphambili ukuba siyenze.<verse eid="EPH 2:10"/></para>
  <para style="s1">UmJuda LoweZizweni Babuyiswa NgoKhristu</para>
  <para style="p">
    <verse number="11" style="v" sid="EPH 2:11"/>Ngakho, khumbulani ukuthi kuqala lina elingabeZizweni ngokuzalwa njalo elibizwa ngokuthi “ngabangasokanga” yilabo abazibiza ngokuthi “ngabokusoka” (lokho okwenziwa emzimbeni ngezandla zabantu), <verse eid="EPH 2:11"/><verse number="12" style="v" sid="EPH 2:12"/>khumbulani ukuthi ngalesosikhathi lalehlukene loKhristu, lingabalelwa enzalweni yako-Israyeli njalo lingabezizweni kusivumelwano sesithembiso, lingelathemba njalo lingelaye uNkulunkulu emhlabeni. <verse eid="EPH 2:12"/><verse number="13" style="v" sid="EPH 2:13"/>Kodwa khathesi kuKhristu uJesu lina elake laba khatshana le selisondezwe eduzane ngegazi likaKhristu.<verse eid="EPH 2:13"/></para>
  <para style="p">
    <verse number="14" style="v" sid="EPH 2:14"/>Ngoba yena uqobo uyikuthula kwethu, yena owenza ababili baba munye, wadiliza uthango olungumduli wobutha owehlukanisayo, <verse eid="EPH 2:14"/><verse number="15" style="v" sid="EPH 2:15"/>ngokuchitha emzimbeni wakhe umthetho lemilayo yawo kanye lezimiso. Injongo yakhe yayingeyokudala phakathi kwakhe umuntu oyedwa njalo omutsha ngabantu ababili, ngalokho enze ukuthula, <verse eid="EPH 2:15"/><verse number="16" style="v" sid="EPH 2:16"/>kuthi kulo umzimba munye kube lokubuyisana kwayo yomibili kuNkulunkulu ngesiphambano, achitha ngaso ubutha bayo. <verse eid="EPH 2:16"/><verse number="17" style="v" sid="EPH 2:17"/>Weza wazatshumayela ukuthula kini elalikhatshana lokuthula kulabo ababeseduzane. <verse eid="EPH 2:17"/><verse number="18" style="v" sid="EPH 2:18"/>Ngoba ngaye sobabili siyafinyelela kuYise ngoMoya munye.<verse eid="EPH 2:18"/></para>
  <para style="p">
    <verse number="19" style="v" sid="EPH 2:19"/>Ngalokho-ke, kaliseyibo bezizweni lezihambi, kodwa seliyinzalo yakithi labantu bakaNkulunkulu, kanye lamalunga abendlu kaNkulunkulu, <verse eid="EPH 2:19"/><verse number="20" style="v" sid="EPH 2:20"/>lakhelwe phezu kwesisekelo sabapostoli labaphrofethi, uKhristu uJesu yena uqobo eyilitshe elikhulu lekhoneni. <verse eid="EPH 2:20"/><verse number="21" style="v" sid="EPH 2:21"/>Indlu yonke ihlanganiselwe kuye njalo ikhula ukuze ibe lithempeli elingcwele eNkosini. <verse eid="EPH 2:21"/><verse number="22" style="v" sid="EPH 2:22"/>Lani futhi lakhelwa ndawonye kuye ukuze libe yindawo yokuhlala uNkulunkulu ahlala kuyo ngoMoya wakhe.<verse eid="EPH 2:22"/></para>
  <chapter eid="EPH 2"/>
  <chapter number="3" style="c" sid="EPH 3"/>
  <para style="s1">Icebo LikaNkulunkulu Elimangalisayo NgabeZizweni</para>
  <para style="p">
    <verse number="1" style="v" sid="EPH 3:1"/>Ngenxa yalesisizatho, mina Phawuli, isibotshwa sikaKhristu uJesu ngenxa yenu lina bantu beZizweni.<verse eid="EPH 3:1"/></para>
  <para style="p">
    <verse number="2" style="v" sid="EPH 3:2"/>Ngeqiniso selizwile ngokuphathwa komusa kaNkulunkulu engawuphiwayo ngenxa yenu, <verse eid="EPH 3:2"/><verse number="3" style="v" sid="EPH 3:3"/>ukuthi ngaziswa imfihlakalo ngokwambulelwa njengoba sengabhala ngamafitshane. <verse eid="EPH 3:3"/><verse number="4" style="v" sid="EPH 3:4"/>Nxa libala lokhu lizenelisa ukuzwisisa umbono wami ngemfihlakalo kaKhristu, <verse eid="EPH 3:4"/><verse number="5" style="v" sid="EPH 3:5"/>engazange yaziswe abantu kwezinye izizukulwane njengoba khathesi isiveziwe nguMoya kubapostoli abangcwele bakaNkulunkulu lakubaphrofethi. <verse eid="EPH 3:5"/><verse number="6" style="v" sid="EPH 3:6"/>Imfihlakalo le iyikuthi ngevangeli abeZizweni bazindlalifa bekanye labako-Israyeli, amalunga omzimba munye ndawonye, labahlanganyeli kuso isithembiso kuKhristu uJesu.<verse eid="EPH 3:6"/></para>
  <para style="p">
    <verse number="7" style="v" sid="EPH 3:7"/>Mina ngaba yinceku yevangeli leli ngesipho somusa kaNkulunkulu engasiphiwa ngokusebenza kwamandla akhe. <verse eid="EPH 3:7"/><verse number="8" style="v" sid="EPH 3:8"/>Lanxa ngimncane kulabancane bonke babantu bakaNkulunkulu, umusa lo ngawunikwa: ukuba ngitshumayele kwabeZizweni inotho kaKhristu engacubungulekiyo, <verse eid="EPH 3:8"/><verse number="9" style="v" sid="EPH 3:9"/>njalo ngikubeke obala ukuphatha kwami imfihlakalo le eyayifihliwe okweminyaka eminengi eyedlulayo kuNkulunkulu, owadala izinto zonke. <verse eid="EPH 3:9"/><verse number="10" style="v" sid="EPH 3:10"/>Injongo yakhe yayiyikuthi ibandla lazise ababusi leziphathamandla zemibuso yasezulwini ngenhlakanipho emangalisayo kaNkulunkulu, <verse eid="EPH 3:10"/><verse number="11" style="v" sid="EPH 3:11"/>ngokwenhloso yakhe engulaphakade ayifeza kuKhristu uJesu iNkosi yethu. <verse eid="EPH 3:11"/><verse number="12" style="v" sid="EPH 3:12"/>Kuye langokukholwa kuye singasondela kuNkulunkulu ngokukhululeka langesibindi. <verse eid="EPH 3:12"/><verse number="13" style="v" sid="EPH 3:13"/>Ngakho, ngiyalicela ukuba lingalahli ithemba ngenxa yokulihluphekela kwami, okuludumo kini.<verse eid="EPH 3:13"/></para>
  <para style="s1">Ukukhulekela Abase-Efesu</para>
  <para style="p">
    <verse number="14" style="v" sid="EPH 3:14"/>Ngenxa yalokhu ngiyaguqa phambi kukaBaba, <verse eid="EPH 3:14"/><verse number="15" style="v" sid="EPH 3:15"/>lapho yonke imuli yamakholwa asezulwini lasemhlabeni ethola khona ibizo layo. <verse eid="EPH 3:15"/><verse number="16" style="v" sid="EPH 3:16"/>Ngikhulekela ukuthi ngenotho yobukhosi bakhe aliqinise ngamandla ngoMoya wakhe ezinhliziyweni zenu <verse eid="EPH 3:16"/><verse number="17" style="v" sid="EPH 3:17"/>ukuze uKhristu ahlale ezinhliziyweni zenu ngokukholwa. Ngikhulekela ukuba ligxile njalo liqine othandweni, <verse eid="EPH 3:17"/><verse number="18" style="v" sid="EPH 3:18"/>libe lamandla kanye labangcwele beNkosi bonke ukuba liqedisise ububanzi lobude lokujula kanye lokuzika kothando lukaKhristu, <verse eid="EPH 3:18"/><verse number="19" style="v" sid="EPH 3:19"/>lokuba lilwazi uthando lolu oludlula ukwazi ukuze ligcwaliswe ngesilinganiso sokugcwala okupheleleyo kukaNkulunkulu.<verse eid="EPH 3:19"/></para>
  <para style="p">
    <verse number="20" style="v" sid="EPH 3:20"/>Ngakho-ke, kuye lowo oyenza okukhulu kakhulu kulalokho esikucelayo kumbe esikucabangayo, ngokwamandla akhe asebenza phakathi kwethu, <verse eid="EPH 3:20"/><verse number="21" style="v" sid="EPH 3:21"/>udumo kalube kuye ebandleni lakuKhristu uJesu kuzizukulwane zonke kuze kube nini lanini! Ameni.<verse eid="EPH 3:21"/></para>
  <chapter eid="EPH 3"/>
  <chapter number="4" style="c" sid="EPH 4"/>
  <para style="s1">Ukumanyana Emzimbeni KaKhristu</para>
  <para style="p">
    <verse number="1" style="v" sid="EPH 4:1"/>Njengesibotshwa seNkosi, ngiyalincenga ukuba liphile impilo efanele ubizo elalwamukelayo. <verse eid="EPH 4:1"/><verse number="2" style="v" sid="EPH 4:2"/>Wobani ngabathobekileyo labamnene ngokupheleleyo; bekezelani, libekezelelane omunye komunye ethandweni. <verse eid="EPH 4:2"/><verse number="3" style="v" sid="EPH 4:3"/>Zamani ngamandla wonke ukugcina ukumanyana kukaMoya ngesibopho sokuthula. <verse eid="EPH 4:3"/><verse number="4" style="v" sid="EPH 4:4"/>Kulomzimba munye loMoya munye; njengalokhu labizelwa ethembeni linye ekubizweni kwenu, <verse eid="EPH 4:4"/><verse number="5" style="v" sid="EPH 4:5"/>iNkosi yinye, lokholo lunye, ubhaphathizo lunye; <verse eid="EPH 4:5"/><verse number="6" style="v" sid="EPH 4:6"/>uNkulunkulu munye uYise wabo bonke, ophezu kwabo bonke njalo okubo bonke.<verse eid="EPH 4:6"/></para>
  <para style="p">
    <verse number="7" style="v" sid="EPH 4:7"/>Kodwa yilowo lalowo wethu waphiwa umusa ngokwaba kukaKhristu. <verse eid="EPH 4:7"/><verse number="8" style="v" sid="EPH 4:8"/>Yikho-nje umbhalo usithi:</para>
  <para style="q1" vid="EPH 4:8">“Ekwenyukeleni kwakhe phezulu,</para>
  <para style="q2" vid="EPH 4:8">wahola abathunjiweyo abanengi</para>
  <para style="q2" vid="EPH 4:8">njalo wanika izipho ebantwini bakhe.”<note caller="+" style="f"><char style="fr" closed="false">4.8 </char><char style="ft" closed="false">AmaHubo 68.18</char></note><verse eid="EPH 4:8"/></para>
  <para style="m">
    <verse number="9" style="v" sid="EPH 4:9"/>(Ukuthi “wenyuka” kutshoni ngaphandle kokuthi njalo wehlela lezigabeni zangaphansi komhlaba na? <verse eid="EPH 4:9"/><verse number="10" style="v" sid="EPH 4:10"/>Yena lowo owehlela phansi nguye kanye owenyukela phezulu kakhulu kulamazulu wonke ukuze agcwale izindawo zonke emhlabeni lasezulwini.) <verse eid="EPH 4:10"/><verse number="11" style="v" sid="EPH 4:11"/>UKhristu nguye owanika abanye ukuba babe ngabapostoli, abanye babe ngabaphrofethi, abanye babe ngabavangeli, abanye babe ngabaphathi labanye babe ngabafundisi, <verse eid="EPH 4:11"/><verse number="12" style="v" sid="EPH 4:12"/>ukuba balungisele abantu bakaNkulunkulu imisebenzi yenkonzo, ukuze umzimba kaKhristu wakhiwe <verse eid="EPH 4:12"/><verse number="13" style="v" sid="EPH 4:13"/>sonke size sifinyelele ekumanyaneni, ekukholweni lasekwazini iNdodana kaNkulunkulu sikhule ngokupheleleyo, sithole isilinganiso sokuphelela okufunyanwa kuKhristu.<verse eid="EPH 4:13"/></para>
  <para style="p">
    <verse number="14" style="v" sid="EPH 4:14"/>Ngakho kasisayikuba zingane, siphoswa emuva laphambili ngamagagasi, siphetshulwa lapha lalaphaya yimimoya yonke yemfundiso kanye lokuhlakanipha lobuqili babantu ngamazwi abo enkohliso. <verse eid="EPH 4:14"/><verse number="15" style="v" sid="EPH 4:15"/>Kodwa-ke, sikhuluma iqiniso ngothando, sizakhula ezintweni zonke kuye yena oyiNhloko, yena enguKhristu. <verse eid="EPH 4:15"/><verse number="16" style="v" sid="EPH 4:16"/>Kusukela kuye umzimba wonke ohlanganiswe wabanjaniswa yimisipha yonke ewusekelayo uyakhula uzakhe ngothando, isitho sinye ngasinye sisenza umsebenzi waso.<verse eid="EPH 4:16"/></para>
  <para style="s1">Izeluleko Zokuphila KomKhristu</para>
  <para style="p">
    <verse number="17" style="v" sid="EPH 4:17"/>Ngakho-ke, ngilitshela lokhu, ngikugcizelela eNkosini, ukuba akumelanga liphile njengabeZizweni emicabangweni yabo eyize. <verse eid="EPH 4:17"/><verse number="18" style="v" sid="EPH 4:18"/>Kubamnyama ekuqedisiseni kwabo njalo behlukene lokuphila kukaNkulunkulu ngenxa yokungazi kwabo okungenxa yobulukhuni bezinhliziyo zabo. <verse eid="EPH 4:18"/><verse number="19" style="v" sid="EPH 4:19"/>Sebelahlekelwe ngunembeza wonke, sebezinikele ekuthokoziseni inyama ukuze benze inhlobo zonke zokuxhwala, inkanuko iqhubeka ifuna okunengi.<verse eid="EPH 4:19"/></para>
  <para style="p">
    <verse number="20" style="v" sid="EPH 4:20"/>Kodwa lina uKhristu kalimazanga ngaleyondlela. <verse eid="EPH 4:20"/><verse number="21" style="v" sid="EPH 4:21"/>Impela lezwa njalo lafundiswa ngaye ngokweqiniso elikuJesu. <verse eid="EPH 4:21"/><verse number="22" style="v" sid="EPH 4:22"/>Lafundiswa mayelana lendlela yenu yakuqala yokuphila ukuba lilahle uqobo lwenu oludala, olonakaliswa yizinkanuko zalo zenkohliso; <verse eid="EPH 4:22"/><verse number="23" style="v" sid="EPH 4:23"/>ukuba lenziwe libe batsha esimeni sengqondo zenu; <verse eid="EPH 4:23"/><verse number="24" style="v" sid="EPH 4:24"/>lifake uqobo lomzimba olutsha, oludalelwe ukuba njengoNkulunkulu ekulungeni okuqotho lobungcwele.<verse eid="EPH 4:24"/></para>
  <para style="p">
    <verse number="25" style="v" sid="EPH 4:25"/>Ngakho-ke, yilowo lalowo wenu kumele alahle amanga akhulume iqiniso kumakhelwane wakhe ngoba sonke siyizitho zomzimba munye. <verse eid="EPH 4:25"/><verse number="26" style="v" sid="EPH 4:26"/>“Ekuthukutheleni kwenu lingoni”<note caller="+" style="f"><char style="fr" closed="false">4.26 </char><char style="ft" closed="false">AmaHubo 4.4</char></note>: Ilanga kalingatshoni lilokhu lithukuthele <verse eid="EPH 4:26"/><verse number="27" style="v" sid="EPH 4:27"/>njalo lingamniki indawo yokugxila uSathane. <verse eid="EPH 4:27"/><verse number="28" style="v" sid="EPH 4:28"/>Lowo obekade entshontsha kangantshontshi futhi kodwa kumele asebenze, enze ulutho oluhle ngezandla zakhe ukuze abe langakwabela abaswelayo.<verse eid="EPH 4:28"/></para>
  <para style="p">
    <verse number="29" style="v" sid="EPH 4:29"/>Akungabi lenkulumo embi ephuma emilonyeni yenu kodwa okusizayo ekwakheni abanye ngokwezinswelo zabo, ukuba kusize labo abalalelayo. <verse eid="EPH 4:29"/><verse number="30" style="v" sid="EPH 4:30"/>Njalo lingamdabukisi uMoya oNgcwele kaNkulunkulu elabekwa ngaye uphawu lwelanga lokuhlengwa. <verse eid="EPH 4:30"/><verse number="31" style="v" sid="EPH 4:31"/>Susani yonke inzondo, ulaka lokuthukuthela, ingxabano lesinyeyo, kanye lobubi bonke. <verse eid="EPH 4:31"/><verse number="32" style="v" sid="EPH 4:32"/>Wobani lomusa kanye lozwelo komunye lomunye wenu njalo lithethelelane njengalokhu uNkulunkulu walithethelela ngoKhristu.<verse eid="EPH 4:32"/></para>
  <chapter eid="EPH 4"/>
  <chapter number="5" style="c" sid="EPH 5"/>
  <para style="nb">
    <verse number="1" style="v" sid="EPH 5:1"/>Ngakho-ke, wobani ngabalingiseli bakaNkulunkulu njengabantwana abathandwa kakhulu <verse eid="EPH 5:1"/><verse number="2" style="v" sid="EPH 5:2"/>liphile impilo yothando, njengalokhu uKhristu wasithanda wazinikela ngenxa yethu njengomnikelo olephunga elimnandi lomhlatshelo kaNkulunkulu.<verse eid="EPH 5:2"/></para>
  <para style="p">
    <verse number="3" style="v" sid="EPH 5:3"/>Kodwa phakathi kwenu Akungabikhona umthonselanyana wokuhlobonga loba uhlobo luphi lokungcola kumbe ubuhwaba ngoba lezizinto kazifanelanga ebantwini abangcwele bakaNkulunkulu. <verse eid="EPH 5:3"/><verse number="4" style="v" sid="EPH 5:4"/>Njalo akumelanga kube lenhlamba lenkulumo zobuthutha loba ubuphoxo khona okuyizinto ezingafanelanga kodwa kakube lokubonga. <verse eid="EPH 5:4"/><verse number="5" style="v" sid="EPH 5:5"/>Ngoba kuliqiniso ukuthi: Akulamuntu oyisixhwali, ongcolileyo loba oyisihwaba, umuntu onjalo ukhonza izithombe, olelifa embusweni kaKhristu lokaNkulunkulu. <verse eid="EPH 5:5"/><verse number="6" style="v" sid="EPH 5:6"/>Lingavumi ukukhohliswa ngumuntu ngamazwi ayize ngoba ngenxa yezinto ezinje ulaka lukaNkulunkulu lwehlela phezu kwalabo abangalaleliyo. <verse eid="EPH 5:6"/><verse number="7" style="v" sid="EPH 5:7"/>Ngakho lingahlanganyeli labo.<verse eid="EPH 5:7"/></para>
  <para style="p">
    <verse number="8" style="v" sid="EPH 5:8"/>Ngoba lake laba yibumnyama kodwa khathesi seliyikukhanya eNkosini. Philani njengabantwana bokukhanya <verse eid="EPH 5:8"/><verse number="9" style="v" sid="EPH 5:9"/>(ngoba izithelo zokukhanya zikhona kubo bonke ubuhle lokulunga kanye leqiniso) <verse eid="EPH 5:9"/><verse number="10" style="v" sid="EPH 5:10"/>lidinge okuthokozisa iNkosi. <verse eid="EPH 5:10"/><verse number="11" style="v" sid="EPH 5:11"/>Lingahlanganyeli ezenzweni zobumnyama ezingelazithelo kodwa zichayeni sobala. <verse eid="EPH 5:11"/><verse number="12" style="v" sid="EPH 5:12"/>Ngoba kulihlazo lokukutsho nje okwenziwa yizigangi ensitha. <verse eid="EPH 5:12"/><verse number="13" style="v" sid="EPH 5:13"/>Kodwa konke okuvezwe obala yikukhanya kuyabonakala, <verse eid="EPH 5:13"/><verse number="14" style="v" sid="EPH 5:14"/>ngoba yikukhanya okwenza izinto zonke zibonakale. Yikho-nje kuthiwa:</para>
  <para style="q1" vid="EPH 5:14">“Phaphama, wena oleleyo,</para>
  <para style="q2" vid="EPH 5:14">vuka kwabafileyo,</para>
  <para style="q2" vid="EPH 5:14">uKhristu uzakhanya kuwe.”<verse eid="EPH 5:14"/></para>
  <para style="p">
    <verse number="15" style="v" sid="EPH 5:15"/>Ngakho-ke, qaphelani kakhulu ukuba liphila njani, kungabi njengezithutha kodwa njengabahlakaniphileyo, <verse eid="EPH 5:15"/><verse number="16" style="v" sid="EPH 5:16"/>liwasebenzise ngokupheleleyo amathuba wonke ngoba insuku zimbi. <verse eid="EPH 5:16"/><verse number="17" style="v" sid="EPH 5:17"/>Ngakho-ke, lingabi yiziwula kodwa qedisisani ukuthi intando kaThixo iyini. <verse eid="EPH 5:17"/><verse number="18" style="v" sid="EPH 5:18"/>Lingadakwa liwayini okuthungamela ekoneni. Kodwa gcwaliswani ngoMoya, <verse eid="EPH 5:18"/><verse number="19" style="v" sid="EPH 5:19"/>likhulumisana omunye komunye ngamahubo, amaculo kanye lezingoma zakoMoya. Hlabelani lenzele iNkosi imiculo ezinhliziyweni zenu <verse eid="EPH 5:19"/><verse number="20" style="v" sid="EPH 5:20"/>limbonge kokuphela uNkulunkulu uBaba kukho konke, ngebizo leNkosi yethu uJesu Khristu.<verse eid="EPH 5:20"/></para>
  <para style="s1">Izeluleko Ezimulini ZamaKhristu</para>
  <para style="p">
    <verse number="21" style="v" sid="EPH 5:21"/>Zehliseni omunye komunye lihlonipha uKhristu.<verse eid="EPH 5:21"/></para>
  <para style="p">
    <verse number="22" style="v" sid="EPH 5:22"/>Bafazi, zehliseni kubomkenu njengaseNkosini. <verse eid="EPH 5:22"/><verse number="23" style="v" sid="EPH 5:23"/>Ngoba indoda yinhloko yomfazi njengoKhristu eyinhloko yebandla elingumzimba wakhe, yena onguMsindisi walo. <verse eid="EPH 5:23"/><verse number="24" style="v" sid="EPH 5:24"/>Ngakho njengebandla lizehlisa kuKhristu ngokunjalo abesifazane kumele bazehlise kubomkabo ezintweni zonke.<verse eid="EPH 5:24"/></para>
  <para style="p">
    <verse number="25" style="v" sid="EPH 5:25"/>Madoda thandani omkenu njengoKhristu owathanda ibandla wazinikela ngenxa yalo <verse eid="EPH 5:25"/><verse number="26" style="v" sid="EPH 5:26"/>ukuba alenze libengcwele, elihlambulula ngokuligezisa ngamanzi esebenzisa ilizwi, <verse eid="EPH 5:26"/><verse number="27" style="v" sid="EPH 5:27"/>kanye lokulethula kuye njengebandla elilenkazimulo, elingelasici loba ukuba mxhilibane kumbe esinye nje isici kodwa lingcwele njalo lingelacala. <verse eid="EPH 5:27"/><verse number="28" style="v" sid="EPH 5:28"/>Ngokunjalo, amadoda kumele athande omkawo njengemizimba yawo. Lowo othanda umkakhe uyazithanda yena ngokwakhe. <verse eid="EPH 5:28"/><verse number="29" style="v" sid="EPH 5:29"/>Belo, kakho owake wazonda umzimba wakhe kodwa uwunika ukudla awulondoloze njengokwenziwa nguKhristu ebandleni, <verse eid="EPH 5:29"/><verse number="30" style="v" sid="EPH 5:30"/>ngoba thina siyizitho zomzimba wakhe. <verse eid="EPH 5:30"/><verse number="31" style="v" sid="EPH 5:31"/>“Ngenxa yalokhu indoda izatshiya uyise lonina ihlanganiswe lomkayo njalo ababili laba bazakuba nyamanye.”<note caller="+" style="f"><char style="fr" closed="false">5.31 </char><char style="ft" closed="false">UGenesisi 2.24</char></note> <verse eid="EPH 5:31"/><verse number="32" style="v" sid="EPH 5:32"/>Le yimfihlakalo enkulu kodwa mina ngikhuluma ngoKhristu lebandla. <verse eid="EPH 5:32"/><verse number="33" style="v" sid="EPH 5:33"/>Kodwa omunye lomunye wenu laye kathande umkakhe njengoba ezithanda, lomfazi kumele ahloniphe indoda yakhe.<verse eid="EPH 5:33"/></para>
  <chapter eid="EPH 5"/>
  <chapter number="6" style="c" sid="EPH 6"/>
  <para style="s1">Abantwana Labazali</para>
  <para style="p">
    <verse number="1" style="v" sid="EPH 6:1"/>Bantwana lalelani abazali benu eNkosini ngoba lokhu kulungile. <verse eid="EPH 6:1"/><verse number="2" style="v" sid="EPH 6:2"/>“Hlonipha uyihlo lonyoko,” okungumlayo wakuqala olesithembiso, <verse eid="EPH 6:2"/><verse number="3" style="v" sid="EPH 6:3"/>“ukuze kukulungele lokuba ube lempilo ende emhlabeni.”<note caller="+" style="f"><char style="fr" closed="false">6.3 </char><char style="ft" closed="false">UDutheronomi 5.16</char></note><verse eid="EPH 6:3"/></para>
  <para style="p">
    <verse number="4" style="v" sid="EPH 6:4"/>Bobaba<note caller="+" style="f"><char style="fr" closed="false">6.4 </char><char style="ft" closed="false">Kumbe </char><char style="fqa" closed="false">Bazali</char></note>, lingabathukuthelisi abantwana benu kodwa bondleni ngokufundisa langokulaya kweNkosi.<verse eid="EPH 6:4"/></para>
  <para style="s1">Izigqili Lamakhosi</para>
  <para style="p">
    <verse number="5" style="v" sid="EPH 6:5"/>Zisebenzi, lalelani amakhosi enu asemhlabeni ngenhlonipho langokwesaba, langobuqotho benhliziyo, ngendlela elingalalela ngayo uKhristu. <verse eid="EPH 6:5"/><verse number="6" style="v" sid="EPH 6:6"/>Lingawalaleli ukuba liwathokozise nje kuphela nxa elikhangele kodwa njengezisebenzi zikaKhristu, lisenza intando kaNkulunkulu kuvela ezinhliziyweni zenu. <verse eid="EPH 6:6"/><verse number="7" style="v" sid="EPH 6:7"/>Sebenzani ngenhliziyo yonke kube sengathi lisebenzela iNkosi hatshi abantu <verse eid="EPH 6:7"/><verse number="8" style="v" sid="EPH 6:8"/>ngoba liyakwazi ukuthi iNkosi izakupha umuntu wonke umvuzo ngenxa yokuhle akwenzayo loba eyisigqili kumbe ekhululekile.<verse eid="EPH 6:8"/></para>
  <para style="p">
    <verse number="9" style="v" sid="EPH 6:9"/>Lani makhosi phathani izigqili zenu ngendlela efanayo. Lingazisongeli njengoba likwazi ukuthi lowo oyiNkosi yazo leyenu usezulwini njalo akukho ubandlululo kuye.<verse eid="EPH 6:9"/></para>
  <para style="s1">Isihlangu SikaNkulunkulu</para>
  <para style="p">
    <verse number="10" style="v" sid="EPH 6:10"/>Ekucineni, qinani eNkosini lasemandleni ayo amakhulu. <verse eid="EPH 6:10"/><verse number="11" style="v" sid="EPH 6:11"/>Fakani isihlangu esipheleleyo sikaNkulunkulu ukuze lenelise ukumelana lamacebo kaSathane. <verse eid="EPH 6:11"/><verse number="12" style="v" sid="EPH 6:12"/>Ngoba kasilwi lenyama legazi kodwa silwa lababusi, lemibuso kanye lamandla omhlaba lo ogcwele ubumnyama, silwe njalo lamabutho emimoya emibi emibusweni yasemazulwini. <verse eid="EPH 6:12"/><verse number="13" style="v" sid="EPH 6:13"/>Ngakho-ke, fakani isihlangu esipheleleyo sikaNkulunkulu ukuze kuthi lapho usuku lobubi lufika libe lamandla okuma kuthi lalapho selenze konke, lime. <verse eid="EPH 6:13"/><verse number="14" style="v" sid="EPH 6:14"/>Manini liqine, ibhanti leqiniso libotshelwe ngensimbi ezinkalweni zenu, lesihlangu sasesifubeni sokulunga sisendaweni yaso, <verse eid="EPH 6:14"/><verse number="15" style="v" sid="EPH 6:15"/>lezinyawo zenu zigqokiswe zalungiselelwa ngokuvela evangelini lokuthula. <verse eid="EPH 6:15"/><verse number="16" style="v" sid="EPH 6:16"/>Phezu kwakho konke lokhu, thathani ihawu lokukholwa elizacitsha ngalo yonke imitshoko yomubi evuthayo. <verse eid="EPH 6:16"/><verse number="17" style="v" sid="EPH 6:17"/>Thathani ingowane yokusindiswa lenkemba kaMoya eyilizwi likaNkulunkulu.<verse eid="EPH 6:17"/></para>
  <para style="p">
    <verse number="18" style="v" sid="EPH 6:18"/>Khulekani ngoMoya ezikhathini zonke ngezinhlobo zonke zemikhuleko lezicelo. Lilalokhu emicabangweni, qaphelani liqhubeke kokuphela libakhulekela bonke abantu beNkosi abangcwele. <verse eid="EPH 6:18"/><verse number="19" style="v" sid="EPH 6:19"/>Lami lingikhulekele ukuba kokuphela lapho ngivula umlomo wami, ngiphiwe amazwi ukuze ngitshumayele ngesibindi imfihlakalo yevangeli, <verse eid="EPH 6:19"/><verse number="20" style="v" sid="EPH 6:20"/>engingumeli walo ngibotshwe ngamaketane. Khulekani ukuba ngilitshumayele ngesibindi njengokumele ngikwenze.<verse eid="EPH 6:20"/></para>
  <para style="b"/>
  <para style="s1">Ukuvalelisa</para>
  <para style="p">
    <verse number="21" style="v" sid="EPH 6:21"/>UThikhikhasi umzalwane othandekayo loyinceku ethembekileyo eNkosini uzalitshela konke ukuze lani lazi ukuba nginjani kanye lengikwenzayo. <verse eid="EPH 6:21"/><verse number="22" style="v" sid="EPH 6:22"/>Ngimthuma kini ngenjongo yokuthi likwazi ukuthi sinjani lokuthi alikhuthaze.<verse eid="EPH 6:22"/></para>
  <para style="b"/>
  <para style="p">
    <verse number="23" style="v" sid="EPH 6:23"/>Ukuthula kakube kubazalwane, lothando lokukholwa okuvela kuNkulunkulu uYise laseNkosini uJesu Khristu.<verse eid="EPH 6:23"/></para>
  <para style="b"/>
  <para style="p">
    <verse number="24" style="v" sid="EPH 6:24"/>Umusa kawube kubo bonke abayithandayo iNkosi yethu uJesu Khristu ngothando olungapheliyo.<verse eid="EPH 6:24"/></para>
  <chapter eid="EPH 6"/>
</usx>
