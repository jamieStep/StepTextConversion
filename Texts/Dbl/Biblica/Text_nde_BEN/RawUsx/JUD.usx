<?xml version="1.0" encoding="UTF-8"?>
<usx version="3.0">
  <book code="JUD" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UJuda</para>
  <para style="toc1">Incwadi KaJuda</para>
  <para style="toc2">UJuda</para>
  <para style="toc3">Jud</para>
  <para style="mt1">UJuda</para>
  <para style="imt">Isingeniso</para>
  <para style="imt1">Isingeniso</para>
  <para style="im">UJesu wayelabafowabo abambalwa, ababili bakhona kunguJakhobe loJuda. Kulutshwana okwaziyo mayelana loJuda kuloJakhobe (bona UJakhobe) kodwa kusobala ukuthi wayengumthungameli webandla ngoba wabhalela amanye amakholwa okulamandla encwadini le elebizo lakhe. Akukho sobala ukuthi lincwadi yayibhalelwe bani kodwa ukukhuluma kwayo ngengilosi, ngembali yako-Israyeli lakweminye imibhalo ethile kuveza ukuthi amaKhristu esiJuda yiwo ayekhulunywa ngawo.</para>
  <para style="ip">UJuda ukhuluma ngodaba lwabafundisi bamanga ababuyayo njalo sebephambanisa <char style="qt">ukholo lolu olwaphiwa abangcwele bakaNkulunkulu.</char> Kulelibanga lokufeza okwakuyinjongo, bala amandla lokungcolisa imizimba yabo. Iloba babesithi baletha ilizwi likaNkulunkulu, bona bavele balandela <char style="qt">isazela semvelo nje bengelawo uMoya.</char> Amakholwa kufanele aqine ekuphikeni njalo bahlanze umphakathi ngokwala imfundiso kanye lokulandelela izenzo zalababantu abangela bunkulunkulu.</para>
  <para style="ip">Kukhanya umpostoli uPhethro wamukela incwadi kaJuda laye wabhala eyakhe efanana layo ukutshengisa ukuthi yayimelela imfundiso yabafundi beNkosi uJesu Khristu.</para>
  <para style="ie"/>
  <chapter number="1" style="c" sid="JUD 1"/>
  <para style="p">
    <verse number="1" style="v" sid="JUD 1:1"/>UJuda, inceku kaJesu Khristu lomfowabo kaJakhobe,</para>
  <para style="b" vid="JUD 1:1"/>
  <para style="p" vid="JUD 1:1">Kulabo ababiziweyo, abathandwa nguNkulunkulu uBaba belondolozwa nguJesu Khristu:<verse eid="JUD 1:1"/></para>
  <para style="b"/>
  <para style="p">
    <verse number="2" style="v" sid="JUD 1:2"/>Isihawu, lokuthula kanye lothando kakube ngokwenu ngokwandileyo.<verse eid="JUD 1:2"/></para>
  <para style="b"/>
  <para style="s1">Isono Lokubhubha Kwabantu Abangalunganga</para>
  <para style="p">
    <verse number="3" style="v" sid="JUD 1:3"/>Bangane abathandekayo, lanxa kade ngitshisekela kakhulu ukulilobela mayelana lensindiso esilayo, kodwa ngibone kufanele ukuthi ngilobele ukulikhuthaza ukuba lilwele ukholo lolu olwaphiwa abangcwele bakaNkulunkulu <verse eid="JUD 1:3"/><verse number="4" style="v" sid="JUD 1:4"/>Ngoba abantu abathile abokulahlwa kwabo okwalotshwa ngakho endulo sebengene phakathi kwenu ngasese. Bangabantu abangamesabiyo uNkulunkulu abaguqulela umusa kaNkulunkulu ukuthi ubeyimvumo yokuganga bamphike loJesu Khristu onguye kuphela iNkosi yethu Yobukhosi.<verse eid="JUD 1:4"/></para>
  <para style="p">
    <verse number="5" style="v" sid="JUD 1:5"/>Lanxa likwazi konke lokhu, ngithanda ukulikhumbuza ukuthi iNkosi yakhupha abantu bayo eGibhithe, kodwa muva yababhubhisa labo abangakholwanga. <verse eid="JUD 1:5"/><verse number="6" style="v" sid="JUD 1:6"/>Lezingilosi ezingagcinanga izikhundla zazo zamandla, kodwa zadela ikhaya lazo, lezi wazigcina ebumnyameni, zibotshwe ngamaketane angaqamukiyo zilindele ukwahlulelwa ngoSuku olukhulu. <verse eid="JUD 1:6"/><verse number="7" style="v" sid="JUD 1:7"/>Ngokunjalo, iSodoma leGomora lamadolobho aseduzane azinikela ekuxhwaleni kobufebe lokonakala. Ayisibonelo salabo abezwa isijeziso somlilo waphakade.<verse eid="JUD 1:7"/></para>
  <para style="p">
    <verse number="8" style="v" sid="JUD 1:8"/>Ngokunjalo, ngamandla okuphupha kwabo lababantu abangalunganga bangcolisa imizimba yabo, baphike ubukhokheli, bachothoze lezidalwa zasezulwini. <verse eid="JUD 1:8"/><verse number="9" style="v" sid="JUD 1:9"/>Kodwa lengilosi enkulu uMikhayeli lapho ephikisana loSathane ngesidumbu sikaMosi kazange alokothe ukumthuka ngenhlamba, kodwa wathi, “INkosi kayikukhuze!” <verse eid="JUD 1:9"/><verse number="10" style="v" sid="JUD 1:10"/>Kodwa abantu laba bakhuluma behlambaza lokho abangakuzwisisiyo; njalo lezozinto abazizwisisayo ngokwemvelo njengezinyamazana ezingacabangiyo, lezi yizo kanye izinto ezizababhubhisa.<verse eid="JUD 1:10"/></para>
  <para style="p">
    <verse number="11" style="v" sid="JUD 1:11"/>Maye kubo! Balandela indlela kaKhayini; baphuthuma inzuzo besona njengoBhalamu; babhujiswa emvukeleni kaKhora.<verse eid="JUD 1:11"/></para>
  <para style="p">
    <verse number="12" style="v" sid="JUD 1:12"/>Abantu laba bayisinengiso emadilini enu abantu abathetheneyo besidla lani bengelanhloni lakancane, abelusi abazitika ngokudla bona bodwa. Bangamayezi angelazulu, aphetshulwa ngumoya; izihlahla zasekwindla ezingelazithelo njalo ezisitshuniweyo, ezife kabili. <verse eid="JUD 1:12"/><verse number="13" style="v" sid="JUD 1:13"/>Bangamagagasi olwandle alamandla, bebhubhudla ihlazo labo; izinkanyezi ezintulayo, ezilobumnyama obukhulu obugcinelwe zona kuze kube nininini.<verse eid="JUD 1:13"/></para>
  <para style="p">
    <verse number="14" style="v" sid="JUD 1:14"/>U-Enoki, owesikhombisa kusukela ku-Adamu waphrofitha ngabantu laba wathi: “Khangelani, iNkosi iza lezinkulungwane lezinye izinkulungwane zabangcwele bayo <verse eid="JUD 1:14"/><verse number="15" style="v" sid="JUD 1:15"/>ukwahlulela abantu bonke, lokubalahla ngenxa yamacala abawenzayo ebubini babo, langenxa yamazwi wonke okudelela, izoni ezingamesabiyo uNkulunkulu ezawakhuluma ngaye.” <verse eid="JUD 1:15"/><verse number="16" style="v" sid="JUD 1:16"/>Abantu laba bangabakhononi labachothozi; balandela izinkanuko zabo ezimbi; bayazikhukhumeza, bancome abanye ngamanga ukuze bazitholele inzuzo.<verse eid="JUD 1:16"/></para>
  <para style="s1">Isimemezelo Sokubekezela</para>
  <para style="p">
    <verse number="17" style="v" sid="JUD 1:17"/>Kodwa-ke, bangane abathandekayo, khumbulani okwatshiwo ngaphambilini ngabapostoli beNkosi yethu uJesu Khristu. <verse eid="JUD 1:17"/><verse number="18" style="v" sid="JUD 1:18"/>Bathi kini, “Ngezikhathi zokucina kuzakuba labaklolodayo, belandela izinkanuko zabo zokungalungi.” <verse eid="JUD 1:18"/><verse number="19" style="v" sid="JUD 1:19"/>Laba yibo abantu abalehlukanisayo, abalandela isazela semvelo nje bengelawo uMoya.<verse eid="JUD 1:19"/></para>
  <para style="p">
    <verse number="20" style="v" sid="JUD 1:20"/>Kodwa lina, bangane abathandekayo, zakheni ekukholweni kwenu okungcwele kakhulu likhuleke kuMoya oNgcwele, <verse eid="JUD 1:20"/><verse number="21" style="v" sid="JUD 1:21"/>lizigcine lisothandweni lukaNkulunkulu lisalindele isihawu seNkosi yethu uJesu Khristu ukuba ilingenise ekuphileni okulaphakade.<verse eid="JUD 1:21"/></para>
  <para style="p">
    <verse number="22" style="v" sid="JUD 1:22"/>Yibani lesihawu kulabo abathandabuzayo; <verse eid="JUD 1:22"/><verse number="23" style="v" sid="JUD 1:23"/>lenyule abanye emlilweni libasilise; kwabanye bonakalisani isihawu, kuhlangene lokwesaba, lizonde lezigqoko ezingcoliswe yimizimba exhwalileyo.<verse eid="JUD 1:23"/></para>
  <para style="b"/>
  <para style="s1">Ihubo Lokubonga</para>
  <para style="p">
    <verse number="24" style="v" sid="JUD 1:24"/>Kuye olamandla okuligcina ukuba lingawi, lokulibeka phambi kwenkazimulo yobukhona bakhe kungelasici njalo ngentokozo enkulu, <verse eid="JUD 1:24"/><verse number="25" style="v" sid="JUD 1:25"/>kuye yedwa uNkulunkulu onguMsindisi wethu, kakube lodumo, ubukhosi kanye lamandla ngoJesu Khristu iNkosi yethu, mandulo kwezikhathi zonke, khathesi kanye lanininini! Ameni.<verse eid="JUD 1:25"/></para>
  <chapter eid="JUD 1"/>
</usx>
