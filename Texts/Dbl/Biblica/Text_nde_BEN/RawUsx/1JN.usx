<?xml version="1.0" encoding="UTF-8"?>
<usx version="3.0">
  <book code="1JN" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">1 UJohane</para>
  <para style="toc1">Incwadi Yakuqala KaJohane</para>
  <para style="toc2">1 UJohane</para>
  <para style="toc3">1Joh</para>
  <para style="mt2">Incwadi Yakuqala</para>
  <para style="mt1">KaJohane</para>
  <para style="imt">Isingeniso</para>
  <para style="imt1">Isingeniso</para>
  <para style="im">Incwadi yakuqala kaJohane yathunyezelwa abakholwayo ababephakathi kwesimo sokuhlukumezeka esibucayi. Abanye basebelahle ithemba kuJesu uKhristu, njengalokho ababekufundisiwe ekuqaleni. Bathola udaba lokuthi uNkulunkulu wayebuye esemzimbeni womuntu wenyama lulihaba elingaqathanisekiyo lombono ojayelekileyo wesiGrikhi owokuthi inyama ingcolile kodwa umoya yiwo wodwa olungileyo. Kodwa kungelani lokuphika kwabo uKhristu, impilo ezingela buntu kanye lokuswela kwabo uthando lweqiniso, babezitshela ukuthi bayamazi, njalo bangabakaNkulunkulu. Babecabangela ukuthi umbono wabo wezokholo ubenza babengcono kulabanye, lokhu bakutshengisela ngokutshiya ukudlelana labanye. Labo emuva basala behlukumezekile kakhulu, bengasela siqiniseko ngalokho ababekufundisiwe.</para>
  <para style="ip">Omunye owayesondelelane lomphakathi lo njalo engufakazi kaJesu wababhalela incwadi ebaqinisa kulokho ababekufundile <char style="qt">ekuqaleni.</char> Umlobi akazivezi kodwa kulamathuba okuthi wayengumpostoli kaJohane. Incwadi ifakaza ngeqiniso lokubuya kukaKhristu ngokwenyama, iqinisa abakholwa ngokuthi iqiniso lonke balalo. Igcizelela impilo elobunkulunkulu, lokulondolozana kweqiniso njengempawu zalabo abazi uNkulunkulu ngeqiniso.</para>
  <para style="ie"/>
  <chapter number="1" style="c" sid="1JN 1"/>
  <para style="s1">ILizwi Lokuphila</para>
  <para style="p">
    <verse number="1" style="v" sid="1JN 1:1"/>Lokho okwakukhona kusukela ekuqaleni, esesikuzwile, esesikubone ngamehlo ethu, esesikukhangele lezandla zethu zakuthinta, lokhu siyakutshumayela mayelana leLizwi lokuphila. <verse eid="1JN 1:1"/><verse number="2" style="v" sid="1JN 1:2"/>Ukuphila kwabonakala; sikubonile njalo siyakufakaza, njalo sitshumayela kini ukuphila okulaphakade okwakukhona kuBaba njalo sekubonakele kithi. <verse eid="1JN 1:2"/><verse number="3" style="v" sid="1JN 1:3"/>Sitshumayela kini esikubonileyo lesikuzwileyo ukuze lani libe lokuhlanganyela lathi. Ukuhlanganyela kwethu kuloBaba kanye leNdodana yakhe, uJesu Khristu. <verse eid="1JN 1:3"/><verse number="4" style="v" sid="1JN 1:4"/>Siloba lokhu ukuze ukuthokoza kwethu kuphelele.<verse eid="1JN 1:4"/></para>
  <para style="s1">Ukuhamba Ekukhanyeni</para>
  <para style="p">
    <verse number="5" style="v" sid="1JN 1:5"/>Leli yilizwi esilizwe kuye esilitshumayela kini elokuthi: UNkulunkulu uyikukhanya; kuye akukho ubumnyama. <verse eid="1JN 1:5"/><verse number="6" style="v" sid="1JN 1:6"/>Nxa sisithi silokuhlanganyela laye, kodwa sihamba ebumnyameni, siqamba amanga, njalo leqiniso kasilenzi. <verse eid="1JN 1:6"/><verse number="7" style="v" sid="1JN 1:7"/>Kodwa nxa sihamba ekukhanyeni, njengoba esekukhanyeni, silokuhlanganyela omunye lomunye legazi likaJesu iNdodana yakhe liyasihlambulula ezonweni zonke.<verse eid="1JN 1:7"/></para>
  <para style="p">
    <verse number="8" style="v" sid="1JN 1:8"/>Nxa sisithi kasilasono, siyazikhohlisa njalo kasilaqiniso. <verse eid="1JN 1:8"/><verse number="9" style="v" sid="1JN 1:9"/>Nxa sivuma izono zethu, yena uthembekile njalo ulungile, uzasithethelela izono zethu, asihlambulule kukho konke ukungalungi kwethu. <verse eid="1JN 1:9"/><verse number="10" style="v" sid="1JN 1:10"/>Nxa sisithi akulasono esasenzayo, simenza abe ngumqambi wamanga, njalo ilizwi lakhe kalilandawo kithi.<verse eid="1JN 1:10"/></para>
  <chapter eid="1JN 1"/>
  <chapter number="2" style="c" sid="1JN 2"/>
  <para style="p">
    <verse number="1" style="v" sid="1JN 2:1"/>Bantwabami abathandekayo, ngililobela incwadi le ukuze lingenzi izono. Kodwa nxa umuntu enze isono, silaye osimelayo kuBaba esivikela yena uJesu Khristu oLungileyo. <verse eid="1JN 2:1"/><verse number="2" style="v" sid="1JN 2:2"/>Ungumhlatshelo wenhlawulo yezono zethu, kungasizono zethu kuphela kodwa lezono zomhlaba wonke.<verse eid="1JN 2:2"/></para>
  <para style="s1">Uthando Lenzondo Yabazalwane</para>
  <para style="p">
    <verse number="3" style="v" sid="1JN 2:3"/>Siba leqiniso ukuthi siyamazi nxa silalela imilayo yakhe. <verse eid="1JN 2:3"/><verse number="4" style="v" sid="1JN 2:4"/>Umuntu othi, “Ngiyamazi,” kodwa angagcini imilayo yakhe uqamba amanga, leqiniso kalalo. <verse eid="1JN 2:4"/><verse number="5" style="v" sid="1JN 2:5"/>Kodwa nxa umuntu elalela ilizwi lakhe, uthando lukaNkulunkulu luyapheleliswa sibili kuye. Yikho esikwazi ngakho ukuthi sikuye: <verse eid="1JN 2:5"/><verse number="6" style="v" sid="1JN 2:6"/>Lowo othi uhlala kuye kumele aphile njengokwenziwa nguJesu.<verse eid="1JN 2:6"/></para>
  <para style="p">
    <verse number="7" style="v" sid="1JN 2:7"/>Bangane abathandekayo, kangililobeli umlayo omutsha, kodwa omdala, elalilawo kusukela ekuqaleni. Umlayo lo omdala uyilizwi elalizwayo. <verse eid="1JN 2:7"/><verse number="8" style="v" sid="1JN 2:8"/>Ikanti ngililobela umlayo omutsha; iqiniso lawo libonakala kuye lakini, ngoba ubumnyama buyedlula lokukhanya kweqiniso sekukhanya.<verse eid="1JN 2:8"/></para>
  <para style="p">
    <verse number="9" style="v" sid="1JN 2:9"/>Lowo othi usekukhanyeni kodwa ezonda umzalwane wakhe ulokhu esebumnyameni. <verse eid="1JN 2:9"/><verse number="10" style="v" sid="1JN 2:10"/>Othanda umzalwane wakhe uhlala ekukhanyeni njalo akulalutho kuye olungamenza akhubeke. <verse eid="1JN 2:10"/><verse number="11" style="v" sid="1JN 2:11"/>Kodwa lowo ozonda umzalwane wakhe usebumnyameni njalo uyazula ebumnyameni. Kakwazi lapho aya khona ngoba ubumnyama sebumenze waba yisiphofu.<verse eid="1JN 2:11"/></para>
  <para style="s1">Izizatho Zokuloba</para>
  <para style="q1">
    <verse number="12" style="v" sid="1JN 2:12"/>Ngiyalilobela bantwana abathandekayo,</para>
  <para style="q2" vid="1JN 2:12">ngoba izono zenu zithethelelwe ngenxa yebizo lakhe.<verse eid="1JN 2:12"/></para>
  <para style="q1">
    <verse number="13" style="v" sid="1JN 2:13"/>Ngiyalilobela bobaba,</para>
  <para style="q2" vid="1JN 2:13">ngoba selimazi yena okhona kusukela ekuqaleni.</para>
  <para style="q1" vid="1JN 2:13">Ngiyalilobela majaha,</para>
  <para style="q2" vid="1JN 2:13">ngoba limnqobile omubi.<verse eid="1JN 2:13"/></para>
  <para style="b"/>
  <para style="q1">
    <verse number="14" style="v" sid="1JN 2:14"/>Ngiyalilobela, bantwana abathandekayo,</para>
  <para style="q2" vid="1JN 2:14">ngoba liyamazi uBaba.</para>
  <para style="q1" vid="1JN 2:14">Ngiyalilobela bobaba,</para>
  <para style="q2" vid="1JN 2:14">ngoba selimazi yena okhona kusukela ekuqaleni.</para>
  <para style="q1" vid="1JN 2:14">Ngiyalilobela majaha,</para>
  <para style="q2" vid="1JN 2:14">ngoba lilamandla</para>
  <para style="q1" vid="1JN 2:14">lelizwi likaNkulunkulu lihlala kini,</para>
  <para style="q2" vid="1JN 2:14">njalo limnqobile omubi.<verse eid="1JN 2:14"/></para>
  <para style="s1">Lingawuthandi Umhlaba</para>
  <para style="p">
    <verse number="15" style="v" sid="1JN 2:15"/>Lingawuthandi umhlaba loba olunye ulutho olusemhlabeni. Nxa umuntu ethanda umhlaba, uthando lukaBaba kalukho kuye. <verse eid="1JN 2:15"/><verse number="16" style="v" sid="1JN 2:16"/>Ngoba izinto zonke ezisemhlabeni, izinkanuko zabantu abalezono, ukulangazela kwamehlo abo kanye lokuzigqaja ngempahla akuveli kuBaba, kodwa emhlabeni. <verse eid="1JN 2:16"/><verse number="17" style="v" sid="1JN 2:17"/>Umhlaba lezinkanuko zawo kuyadlula, kodwa umuntu owenza intando kaNkulunkulu uphila kuze kube nininini.<verse eid="1JN 2:17"/></para>
  <para style="s1">Isixwayiso Ngabaphika UKhristu</para>
  <para style="p">
    <verse number="18" style="v" sid="1JN 2:18"/>Bantwana abathandekayo, lesi yisikhathi sokucina; njalo njengoba lizwile ukuthi umphikuKhristu uyeza, lakhathesi abanengi abaphika uKhristu sebekhona. Yikho esikwazi ngakho ukuthi lesi yisikhathi sokucina. <verse eid="1JN 2:18"/><verse number="19" style="v" sid="1JN 2:19"/>Baphuma besuka kithi, kodwa impela babengasibo bakithi. Ngoba aluba babengabakithi, babezahlala lathi; kodwa ukusuka kwabo kwatshengisa ukuthi kakho kubo owayengowakithi.<verse eid="1JN 2:19"/></para>
  <para style="p">
    <verse number="20" style="v" sid="1JN 2:20"/>Kodwa lina ligcotshwe ngoNgcwele, njalo lonke liyalazi iqiniso.<note caller="+" style="f"><char style="fr" closed="false">2.20 </char><char style="ft" closed="false">Eminye imibhalo ithi </char><char style="fq" closed="false">njalo </char><char style="fqa" closed="false">liyazazi zonke izinto</char></note> <verse eid="1JN 2:20"/><verse number="21" style="v" sid="1JN 2:21"/>Kangililobeli ngoba iqiniso kalilazi, kodwa ngoba liyalazi langenxa yokuthi akulamanga aphuma eqinisweni. <verse eid="1JN 2:21"/><verse number="22" style="v" sid="1JN 2:22"/>Umqambi wamanga ngubani? Ngumuntu ophikayo ukuthi uJesu unguKhristu. Umuntu onjalo ngumphikuKhristu, uphika uYise leNdodana. <verse eid="1JN 2:22"/><verse number="23" style="v" sid="1JN 2:23"/>Kakho ophika iNdodana oloYise; lowo owamukela iNdodana uloYise futhi.<verse eid="1JN 2:23"/></para>
  <para style="p">
    <verse number="24" style="v" sid="1JN 2:24"/>Bonani ukuthi lokho elakuzwayo kusukela ekuqaleni kuyahlala kini. Nxa kuhlala, lani lizahlala likhona eNdodaneni lakuYise. <verse eid="1JN 2:24"/><verse number="25" style="v" sid="1JN 2:25"/>Njalo nanku asithembisa khona, ukuphila okulaphakade.<verse eid="1JN 2:25"/></para>
  <para style="p">
    <verse number="26" style="v" sid="1JN 2:26"/>Ngililobela ngalezizinto mayelana lalabo abazama ukulidukisa. <verse eid="1JN 2:26"/><verse number="27" style="v" sid="1JN 2:27"/>Ukugcotshwa kwenu elakwamukela kuye, kuhlezi kukini, njalo kalisweli muntu wokulifundisa. Kodwa njengoba ukugcoba kwakhe kulifundisa izinto zonke njalo njengoba ukugcoba lokho kuqotho, akusinkohliso njengoba kulifundisile, hlalani likuye.<verse eid="1JN 2:27"/></para>
  <para style="s1">Abantwana BakaNkulunkulu</para>
  <para style="p">
    <verse number="28" style="v" sid="1JN 2:28"/>Ngakho-ke, bantwana abathandekayo, qhubekani likuye ukuze kuthi lapho esebonakala sibe lesibindi njalo singabi lenhloni phambi kwakhe ekufikeni kwakhe.<verse eid="1JN 2:28"/></para>
  <para style="p">
    <verse number="29" style="v" sid="1JN 2:29"/>Nxa likwazi ukuthi ulungile, liyakwazi ukuthi umuntu wonke oyenza okulungileyo uzelwe ngaye.<verse eid="1JN 2:29"/></para>
  <chapter eid="1JN 2"/>
  <chapter number="3" style="c" sid="1JN 3"/>
  <para style="p">
    <verse number="1" style="v" sid="1JN 3:1"/>Yeka ubukhulu bothando uBaba asinika lona, ukuba sibizwe ngokuthi singabantwana bakaNkulunkulu! Njalo lokho yikho esiyikho! Okwenza umhlaba thina ungasazi yikuthi laye kawumazanga. <verse eid="1JN 3:1"/><verse number="2" style="v" sid="1JN 3:2"/>Bangane abathandekayo, khathesi singabantwana bakaNkulunkulu, njalo lokho esizakuba yikho akukaziwa. Kodwa siyakwazi ukuthi lapho ebonakala sizakuba njengaye ngoba sizambona njengoba enjalo. <verse eid="1JN 3:2"/><verse number="3" style="v" sid="1JN 3:3"/>Wonke umuntu olethemba leli ngaphakathi kwakhe uyazihlambulula njengoba laye ehlambulukile.<verse eid="1JN 3:3"/></para>
  <para style="p">
    <verse number="4" style="v" sid="1JN 3:4"/>Umuntu wonke owenza izono wephula umthetho; ngempela isono yikungabi lomthetho. <verse eid="1JN 3:4"/><verse number="5" style="v" sid="1JN 3:5"/>Kodwa liyakwazi ukuthi wabonakala ukuze asuse izono zethu. Njalo kuye akulasono. <verse eid="1JN 3:5"/><verse number="6" style="v" sid="1JN 3:6"/>Kakho ohlala kuye oqhubeka esona. Kakho oqhubeka esona owambonayo kumbe omaziyo.<verse eid="1JN 3:6"/></para>
  <para style="p">
    <verse number="7" style="v" sid="1JN 3:7"/>Bantwana abathandekayo, lingavumeli muntu eledukisa. Lowo oyenza okulungileyo ulungile, njengoba laye elungile. <verse eid="1JN 3:7"/><verse number="8" style="v" sid="1JN 3:8"/>Lowo owonayo ngokaSathane ngoba uSathane wona kusukela ekuqaleni. INdodana kaNkulunkulu yabonakala ukuze ichithe imisebenzi kaSathane. <verse eid="1JN 3:8"/><verse number="9" style="v" sid="1JN 3:9"/>Kakho ozelwe ngokukaNkulunkulu ozaqhubeka esona, ngoba inhlanyelo kaNkulunkulu ihlala ikubo, abasoze baqhubeke besona ngoba bazelwe nguNkulunkulu. <verse eid="1JN 3:9"/><verse number="10" style="v" sid="1JN 3:10"/>Sibazi ngalokhu ukuthi abantwana bakaNkulunkulu ngobani kanye lokuthi abangabantwana bakaSathane ngobani. Lowo ongenzi okulungileyo kasuye mntakaNkulunkulu, loba lowo ongamthandiyo umfowabo lodadewabo.<verse eid="1JN 3:10"/></para>
  <para style="s1">Thandanani</para>
  <para style="p">
    <verse number="11" style="v" sid="1JN 3:11"/>Leli yilizwi elalizwa kusukela ekuqaleni: Kumele sithandane. <verse eid="1JN 3:11"/><verse number="12" style="v" sid="1JN 3:12"/>Lingabi njengoKhayini, owayengokaSathane wasebulala umfowabo. Wambulalelani na? Ngoba ezakhe izenzo zazizimbi ezomfowabo zilungile. <verse eid="1JN 3:12"/><verse number="13" style="v" sid="1JN 3:13"/>Lingamangali bazalwane bami nxa umhlaba ulizonda. <verse eid="1JN 3:13"/><verse number="14" style="v" sid="1JN 3:14"/>Siyakwazi ukuthi sesidlulile ekufeni saya ekuphileni, ngoba siyabathanda abazalwane bethu. Lowo ongathandiyo ulokhu esekufeni. <verse eid="1JN 3:14"/><verse number="15" style="v" sid="1JN 3:15"/>Lowo ozonda umzalwane wakhe ungumbulali, njalo liyakwazi ukuthi akulambulali olokuphila okungapheliyo kuye.<verse eid="1JN 3:15"/></para>
  <para style="p">
    <verse number="16" style="v" sid="1JN 3:16"/>Nanku esazi ngakho ukuthi uthando luyini: UJesu Khristu wadela ukuphila kwakhe ngenxa yethu. Lathi kufanele sidele ukuphila kwethu ngenxa yabazalwane bethu. <verse eid="1JN 3:16"/><verse number="17" style="v" sid="1JN 3:17"/>Nxa umuntu enothile abone umzalwane wakhe oswelayo, kodwa angabi lesihawu kuye, uthando lukaNkulunkulu lungaba kuye kanjani na? <verse eid="1JN 3:17"/><verse number="18" style="v" sid="1JN 3:18"/>Bantwana abathandekayo, kasingathandi ngamazwi loba ulimi kuphela kodwa ngezenzo langeqiniso.<verse eid="1JN 3:18"/></para>
  <para style="p">
    <verse number="19" style="v" sid="1JN 3:19"/>Ngalokhu sazi kanje ukuthi singabeqiniso lokuthi sizibeka njani inhliziyo zethu ekuphumuleni phambi kwakhe <verse eid="1JN 3:19"/><verse number="20" style="v" sid="1JN 3:20"/>lapho inhliziyo zethu zisilahla. Ngoba uNkulunkulu mkhulu kakhulu kulezinhliziyo zethu njalo wazi izinto zonke. <verse eid="1JN 3:20"/><verse number="21" style="v" sid="1JN 3:21"/>Bazalwane abathandekayo, nxa inhliziyo zethu zingasilahli, silesibindi phambi kukaNkulunkulu <verse eid="1JN 3:21"/><verse number="22" style="v" sid="1JN 3:22"/>njalo samukela kuye konke esikucelayo ngoba siyayilalela imilayo yakhe senze okumthokozisayo. <verse eid="1JN 3:22"/><verse number="23" style="v" sid="1JN 3:23"/>Nanku umlayo wakhe: ukukholwa ebizweni leNdodana yakhe, uJesu Khristu, lokuthandana njengokusilaya kwakhe. <verse eid="1JN 3:23"/><verse number="24" style="v" sid="1JN 3:24"/>Labo abalalela imilayo yakhe bahlala kuye, laye kubo. Njalo sikwazi ngalokhu ukuthi uhlala kithi: Sikwazi ngoMoya asinika yena.<verse eid="1JN 3:24"/></para>
  <chapter eid="1JN 3"/>
  <chapter number="4" style="c" sid="1JN 4"/>
  <para style="s1">Hlolani Omoya</para>
  <para style="p">
    <verse number="1" style="v" sid="1JN 4:1"/>Bazalwane abathandekayo, lingaze labakholwa omoya bonke, kodwa bahloleni omoya ukuba libone bangabe bevela kuNkulunkulu na ngoba abaphrofethi bamanga abanengi sebekhona emhlabeni. <verse eid="1JN 4:1"/><verse number="2" style="v" sid="1JN 4:2"/>Lingamazi kanje uMoya kaNkulunkulu: Umoya wonke ovumayo ukuthi uJesu Khristu weza esenyameni uvela kuNkulunkulu, <verse eid="1JN 4:2"/><verse number="3" style="v" sid="1JN 4:3"/>kodwa wonke umoya ongamvumiyo uJesu kawuveli kuNkulunkulu. Lowo ngumoya womphikuKhristu, elezwa ukuthi uyeza njalo osukhona khathesi emhlabeni.<verse eid="1JN 4:3"/></para>
  <para style="p">
    <verse number="4" style="v" sid="1JN 4:4"/>Lina, bantwana abathandekayo, lingabakaNkulunkulu njalo selibanqobile ngoba lowo okini mkhulu kulalowo osemhlabeni. <verse eid="1JN 4:4"/><verse number="5" style="v" sid="1JN 4:5"/>Bona bangabasemhlabeni, ngakho bakhuluma ngokwengqondo yasemhlabeni njalo umhlaba uyabalalela. <verse eid="1JN 4:5"/><verse number="6" style="v" sid="1JN 4:6"/>Thina singabakaNkulunkulu njalo lowo omaziyo uNkulunkulu uyasilalela, kodwa lowo ongasuye kaNkulunkulu kasilaleli. Simbona ngalokhu uMoya weqiniso lomoya wamanga.<verse eid="1JN 4:6"/></para>
  <para style="s1">Uthando LukaNkulunkulu Lolwethu</para>
  <para style="p">
    <verse number="7" style="v" sid="1JN 4:7"/>Bangane abathandekayo kasithandaneni, ngoba uthando luvela kuNkulunkulu. Umuntu wonke othandayo uzelwe ngoNkulunkulu njalo uyamazi uNkulunkulu. <verse eid="1JN 4:7"/><verse number="8" style="v" sid="1JN 4:8"/>Lowo ongathandiyo kamazi uNkulunkulu, ngoba uNkulunkulu uluthando. <verse eid="1JN 4:8"/><verse number="9" style="v" sid="1JN 4:9"/>UNkulunkulu walubonakalisa kanje uthando lwakhe kithi: Wathumela emhlabeni iNdodana yakhe eyiyo yodwa ukuba siphile ngayo. <verse eid="1JN 4:9"/><verse number="10" style="v" sid="1JN 4:10"/>Lolu luthando: kungayisikuthi sasimthanda uNkulunkulu kodwa ukuthi yena wasithanda wathumela iNdodana yakhe njengomhlatshelo wenhlawulo yezono zethu. <verse eid="1JN 4:10"/><verse number="11" style="v" sid="1JN 4:11"/>Bangane abathandekayo, njengoba uNkulunkulu wasithanda kangaka, lathi kumele sithandane. <verse eid="1JN 4:11"/><verse number="12" style="v" sid="1JN 4:12"/>Kakho owake wabona uNkulunkulu; kodwa nxa sithandana, uNkulunkulu uhlala kithi lothando lwakhe luyapheleliswa kithi.<verse eid="1JN 4:12"/></para>
  <para style="p">
    <verse number="13" style="v" sid="1JN 4:13"/>Sikwazi ngalokhu ukuthi sihlala kuye laye uhlala kithi ngoba usinike okukaMoya wakhe. <verse eid="1JN 4:13"/><verse number="14" style="v" sid="1JN 4:14"/>Sibonile njalo siyafakaza ukuthi uBaba uyithumele iNdodana yakhe ukuba ibe nguMsindisi womhlaba. <verse eid="1JN 4:14"/><verse number="15" style="v" sid="1JN 4:15"/>Nxa umuntu evuma ukuthi uJesu uyiNdodana kaNkulunkulu, uNkulunkulu uhlala kuye laye kuNkulunkulu. <verse eid="1JN 4:15"/><verse number="16" style="v" sid="1JN 4:16"/>Ngakho siyazi njalo sithembe uthando uNkulunkulu alalo kithi.</para>
  <para style="p" vid="1JN 4:16">UNkulunkulu uluthando. Ohlala ethandweni, uhlala kuNkulunkulu, loNkulunkulu kuye. <verse eid="1JN 4:16"/><verse number="17" style="v" sid="1JN 4:17"/>Uthando luyapheleliswa kithi ukuze sibe lesibindi ngosuku lokwahlulelwa, ngoba kulumhlaba lathi sinjengaye. <verse eid="1JN 4:17"/><verse number="18" style="v" sid="1JN 4:18"/>Ethandweni akulakwesaba. Uthando olupheleleyo luyaxotsha ukwesaba, ngoba ukwesaba kukhumbuza isijeziso. Umuntu owesabayo kapheleliswa ethandweni.<verse eid="1JN 4:18"/></para>
  <para style="p">
    <verse number="19" style="v" sid="1JN 4:19"/>Siyathanda ngoba yena wasithanda kuqala. <verse eid="1JN 4:19"/><verse number="20" style="v" sid="1JN 4:20"/>Nxa umuntu esithi, “Mina ngiyamthanda uNkulunkulu,” kodwa ezonda umfowabo, ulamanga. Ngoba umuntu ongamthandiyo umfowabo ambonayo, angeke amthande uNkulunkulu angakaze ambone. <verse eid="1JN 4:20"/><verse number="21" style="v" sid="1JN 4:21"/>Njalo wasinika umlayo lo: Lowo othanda uNkulunkulu kumele athande lomfowabo.<verse eid="1JN 4:21"/></para>
  <chapter eid="1JN 4"/>
  <chapter number="5" style="c" sid="1JN 5"/>
  <para style="s1">Ukukholwa ENdodaneni KaNkulunkulu</para>
  <para style="p">
    <verse number="1" style="v" sid="1JN 5:1"/>Umuntu wonke okholwayo ukuthi uJesu nguKhristu uzelwe nguNkulunkulu, njalo umuntu wonke othanda uBaba uyamthanda lomtanakhe. <verse eid="1JN 5:1"/><verse number="2" style="v" sid="1JN 5:2"/>Sikwazi ngalokhu ukuthi siyabathanda abantwana bakaNkulunkulu: ngokuthanda uNkulunkulu sigcina imilayo yakhe. <verse eid="1JN 5:2"/><verse number="3" style="v" sid="1JN 5:3"/>Ukuthanda uNkulunkulu yilokhu: ukulalela imilayo yakhe. Njalo imilayo yakhe kayinzima, <verse eid="1JN 5:3"/><verse number="4" style="v" sid="1JN 5:4"/>ngoba umuntu wonke ozelwe nguNkulunkulu uwunqobile umhlaba. Lokhu yikunqoba okwehlule umhlaba, okuyikukholwa kwethu. <verse eid="1JN 5:4"/><verse number="5" style="v" sid="1JN 5:5"/>Ngubani lowo onqoba umhlaba? Ngulowo kuphela okholwayo ukuthi uJesu uyiNdodana kaNkulunkulu.<verse eid="1JN 5:5"/></para>
  <para style="p">
    <verse number="6" style="v" sid="1JN 5:6"/>Lo nguye oweza ngamanzi langegazi, uJesu Khristu kabuyanga ngamanzi kuphela, kodwa ngamanzi langegazi. Njalo nguMoya ofakazayo, ngoba uMoya uliqiniso. <verse eid="1JN 5:6"/><verse number="7" style="v" sid="1JN 5:7"/>Ngoba bathathu abafakazayo<note caller="+" style="f"><char style="fr" closed="false">5.7 </char><char style="ft" closed="false">Imibhalo yeVulgate yamuva </char><char style="fqa" closed="false">bayafakaza ezulwini: uBaba, uLizwi loMoya oyiNgcwele, njalo laba bobathathu bamunye. </char><char style="fv" closed="false">8 </char><char style="fqa" closed="false">Njalo bathathu abafakaza emhlabeni: </char><char style="ft" closed="false">(okungatholakali emibhalweni yesiGrikhi eyayikhona kusiya ekuqaleni kwesentshuri yetshumi lane)</char></note>: <verse eid="1JN 5:7"/><verse number="8" style="v" sid="1JN 5:8"/>uMoya, lamanzi kanye legazi; njalo bobathathu laba bayavumelana. <verse eid="1JN 5:8"/><verse number="9" style="v" sid="1JN 5:9"/>Siyabamukela ubufakazi babantu, kodwa ubufakazi bukaNkulunkulu bukhulu ngoba yibufakazi bukaNkulunkulu abunikayo ngeNdodana yakhe. <verse eid="1JN 5:9"/><verse number="10" style="v" sid="1JN 5:10"/>Lowo okholwayo eNdodaneni kaNkulunkulu ulobufakazi lobu enhliziyweni yakhe. Lowo ongamkholwayo uNkulunkulu umenze waba ngolamanga ngoba engabukholwanga ubufakazi uNkulunkulu abunike ngeNdodana yakhe. <verse eid="1JN 5:10"/><verse number="11" style="v" sid="1JN 5:11"/>Ubufakazi lobo yilobu: UNkulunkulu usinike ukuphila okulaphakade njalo lokhu kuphila kuseNdodaneni yakhe. <verse eid="1JN 5:11"/><verse number="12" style="v" sid="1JN 5:12"/>Lowo oleNdodana yakhe ulokuphila; lowo ongelayo iNdodana kaNkulunkulu kalakho ukuphila.<verse eid="1JN 5:12"/></para>
  <para style="s1">Amazwi Okucina</para>
  <para style="p">
    <verse number="13" style="v" sid="1JN 5:13"/>Ngililobela lezizinto lina abakholwayo ebizweni leNdodana kaNkulunkulu ukuze lazi ukuthi lilokuphila okulaphakade. <verse eid="1JN 5:13"/><verse number="14" style="v" sid="1JN 5:14"/>Silesiqiniselo lesi ekusondeleni kuNkulunkulu: ukuthi nxa sicela ulutho ngokwentando yakhe, uyasizwa. <verse eid="1JN 5:14"/><verse number="15" style="v" sid="1JN 5:15"/>Nxa sisazi ukuthi uyasizwa loba kuyini esikucelayo siyakwazi ukuthi sesilakho esikucele kuye.<verse eid="1JN 5:15"/></para>
  <para style="p">
    <verse number="16" style="v" sid="1JN 5:16"/>Lapho umuntu ebona umzalwane wakhe esenza isono esingakhokheleli ekufeni, kumele akhuleke, uNkulunkulu uzamnika ukuphila. Ngitsho kulabo abasono sabo kasikhokheleli ekufeni. Kulesono esikhokhelela ekufeni. Kangitsho ukuthi akhuleke ngaleso. <verse eid="1JN 5:16"/><verse number="17" style="v" sid="1JN 5:17"/>Konke ukwenza okubi kuyisono, njalo kulesono esingakhokheleli ekufeni.<verse eid="1JN 5:17"/></para>
  <para style="p">
    <verse number="18" style="v" sid="1JN 5:18"/>Siyakwazi ukuthi umuntu ozelwe nguNkulunkulu kaqhubeki esenza izono; lowo owazalwa nguNkulunkulu uyamvikela, loSathane kamthinti. <verse eid="1JN 5:18"/><verse number="19" style="v" sid="1JN 5:19"/>Siyakwazi ukuthi singabantwana bakaNkulunkulu kanye lokuthi umhlaba wonke ungaphansi kwamandla omubi. <verse eid="1JN 5:19"/><verse number="20" style="v" sid="1JN 5:20"/>Siyakwazi lokuthi iNdodana kaNkulunkulu yeza yasinika ukuqedisisa, ukuze siyazi yona eqotho. Njalo sikuye yena oqotho kanye laseNdodaneni yakhe uJesu Khristu. Yena unguNkulunkulu oqotho kanye lokuphila okulaphakade.<verse eid="1JN 5:20"/></para>
  <para style="b"/>
  <para style="b"/>
  <para style="p">
    <verse number="21" style="v" sid="1JN 5:21"/>Bantwana abathandekayo, xwayani izithombe.<verse eid="1JN 5:21"/></para>
  <chapter eid="1JN 5"/>
</usx>
