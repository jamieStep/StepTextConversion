<?xml version="1.0" encoding="UTF-8"?>
<usx version="3.0">
  <book code="RUT" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">URuthe</para>
  <para style="toc1">URuthe</para>
  <para style="toc2">URuthe</para>
  <para style="toc3">Rut</para>
  <para style="mt1">URuthe</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ugwalo olufitshane lukaRuthe luxhumanisa ingxenye ezimbili zembali yesivumelwano sako-Israyeli. Ingxenye yakuqala (uGenesisi-Abahluleli) igxile embalini yezizukulwane zika-Abhrahama lapho zisiba yizizwe kanye lasesivumelwaneni esenziwa nguNkulunkulu lo-Israyeli. Ingxenye yesibili (uSamuyeli kusiya egwalweni lwamaKhosi) iveza indaba yamakhosi elizwe lesivumelwano uNkulunkulu asenza loDavida njengenhloko yesikhosini yako-Israyeli. URuthe unceda inguquko ngokuvula emalangeni abahluleli njalo ucina ngembali yosendo lukaDavida.</para>
  <para style="ip">Kukhanya lolugwalo lwabhalwa luvikela ilungelo likaDavida lokuba yinkosi. Wayeyisizukulwane sowesifazane waseMowabi owayethiwa nguRuthe. Ngenxa yokuthi abantu baseMowabi ababaxhasanga abantu bako-Israyeli bephuma eGibhithe, umthetho wawungavumezi loba ngubani owenzalo yaseMowabi ukuthi ahlanganele labantu bako-Israyeli kusiyafika kusizukulwane setshumi. Nxa babengahlanganyeli ndawonye emphakathini pho omunye wabo wayengaba yinkosi ngandlela bani?</para>
  <para style="ip">Lolugwalo lumiswe samdlalo kumbe umdlalombukiso. Isigcawu sinye ngasinye silesingeniso esifitshane kube sokulandela ingxoxo phakathi kwabalingiswa. Lolugwalo luphela ngokulandisa imbali yemuli yesizukulwane setshumi kuze kuyefika kuDavida. Isimo sogwalo siveza injongo yokuthi ukukholwa kweqiniso kwakukhona kowesifazane owayedabuka esizweni esasilezizukulwane ezazingabalwa okweminyaka eminengi.</para>
  <para style="ip">Ugwalo luveza indlela uNkulunkulu afeza ngayo inhloso yakhe emhlabeni wonke jikelele. Imithetho kaNkulunkulu emihle (evumela abayanga ukuthi bavune amabele emasimini), ukuvikela kwakhe kwezinye izehlakalo, lomusa osebantwini konke kungenelana kuhle ukuze indaba iphethe ngesiphetho ngokuhlenga.</para>
  <para style="ie"/>
  <chapter number="1" style="c" sid="RUT 1"/>
  <para style="s1">UNawomi Ulahlekelwa Ngumkakhe Lamadodana Akhe</para>
  <para style="p">
    <verse number="1" style="v" sid="RUT 1:1"/>Ngezinsuku kubusa abahluleli, kwaba lendlala elizweni. Ngakho indoda ethile yaseBhethilehema koJuda kanye lomkayo lamadodana abo amabili, basuka bayahlala elizweni lamaMowabi okwesikhatshana. <verse eid="RUT 1:1"/><verse number="2" style="v" sid="RUT 1:2"/>Ibizo lalindoda lalingu-Elimeleki, elomkakhe linguNawomi, amadodana akhe amabili ayengoMaheloni loKhiliyoni. Babengama-Efrathi aseBhethilehema koJuda. Baya eMowabi bayahlala khona.<verse eid="RUT 1:2"/></para>
  <para style="p">
    <verse number="3" style="v" sid="RUT 1:3"/>U-Elimeleki, umkaNawomi wafa, wasesala lamadodana akhe womabili. <verse eid="RUT 1:3"/><verse number="4" style="v" sid="RUT 1:4"/>Athatha abafazi baseMowabi, omunye wayethiwa ngu-Opha omunye ethiwa nguRuthe. Sebehlale lapho okweminyaka elitshumi, <verse eid="RUT 1:4"/><verse number="5" style="v" sid="RUT 1:5"/>bobabili uMaheloni loKhiliyoni labo bafa, uNawomi wasesala engaselamadodana kanye lomkakhe.<verse eid="RUT 1:5"/></para>
  <para style="s1">Ukubuyela KukaNawomi LoRuthe EBhethilehema</para>
  <para style="p">
    <verse number="6" style="v" sid="RUT 1:6"/>Wathi esizwa eseMowabi ukuthi <char style="nd">uThixo</char> wayesesize abantu bakhe ngokubapha ukudla, uNawomi kanye labomalukazana bakhe balungisela ukubuyela kibo. <verse eid="RUT 1:6"/><verse number="7" style="v" sid="RUT 1:7"/>Wasuka endaweni ayekade ehlala kuyo, labomalukazana bakhe bobabili, wangena indlela eyayizabasa emuva elizweni lamaJuda.<verse eid="RUT 1:7"/></para>
  <para style="p">
    <verse number="8" style="v" sid="RUT 1:8"/>UNawomi wasesithi kubomalukazana bakhe bobabili, “Buyelani emuva, ngulowo lalowo aye emzini kanina. Engani <char style="nd">uThixo</char> angalenzela umusa onjengalowo elingitshengise wona kanye labomkenu asebedlule. <verse eid="RUT 1:8"/><verse number="9" style="v" sid="RUT 1:9"/>Sengathi <char style="nd">uThixo</char> angenza ukuba ngulowo lalowo athole inhlalo enhle nxa esendele kwenye indoda.”</para>
  <para style="p" vid="RUT 1:9">Wasebanga, basebekhala kakhulu <verse eid="RUT 1:9"/><verse number="10" style="v" sid="RUT 1:10"/>bathi kuye, “Sizahamba lawe ebantwini bakini.”<verse eid="RUT 1:10"/></para>
  <para style="p">
    <verse number="11" style="v" sid="RUT 1:11"/>Kodwa uNawomi wathi, “Buyelani ngekhaya madodakazi ami. Kambe lingabe lihambelani lami? Ngingazala amanye amadodana na angaba ngomkenu? <verse eid="RUT 1:11"/><verse number="12" style="v" sid="RUT 1:12"/>Buyelani ngekhaya madodakazi ami. Sengigugile, angingeke ngibe ngisazuza enye indoda. Loba bekungabe kulethemba lokuthi ngende loba bengingaba lendoda ngabona lobubusuku ngizale amadodana, <verse eid="RUT 1:12"/><verse number="13" style="v" sid="RUT 1:13"/>lingawamelela aze akhule na? Lingahlala lingendanga lilindele wona na? Hatshi, madodakazi ami. Kubuhlungu kakhulu lokho kimi okwedlula kini ngoba ingalo <char style="nd">kaThixo</char> isingihlanekele!”<verse eid="RUT 1:13"/></para>
  <para style="p">
    <verse number="14" style="v" sid="RUT 1:14"/>Bekuzwa lokho bakhala njalo. U-Opha wasesanga uninazala wamvalelisa, kodwa uRuthe wabambelela kuye.<verse eid="RUT 1:14"/></para>
  <para style="p">
    <verse number="15" style="v" sid="RUT 1:15"/>UNawomi wathi, “Khangela, unyanewenu usebuyela kwabakibo kanye labonkulunkulu bakhe. Buyela laye.”<verse eid="RUT 1:15"/></para>
  <para style="p">
    <verse number="16" style="v" sid="RUT 1:16"/>URuthe waphendula wathi, “Ungangincengi ukuba ngikutshiye loba ukuba ngikufulathele. Lapho oya khona ngizakuya khona, lalapho ozahlala khona ngizahlala khona. Abantu bakini bazakuba ngabakithi loNkulunkulu wakho uzakuba nguNkulunkulu wami. <verse eid="RUT 1:16"/><verse number="17" style="v" sid="RUT 1:17"/>Lapho ozafela khona lami ngizafela khona njalo ngizangcwatshelwa khona. Sengathi <char style="nd">uThixo</char> angangihlanekela nxa ngingehlukana lawe ngenxa yolunye ulutho olungesikufa.” <verse eid="RUT 1:17"/><verse number="18" style="v" sid="RUT 1:18"/>Kwathi uNawomi esebonile ukuthi uRuthe uzimisele ukuhamba laye, waseyekela ukumcindezela.<verse eid="RUT 1:18"/></para>
  <para style="p">
    <verse number="19" style="v" sid="RUT 1:19"/>Basebehamba bobabili baze bayafika eBhethilehema. Bathi befika eBhethilehema, umuzi wonke waba lokuxokozela ngabo, kwathi abesifazane bababaza besithi, “Angabe enguNawomi lo na?”<verse eid="RUT 1:19"/></para>
  <para style="p">
    <verse number="20" style="v" sid="RUT 1:20"/>Yena wathi kubo, “Lingangibizi ngokuthi nginguNawomi. Wothani nginguMara, ngoba uSomandla wenze impilo yami yaba munyu. <verse eid="RUT 1:20"/><verse number="21" style="v" sid="RUT 1:21"/>Ngasuka lapha ngigcwele, kodwa <char style="nd">uThixo</char> usengibuyise ngingelalutho. Lingangibizelani ngokuthi nginguNawomi? <char style="nd">UThixo</char> ungehlisele uhlupho; uSomandla ungehlisele okubi.”<verse eid="RUT 1:21"/></para>
  <para style="p">
    <verse number="22" style="v" sid="RUT 1:22"/>Ngakho uNawomi wabuyela ngokunjalo eBhethilehema evela eMowabi. Wafika ephelekezelwa nguRuthe umalukazana wakhe waseMowabi. Bafika ngesikhathi sokuqalisa ukuvuna ibhali.<verse eid="RUT 1:22"/></para>
  <chapter eid="RUT 1"/>
  <chapter number="2" style="c" sid="RUT 2"/>
  <para style="s1">URuthe Uhlangana LoBhowazi Emasimini</para>
  <para style="p">
    <verse number="1" style="v" sid="RUT 2:1"/>UNawomi wayelesihlobo sakwabozala, indoda eyayinothile osendweni luka-Elimeleki, ibizo layo linguBhowazi.<verse eid="RUT 2:1"/></para>
  <para style="p">
    <verse number="2" style="v" sid="RUT 2:2"/>URuthe umʼMowabi wathi kuNawomi, “Yekela ngiye emasimini ngiyedobha inhlamvu zamabele asala emuva kulowo ozakuba lomusa kimi.”</para>
  <para style="p" vid="RUT 2:2">UNawomi wathi, “Kulungile, hamba ndodakazi yami.” <verse eid="RUT 2:2"/><verse number="3" style="v" sid="RUT 2:3"/>Wasehamba, wafika wadobha amabele asala ngemuva kwabavunayo. Kwenzakala ukuthi wafika wasebenza ensimini kaBhowazi, owayengowosendo luka-Elimeleki.<verse eid="RUT 2:3"/></para>
  <para style="p">
    <verse number="4" style="v" sid="RUT 2:4"/>Kwasekufika uBhowazi evela eBhethilehema, wabingelela abavuni wathi, “<char style="nd">UThixo</char> kabe lani!”</para>
  <para style="p" vid="RUT 2:4">Baphendula bathi, “<char style="nd">UThixo</char> akubusise!”<verse eid="RUT 2:4"/></para>
  <para style="p">
    <verse number="5" style="v" sid="RUT 2:5"/>UBhowazi wabuza inceku yakhe eyayikhangele abavunayo wathi, “Intombi le ngekabani?”<verse eid="RUT 2:5"/></para>
  <para style="p">
    <verse number="6" style="v" sid="RUT 2:6"/>Yena wathi, “NgeyaseMowabi eyabuya loNawomi. <verse eid="RUT 2:6"/><verse number="7" style="v" sid="RUT 2:7"/>Uthe, ‘Ngicela ukudobha okusalayo phakathi kwezithungo ngemva kwabavunayo.’ Ulokhu efike emasimini ekuseni lokhu esebenza kuze kube khathesi, ngaphandle kokuphumula kancinyane nje emthunzini.”<verse eid="RUT 2:7"/></para>
  <para style="p">
    <verse number="8" style="v" sid="RUT 2:8"/>UBhowazi wasesithi kuRuthe, “Lalela lapha-ke ndodakazi yami. Ungaze wayadobha kwenye insimu, ungasuki lapha. Hlala lapha lamantombazana azincekukazi zami. <verse eid="RUT 2:8"/><verse number="9" style="v" sid="RUT 2:9"/>Nanzelela leyonsimu lapho amadoda avuna khona, wena ulandele amantombazana. Ngiwalayile amadoda ukuba angakuhluphi. Ungezwa usuwomile, uhambe uyenatha ezimbizeni ezikhelelwe zagcwaliswa ngamadoda.”<verse eid="RUT 2:9"/></para>
  <para style="p">
    <verse number="10" style="v" sid="RUT 2:10"/>Ekuzwa lokhu uRuthe wathi mbo phansi ngobuso, wambuza wathi, “Kungani ngifumane umusa ongaka kuwe uze ungizwele mina ngingowezizweni?”<verse eid="RUT 2:10"/></para>
  <para style="p">
    <verse number="11" style="v" sid="RUT 2:11"/>UBhowazi wathi, “Sengitsheliwe ngakho konke owakwenzela unyokozala kusukela ekufeni komkakho lokuthi watshiya uyihlo lonyoko lelizwe lakini weza ukuzahlala labantu owawungabazi ngaphambilini. <verse eid="RUT 2:11"/><verse number="12" style="v" sid="RUT 2:12"/>Sengathi <char style="nd">uThixo</char> angakupha umvuzo ngalokhu okwenzileyo. Sengathi <char style="nd">uThixo</char>, uNkulunkulu ka-Israyeli, oze ukuphephela ngaphansi kwamaphiko akhe angakupha umvuzo omkhulu.”<verse eid="RUT 2:12"/></para>
  <para style="p">
    <verse number="13" style="v" sid="RUT 2:13"/>URuthe wathi, “Sengathi ngingaqhubeka ngithola umusa kuwe, nkosi yami. Usungiphe ukududuzeka njalo ukhulume ngomusa encekukazini yakho loba ngingafanele ukuba ngomunye wamantombazana azincekukazi zakho.”<verse eid="RUT 2:13"/></para>
  <para style="p">
    <verse number="14" style="v" sid="RUT 2:14"/>Ngesikhathi sokudla, uBhowazi wathi kuye, “Woza lapha. Nansi isinkwa, dlana utshebe ngewayini elileviniga.”</para>
  <para style="p" vid="RUT 2:14">Wahlala phansi labavunayo, uBhowazi wasemupha amabele akhanzingiweyo. Wadla wasutha waze watshiya. <verse eid="RUT 2:14"/><verse number="15" style="v" sid="RUT 2:15"/>Esesukuma ukuthi ayebutha, uBhowazi walaya amadoda wathi, “Loba angaze adobhe phakathi kwezithungo, lingaze lamhlupha. <verse eid="RUT 2:15"/><verse number="16" style="v" sid="RUT 2:16"/>Kodwa, hwatshani amanye amahlanga ezithungweni limtshiyele ukuze adobhe kuwo, lingaze lamkhuza.”<verse eid="RUT 2:16"/></para>
  <para style="p">
    <verse number="17" style="v" sid="RUT 2:17"/>Ngakho uRuthe wadobha ensimini kwaze kwahwalala. Wasebhula ibhali ayeyidobhile, yagcwala phamu amagokoko amabili. <verse eid="RUT 2:17"/><verse number="18" style="v" sid="RUT 2:18"/>Wayithwala waya layo ngekhaya, uninazala wabona lokho ayekuvunile. URuthe wakhupha ayekutshiyile esedle wasutha, weza lakho wamupha.<verse eid="RUT 2:18"/></para>
  <para style="p">
    <verse number="19" style="v" sid="RUT 2:19"/>Uninazala wabuza wathi, “Udobhe ngaphi lamhlanje? Usebenze ngaphi? Ubusisiwe lowomuntu okunanzeleleyo!”</para>
  <para style="p" vid="RUT 2:19">URuthe wasemtshela uninazala ngalowo lapho ayekade esebenza khona wathi, “Ibizo lendoda engisebenze kuyo lamhla nguBhowazi.”<verse eid="RUT 2:19"/></para>
  <para style="p">
    <verse number="20" style="v" sid="RUT 2:20"/>UNawomi wathi kumalukazana wakhe, “<char style="nd">UThixo</char> kambusise! Kayekelanga ukutshengisa umusa wakhe kwabaphilayo lakwasebafayo.” Wengeza njalo wathi, “Indoda leyo iyisihlobo sethu esiseduze; ingomunye wezihlobo zethu ezingabahlengi.”<verse eid="RUT 2:20"/></para>
  <para style="p">
    <verse number="21" style="v" sid="RUT 2:21"/>URuthe umʼMowabi wasesithi, “Uze wathi kimi, ‘Ubohlala ulandela izisebenzi zami zize ziqede ukuvuna amabele ami.’ ”<verse eid="RUT 2:21"/></para>
  <para style="p">
    <verse number="22" style="v" sid="RUT 2:22"/>UNawomi wathi kuRuthe umalukazana wakhe, “Kuzakuba kuhle, ndodakazi yami, ukuthi uhambe lamantombazana akhe, ngoba ungahlutshwa ensimini yomunye.”<verse eid="RUT 2:22"/></para>
  <para style="p">
    <verse number="23" style="v" sid="RUT 2:23"/>Ngakho uRuthe waba seduze lamantombazana azincekukazi zikaBhowazi ekudobheni kwaze kwaphela ukuvuna ibhali lengqoloyi. Njalo wahlala loninazala.<verse eid="RUT 2:23"/></para>
  <chapter eid="RUT 2"/>
  <chapter number="3" style="c" sid="RUT 3"/>
  <para style="s1">URuthe LoBhowazi ESizeni</para>
  <para style="p">
    <verse number="1" style="v" sid="RUT 3:1"/>Ngelinye ilanga uNawomi, uninazala wathi kuye, “Ndodakazi yami, akungcono ngikudingele umuzi lapho ozagcineka khona kuhle na? <verse eid="RUT 3:1"/><verse number="2" style="v" sid="RUT 3:2"/>UBhowazi lo obusebenza lamantombazana akhe, yisihlobo sethu. Ngobusuku balamhlanje uzabe esela ibhali esizeni. <verse eid="RUT 3:2"/><verse number="3" style="v" sid="RUT 3:3"/>Geza, uziqhole ngamakha, ugqoke izigqoko zakho zokuceca. Ubususiya esizeni, kodwa ungaze waziveza kuye aze aqede ukudla lokunatha. <verse eid="RUT 3:3"/><verse number="4" style="v" sid="RUT 3:4"/>Nxa eselala, uqaphelise indawo alala kuyo, ubusufika wambule ezinyaweni zakhe ulale lapho. Uzakutshela ukuthi wenzeni.”<verse eid="RUT 3:4"/></para>
  <para style="p">
    <verse number="5" style="v" sid="RUT 3:5"/>URuthe wathi, “Ngizakwenza lokho ongitshela khona.” <verse eid="RUT 3:5"/><verse number="6" style="v" sid="RUT 3:6"/>Wasesuka waya esizeni, wenza konke ayekutshelwe nguninazala.<verse eid="RUT 3:6"/></para>
  <para style="p">
    <verse number="7" style="v" sid="RUT 3:7"/>Kwathi uBhowazi esethabe kakhulu ngemva kokudla lokunatha, wasuka wayalala ekucineni kwenqumbi yamabele. URuthe wasondela ngokuthula, wembula inyawo zakhe, waselala lapho. <verse eid="RUT 3:7"/><verse number="8" style="v" sid="RUT 3:8"/>Kwathi phakathi kobusuku indoda yethuswa ngokuthile, yasiphenduka yathola owesifazane elele ezinyaweni zayo.<verse eid="RUT 3:8"/></para>
  <para style="p">
    <verse number="9" style="v" sid="RUT 3:9"/>Yabuza yathi, “Ungubani wena?”</para>
  <para style="p" vid="RUT 3:9">Yena waphendula wathi, “NginguRuthe, incekukazi yakho. Ngembathisa ngesembatho sakho, njengoba uyisihlobo sethu esingumhlengi.”<verse eid="RUT 3:9"/></para>
  <para style="p">
    <verse number="10" style="v" sid="RUT 3:10"/>Yena wathi, “<char style="nd">UThixo</char> akubusise, ndodakazi yami. Umusa wakho lo mkhulu ukwedlula lokho okwenze kuqala. Awuzange ukhethe ukulandelana lamajaha, ingabe nganothileyo loba angabayanga. <verse eid="RUT 3:10"/><verse number="11" style="v" sid="RUT 3:11"/>Ngakho-ke, ungesabi ndodakazi yami. Ngizakwenzela konke okucelayo. Bonke abantu bakulo umuzi bayakwazi ukuthi wena ungowesifazane oqotho. <verse eid="RUT 3:11"/><verse number="12" style="v" sid="RUT 3:12"/>Lanxa kuliqiniso ukuthi mina ngiyisihlobo esihlengayo, kodwa ukhona oyisihlobo esiseduze okwedlula mina. <verse eid="RUT 3:12"/><verse number="13" style="v" sid="RUT 3:13"/>Hlala lapha lobubusuku, kuthi ekuseni nxa efuna ukukuhlenga; uzakwenza njalo. Kodwa nxa engakavumi lokho, mina ngizakwenza lokho njengoba <char style="nd">uThixo</char> ephila. Lala lapha kuze kuse.”<verse eid="RUT 3:13"/></para>
  <para style="p">
    <verse number="14" style="v" sid="RUT 3:14"/>Ngakho walala kwaze kwasa, wasevuka engakananzelelwa muntu; uBhowazi wathi kuye, “Ungaze watshela muntu ukuthi ukhona owesifazane oke weza esizeni.”<verse eid="RUT 3:14"/></para>
  <para style="p">
    <verse number="15" style="v" sid="RUT 3:15"/>Wengeza wathi, “Letha kimi isembatho leso osembetheyo usivule.” Kwathi esenzenjalo, wathela kuso ibhali eyizilinganiso eziyisithupha wamethesa. Wasesuka wabuyela ngekhaya.<verse eid="RUT 3:15"/></para>
  <para style="p">
    <verse number="16" style="v" sid="RUT 3:16"/>URuthe wathi efika kuninazala, uNawomi wabuza wathi, “Kuhambe njani ndodakazi yami?”</para>
  <para style="p" vid="RUT 3:16">Yena wamtshela konke ayekwenzelwe nguBhowazi, <verse eid="RUT 3:16"/><verse number="17" style="v" sid="RUT 3:17"/>wengeza esithi, “Ungiphe izilinganiso eziyisithupha zebhali wathi, ‘Ungaze wabuyela kunyokozala ungelalutho.’ ”<verse eid="RUT 3:17"/></para>
  <para style="p">
    <verse number="18" style="v" sid="RUT 3:18"/>UNawomi wasesithi, “Mana ndodakazi yami, uze ubone okuzakwenzakala. Umuntu lo kasoke aphumule indaba le ize ilungiswe lamhlanje.”<verse eid="RUT 3:18"/></para>
  <chapter eid="RUT 3"/>
  <chapter number="4" style="c" sid="RUT 4"/>
  <para style="s1">UBhowazi Uthatha URuthe</para>
  <para style="p">
    <verse number="1" style="v" sid="RUT 4:1"/>Kusenjalo uBhowazi waya esangweni ledolobho wahlala lapho. Kwathi isihlobo esihlengayo ayekhulume ngaso sisedlula lapho, uBhowazi wathi, “Woza lapha mngane wami, uhlale phansi.” Waya kuye wahlala phansi.<verse eid="RUT 4:1"/></para>
  <para style="p">
    <verse number="2" style="v" sid="RUT 4:2"/>UBhowazi wabiza abadala bakulelodolobho abalitshumi wathi, “Hlalani lapha,” benza njalo. <verse eid="RUT 4:2"/><verse number="3" style="v" sid="RUT 4:3"/>Wasesithi esihlotsheni esihlengayo, “UNawomi osebuyile evela eMowabi uthengisa isiqinti esasingesomnewethu u-Elimeleki. <verse eid="RUT 4:3"/><verse number="4" style="v" sid="RUT 4:4"/>Ngibone kufanele ukuthi ngilethe loludaba kuwe njalo ngicebise ukuthi usithenge phambi kwabo laba abahlezi lapha laphambi kwabadala bakithi. Nxa usihlenga, yenza njalo. Kodwa nxa ungasihlengi ungazise. Phela kakho olelungelo lokwenza lokho ngaphandle kwakho, besekulandela mina.”</para>
  <para style="p" vid="RUT 4:4">Yena wathi, “Ngizasihlenga.”<verse eid="RUT 4:4"/></para>
  <para style="p">
    <verse number="5" style="v" sid="RUT 4:5"/>UBhowazi wasesithi, “Mhla uthenga umhlabathi kuNawomi loRuthe umʼMowabi, uzazuza lomfelokazi womufi, ukuze umise ibizo lomufi kanye lempahla yakhe.”<verse eid="RUT 4:5"/></para>
  <para style="p">
    <verse number="6" style="v" sid="RUT 4:6"/>Sikuzwa lokho, isihlobo esingumhlengi sathi, “Angingeke-ke ngisihlenge ngoba sekungonakala okwelifa lami. Sihlenge wena ngokwakho. Mina anganelisi.”<verse eid="RUT 4:6"/></para>
  <para style="p">
    <verse number="7" style="v" sid="RUT 4:7"/>(Ngalezonsuku zakuqala ko-Israyeli, ukuze umkhuba wokuhlenga impahla zisuka komunye zisiya komunye uphelele, oyedwa wayekhupha inyathela lakhe aliphe omunye. Le yayiyindlela yokuqinisa isivumelwano ko-Israyeli.)<verse eid="RUT 4:7"/></para>
  <para style="p">
    <verse number="8" style="v" sid="RUT 4:8"/>Ngakho isihlobo esihlengayo sakhupha inyathela laso sathi kuBhowazi, “Sithenge wena.”<verse eid="RUT 4:8"/></para>
  <para style="p">
    <verse number="9" style="v" sid="RUT 4:9"/>UBhowazi wasebika ebadaleni lakubo bonke abantu wathi, “Lamhlanje lingofakazi bokuthi sengithengile kuNawomi yonke impahla ka-Elimeleki, loKhiliyoni loMaheloni. <verse eid="RUT 4:9"/><verse number="10" style="v" sid="RUT 4:10"/>LoRuthe umʼMowabi, umfelokazi kaMaheloni sengimzuzile ukuba abe ngumkami, ukuze kugcinakale ibizo lomufi kanye lempahla yakhe, lokuze ibizo lakhe linganyamalali emulini loba embalini yomuzi. Lingofakazi lamhlanje!”<verse eid="RUT 4:10"/></para>
  <para style="p">
    <verse number="11" style="v" sid="RUT 4:11"/>Abadala kanye labo bonke ababesesangweni bathi, “Singofakazi. Sengathi <char style="nd">uThixo</char> angenza owesifazane ozayo emzini wakho abe njengoRasheli loLeya, abayakhayo indlu ka-Israyeli bendawonye. Sengathi ungahlonitshwa e-Efrathi ube lodumo eBhethilehema. <verse eid="RUT 4:11"/><verse number="12" style="v" sid="RUT 4:12"/>Ngenzalo <char style="nd">uThixo</char> azakunika yona ngalo owesifazane, sengathi imuli yakho ingaba njengekaPherezi, uThamari ayizalela uJuda.”<verse eid="RUT 4:12"/></para>
  <para style="s1">UNaomi Uthola Indodana</para>
  <para style="p">
    <verse number="13" style="v" sid="RUT 4:13"/>UBhowazi wamthatha uRuthe waba ngumkakhe. Wembatha laye, <char style="nd">uThixo</char> wenza wakhulelwa, wasezala indodana. <verse eid="RUT 4:13"/><verse number="14" style="v" sid="RUT 4:14"/>Abesifazane bathi kuNawomi, “Kadunyiswe <char style="nd">uThixo</char>, yena ongakutshiyanga wasala ungelasihlobo esihlengayo. Sengathi angaba lodumo kulolonke elako-Israyeli! <verse eid="RUT 4:14"/><verse number="15" style="v" sid="RUT 4:15"/>Uzakwenza impilo yakho ibentsha, akulondoloze ebudaleni bakho. Ngoba umalukazana wakho, yena okuthandayo njalo ongcono kulamadodana ayisikhombisa, usemuphe inzalo.”<verse eid="RUT 4:15"/></para>
  <para style="p">
    <verse number="16" style="v" sid="RUT 4:16"/>UNawomi wasethatha umntwana, wamanga, wamondla. <verse eid="RUT 4:16"/><verse number="17" style="v" sid="RUT 4:17"/>Abesifazane ababehlala lapho bathi, “UNawomi uselendodana.” Bamutha ibizo bathi ngu-Obhedi. Nguye owaba nguyise kaJese, uyise kaDavida.<verse eid="RUT 4:17"/></para>
  <para style="s1">Usendo LukaDavida</para>
  <para style="li4">
    <verse number="18" style="v" sid="RUT 4:18"/>Lesi yiso isizukulwane sikaPherezi:</para>
  <para style="b" vid="RUT 4:18"/>
  <para style="li1" vid="RUT 4:18">uPherezi wayenguyise kaHezironi,<verse eid="RUT 4:18"/></para>
  <para style="li1">
    <verse number="19" style="v" sid="RUT 4:19"/>uHezironi enguyise kaRamu,</para>
  <para style="li1" vid="RUT 4:19">uRamu enguyise ka-Aminadabi,<verse eid="RUT 4:19"/></para>
  <para style="li1">
    <verse number="20" style="v" sid="RUT 4:20"/>u-Aminadabi enguyise kaNahashoni,</para>
  <para style="li1" vid="RUT 4:20">uNahashoni enguyise kaSalimoni,<verse eid="RUT 4:20"/></para>
  <para style="li1">
    <verse number="21" style="v" sid="RUT 4:21"/>uSalimoni enguyise kaBhowazi,</para>
  <para style="li1" vid="RUT 4:21">uBhowazi enguyise ka-Obhedi,<verse eid="RUT 4:21"/></para>
  <para style="li1">
    <verse number="22" style="v" sid="RUT 4:22"/>u-Obhedi enguyise kaJese,</para>
  <para style="li1" vid="RUT 4:22">uJese enguyise kaDavida.<verse eid="RUT 4:22"/></para>
  <chapter eid="RUT 4"/>
</usx>
