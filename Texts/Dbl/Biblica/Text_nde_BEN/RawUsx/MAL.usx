<?xml version="1.0" encoding="UTF-8"?>
<usx version="3.0">
  <book code="MAL" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UMalaki</para>
  <para style="toc1">UMalaki</para>
  <para style="toc2">UMalaki</para>
  <para style="toc3">Mal</para>
  <para style="mt1">UMalaki</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ukwakhiwa kutsha kwethempeli kukhokhelwa nguZerubhabheli loJoshuwa, kukhuthazwa yisiphrofethi sikaHagayi loZakhariya, kwaqedwa ngo-516 uKristu engakazalwa. Ithempeli elitsha lalifanele libe yinsika yesigaba lapho okwakulokwahlulelwa khona okuqondileyo lokukhonza kweqiniso. Ngalindlela, u-Israyeli wayezagcwalisa ubizo lwakhe njalo abe yikukhanya, okuveza uNkulunkulu ezizweni.</para>
  <para style="ip">Kodwa kwathi sekudlule iminyaka, abantu bagudluka ngamandla kulelicebo. Phakathi laphakathi kweminyaka elikhulu eyalandelayo, ukukhonza kwabo kwasekugcwele inkohlakalo, njalo isigaba sabo sasesenganywe yibubi. UMalaki (“isithunywa sami”), ukhuthaza abantu ukuthi bamesabe uNkulunkulu ekumkhonzeni kwabo kanye lekuhlalisaneni kwabo. Ngalesisizatho, umhlaba uzakwazi <char style="nd">uThixo</char> njengenkosi enkulu.</para>
  <para style="ip">UMalaki uphawula izixwayiso zakhe ngendlela engajayelekanga. Uqala ngokwethula imithetho, atsho okukhangelelwe ukuthi kungalwisana layo, abeseletha impendulo ezimayelana lalokho. Ugwalo luloba ukuthi abanye abantu bazaphenduka ngenxa yalezi zinhlupheko, njalo uNkulunkulu uthi uzabaxolela nxa esebuya ukuzokwahlulela umhlaba. Ugwalo luphetha ngesithembiso sikaNkulunkulu sokuletha umphrofethi u-Elija futhi <char style="qt">lungakafiki usuku olukhulu <char style="nd">lukaThixo</char> olwesabekayo.</char></para>
  <para style="ie"/>
  <chapter number="1" style="c" sid="MAL 1"/>
  <para style="p">
    <verse number="1" style="v" sid="MAL 1:1"/>Isiphrofethi, Ilizwi <char style="nd">likaThixo</char> ku-Israyeli ngoMalaki.<verse eid="MAL 1:1"/></para>
  <para style="s1">U-Israyeli Uthandabuza Uthando LukaNkulunkulu</para>
  <para style="p">
    <verse number="2" style="v" sid="MAL 1:2"/>“Ngilithandile,” kutsho <char style="nd">uThixo</char>.</para>
  <para style="p" vid="MAL 1:2">“Kodwa liyabuza lithi, ‘Usithande njani?’ ”</para>
  <para style="p" vid="MAL 1:2">UThixo uthi, “U-Esawu wayengasimfowabo kaJakhobe na? Yebo uJakhobe ngimthandile, <verse eid="MAL 1:2"/><verse number="3" style="v" sid="MAL 1:3"/>kodwa u-Esawu ngimzondile, futhi ngenze izintaba zakhe zaba lugwadule lelifa lakhe ladliwa ngamakhanka asenkangala.”<verse eid="MAL 1:3"/></para>
  <para style="p">
    <verse number="4" style="v" sid="MAL 1:4"/>U-Edomi angathi, “Kungaze kube sinyathezelwe phansi kodwa sizawavuselela amanxiwa.”</para>
  <para style="p" vid="MAL 1:4">Kodwa nanku okutshiwo <char style="nd">nguThixo</char> uSomandla, uthi: “Bangakha, kodwa ngizadiliza. Bazakuthiwa Yilizwe Elibi, abantu abazahlala bethukuthelelwe <char style="nd">nguThixo</char>. <verse eid="MAL 1:4"/><verse number="5" style="v" sid="MAL 1:5"/>Lizakubona ngawenu amehlo lithi, ‘Umkhulu <char style="nd">uThixo</char>, angale kwemingcele yako-Israyeli!’ ”<verse eid="MAL 1:5"/></para>
  <para style="s1">Ukwephula Isivumelwano Ngemihlatshelo Engcolileyo</para>
  <para style="p">
    <verse number="6" style="v" sid="MAL 1:6"/>“Indodana iyamesaba uyise, lenceku iyayesaba inkosi yayo. Aluba nginguyihlo kungaphi pho ukwesatshwa kwami? Aluba ngiyinkosi kungaphi ukuhlonitshwa kwami na?” kutsho <char style="nd">uThixo</char> uSomandla.</para>
  <para style="p" vid="MAL 1:6">“Yini, hawu baphristi, eleyisa ibizo lami.</para>
  <para style="p" vid="MAL 1:6">Kodwa lingabuza lithi, ‘Sileyise ngani ibizo lakho?’<verse eid="MAL 1:6"/></para>
  <para style="p">
    <verse number="7" style="v" sid="MAL 1:7"/>Libeka ukudla okungcolileyo e-alithareni lami.</para>
  <para style="p" vid="MAL 1:7">Kodwa lingabuza lithi, ‘Sikungcolise kanjani wena na?’</para>
  <para style="p" vid="MAL 1:7">Ngokuthi itafula <char style="nd">likaThixo</char> liyeyiseka. <verse eid="MAL 1:7"/><verse number="8" style="v" sid="MAL 1:8"/>Nxa liletha izifuyo eziyiziphofu ukuba ngumhlatshelo, kambe kakukubi lokho na? Nxa lisenza umhlatshelo ngezifuyo eziyizilima loba ezilezifo, kakukubi lokho na? Ake lizame ukukunika umbusi wenu! Angalithabela lina na? Angalithanda kambe lina yini?” kutsho <char style="nd">uThixo</char> uSomandla.<verse eid="MAL 1:8"/></para>
  <para style="p">
    <verse number="9" style="v" sid="MAL 1:9"/>“Ngakho-ke ncengani uNkulunkulu ukuthi abe lobubele kithi. Ngeminikelo enjalo ephuma ezandleni zenu, kambe angalamukela?” kutsho <char style="nd">uThixo</char> uSomandla.<verse eid="MAL 1:9"/></para>
  <para style="p">
    <verse number="10" style="v" sid="MAL 1:10"/>“Oh, sekuze kungathi omunye wenu angavala iminyango yethempeli ukuze lingabi lilokhu libasa imililo engelamsebenzi e-alithareni lami! Kangithokozi ngani lina,” kutsho <char style="nd">uThixo</char> uSomandla, “njalo kangiyikwamukela umnikelo wezandla zenu. <verse eid="MAL 1:10"/><verse number="11" style="v" sid="MAL 1:11"/>Ibizo lami lizaba likhulu phakathi kwezizwe, kusukela ekuphumeni kwelanga kusiya ekutshoneni kwalo. Ezindaweni zonke impepha leminikelo ehlanzekileyo izalethwa ebizweni lami, ngoba ibizo lami lizakuba likhulu phakathi kwezizwe,” kutsho <char style="nd">uThixo</char> uSomandla.<verse eid="MAL 1:11"/></para>
  <para style="p">
    <verse number="12" style="v" sid="MAL 1:12"/>“Kodwa liyalingcolisa ngoba lithi, ‘Itafula kaThixo ingcolisiwe,’ lokudla okukulo, ‘Kuyadeleleka.’ <verse eid="MAL 1:12"/><verse number="13" style="v" sid="MAL 1:13"/>Njalo lichila amakhala ngokweyisa lithi, ‘Kuyasidina thina lokhu!’ ” Kutsho <char style="nd">uThixo</char> uSomandla.</para>
  <para style="p" vid="MAL 1:13">“Nxa liletha izifuyo ezilimeleyo kumbe ezigulayo lizozinikela zibe yimihlatshelo, lithi ngizemukele yini ezandleni zenu?” uyabuza <char style="nd">uThixo</char>. <verse eid="MAL 1:13"/><verse number="14" style="v" sid="MAL 1:14"/>“Uqalekisiwe umkhohlisi olenqama enhle emhlambini wakhe, athembise ukunikela ngayo, kodwa abesenikela ngesifuyo esilesici kuThixo. Ngoba ngiyinkosi enkulu,” kutsho <char style="nd">uThixo</char> uSomandla, “njalo ibizo lami kufanele lesatshwe phakathi kwezizwe.”<verse eid="MAL 1:14"/></para>
  <chapter eid="MAL 1"/>
  <chapter number="2" style="c" sid="MAL 2"/>
  <para style="s1">Ukukhuzwa KwabaPhristi</para>
  <para style="p">
    <verse number="1" style="v" sid="MAL 2:1"/>“Manje-ke nanku owenu umlayo, lina baphristi. <verse eid="MAL 2:1"/><verse number="2" style="v" sid="MAL 2:2"/>Nxa lingalaleli, njalo nxa lingalungisi inhliziyo zenu ukuhlonipha ibizo lami,” kutsho <char style="nd">uThixo</char> uSomandla, “ngizaletha isiqalekiso phezu kwenu, njalo ngiziqalekise izibusiso zenu. Yebo, kuvele nje sengiziqalekisile ngoba kalizimiselanga ezinhliziyweni zenu ukungesaba.<verse eid="MAL 2:2"/></para>
  <para style="p">
    <verse number="3" style="v" sid="MAL 2:3"/>Ngenxa yenu ngizabakhalimela abantwabenu; ngizalihuqa ebusweni ngomswane wemihlatshelo yemikhosi yenu lithathwe linjalo lisiya ekuthunjweni. <verse eid="MAL 2:3"/><verse number="4" style="v" sid="MAL 2:4"/>Ngalokho lizakwazi ukuthi ngilithumele lesi isixwayiso ukuze isivumelwano sami loLevi siqhubeke,” kutsho <char style="nd">uThixo</char> uSomandla. <verse eid="MAL 2:4"/><verse number="5" style="v" sid="MAL 2:5"/>“Isivumelwano sami wayelaso, isivumelwano sokuphila lokuthula, izinto engamupha zona; lokhu kwakuswela inhlonipho, lakanje wangihlonipha walesaba ibizo lami. <verse eid="MAL 2:5"/><verse number="6" style="v" sid="MAL 2:6"/>Imfundiso eqotho yayisemlonyeni wakhe njalo kakufunyanwanga lutho oluyinkohliso ezindebeni zakhe. Wahamba lami ngokuthula langobuqotho, waphendula abanengi ababesesonweni.<verse eid="MAL 2:6"/></para>
  <para style="p">
    <verse number="7" style="v" sid="MAL 2:7"/>Ngoba izindebe zomphristi kumele zilonde ulwazi, abantu badinge kuye ukufundiswa ngoba uyisithunywa <char style="nd">sikaThixo</char> uSomandla. <verse eid="MAL 2:7"/><verse number="8" style="v" sid="MAL 2:8"/>Kodwa seliphambukile endleleni, kwathi njalo ngokufundisa kwenu lenza abanengi bakhubeka; lisephule isivumelwano loLevi,” kutsho <char style="nd">uThixo</char> uSomandla. <verse eid="MAL 2:8"/><verse number="9" style="v" sid="MAL 2:9"/>“Ngakho sengenze ukuthi leyiswe njalo liyangiswe phambi kwabantu bonke, ngoba kalilandelanga izindlela zami kodwa latshengisa ukubandlulula ekusebenziseni umthetho.”<verse eid="MAL 2:9"/></para>
  <para style="s1">Ukwephula Isivumelwano Ngokwehlukana</para>
  <para style="p">
    <verse number="10" style="v" sid="MAL 2:10"/>KasilaBaba munye thina sonke na? Kasidalwanga nguNkulunkulu munye na? Pho singcoliselani isivumelwano sabokhokho bethu na ngokungathembani thina ngokwethu?<verse eid="MAL 2:10"/></para>
  <para style="p">
    <verse number="11" style="v" sid="MAL 2:11"/>UJuda ukhohlisile. Kwenziwe amanyala ko-Israyeli laseJerusalema: uJuda useyitshaphazile indlu engcwele <char style="nd">uThixo</char> ayithandayo, ngokutshada lendodakazi kankulunkulu wabezizwe. <verse eid="MAL 2:11"/><verse number="12" style="v" sid="MAL 2:12"/>Leyondoda ekwenzayo lokho, lokuba ingubani, sengathi <char style="nd">uThixo</char> angayisusa emathenteni kaJakhobe lanxa iletha iminikelo <char style="nd">kuThixo</char> uSomandla.<verse eid="MAL 2:12"/></para>
  <para style="p">
    <verse number="13" style="v" sid="MAL 2:13"/>Enye into eliyenzayo nansi: Ligcwalisa i-alithari <char style="nd">likaThixo</char> ngezinyembezi. Liyakhala libubula ngoba kasayinanzi iminikelo yenu, njalo kasayamukeli ngokuthokoza ezandleni zenu. <verse eid="MAL 2:13"/><verse number="14" style="v" sid="MAL 2:14"/>Liyabuza lithi, “Kungani na?” Kungenxa yokuthi <char style="nd">uThixo</char> umi njengomfakazi phakathi kwakho lomfazi wobutsha bakho, ngoba umkhohlisile yena eyingxenye yakho, umfazi wesivumelwano sakho somtshado.<verse eid="MAL 2:14"/></para>
  <para style="p">
    <verse number="15" style="v" sid="MAL 2:15"/>
    <char style="nd">UThixo</char> kabenzanga baba munye na? Enyameni lemphefumulweni bangabakhe. Kungani bemunye? Ngoba wayedinga inzalo ekholwayo kuNkulunkulu. Ngakho ziqaphele emphefumulweni wakho, ungaze wamkhohlisa umfazi wobutsha bakho.<verse eid="MAL 2:15"/></para>
  <para style="p">
    <verse number="16" style="v" sid="MAL 2:16"/>“Ngiyakuzonda ukuchitha umtshado,” kutsho <char style="nd">uThixo</char>, uNkulunkulu ka-Israyeli, uqhubeka esithi, “njalo ngiyayizonda indoda evala ngolaka kumkayo umkayo njengalokhu izivala ngesivunulo,” kutsho <char style="nd">uThixo</char> uSomandla.</para>
  <para style="p" vid="MAL 2:16">Ngakho ziqaphele wena emphefumulweni wakho, ungaze wakhohlisa.<verse eid="MAL 2:16"/></para>
  <para style="s1">Ukwephula Isivumelwano Ngokungahluleli Kuhle</para>
  <para style="p">
    <verse number="17" style="v" sid="MAL 2:17"/>Selimdinile <char style="nd">uThixo</char> ngamazwi enu.</para>
  <para style="p" vid="MAL 2:17">Lingabuza lithi, “Simdinise kanjani?”</para>
  <para style="p" vid="MAL 2:17">Ngokuthi, “Bonke abenza ububi balungile emehlweni <char style="nd">kaThixo</char>, njalo uyathokoza ngabo,” loba ngokuthi, “Ungaphi uNkulunkulu wokwahlulela kuhle na?”<verse eid="MAL 2:17"/></para>
  <chapter eid="MAL 2"/>
  <chapter number="3" style="c" sid="MAL 3"/>
  <para style="p">
    <verse number="1" style="v" sid="MAL 3:1"/>“Ngizathuma isithunywa sami esizangilungisela indlela. Kuzakuthi masinyane uThixo elimdingayo uzakuza ethempelini lakhe; isithunywa sesivumelwano, elisilangazelelayo sizakuza,” kutsho uThixo uSomandla.<verse eid="MAL 3:1"/></para>
  <para style="p">
    <verse number="2" style="v" sid="MAL 3:2"/>Kodwa ngubani na ongalumela usuku lokuza kwaso? Ngubani ongema nxa eqhamuka na? Ngoba sizakuba njengomlilo womcengi wensimbi kumbe njengesepa yomgezisi. <verse eid="MAL 3:2"/><verse number="3" style="v" sid="MAL 3:3"/>Sizahlala njengomcengi lomhlambululi wesiliva; sizahlambulula abaLevi sibacenge njengesiliva legolide. Kulapho-ke <char style="nd">uThixo</char> azakuba lawo amadoda azaletha iminikelo ngokulunga, <verse eid="MAL 3:3"/><verse number="4" style="v" sid="MAL 3:4"/>kuthi-ke iminikelo kaJuda leyeJerusalema yamukeleke <char style="nd">kuThixo</char>, njengezinsukwini ezedlulayo, njengeminyakeni yekadeni.<verse eid="MAL 3:4"/></para>
  <para style="p">
    <verse number="5" style="v" sid="MAL 3:5"/>“Ngakho ngizasondela kini ukuzakwahlulela. Ngizaphangisa ukufakaza okubi ngezangoma, ngeziphingi, labafungela amanga, lalabo abadlelezela izisebenzi ngomholo wazo, labo abancindezela abafelokazi lezintandane, abangahluleli kuhle abezizweni, kodwa abangangesabiyo mina,” kutsho <char style="nd">uThixo</char> uSomandla.<verse eid="MAL 3:5"/></para>
  <para style="s1">Ukwephula Isivumelwano Ngokugodla Okwetshumi</para>
  <para style="p">
    <verse number="6" style="v" sid="MAL 3:6"/>“Mina <char style="nd">Thixo</char> kangiguquki. Ngalokho lina, bazukulu bakaJakhobe, kalibhujiswanga. <verse eid="MAL 3:6"/><verse number="7" style="v" sid="MAL 3:7"/>Kulokhu kwasukela esikhathini sabokhokho benu laphambuka emilayweni yami kalaze layigcina. Buyani kimi, lami ngizabuya kini,” kutsho <char style="nd">uThixo</char> uSomandla.</para>
  <para style="p" vid="MAL 3:7">“Kodwa liyabuza lithi, ‘Sibuyele kanjani na?’<verse eid="MAL 3:7"/></para>
  <para style="p">
    <verse number="8" style="v" sid="MAL 3:8"/>Umuntu angamphanga uNkulunkulu na? Lina liyangiphanga.</para>
  <para style="p" vid="MAL 3:8">Kodwa liyabuza lithi, ‘Sikuphanga kanjani na?’</para>
  <para style="p" vid="MAL 3:8">Ngokwetshumi langeminikelo. <verse eid="MAL 3:8"/><verse number="9" style="v" sid="MAL 3:9"/>Liphiwe isiqalekiso, isizwe sakini sonke ngoba liyangiphanga. <verse eid="MAL 3:9"/><verse number="10" style="v" sid="MAL 3:10"/>Lethani konke okwetshumi esiphaleni ukuze kube lokudla endlini yami.” Uthi <char style="nd">uThixo</char> uSomandla, “Ngilingani kulokhu libone ingabe kangikuwavula amasango ezulu ngithulule izibusiso elizaze liswele ukuthi lizithele ngaphi. <verse eid="MAL 3:10"/><verse number="11" style="v" sid="MAL 3:11"/>Ngizaxotsha izibungu ukuze zingadli amabele enu, lamavini emasimini enu kawayikukhithiza izithelo zawo,” kutsho <char style="nd">uThixo</char> uSomandla. <verse eid="MAL 3:11"/><verse number="12" style="v" sid="MAL 3:12"/>“Lapho izizwe zonke zizakuthi libusisiwe, ngoba elenu lizakuba yilizwe elibukekayo,” kutsho <char style="nd">uThixo</char> uSomandla.<verse eid="MAL 3:12"/></para>
  <para style="s1">U-Israyeli Ukhuluma Kabuhlungu NgoThixo</para>
  <para style="p">
    <verse number="13" style="v" sid="MAL 3:13"/>Uthi <char style="nd">uThixo</char>, “Selikhuluma amazwi abuhlungu ngami.</para>
  <para style="p" vid="MAL 3:13">Kodwa liyabuza lithi, ‘Kuyini okubi esikutshiloyo ngawe na?’<verse eid="MAL 3:13"/></para>
  <para style="p">
    <verse number="14" style="v" sid="MAL 3:14"/>Lithe lina, ‘Kakusizi ngalutho ukukhonza uNkulunkulu. Sazuzani ngokulandela izimiso zakhe, saziphatha njengabalilayo phambi <char style="nd">kukaThixo</char> uSomandla na? <verse eid="MAL 3:14"/><verse number="15" style="v" sid="MAL 3:15"/>Kodwa manje isiqholo sithi singobusisiweyo. Ngeqiniso izigangi ziyaphumelela, kanye lalabo abamhwedelayo uNkulunkulu kabenziwa lutho.’ ”<verse eid="MAL 3:15"/></para>
  <para style="s1">Insalela Ethembekileyo</para>
  <para style="p">
    <verse number="16" style="v" sid="MAL 3:16"/>Kwathi labo ababemesaba <char style="nd">uThixo</char> bakhulumisana, <char style="nd">uThixo</char> walalela, wezwa. Umqulu wencwadi yesikhumbuzo walotshwa phambi kwakhe mayelana lalabo ababemesaba <char style="nd">uThixo</char> ababehlonipha ibizo lakhe.<verse eid="MAL 3:16"/></para>
  <para style="p">
    <verse number="17" style="v" sid="MAL 3:17"/>Uthi <char style="nd">uThixo</char> uSomandla, “Bazakuba ngabami, ngosuku mhla ngibenza inotho yami eligugu. Ngizabayekela, njengoba indoda yayibe lesihawu ixolele indodana yayo eyincedisayo. <verse eid="MAL 3:17"/><verse number="18" style="v" sid="MAL 3:18"/>Njalo lizawubona umahluko phakathi kwabalungileyo lababi, phakathi kwalabo abamkhonzayo uNkulunkulu lalabo abangamkhonziyo.”<verse eid="MAL 3:18"/></para>
  <chapter eid="MAL 3"/>
  <chapter number="4" style="c" sid="MAL 4"/>
  <para style="s1">Usuku <char style="nd">LukaThixo</char></para>
  <para style="p">
    <verse number="1" style="v" sid="MAL 4:1"/>“Ngeqiniso luyeza usuku; luzavutha njengesithando somlilo. Zonke iziqholo njalo zonke izixhwali zizakuba ngamabibi, njalo lolosuku oluzayo luzabathungela ngomlilo,” kutsho <char style="nd">uThixo</char> uSomandla. “Kakuyikusala mpande loba gatsha kubo. <verse eid="MAL 4:1"/><verse number="2" style="v" sid="MAL 4:2"/>Kodwa lina elilesabayo ibizo lami, ilanga lokulunga lizaphuma lilokusiliswa emaphikweni alo. Njalo lizaphuma liqolotshe njengamathole evulelwe esibayeni sawo. <verse eid="MAL 4:2"/><verse number="3" style="v" sid="MAL 4:3"/>Lapho-ke lizabanyathezela phansi ababi; bazakuba ngumlotha ngaphansi kwezinyawo zenu ngosuku lolo engizazenza ngalo lezizinto,” kutsho <char style="nd">uThixo</char> uSomandla.<verse eid="MAL 4:3"/></para>
  <para style="p">
    <verse number="4" style="v" sid="MAL 4:4"/>“Khumbulani umthetho wenceku yami uMosi, izimiso kanye lemithetho engamupha yona eHorebhi ingeyawo wonke ama-Israyeli.<verse eid="MAL 4:4"/></para>
  <para style="p">
    <verse number="5" style="v" sid="MAL 4:5"/>Khangelani, ngizalithumela umphrofethi u-Elija lungakafiki lolosuku olukhulu olwesabekayo <char style="nd">lukaThixo</char>. <verse eid="MAL 4:5"/><verse number="6" style="v" sid="MAL 4:6"/>Uzaguqulela inhliziyo zaboyise ebantwaneni babo, lezinhliziyo zabantwana ziguqukele kuboyise; kungenjalo ngizakuza ngilitshaye ilizwe ngesiqalekiso.”<verse eid="MAL 4:6"/></para>
  <chapter eid="MAL 4"/>
</usx>
