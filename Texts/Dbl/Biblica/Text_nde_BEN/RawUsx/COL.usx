<?xml version="1.0" encoding="UTF-8"?>
<usx version="3.0">
  <book code="COL" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">AbaseKholose</para>
  <para style="toc1">Incwadi KaPhawuli KwabaseKholose</para>
  <para style="toc2">AbaseKholose</para>
  <para style="toc3">Khl</para>
  <para style="mt2">Incwadi KaPhawuli</para>
  <para style="mt1">KwabaseKholose</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ngesikhathi uPhawuli esentolongweni eRoma, elindele ukuthonisiswa kwecala lakhe phambili kukaKhesari, eyinye yezincwadi ayilobayo yayisiya emakholweni ayehlangene edolobheni leKholose. UPhawuli wayengakaze ahlangane labo, kodwa bona babekwazi ukuthi ungubani njalo behlonipha ubukhokheli bakhe. UPhawuli wayeke wasebenza lendoda ethiwa ngu-Ephaferasi ngesikhathi ese-Efesasi. U-Ephafrasi wayedabuka eKholose, umango ongaba ngamakhilomitha alikhulu elilamatshumi ayisikhombisa usiya empumalanga. UPhawuli wamthuma ukuthi azoletha indaba ezimnandi ngoJesu edolobheni lakibo lamanye amadolobho aseduzane lalo, eleLodikheya leleHirapholisi. U-Ephafrasi wacina esebotshiwe laye walethwa eRoma eyisibotshwa. UPhawuli wezwa ngaye okwakusenzakala kulawo madolobho.</para>
  <para style="ip">AbaseKholose abanengi babengabeZizwe kodwa njengamaGalathiya babephoqelwa ukulandela imithetho yamaJuda njalo babengezelela imithetho lemfundiso yamanga enkolweni. Abanye babezigqaja ngokuthi balemibono njalo bathola ulwazi lwakomoya oluyimfihlo. Ngakho uPhawuli wabalobela incwadi esithi, “Nxa lingathola uJesu onguKhristu, selikutholile konke!”</para>
  <para style="ip">UPhawuli ugcizelela ukuthi zonke izinto ezisezulwini lezisemhlabeni zadalwa yiNdodana njalo zabuyiselwa kuNkulunkulu ngokufa kweNdodana esiphambanweni. UKhristu unguNkulunkulu ngokugcweleyo. Njengoba abaseKholose basebelethwe elizweni lokukhanya elitsha, basebengaphila inkolo yabo ngokugcweleyo. Sekufanele <char style="qt">bagqoke isimo esitsha</char>, belindele isikhathi uKhristu azavela khona mgceke, eveza inkazimulo yakhe.</para>
  <para style="ie"/>
  <chapter number="1" style="c" sid="COL 1"/>
  <para style="p">
    <verse number="1" style="v" sid="COL 1:1"/>UPhawuli, umpostoli kaKhristu uJesu ngentando kaNkulunkulu, loThimothi umzalwane wethu,<verse eid="COL 1:1"/></para>
  <para style="b"/>
  <para style="p">
    <verse number="2" style="v" sid="COL 1:2"/>Lakubazalwane abangcwele labathembekileyo kuKhristu abaseKholose:</para>
  <para style="b" vid="COL 1:2"/>
  <para style="p" vid="COL 1:2">Umusa lokuthula kakube kini kuvela kuNkulunkulu uBaba wethu.<verse eid="COL 1:2"/></para>
  <para style="b"/>
  <para style="s1">Ukubonga Lokukhuleka</para>
  <para style="p">
    <verse number="3" style="v" sid="COL 1:3"/>Sihlezi simbonga kokuphela uNkulunkulu, uBaba weNkosi yethu uJesu Khristu, nxa silikhulekela, <verse eid="COL 1:3"/><verse number="4" style="v" sid="COL 1:4"/>ngoba sizwile ngokukholwa kwenu kuKhristu uJesu langothando elithanda ngalo abangcwele bonke. <verse eid="COL 1:4"/><verse number="5" style="v" sid="COL 1:5"/>Ukukholwa lothando okuvela ethembeni eligcinelwe lina ezulwini, eselezwa ngalo elizwini leqiniso, elilivangeli <verse eid="COL 1:5"/><verse number="6" style="v" sid="COL 1:6"/>eselifikile kini. Emhlabeni wonke ivangeli leli lithela izithelo njalo liyakhula njengebelikwenza phakathi kwenu kusukela ngelanga elalizwa ngalo lawuqedisisa umusa kaNkulunkulu ngawo wonke amaqiniso alo. <verse eid="COL 1:6"/><verse number="7" style="v" sid="COL 1:7"/>Lalifundiswa ngu-Ephafrasi oyinceku ethandekayo, ongumfundisi othembekileyo kaKhristu emele thina, <verse eid="COL 1:7"/><verse number="8" style="v" sid="COL 1:8"/>owasitshela ngothando lwenu kuMoya.<verse eid="COL 1:8"/></para>
  <para style="p">
    <verse number="9" style="v" sid="COL 1:9"/>Ngenxa yalokhu, kusukela mhla sisizwa ngani kasizange siyekele ukulikhulekela sicela uNkulunkulu ukuthi aligcwalise ngokwazi intando yakhe ngakho konke ukuhlakanipha koMoya kanye lokuqedisisa. <verse eid="COL 1:9"/><verse number="10" style="v" sid="COL 1:10"/>Sikhulekela ukuba liphile impilo efanele iNkosi lokuba liyithokozise ngezindlela zonke, lithele izithelo kuyo yonke imisebenzi emihle, ukwazi kwenu uNkulunkulu kukhule, <verse eid="COL 1:10"/><verse number="11" style="v" sid="COL 1:11"/>liqiniswa ngamandla wonke mayelana lamandla akhe amangalisayo ukuze libe lokubekezela kanye lesineke esikhulu, kuthi njalo ngokuthokoza <verse eid="COL 1:11"/><verse number="12" style="v" sid="COL 1:12"/>limbonge ngentokozo uYise owalenza lafanela ukuhlanganyela elifeni labangcwele bakhe embusweni wokukhanya. <verse eid="COL 1:12"/><verse number="13" style="v" sid="COL 1:13"/>Ngoba wasihlenga embusweni wobumnyama wasiletha embusweni weNdodana yakhe ayithandayo, <verse eid="COL 1:13"/><verse number="14" style="v" sid="COL 1:14"/>okukuyo ukuhlengwa kwethu lokuthethelelwa kwezono.<verse eid="COL 1:14"/></para>
  <para style="s1">Ukuphakama KukaKhristu</para>
  <para style="p">
    <verse number="15" style="v" sid="COL 1:15"/>Indodana ingumfanekiso kaNkulunkulu ongabonakaliyo, izibulo kukho konke okwadalwayo. <verse eid="COL 1:15"/><verse number="16" style="v" sid="COL 1:16"/>Ngoba izinto zonke zadalwa ngayo: izinto ezisezulwini lezisemhlabeni, ezibonakalayo lezingabonakaliyo loba kuyizihlalo zobukhosi kumbe amandla loba ababusi kumbe abaphathi; izinto zonke zadalwa ngayo zidalelwa yona. <verse eid="COL 1:16"/><verse number="17" style="v" sid="COL 1:17"/>Yona iphambi kwezinto zonke njalo kuyo izinto zonke zibambene. <verse eid="COL 1:17"/><verse number="18" style="v" sid="COL 1:18"/>Iyinhloko yomzimba okulibandla; iyikuqala lezibulo elivela kwabafileyo ukuze yona ibe ngeyokuqala ezintweni zonke. <verse eid="COL 1:18"/><verse number="19" style="v" sid="COL 1:19"/>Ngoba uNkulunkulu wathokoza ukuba ukuphelela kwakhe kube kuyo <verse eid="COL 1:19"/><verse number="20" style="v" sid="COL 1:20"/>lokuthi ngayo abuyisane lezinto zonke, loba kuyizinto ezisemhlabeni kumbe izinto ezisezulwini ngokwenza ukuthula ngegazi layo elachithwa esiphambanweni.<verse eid="COL 1:20"/></para>
  <para style="p">
    <verse number="21" style="v" sid="COL 1:21"/>Lina lake laba ngabehlukane loNkulunkulu, liyizitha ezingqondweni zenu ngenxa yokuziphatha kwenu okubi. <verse eid="COL 1:21"/><verse number="22" style="v" sid="COL 1:22"/>Kodwa khathesi uselibuyisile ngomzimba kaKhristu uqobo lwawo ngokufa ukuze alethule lingcwele ebusweni bakhe, lingelasici njalo limsulwa. <verse eid="COL 1:22"/><verse number="23" style="v" sid="COL 1:23"/>Nxa liqhubeka ngokukholwa kwenu ligxile njalo liqinile, lingasuki ethembeni eliliphiwa ngevangeli. Leli yilo ivangeli elalizwayo eselitshunyayelwe kuzozonke izidalwa ngaphansi kwezulu, mina Phawuli esengibe yinceku yalo.<verse eid="COL 1:23"/></para>
  <para style="s1">Ukusebenzela Ibandla KukaPhawuli</para>
  <para style="p">
    <verse number="24" style="v" sid="COL 1:24"/>Khathesi ngiyathokoza ngokulihluphekela kwami njalo ngiyagcwalisa emzimbeni okulokhu kusasilela mayelana lezinhlupheko zikaKhristu ngenxa yomzimba wakhe olibandla. <verse eid="COL 1:24"/><verse number="25" style="v" sid="COL 1:25"/>Sengaba yinceku yalo ngomsebenzi uNkulunkulu anginika wona ukuba ngililethele ilizwi likaNkulunkulu liphelele, <verse eid="COL 1:25"/><verse number="26" style="v" sid="COL 1:26"/>ebeliyimfihlakalo ebifihlakele okweminyakanyaka kanye lezizukulwane ezedluleyo kodwa khathesi isibekwe obala kwabangcwele beNkosi. <verse eid="COL 1:26"/><verse number="27" style="v" sid="COL 1:27"/>UNkulunkulu wathanda ukubazisa phakathi kwabeZizweni inotho emangalisayo yemfihlakalo le, enguKhristu phakathi kwenu, ithemba lenkazimulo.<verse eid="COL 1:27"/></para>
  <para style="p">
    <verse number="28" style="v" sid="COL 1:28"/>Sitshumayela yena, seluleke njalo sifundise abantu bonke ngenhlakanipho yonke ukuze bonke sibalethe kuKhristu bephelele. <verse eid="COL 1:28"/><verse number="29" style="v" sid="COL 1:29"/>Ngisebenza nzima ukuba lokhu kufezeke, ngilwisa ngawo wonke amandla uKhristu asebenza ngawo phakathi kwami.<verse eid="COL 1:29"/></para>
  <chapter eid="COL 1"/>
  <chapter number="2" style="c" sid="COL 2"/>
  <para style="p">
    <verse number="1" style="v" sid="COL 2:1"/>Ngifuna ukuba lazi ukuthi ngilizamela kakhulu okunganani lina labaseLodikheya, kanye labo bonke abangakangiboni mathupha. <verse eid="COL 2:1"/><verse number="2" style="v" sid="COL 2:2"/>Injongo yami yikuthi bakhuthazeke ezinhliziyweni njalo bamanyane ethandweni ukuze babe lenotho egcweleyo yokuqedisisa okupheleleyo, ukuze bayazi imfihlakalo kaNkulunkulu kubalisa uKhristu, <verse eid="COL 2:2"/><verse number="3" style="v" sid="COL 2:3"/>okufihlwe kuye yonke ingcebo yokuhlakanipha lokwazi. <verse eid="COL 2:3"/><verse number="4" style="v" sid="COL 2:4"/>Ngilitshela lokhu ukuze kungabikhona olikhohlisayo ngamazwi amnandi. <verse eid="COL 2:4"/><verse number="5" style="v" sid="COL 2:5"/>Ngoba lanxa ngingekho kini ngomzimba ngilani ngomoya njalo ngithokozela ukubona ubuntu benu lokuqina kokholo lwenu kuKhristu.<verse eid="COL 2:5"/></para>
  <para style="s1">Ukuphelela Kokuphila KuKhristu</para>
  <para style="p">
    <verse number="6" style="v" sid="COL 2:6"/>Ngakho-ke, njengoba uKhristu Jesu lamamukela njengeNkosi, qhubekani liphila kuye, <verse eid="COL 2:6"/><verse number="7" style="v" sid="COL 2:7"/>ligxile njalo lakhelwe kuye, liqine ekukholweni njengokufundiswa kwenu, liphuphuma ngokubonga.<verse eid="COL 2:7"/></para>
  <para style="p">
    <verse number="8" style="v" sid="COL 2:8"/>Qaphelani kungabikhona olithumbayo ngenhlakanipho eyize lekhohlisayo, eyeyame emdabukweni wabantu lakuzimiso zemvelo yakulo umhlaba kungesikho kuKhristu.<verse eid="COL 2:8"/></para>
  <para style="p">
    <verse number="9" style="v" sid="COL 2:9"/>Ngoba bonke ubuNkulunkulu buhlezi kuKhristu ngesimo somzimba <verse eid="COL 2:9"/><verse number="10" style="v" sid="COL 2:10"/>njalo lina lilakho lokhu kuphelela kuKhristu oyinhloko yamandla wonke kanye lokubusa konke. <verse eid="COL 2:10"/><verse number="11" style="v" sid="COL 2:11"/>Lasokelwa kuye ngokususwa kwemvelo yenu yesono, kungayisikho ngokusoka okwenziwa ngezandla zabantu kodwa ngokulahla umzimba wenyama, lokhu kuyikusoka okwenziwa nguKhristu <verse eid="COL 2:11"/><verse number="12" style="v" sid="COL 2:12"/>ngokungcwatshwa laye ngobhaphathizo labuye lavuswa kanye laye ngokukholwa kwenu emandleni kaNkulunkulu owamvusa kwabafileyo.<verse eid="COL 2:12"/></para>
  <para style="p">
    <verse number="13" style="v" sid="COL 2:13"/>Ngesikhathi lifile ezonweni zenu lokungasoki kwemvelo yenu yesono, uNkulunkulu walenza laba ngabaphilayo kanye loKhristu. Wasithethelela zonke izono zethu <verse eid="COL 2:13"/><verse number="14" style="v" sid="COL 2:14"/>ngokwesula yonke imithetho elotshiweyo lezimiso zayo eyayimelane lathi njalo isivimbela. Wayisusa, wayibethela esiphambanweni. <verse eid="COL 2:14"/><verse number="15" style="v" sid="COL 2:15"/>Kwathi eselahlise imibuso lababusi izikhali, wenza umbukiso oyinhlekisa ngabo, wabanqoba ngesiphambano.<verse eid="COL 2:15"/></para>
  <para style="s1">Ukukhululeka Emthethweni Yabantu</para>
  <para style="p">
    <verse number="16" style="v" sid="COL 2:16"/>Ngakho-ke, lingavumeli umuntu elahlulela ngalokho elikudlayo loba elikunathayo loba ngokuphathelane lomkhosi wokholo, ukuthokozela ukuthwasa kwenyanga loba usuku lweSabatha. <verse eid="COL 2:16"/><verse number="17" style="v" sid="COL 2:17"/>Lezizinto ziyisithunzi nje sezinto ezazizakuza kodwa ubuqotho butholakala kuKhristu. <verse eid="COL 2:17"/><verse number="18" style="v" sid="COL 2:18"/>Lingavumeli umuntu othokoziswa yikuzithoba kwamanga lokukhonza izingilosi eliphuthisa umvuzo wenu. Umuntu onjalo ubalisa ngokupheleleyo konke akubonileyo, kuthi ingqondo yakhe engayisiyo yomoya imkhukhumeze ngemicabango eyize. <verse eid="COL 2:18"/><verse number="19" style="v" sid="COL 2:19"/>Usehlukane lenhloko yomzimba wonke wona ohlanganiswa ndawonye yimisipha lemithambo, okhula ngokuthanda kukaNkulunkulu.<verse eid="COL 2:19"/></para>
  <para style="p">
    <verse number="20" style="v" sid="COL 2:20"/>Njengoba lafa loKhristu ezimisweni zalo umhlaba, kungani liphila sengathi lilokhu lingabawo, lizibeka ngaphansi kwemithetho yawo yokuthi, <verse eid="COL 2:20"/><verse number="21" style="v" sid="COL 2:21"/>“Ungabambi! Unganambithi! Ungathinti!”? <verse eid="COL 2:21"/><verse number="22" style="v" sid="COL 2:22"/>Konke lokhu kumiselwe ukuqedwa yikusetshenziswa ngoba kweyame phezu kwemilayo yabantu lemfundiso yabo. <verse eid="COL 2:22"/><verse number="23" style="v" sid="COL 2:23"/>Impela izimiso ezinje zibonakala njengenhlakanipho, ngenkonzo yazo yokuzenzela, ukuzithoba kwamanga lokuphatha umzimba kabuhlungu kodwa kazilalo usizo lokuzithiba ezinkanukweni zomzimba.<verse eid="COL 2:23"/></para>
  <chapter eid="COL 2"/>
  <chapter number="3" style="c" sid="COL 3"/>
  <para style="s1">Imilayo Yokuphila Okungcwele</para>
  <para style="p">
    <verse number="1" style="v" sid="COL 3:1"/>Ngakho-ke njengoba livuswe kanye loKhristu, bekani inhliziyo zenu ezintweni eziphezulu lapho uKhristu ahlezi khona esandleni sokunene sikaNkulunkulu. <verse eid="COL 3:1"/><verse number="2" style="v" sid="COL 3:2"/>Bekani ingqondo zenu ezintweni eziphezulu hatshi ezintweni zasemhlabeni. <verse eid="COL 3:2"/><verse number="3" style="v" sid="COL 3:3"/>Ngoba lafa, ukuphila kwenu khathesi kufihlwe loKhristu kuNkulunkulu. <verse eid="COL 3:3"/><verse number="4" style="v" sid="COL 3:4"/>Lapho uKhristu oyikuphila kwenu, ebonakala, lani futhi lizabonakala laye enkazimulweni.<verse eid="COL 3:4"/></para>
  <para style="p">
    <verse number="5" style="v" sid="COL 3:5"/>Ngakho-ke, kubulaleni konke okungokwemvelo yenu yasemhlabeni: okubalisa ukuhlobonga, ukungcola, inkanuko, izifiso ezimbi, ubuhwaba lokukhonza izithombe. <verse eid="COL 3:5"/><verse number="6" style="v" sid="COL 3:6"/>Ngenxa yalezizinto, ulaka lukaNkulunkulu luyeza. <verse eid="COL 3:6"/><verse number="7" style="v" sid="COL 3:7"/>Lalijayele ukuhamba kulezizindlela empilweni elake layiphila. <verse eid="COL 3:7"/><verse number="8" style="v" sid="COL 3:8"/>Kodwa khathesi zilahleni zonke izinto ezinjengalezi: ulaka, ukuthukuthela, inzondo, ukunyeya lenkulumo ebolileyo. <verse eid="COL 3:8"/><verse number="9" style="v" sid="COL 3:9"/>Lingaqambelani amanga njengoba selihlubule uqobo lwenu oludala lezenzo zalo <verse eid="COL 3:9"/><verse number="10" style="v" sid="COL 3:10"/>lembatha uqobo lwenu olutsha olwenziwa lube lutsha ekwazini ngomfanekiso kaMdali walo. <verse eid="COL 3:10"/><verse number="11" style="v" sid="COL 3:11"/>Lapha akula oweZizwe loba umJuda, osokileyo loba ongasokanga, iqaba, umSikhethiya, isigqili loba okhululekileyo kodwa uKhristu uyikho konke njalo ukubo bonke.<verse eid="COL 3:11"/></para>
  <para style="p">
    <verse number="12" style="v" sid="COL 3:12"/>Ngakho, njengabantu bakaNkulunkulu abakhethiweyo, abangcwele labathandwa kakhulu, zembeseni ngesihawu, umusa, ukuzithoba, ubumnene kanye lokubekezela. <verse eid="COL 3:12"/><verse number="13" style="v" sid="COL 3:13"/>Bekezelelanani, lithethelelane loba kuyinsolo bani omunye angaba layo ngomunye. Thethelelani njengoba iNkosi yalithethelela. <verse eid="COL 3:13"/><verse number="14" style="v" sid="COL 3:14"/>Phezu kwakho konke lokhu yembathani uthando olukubophela ndawonye konke lokhu, kube yikumanyana okupheleleyo.<verse eid="COL 3:14"/></para>
  <para style="p">
    <verse number="15" style="v" sid="COL 3:15"/>Ukuthula kukaKhristu kakubuse ezinhliziyweni zenu ngoba njengezitho zomzimba munye labizelwa ukuthula. Njalo bongani. <verse eid="COL 3:15"/><verse number="16" style="v" sid="COL 3:16"/>Ilizwi likaKhristu kalihlale phakathi kwenu ngokupheleleyo lapho lifundisana njalo liselulekana ngenhlakanipho yonke, ngamahubo, amaculo kanye lezingoma zakoMoya, lihlabelele lilokubonga uNkulunkulu ezinhliziyweni zenu. <verse eid="COL 3:16"/><verse number="17" style="v" sid="COL 3:17"/>Njalo kukho konke elikwenzayo, ngelizwi loba ngesenzo, konke kwenzeni ngebizo leNkosi uJesu, libonge uNkulunkulu uYise ngaye.<verse eid="COL 3:17"/></para>
  <para style="s1">Imilayo Yemizi YamaKhristu</para>
  <para style="p">
    <verse number="18" style="v" sid="COL 3:18"/>Bafazi, zehliseni kubomkenu njengokufanele eNkosini.<verse eid="COL 3:18"/></para>
  <para style="p">
    <verse number="19" style="v" sid="COL 3:19"/>Madoda, thandani omkenu njalo lingabi lesihluku kubo.<verse eid="COL 3:19"/></para>
  <para style="p">
    <verse number="20" style="v" sid="COL 3:20"/>Bantwana, lalelani abazali benu ezintweni zonke ngoba lokhu kuyayithokozisa iNkosi.<verse eid="COL 3:20"/></para>
  <para style="p">
    <verse number="21" style="v" sid="COL 3:21"/>Bazali, lingabathukuthelisi abantwana benu hlezi badumazeke.<verse eid="COL 3:21"/></para>
  <para style="p">
    <verse number="22" style="v" sid="COL 3:22"/>Zigqili, lalelani amakhosi enu omhlaba ezintweni zonke; likwenze hatshi ngoba elikhangele loba ukuthi alithande kodwa ngobuqotho bezinhliziyo langokuhlonipha iNkosi. <verse eid="COL 3:22"/><verse number="23" style="v" sid="COL 3:23"/>Konke elikwenzayo kusebenzeni ngenhliziyo yenu yonke njengokusebenzela iNkosi hatshi abantu, <verse eid="COL 3:23"/><verse number="24" style="v" sid="COL 3:24"/>njengoba lisazi ukuthi lizathola ilifa eNkosini njengomvuzo. YiNkosi uKhristu elimkhonzayo. <verse eid="COL 3:24"/><verse number="25" style="v" sid="COL 3:25"/>Loba ngubani oyenza okubi uzaphindiselwa ngobubi bakhe njalo akula kubandlulula.<verse eid="COL 3:25"/></para>
  <chapter eid="COL 3"/>
  <chapter number="4" style="c" sid="COL 4"/>
  <para style="p">
    <verse number="1" style="v" sid="COL 4:1"/>Makhosi, nikani izigqili zenu okulungileyo lokufaneleyo ngoba liyakwazi ukuthi lani lileNkosi ezulwini.<verse eid="COL 4:1"/></para>
  <para style="s1">Ezinye Iziqondiso</para>
  <para style="p">
    <verse number="2" style="v" sid="COL 4:2"/>Zinikeleni ekukhulekeni ngokuqaphela langokubonga. <verse eid="COL 4:2"/><verse number="3" style="v" sid="COL 4:3"/>Lisikhulekele lathi futhi ukuba uNkulunkulu avulele ilizwi lethu umnyango ukuze sitshumayele imfihlakalo kaKhristu engayibotshelwayo. <verse eid="COL 4:3"/><verse number="4" style="v" sid="COL 4:4"/>Khulekelani ukuba ngiyitshumayele ngokucaca okufanele ngikwenze. <verse eid="COL 4:4"/><verse number="5" style="v" sid="COL 4:5"/>Hlakaniphani kulokho elikwenzayo kwabangaphandle lisebenzisa amathuba wonke ngokugcweleyo. <verse eid="COL 4:5"/><verse number="6" style="v" sid="COL 4:6"/>Ingxoxo yenu kayihlale igcwele umusa, ifakwe itswayi ukuze likwazi ukuphendula umuntu wonke.<verse eid="COL 4:6"/></para>
  <para style="b"/>
  <para style="s1">Ukuvalelisa</para>
  <para style="p">
    <verse number="7" style="v" sid="COL 4:7"/>UThikhikhasi uzalitshela izindaba zonke ngami. Ungumzalwane othandekayo, umfundisi othembekileyo loyinceku eNkosini. <verse eid="COL 4:7"/><verse number="8" style="v" sid="COL 4:8"/>Ngimthuma kini ngenjongo enxwanele ukuthi lazi ngomumo wethu lokuthi akhuthaze inhliziyo zenu. <verse eid="COL 4:8"/><verse number="9" style="v" sid="COL 4:9"/>Ubuya lo-Onesimasi, umzalwane wethu othembekileyo lothandekayo njalo ongomunye wenu. Bazalitshela konke okwenzakala lapha.<verse eid="COL 4:9"/></para>
  <para style="b"/>
  <para style="p">
    <verse number="10" style="v" sid="COL 4:10"/>U-Aristakhasi engibotshwe laye loMakho umzawakhe kaBhanabhasi bayalibingelela. (Selamukela iziqondiso ngaye; angabuya kini limamukele.)<verse eid="COL 4:10"/></para>
  <para style="p">
    <verse number="11" style="v" sid="COL 4:11"/>UJesu othiwa nguJustusi laye uyalibingelela. Laba yibo kuphela abangamaJuda kulabo engisebenzela umbuso kaNkulunkulu labo njalo sebebonakalise ukuthi bayinduduzo kimi.<verse eid="COL 4:11"/></para>
  <para style="p">
    <verse number="12" style="v" sid="COL 4:12"/>U-Ephafrasi ongomunye wenu lenceku kaKhristu uJesu uyalibingelela. Uhlezi elikhulekela kakhulu ukuba liqine kuyo yonke intando kaNkulunkulu liphelele njalo lithembile. <verse eid="COL 4:12"/><verse number="13" style="v" sid="COL 4:13"/>Ngiyamfakazela ukuthi uyalisebenzela kakhulu lina kanye lalabo abaseLodikheya leHiyerapholisi.<verse eid="COL 4:13"/></para>
  <para style="p">
    <verse number="14" style="v" sid="COL 4:14"/>Umngane wethu othandekayo uLukha ongudokotela, loDemasi bayalibingelela.<verse eid="COL 4:14"/></para>
  <para style="p">
    <verse number="15" style="v" sid="COL 4:15"/>Ngibingelelelani abazalwane abaseLodikheya loNimfa kanye lebandla endlini yakhe.<verse eid="COL 4:15"/></para>
  <para style="b"/>
  <para style="p">
    <verse number="16" style="v" sid="COL 4:16"/>Emva kokuba incwadi le seliyifundelwe, bonani ukuthi iyafundwa lasebandleni laseLodikheya lokuthi lani libale incwadi evela eLodikheya.<verse eid="COL 4:16"/></para>
  <para style="b"/>
  <para style="p">
    <verse number="17" style="v" sid="COL 4:17"/>Tshelani u-Akhiphasi lithi: “Bona ukuba uyawuqeda umsebenzi owamukele eNkosini.”<verse eid="COL 4:17"/></para>
  <para style="b"/>
  <para style="p">
    <verse number="18" style="v" sid="COL 4:18"/>Mina Phawuli, ngiloba ukuvalelisa lokhu ngesami isandla. Khumbulani ukubotshwa kwami. Umusa kawube lani.<verse eid="COL 4:18"/></para>
  <chapter eid="COL 4"/>
</usx>
