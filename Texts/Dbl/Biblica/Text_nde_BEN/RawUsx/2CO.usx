<?xml version="1.0" encoding="UTF-8"?>
<usx version="3.0">
  <book code="2CO" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">2 AbaseKhorinte</para>
  <para style="toc1">Incwadi KaPhawuli Yesibili KwabaseKhorinte</para>
  <para style="toc2">2 AbaseKhorinte</para>
  <para style="toc3">2Kor</para>
  <para style="mt2">Incwadi KaPhawuli Yesibili</para>
  <para style="mt1">KwabaseKhorinte</para>
  <para style="imt">Isingeniso</para>
  <para style="imt1">Isingeniso</para>
  <para style="im">Incwadi kaPhawuli Yakuqala kumakholwa aseKhorinte isilunguzisa ukujula kwezinhlupheko zakhe lobudlelwano bakhe ngalokhu kuhlanganyelana kwakhe labafundi bakaJesu. Incwadi eyaziwa njengabaseKhorinte Besibili iqhubeka isambula ukunqoba lokutshikatshika okubonakala nxa impilo yalesisikhathi isihlangana lokuza kombuso kaNkulunkulu ngempela. Lapha sibona uPhawuli ezama ukuvuselela ubudlelwano, echasisa ukuguquka kwenhambo zakhe, esenza izinqumo ezibambekayo zokubutha isipho sabafundi abatshikatshikayo eJerusalema lokuziqonda manqamu inhlupho ahlangana lazo ebuthungamelini bakhe ngababezibiza ngokuthi “ngabapostoli abalamandla.”</para>
  <para style="ip">Ezigabeni ezine ezimqoka encwadini, sinye sivezwa ngendawo, uPhawuli uzibonakalisa ezindaweni ezehlukeneyo ekhumbula kumbe ekhangelele ubudlelwano labaseKhorinte. Indikimba yinye ekhona kulezizigaba ngeyokuthi uNkulunkulu uzasiduduza sonke ezinhluphekweni zethu njalo sizakwabelana induduzo yakhe sonke. Lokhu kubukeza impilo kaJesu ngokwakhe, yena owahlukuluzwa kuqala waseduduzwa muva. NjengoKhristu owabethelwayo, sibuthakathaka kodwa siphila ngamandla kaNkulunkulu.</para>
  <para style="ip">Kodwa esigabeni sokucina, uPhawuli uzizwa kungela okunye angakwenza ngaphandle kokuthi enze abaseKhorinte bangazinzi ukuze abasize babone isimo abakuso. Kodwa uphetha incwadi yakhe ngethemba, ebanxusa ukuthi bathokoze emuseni kaNkulunkulu, ethandweni kanye lekuphilisaneni.</para>
  <para style="ie"/>
  <chapter number="1" style="c" sid="2CO 1"/>
  <para style="p">
    <verse number="1" style="v" sid="2CO 1:1"/>UPhawuli, umpostoli kaKhristu uJesu ngentando kaNkulunkulu, loThimothi umzalwane wethu.</para>
  <para style="b" vid="2CO 1:1"/>
  <para style="p" vid="2CO 1:1">Ebandleni likaNkulunkulu eKhorinte, kanye lakubangcwele bonke kulolonke elase-Akhayiya:<verse eid="2CO 1:1"/></para>
  <para style="b"/>
  <para style="p">
    <verse number="2" style="v" sid="2CO 1:2"/>Umusa lokuthula okuvela kuNkulunkulu uBaba wethu leNkosini uJesu Khristu kakube kini.<verse eid="2CO 1:2"/></para>
  <para style="b"/>
  <para style="s1">UNkulunkulu Wenduduzo Yonke</para>
  <para style="p">
    <verse number="3" style="v" sid="2CO 1:3"/>Makabongwe uNkulunkulu uYise weNkosi yethu uJesu Khristu, uBaba wesihawu loNkulunkulu wenduduzo yonke, <verse eid="2CO 1:3"/><verse number="4" style="v" sid="2CO 1:4"/>osiduduzayo kuzozonke inhlupheko zethu ukuze lathi siduduze abasekuhluphekeni ngenduduzo esiduduzwe ngayo nguNkulunkulu. <verse eid="2CO 1:4"/><verse number="5" style="v" sid="2CO 1:5"/>Njengoba inhlupheko zikaKhristu zigelezela ekuphileni kwethu, ngakho ngokunjalo futhi induduzo yethu iyaphuphuma ngoKhristu. <verse eid="2CO 1:5"/><verse number="6" style="v" sid="2CO 1:6"/>Nxa sihlupheka, kungenxa yenduduzo lokusindiswa kwenu; nxa siduduzekile, kungenxa yokududuzwa kwenu okulenza liqinisele ekubekezeleleni zona lezo zinhlupheko ezisihluphayo. <verse eid="2CO 1:6"/><verse number="7" style="v" sid="2CO 1:7"/>Ithemba lethu ngani liqinile ngoba siyakwazi ukuthi njengoba lahlanganyela ekuhluphekeni kwethu, ngokunjalo liyahlanganyela ekududuzweni kwethu.<verse eid="2CO 1:7"/></para>
  <para style="p">
    <verse number="8" style="v" sid="2CO 1:8"/>Kasithandi, bazalwane, ukuba libe ngabangaziyo ngobunzima esabuzwayo esabelweni sase-Ezhiya. Sasilokuncindezeleka okukhulu, okungaphezu kwamandla ethu okuqinisela, saze saphelelwa lalithemba lokuphila. <verse eid="2CO 1:8"/><verse number="9" style="v" sid="2CO 1:9"/>Impela isigwebo sokufa sasizwa ezinhliziyweni zethu. Kodwa lokhu kwenzakala ukuze singazithembi thina ngokwethu kodwa uNkulunkulu, ovusa abafileyo. <verse eid="2CO 1:9"/><verse number="10" style="v" sid="2CO 1:10"/>Wasihlenga engozini ebulalayo, njalo uzasikhulula. Ithemba lethu silibeke kuye ukuba uzaqhubeka esihlenga, <verse eid="2CO 1:10"/><verse number="11" style="v" sid="2CO 1:11"/>lapho lisisiza ngemikhuleko yenu. Abanengi bazasibongela ngomusa omangalisayo esiwuphiweyo kuyimpendulo yemikhuleko yabanengi.<verse eid="2CO 1:11"/></para>
  <para style="s1">UPhawuli Uguqula Amalungiselelo</para>
  <para style="p">
    <verse number="12" style="v" sid="2CO 1:12"/>Thina sizincoma ngokuthi izazela zethu ziyafakaza ukuthi siziphathe kuhle emhlabeni, ikakhulu phakathi kobudlelwano bethu lani, ngobungcwele langobuqotho obuvela kuNkulunkulu. Lokhu kasikwenzanga sigxile ekuhlakanipheni kwasemhlabeni, kodwa ngomusa kaNkulunkulu. <verse eid="2CO 1:12"/><verse number="13" style="v" sid="2CO 1:13"/>Ngoba kasililobeli ngolutho elingeke lilubale loba liluqedisise. Njalo ngiyathemba ukuthi, <verse eid="2CO 1:13"/><verse number="14" style="v" sid="2CO 1:14"/>njengoba seliqedisisa okunye ngathi, lizaqedisisa ngokupheleleyo lizincome ngathi njengoba lathi sizazincoma ngani ngosuku lweNkosi uJesu.<verse eid="2CO 1:14"/></para>
  <para style="p">
    <verse number="15" style="v" sid="2CO 1:15"/>Ngoba ngangilethemba kulokhu, ngangifuna ukwethekelela lina kuqala ukuze lisizakale kabili. <verse eid="2CO 1:15"/><verse number="16" style="v" sid="2CO 1:16"/>Ngangifuna ukulethekelela ekuyeni kwami eMasedoniya, ngedlule kini futhi sengivela eMasedoniya, beselingithuma-ke eJudiya. <verse eid="2CO 1:16"/><verse number="17" style="v" sid="2CO 1:17"/>Ngakunakana ngingabaza yini lokhu? Kumbe ngenza amalungiselelo ami ngendlela yasemhlabeni okokuthi ngasikhathi sinye ngithi, “Yebo, yebo,” ngibuye ngithi, “Hatshi, hatshi,” na?<verse eid="2CO 1:17"/></para>
  <para style="p">
    <verse number="18" style="v" sid="2CO 1:18"/>Kodwa ngeqiniso njengoba uNkulunkulu ethembekile, ilizwi lethu kini kalisikuthi “Yebo,” lokuthi, “Hatshi.” <verse eid="2CO 1:18"/><verse number="19" style="v" sid="2CO 1:19"/>Ngoba iNdodana kaNkulunkulu, uJesu Khristu, eyatshunyayelwa kini yimi, uSayilasi kanye loThimothi, yayingasi “Yebo” lo “Hatshi,” kodwa kuyo kokuphela kwakungu “Yebo.” <verse eid="2CO 1:19"/><verse number="20" style="v" sid="2CO 1:20"/>Ngoba lanxa zizinengi kangakanani izithembiso uNkulunkulu azenzileyo zingu “Yebo” kuKhristu. Ngakho ngaye ibizo elithi “Ameni” litshiwo yithi sidumisa uNkulunkulu. <verse eid="2CO 1:20"/><verse number="21" style="v" sid="2CO 1:21"/>Njalo nguNkulunkulu owenza thina kanye lani siqine kuKhristu. Wasigcoba, <verse eid="2CO 1:21"/><verse number="22" style="v" sid="2CO 1:22"/>wasibeka uphawu lwakhe lokuba ngabakhe, wabeka loMoya wakhe ezinhliziyweni zethu njengesibambiso, esipha isiqiniseko sokuzayo.<verse eid="2CO 1:22"/></para>
  <para style="p">
    <verse number="23" style="v" sid="2CO 1:23"/>Ngibiza uNkulunkulu njengomfakazi wami ukuthi kangibuyanga eKhorinte ukuze ngingalikhathazi. <verse eid="2CO 1:23"/><verse number="24" style="v" sid="2CO 1:24"/>Akusikuthi silibamba ngamandla ekukholweni kwenu kodwa sisebenza lani ukuze lithokoze, ngoba liqiniswa lukholo.<verse eid="2CO 1:24"/></para>
  <chapter eid="2CO 1"/>
  <chapter number="2" style="c" sid="2CO 2"/>
  <para style="nb">
    <verse number="1" style="v" sid="2CO 2:1"/>Ngakho ngenza isinqumo engqondweni yami ukuba ngingenzi olunye uhambo olubuhlungu lokuza kini. <verse eid="2CO 2:1"/><verse number="2" style="v" sid="2CO 2:2"/>Ngoba nxa ngilibangela usizi, ngubani omunye ozangithokozisa ngaphandle kwenu lina esengilibangele usizi? <verse eid="2CO 2:2"/><verse number="3" style="v" sid="2CO 2:3"/>Ngaloba ngokunjalo ukuze kuthi ekufikeni kwami ngingadaniswa yilabo obekumele bangithokozise. Ngalethemba lonke, ukuba lonke lizathokoza kanye lami. <verse eid="2CO 2:3"/><verse number="4" style="v" sid="2CO 2:4"/>Ngoba ngalilobela ngokukhathazeka okukhulu lobuhlungu benhliziyo njalo langezinyembezi ezinengi, hatshi ukuba ngilizwise ubuhlungu kodwa ukuba ngilazise ngokuzika kothando lwami kini.<verse eid="2CO 2:4"/></para>
  <para style="s1">Ukuthethelelwa kwesoni</para>
  <para style="p">
    <verse number="5" style="v" sid="2CO 2:5"/>Nxa kukhona obange usizi, kalubanganga kimi kangako, kodwa ngenye indlela ulubange kini lonke, ukuze kungedlulisi amalawulo. <verse eid="2CO 2:5"/><verse number="6" style="v" sid="2CO 2:6"/>Isijeziso asinikwe ngabanengi simlingene. <verse eid="2CO 2:6"/><verse number="7" style="v" sid="2CO 2:7"/>Esikhundleni salokhu, kumele limthethelele njalo limduduze, ukuze angagajelwa lusizi olukhulu. <verse eid="2CO 2:7"/><verse number="8" style="v" sid="2CO 2:8"/>Ngakho ngiyalincenga ukuba liluqinise futhi uthando lwenu kuye. <verse eid="2CO 2:8"/><verse number="9" style="v" sid="2CO 2:9"/>Isizatho sokulilobela kwakuyikuba ngibone ukuthi lingamelana lobunzima njalo lilalele ezintweni zonke. <verse eid="2CO 2:9"/><verse number="10" style="v" sid="2CO 2:10"/>Nxa lithethelela omunye umuntu, lami ngiyamthethelela. Njalo lokho esengikuthethelele, nxa kwakukhona okwakumele kuthethelelwe, ngithethelele phambi kukaKhristu ngenxa yenu, <verse eid="2CO 2:10"/><verse number="11" style="v" sid="2CO 2:11"/>ukuze uSathane angasiqilibezeli. Ngoba amacebo akhe siyawazi.<verse eid="2CO 2:11"/></para>
  <para style="s1">Izisebenzi Zesivumelwano Esitsha</para>
  <para style="p">
    <verse number="12" style="v" sid="2CO 2:12"/>Ekuyeni kwami eTrowasi ukuyatshumayela ivangeli likaKhristu njalo ngathola ukuthi iNkosi yayingivulele umnyango, <verse eid="2CO 2:12"/><verse number="13" style="v" sid="2CO 2:13"/>ngangilokhe ngingelakho ukuthula emoyeni wami ngoba ngingamtholanga umzalwane wami uThithu khonale. Ngakho ngavalelisa ngasengisedlulela eMasedoniya.<verse eid="2CO 2:13"/></para>
  <para style="p">
    <verse number="14" style="v" sid="2CO 2:14"/>Kodwa-ke, kabongwe uNkulunkulu, yena osikhokhelela kokuphela njengabathunjiweyo ekunqobeni kukaKhristu njalo esenza sithele iphunga elimnandi lokumazi ezindaweni zonke. <verse eid="2CO 2:14"/><verse number="15" style="v" sid="2CO 2:15"/>Ngoba kuNkulunkulu siliphunga elimnandi likaKhristu phakathi kwalabo abasindiswayo lalabo ababhubhayo. <verse eid="2CO 2:15"/><verse number="16" style="v" sid="2CO 2:16"/>Komunye siliphunga elibi lokufa; komunye siliphunga elimnandi lokuphila. Ngubani olingene umsebenzi lo na? <verse eid="2CO 2:16"/><verse number="17" style="v" sid="2CO 2:17"/>Thina kasihambi sithengisa ilizwi likaNkulunkulu njengabanengi. Kodwa kuKhristu siyakhuluma phambi kukaNkulunkulu ngobuqotho, njengabantu abathunywe nguNkulunkulu.<verse eid="2CO 2:17"/></para>
  <chapter eid="2CO 2"/>
  <chapter number="3" style="c" sid="2CO 3"/>
  <para style="p">
    <verse number="1" style="v" sid="2CO 3:1"/>Kanti sesiqala futhi ukuzethula na? Kumbe njengabanye abantu kumele sibe lezincwadi zokusikhulumela kini kumbe ezivela kini na? <verse eid="2CO 3:1"/><verse number="2" style="v" sid="2CO 3:2"/>Lina ngokwenu liyizincwadi zethu ezibhalwe ezinhliziyweni zethu, ezaziwayo lezifundwa ngumuntu wonke. <verse eid="2CO 3:2"/><verse number="3" style="v" sid="2CO 3:3"/>Liyabonakalisa ukuba liyincwadi evela kuKhristu, isithelo sokutshumayela kwethu, engabhalwanga nge-inki kodwa ngoMoya kaNkulunkulu ophilayo, hatshi ezibhebhedwini zamatshe kodwa ezibhebhedwini zezinhliziyo zabantu.<verse eid="2CO 3:3"/></para>
  <para style="p">
    <verse number="4" style="v" sid="2CO 3:4"/>Ithemba elinjengaleli ngelethu ngoKhristu phambi kukaNkulunkulu. <verse eid="2CO 3:4"/><verse number="5" style="v" sid="2CO 3:5"/>Kungayisikho ukuthi siyenelisa ukwahlulela konke esikwenzayo kodwa ukwenelisa kwethu kuvela kuNkulunkulu. <verse eid="2CO 3:5"/><verse number="6" style="v" sid="2CO 3:6"/>Usiphe amandla okuba zinceku zesivumelwano esitsha, kungayisiso sokulotshiweyo kodwa esikaMoya; ngoba okulotshiweyo kuyabulala kodwa uMoya uletha ukuphila.<verse eid="2CO 3:6"/></para>
  <para style="s1">Inkazimulo Yesivumelwano Esitsha</para>
  <para style="p">
    <verse number="7" style="v" sid="2CO 3:7"/>Nxa imfundiso eyaletha ukufa eyayibhalwe ngamabala elitsheni, yeza lenkazimulo, ukuze abako-Israyeli bangabukhangeli kokuphela ubuso bukaMosi ngenxa yenkazimulo yabo, lanxa nje yayisifiphala, <verse eid="2CO 3:7"/><verse number="8" style="v" sid="2CO 3:8"/>kambe imfundiso kaMoya kayiyikuba lenkazimulo enkulu na? <verse eid="2CO 3:8"/><verse number="9" style="v" sid="2CO 3:9"/>Nxa imfundiso elahla abantu ilenkazimulo, pho inkulu kangakanani inkazimulo yemfundiso eletha ukulunga. <verse eid="2CO 3:9"/><verse number="10" style="v" sid="2CO 3:10"/>Ngoba okwakulenkazimulo khathesi akuselayo inkazimulo kuqathaniswa lenkazimulo enkulu. <verse eid="2CO 3:10"/><verse number="11" style="v" sid="2CO 3:11"/>Njalo nxa okwakufiphala kwaletha inkazimulo, pho inkulu kangakanani inkazimulo yalokho okungulaphakade!<verse eid="2CO 3:11"/></para>
  <para style="p">
    <verse number="12" style="v" sid="2CO 3:12"/>Ngakho, njengoba silethemba elinje, silesibindi. <verse eid="2CO 3:12"/><verse number="13" style="v" sid="2CO 3:13"/>Thina kasinjengoMosi owamboza ubuso bakhe ukuze abako-Israyeli bangabukhangeli lapho inkazimulo yayisifiphala. <verse eid="2CO 3:13"/><verse number="14" style="v" sid="2CO 3:14"/>Kodwa ingqondo zabo zathundubezwa, ngoba kuze kube lamhla lesosembeso sisala sikhona lapho isivumelwano esidala sibalwa. Kasisuswanga ngoba sisuswa ngoKhristu kuphela. <verse eid="2CO 3:14"/><verse number="15" style="v" sid="2CO 3:15"/>Langalolosuku nxa kubalwa umlayo kaMosi, isembeso sembesa inhliziyo zabo. <verse eid="2CO 3:15"/><verse number="16" style="v" sid="2CO 3:16"/>Kodwa nxa umuntu ephendukela eNkosini, “isembeso siyasuswa.” <verse eid="2CO 3:16"/><verse number="17" style="v" sid="2CO 3:17"/>INkosi inguMoya njalo lapho okuloMoya weNkosi khona, kulokukhululeka. <verse eid="2CO 3:17"/><verse number="18" style="v" sid="2CO 3:18"/>Njalo thina, sonke esibonakalisa inkazimulo yeNkosi ngobuso obungembeswanga, siguqulelwa ekufananeni layo ngenkazimulo ekhula kokuphela, evela eNkosini, enguMoya.<verse eid="2CO 3:18"/></para>
  <chapter eid="2CO 3"/>
  <chapter number="4" style="c" sid="2CO 4"/>
  <para style="s1">Ubuthakathaka Bakhathesi Lokuvuswa Kwabafileyo</para>
  <para style="p">
    <verse number="1" style="v" sid="2CO 4:1"/>Ngakho, njengoba ngomusa kaNkulunkulu silale imfundiso, kasiphelelwa lithemba. <verse eid="2CO 4:1"/><verse number="2" style="v" sid="2CO 4:2"/>Kodwa-ke sizilahlile izindlela zangasese lezilihlazo; kasisebenzisi buqili loba ukuhlanekela ilizwi likaNkulunkulu. Kodwa ngokubeka iqiniso obala, sizinikela kunembeza womuntu wonke phambi kukaNkulunkulu. <verse eid="2CO 4:2"/><verse number="3" style="v" sid="2CO 4:3"/>Lanxa ivangeli lethu lembesiwe, lembeswe kulabo ababhubhayo. <verse eid="2CO 4:3"/><verse number="4" style="v" sid="2CO 4:4"/>Unkulunkulu walesisikhathi usephumputhekise ingqondo zabangakholwayo, ukuze bangakuboni ukukhanya kwevangeli lenkazimulo kaKhristu, ongumfanekiso kaNkulunkulu. <verse eid="2CO 4:4"/><verse number="5" style="v" sid="2CO 4:5"/>Ngoba kasizitshumayeli thina ngokwethu, kodwa uJesu Khristu njengeNkosi, njalo thina njengezinceku zenu ngenxa kaJesu. <verse eid="2CO 4:5"/><verse number="6" style="v" sid="2CO 4:6"/>Ngoba uNkulunkulu owathi, “Ukukhanya kakube khona emnyameni,”<note caller="+" style="f"><char style="fr" closed="false">4.6 </char><char style="ft" closed="false">UGenesisi 1.3</char></note> wenza ukukhanya kwakhe kwakhanya ezinhliziyweni zethu ukuba asiphe ukukhanya kokwazi inkazimulo kaNkulunkulu ebusweni bukaJesu Khristu.<verse eid="2CO 4:6"/></para>
  <para style="p">
    <verse number="7" style="v" sid="2CO 4:7"/>Kodwa inotho le silayo ezimbizeni zebumba ukubonakalisa ukuthi amandla amakhulukazi la avela kuNkulunkulu hatshi kithi. <verse eid="2CO 4:7"/><verse number="8" style="v" sid="2CO 4:8"/>Sincindezelwe kalukhuni enhlangothini zonke kodwa kasifihlizeki; sididekile kodwa kasilahlanga ithemba; <verse eid="2CO 4:8"/><verse number="9" style="v" sid="2CO 4:9"/>siyahlukuluzwa kodwa kasidelwanga; sitshayelelwa phansi kodwa kasibhujiswanga. <verse eid="2CO 4:9"/><verse number="10" style="v" sid="2CO 4:10"/>Sikuthwele njalonje emzimbeni yethu ukufa kukaJesu, ukuze ukuphila kukaJesu lakho kubonakaliswe emizimbeni yethu. <verse eid="2CO 4:10"/><verse number="11" style="v" sid="2CO 4:11"/>Ngoba thina abaphilayo sihlezi sinikelwa ekufeni ngenxa kaJesu, ukuze ukuphila kwakhe kubonakaliswe emizimbeni yethu efayo. <verse eid="2CO 4:11"/><verse number="12" style="v" sid="2CO 4:12"/>Ngakho ukufa kuyasebenza kithi kodwa ukuphila kuyasebenza kini.<verse eid="2CO 4:12"/></para>
  <para style="p">
    <verse number="13" style="v" sid="2CO 4:13"/>Kulotshiwe ukuthi: “Ngakholwa; ngakho ngasengikhuluma.”<note caller="+" style="f"><char style="fr" closed="false">4.13 </char><char style="ft" closed="false">AmaHubo 116.10</char></note> Ngalowomoya wokukholwa lathi siyakholwa, yingakho siyakhuluma, <verse eid="2CO 4:13"/><verse number="14" style="v" sid="2CO 4:14"/>ngoba siyakwazi ukuthi lowo owavusa iNkosi uJesu kwabafileyo lathi uzasivusa loJesu asethule kanye lani phambi kwakhe. <verse eid="2CO 4:14"/><verse number="15" style="v" sid="2CO 4:15"/>Konke lokhu ngokokusiza lina, ukuze kuthi umusa ofika ebantwini abanengi ungenza ukubonga kwande ukuze kudunyiswe uNkulunkulu.<verse eid="2CO 4:15"/></para>
  <para style="p">
    <verse number="16" style="v" sid="2CO 4:16"/>Ngakho-ke, kasililahli ithemba. Lanxa ngaphandle sicikizeka kodwa ngaphakathi senziwa sibe batsha insuku zonke. <verse eid="2CO 4:16"/><verse number="17" style="v" sid="2CO 4:17"/>Ngoba ukukhanya kwethu lezinhlupheko zethu zesikhatshana zisilethela inkazimulo elaphakade, enkulu kulazo zonke. <verse eid="2CO 4:17"/><verse number="18" style="v" sid="2CO 4:18"/>Ngakho amehlo ethu kasiwakhangelisanga kokubonakalayo, kodwa kokungabonakaliyo, ngoba okubonakalayo kuyedlula, kodwa okungabonakaliyo kuyahlala laphakade.<verse eid="2CO 4:18"/></para>
  <chapter eid="2CO 4"/>
  <chapter number="5" style="c" sid="2CO 5"/>
  <para style="s1">Ukulindela Umzimba Omutsha</para>
  <para style="p">
    <verse number="1" style="v" sid="2CO 5:1"/>Siyakwazi ukuthi nxa ithente lethu lasemhlabeni lidilizwa, silesakhiwo esivela kuNkulunkulu, indlu yaphakade ezulwini, engakhiwanga ngezandla zabantu. <verse eid="2CO 5:1"/><verse number="2" style="v" sid="2CO 5:2"/>Okwakhathesi siyabubula, sifisa ukwembeswa ngekhaya lethu lasezulwini, <verse eid="2CO 5:2"/><verse number="3" style="v" sid="2CO 5:3"/>ngoba nxa sesembesiwe kasiyikutholakala sinqunu. <verse eid="2CO 5:3"/><verse number="4" style="v" sid="2CO 5:4"/>Ngoba nxa sisesekuleli ithente, siyabubula njalo siyasindwa ngoba kasifisi ukwembulwa kodwa ukwembeswa ngekhaya lethu lasezulwini ukuze okufayo kuginywe yikuphila. <verse eid="2CO 5:4"/><verse number="5" style="v" sid="2CO 5:5"/>UNkulunkulu nguye owasidala ngenxa yale injongo njalo wasinika uMoya njengesibambiso, eqinisa okuzayo.<verse eid="2CO 5:5"/></para>
  <para style="p">
    <verse number="6" style="v" sid="2CO 5:6"/>Ngakho sihlezi silethemba njalo siyakwazi ukuthi nxa sisesekhaya emzimbeni, sikhatshana leNkosi. <verse eid="2CO 5:6"/><verse number="7" style="v" sid="2CO 5:7"/>Ngoba siphila ngokukholwa hatshi ngokubona. <verse eid="2CO 5:7"/><verse number="8" style="v" sid="2CO 5:8"/>Ngithi silethemba njalo ngingakhetha ukuba khatshana lomzimba ngisekhaya kanye leNkosi. <verse eid="2CO 5:8"/><verse number="9" style="v" sid="2CO 5:9"/>Ngakho sikwenza kube yinjongo yethu ukuyithokozisa, langabe sisekhaya emzimbeni loba kude lawo. <verse eid="2CO 5:9"/><verse number="10" style="v" sid="2CO 5:10"/>Ngoba sonke kumele sime phambi kwesihlalo sokwahlulela sikaKhristu ukuze lowo lalowo amukele okumfaneleyo, okwezinto azenzayo esemzimbeni, langabe ngezinhle loba ezimbi.<verse eid="2CO 5:10"/></para>
  <para style="s1">Imfundiso Yokubuyisana</para>
  <para style="p">
    <verse number="11" style="v" sid="2CO 5:11"/>Ngakho njengoba sikwazi ukuthi ukwesaba iNkosi kuyini, siyazama ukubancenga abantu. Lokhu thina esiyikho kusobala kuNkulunkulu njalo ngithemba kusobala lakuzazela zenu. <verse eid="2CO 5:11"/><verse number="12" style="v" sid="2CO 5:12"/>Kasizami ukuzibika kini futhi kodwa silinika ithuba lokuba lizigqaje ngathi, ukuze lenelise ukubaphendula labo abazigqaja ngokubonakalayo endaweni yalokho okusenhliziyweni. <verse eid="2CO 5:12"/><verse number="13" style="v" sid="2CO 5:13"/>Nxa sesiphambene ingqondo, kungenxa yokwenzela kwethu uNkulunkulu; nxa siphelele engqondweni, senzela lina. <verse eid="2CO 5:13"/><verse number="14" style="v" sid="2CO 5:14"/>Ngoba uthando lukaKhristu luyasifuqa, ngoba siyakholwa ukuba oyedwa wafela bonke, ngakho bonke bafa. <verse eid="2CO 5:14"/><verse number="15" style="v" sid="2CO 5:15"/>Wafela abantu bonke ukuze abaphilayo bangaziphileli bona ngokwabo kodwa lowo owabafelayo wavuswa njalo.<verse eid="2CO 5:15"/></para>
  <para style="p">
    <verse number="16" style="v" sid="2CO 5:16"/>Ngakho-ke, kusukela khathesi kusiya phambili kasikhangeli muntu ngengqondo yasemhlabeni. Lanxa sake sakhangela uKhristu ngale indlela, kasisakwenzi. <verse eid="2CO 5:16"/><verse number="17" style="v" sid="2CO 5:17"/>Ngakho-ke, nxa umuntu ekuKhristu, uyisidalwa esitsha; okudala akusekho, sekufike okutsha. <verse eid="2CO 5:17"/><verse number="18" style="v" sid="2CO 5:18"/>Konke lokhu kuvela kuNkulunkulu owasibuyisela kuye ngoKhristu wasinika imfundiso yokubuyisana: <verse eid="2CO 5:18"/><verse number="19" style="v" sid="2CO 5:19"/>ukuthi uNkulunkulu wayebuyisa umhlaba kuye ngoKhristu, abantu engababaleli izono zabo. Njalo usesinike ilizwi lokubuyisana. <verse eid="2CO 5:19"/><verse number="20" style="v" sid="2CO 5:20"/>Ngokunjalo, singabameli bakaKhristu, ngokungathi uNkulunkulu wenza isikhalazo sakhe ngathi. Siyalincenga simele uKhristu sithi: Buyisanani loNkulunkulu. <verse eid="2CO 5:20"/><verse number="21" style="v" sid="2CO 5:21"/>UNkulunkulu wamenza waba yisono owayengelasono ngenxa yethu ukuze kuthi kuye sibe yikulunga kukaNkulunkulu.<verse eid="2CO 5:21"/></para>
  <chapter eid="2CO 5"/>
  <chapter number="6" style="c" sid="2CO 6"/>
  <para style="p">
    <verse number="1" style="v" sid="2CO 6:1"/>Njengezisebenzi zikaNkulunkulu siyalincenga ukuba lingamukeli umusa kaNkulunkulu ngeze. <verse eid="2CO 6:1"/><verse number="2" style="v" sid="2CO 6:2"/>Ngoba uthi:</para>
  <para style="q1" vid="2CO 6:2">“Ngesikhathi esifaneleyo kimi ngalizwa,</para>
  <para style="q2" vid="2CO 6:2">langosuku lokusindiswa ngalisiza.”<note caller="+" style="f"><char style="fr" closed="false">6.2 </char><char style="ft" closed="false">U-Isaya 49.8</char></note></para>
  <para style="m" vid="2CO 6:2">Zwanini, khathesi sekuyisikhathi esifaneleyo, khathesi lusuku lokusindiswa.<verse eid="2CO 6:2"/></para>
  <para style="s1">Inhlupheko ZikaPhawuli</para>
  <para style="p">
    <verse number="3" style="v" sid="2CO 6:3"/>Kasibeki zikhubekiso endleleni yomuntu ukuze imfundiso yethu ingasolwa. <verse eid="2CO 6:3"/><verse number="4" style="v" sid="2CO 6:4"/>Kodwa, njengezinceku zikaNkulunkulu sizethula ngazozonke izindlela: ngokubekezela okukhulu; ekuhluphekeni, ebunzimeni kanye lasezinsizini; <verse eid="2CO 6:4"/><verse number="5" style="v" sid="2CO 6:5"/>ekutshayweni, ekuvalelweni entolongweni laseziphithiphithini; ukusebenza nzima, ukungalali ebusuku kanye lendlala; <verse eid="2CO 6:5"/><verse number="6" style="v" sid="2CO 6:6"/>ukuhlambuluka, ukuqedisisa, ukubekezela kanye lomusa, ngoMoya oNgcwele langothando oluqotho, <verse eid="2CO 6:6"/><verse number="7" style="v" sid="2CO 6:7"/>ngokukhuluma iqiniso langamandla kaNkulunkulu; ngezikhali zokulunga esandleni sokudla lesenxele; <verse eid="2CO 6:7"/><verse number="8" style="v" sid="2CO 6:8"/>ngodumo langehlazo, ukukhulunyelwa kubi lokukhulunyelwa kuhle; siqotho, kodwa sikhangelwa njengabakhohlisi; <verse eid="2CO 6:8"/><verse number="9" style="v" sid="2CO 6:9"/>siyaziwa kodwa sikhangelwa njengabangaziwayo, abafayo, kodwa siqhubeka siphila; siyatshaywa kodwa kasibulawa, <verse eid="2CO 6:9"/><verse number="10" style="v" sid="2CO 6:10"/>sisosizini kodwa sihlezi sijabula; simpofu kodwa sinothisa abanengi; kasilalutho kodwa silezinto zonke.<verse eid="2CO 6:10"/></para>
  <para style="p">
    <verse number="11" style="v" sid="2CO 6:11"/>Sikhulume kini sikhululekile, maKhorinte, sazivula ngokupheleleyo inhliziyo zethu kini. <verse eid="2CO 6:11"/><verse number="12" style="v" sid="2CO 6:12"/>Kasilugodli uthando lwethu kini kodwa lina liyalugodla olwenu kithi. <verse eid="2CO 6:12"/><verse number="13" style="v" sid="2CO 6:13"/>Okungaba yikuphana okuhle, ngikhuluma njengasebantwaneni bami, lani zivuleni ngokupheleleyo inhliziyo zenu kithi.<verse eid="2CO 6:13"/></para>
  <para style="s1">Lingadlelani Labangakholwayo</para>
  <para style="p">
    <verse number="14" style="v" sid="2CO 6:14"/>Lingahlanganyeli labangakholwayo. Ngoba ukulunga lobubi kulokuhambelana bani na? Loba yibudlelwano bani obungaba khona phakathi kokukhanya lobumnyama na? <verse eid="2CO 6:14"/><verse number="15" style="v" sid="2CO 6:15"/>Yikuzwana bani okukhona phakathi kukaKhristu loBheliyali na? Yikuhambelana bani okholwayo alakho longakholwayo na? <verse eid="2CO 6:15"/><verse number="16" style="v" sid="2CO 6:16"/>Yisivumelwano bani esikhona phakathi kwethempeli likaNkulunkulu lezithombe na? Ngoba thina silithempeli likaNkulunkulu ophilayo. Njengoba uNkulunkulu wathi:</para>
  <para style="q1" vid="2CO 6:16">“Ngizahlala labo</para>
  <para style="q2" vid="2CO 6:16">ngihambe phakathi kwabo</para>
  <para style="q1" vid="2CO 6:16">njalo ngizakuba nguNkulunkulu wabo</para>
  <para style="q2" vid="2CO 6:16">bona babengabantu bami.”<note caller="+" style="f"><char style="fr" closed="false">6.16 </char><char style="ft" closed="false">ULevi 26.12; UJeremiya 32.38; UHezekhiyeli 37.27</char></note><verse eid="2CO 6:16"/></para>
  <para style="m">
    <verse number="17" style="v" sid="2CO 6:17"/>Ngakho,</para>
  <para style="q1" vid="2CO 6:17">“phumani kubo</para>
  <para style="q2" vid="2CO 6:17">lehlukane labo,</para>
  <para style="q2" vid="2CO 6:17">kutsho iNkosi.</para>
  <para style="q1" vid="2CO 6:17">Lingathinti lutho olungcolileyo,</para>
  <para style="q2" vid="2CO 6:17">mina ngizalemukela.”<note caller="+" style="f"><char style="fr" closed="false">6.17 </char><char style="ft" closed="false">U-Isaya 52.11; UHezekhiyeli 20.34, 41</char></note><verse eid="2CO 6:17"/></para>
  <para style="m">
    <verse number="18" style="v" sid="2CO 6:18"/>Njalo,</para>
  <para style="q1" vid="2CO 6:18">“mina, ngizakuba nguYihlo,</para>
  <para style="q2" vid="2CO 6:18">lina lizakuba ngamadodana lamadodakazi ami,</para>
  <para style="q2" vid="2CO 6:18">kutsho iNkosi uSomandla.”<note caller="+" style="f"><char style="fr" closed="false">6.18 </char><char style="ft" closed="false">2 USamuyeli 7.14; 7.8</char></note><verse eid="2CO 6:18"/></para>
  <chapter eid="2CO 6"/>
  <chapter number="7" style="c" sid="2CO 7"/>
  <para style="p">
    <verse number="1" style="v" sid="2CO 7:1"/>Njengoba silezithembiso lezi, bazalwane abathandekayo, kasizihlambululeni ezintweni zonke ezingcolisa umzimba lomoya, siphelelise ubungcwele ngokwesaba uNkulunkulu.<verse eid="2CO 7:1"/></para>
  <para style="s1">Intokozo KaPhawuli</para>
  <para style="p">
    <verse number="2" style="v" sid="2CO 7:2"/>Sivuleleni inhliziyo zenu. Kasonelanga muntu, kasixhwalisanga muntu, kasenzanga nzuzo ngomuntu. <verse eid="2CO 7:2"/><verse number="3" style="v" sid="2CO 7:3"/>Kangitsho lokhu ukuba ngililahle; ngitshilo ngaphambilini ukuthi likhona ezinhliziyweni zethu okungenza siphile kumbe sife lani. <verse eid="2CO 7:3"/><verse number="4" style="v" sid="2CO 7:4"/>Ngilethemba elikhulu ngani; ngiyazigqaja kakhulu ngani. Ngiduduzekile kakhulu; kuzozonke inhlupho zethu intokozo yami kayilamikhawulo.<verse eid="2CO 7:4"/></para>
  <para style="p">
    <verse number="5" style="v" sid="2CO 7:5"/>Ngoba ekufikeni kwethu eMasedoniya, umzimba wethu lo wawungelakuphumula kodwa sasikhathazwa ezindaweni zonke, ingxabano ngaphandle, lokwesaba ngaphakathi. <verse eid="2CO 7:5"/><verse number="6" style="v" sid="2CO 7:6"/>Kodwa uNkulunkulu oduduza abadanileyo wasiduduza ngokufika kukaThithu, <verse eid="2CO 7:6"/><verse number="7" style="v" sid="2CO 7:7"/>kungayisikho ngokufika kwakhe nje kuphela kodwa langokumduduza kwenu. Wasitshela ngokungikhumbula kwenu, usizi lwenu olukhulu, lokutshiseka kwenu likhathazeka ngami, ukuthokoza kwami kwaze kwaba kukhulu kakhulu.<verse eid="2CO 7:7"/></para>
  <para style="p">
    <verse number="8" style="v" sid="2CO 7:8"/>Lanxa ngalibangela usizi ngencwadi yami, angizisoli ngayo. Lanxa ngazisola ngayo, ngiyabona ukuba incwadi yami yalikhuba, kodwa okwesikhatshana nje, <verse eid="2CO 7:8"/><verse number="9" style="v" sid="2CO 7:9"/>ikanti khathesi ngiyathokoza, hatshi ngoba ladaniswa kodwa ngoba usizi lwenu lwalenza laphenduka. Ngoba laba lusizi njengokujonga kukaNkulunkulu njalo thina kasizange sililimaze langayiphi indlela. <verse eid="2CO 7:9"/><verse number="10" style="v" sid="2CO 7:10"/>Usizi lokwesaba uNkulunkulu luletha ukuphenduka okuholela ekusindisweni kungatshiyi nsolo, kodwa usizi lwasemhlabeni luletha ukufa. <verse eid="2CO 7:10"/><verse number="11" style="v" sid="2CO 7:11"/>Khangelani ukuba usizi lokwesaba uNkulunkulu lolu selufezeni kini: ukutshisekela okungaka, lokufisa okungaka ukuba lizigeze, lentukuthelo engaka, lokwethuka okungaka ekuboneni ukulunga kusenziwa. Kukho konke libonakalise ukuthi lina limsulwa kule indaba. <verse eid="2CO 7:11"/><verse number="12" style="v" sid="2CO 7:12"/>Ngakho lanxa ngalilobela, ngangingajonganga owonayo loba lowo owonelwayo kodwa ukuba phambi kukaNkulunkulu lizibonele ngokwenu ukuthi lizimisele kangakanani kithi. <verse eid="2CO 7:12"/><verse number="13" style="v" sid="2CO 7:13"/>Konke lokhu thina kuyasikhuthaza.</para>
  <para style="p" vid="2CO 7:13">Phezu kokukhuthazwa kwethu, sijabuliswa ikakhulu yikubona uThithu ethokoza ngoba lonke lasiza ngokwenza ukuthi umoya wakhe ube lokuthula. <verse eid="2CO 7:13"/><verse number="14" style="v" sid="2CO 7:14"/>Ngangizincomile kuye ngani njalo kalingiyangisanga. Kodwa njengoba konke esakutshoyo kini kwakuliqiniso, ngakho ukuzincoma kwethu kuThithu ngani lakho kubonakale kuliqiniso. <verse eid="2CO 7:14"/><verse number="15" style="v" sid="2CO 7:15"/>Njalo ukulithanda kwakhe kukhulu kakhulu lapho ekhumbula ukuthi lonke lalilalela, limamukela ngokwesaba langokuthuthumela. <verse eid="2CO 7:15"/><verse number="16" style="v" sid="2CO 7:16"/>Ngiyathokoza ngoba ngilethemba elipheleleyo ngani.<verse eid="2CO 7:16"/></para>
  <chapter eid="2CO 7"/>
  <chapter number="8" style="c" sid="2CO 8"/>
  <para style="s1">Ukuphana Kwabantu BeNkosi</para>
  <para style="p">
    <verse number="1" style="v" sid="2CO 8:1"/>Bazalwane, sithanda ukuba lazi ngomusa uNkulunkulu awunike amabandla aseMasedoniya. <verse eid="2CO 8:1"/><verse number="2" style="v" sid="2CO 8:2"/>Ekulingweni kwawo okunzima kakhulu lokuthokoza kwawo okukhulu kanye lobuyanga bawo bokucina kugcwele ukuphana okumangalisayo. <verse eid="2CO 8:2"/><verse number="3" style="v" sid="2CO 8:3"/>Ngoba ngiyafakaza ukuthi anikela okunengi njengayengakwanelisa, kanye lokudlula amandla awo. Bona ngokwabo, <verse eid="2CO 8:3"/><verse number="4" style="v" sid="2CO 8:4"/>basincenga ngokuphangisa ukuba babe lethuba lokuhlanganyela kulokhukusebenzela abantu beNkosi. <verse eid="2CO 8:4"/><verse number="5" style="v" sid="2CO 8:5"/>Kabenzanga njengesasikulindele kodwa bazinikela eNkosini kuqala, muva bazinikela kithi kuvumelana lentando kaNkulunkulu. <verse eid="2CO 8:5"/><verse number="6" style="v" sid="2CO 8:6"/>Ngakho-ke, samncenga uThithu, njengoba wayeseqalisile ngaphambilini, ukuba lawo awuqede umsebenzi womusa lo kini. <verse eid="2CO 8:6"/><verse number="7" style="v" sid="2CO 8:7"/>Kodwa njengoba lisenza kuhle ezintweni zonke, ekukholweni, ekukhulumeni, ekwazini, ekuzimiseleni okupheleleyo kanye lakukho ukusithanda kwenu, bonani ukuthi liyaqhubeka futhi kulumusa wokuphana.<verse eid="2CO 8:7"/></para>
  <para style="p">
    <verse number="8" style="v" sid="2CO 8:8"/>Angilibekeli mlayo kodwa ngifuna ukuhlola ubuqotho bothando lwenu ngokuluqathanisa lokuzimisela kwabanye. <verse eid="2CO 8:8"/><verse number="9" style="v" sid="2CO 8:9"/>Ngoba liyawazi umusa weNkosi yethu uJesu Khristu ukuthi lanxa wayenothile kodwa waba ngumyanga ngenxa yenu, ukuze kuthi ngobuyanga bakhe lina linothe.<verse eid="2CO 8:9"/></para>
  <para style="p">
    <verse number="10" style="v" sid="2CO 8:10"/>Njalo nansi iseluleko sami mayelana lalokho okuhle kakhulu kini kule indaba: Nyakenye libe ngabokuqala kungayisikho ekupheni nje kuphela kodwa lekubeni lesifiso sokwenza njalo. <verse eid="2CO 8:10"/><verse number="11" style="v" sid="2CO 8:11"/>Khathesi-ke uqediseni umsebenzi ukuze ukutshiseka kokufuna kwenu ukwenza kungalingana lokuwuqeda kwenu, kusiya ngalokho elilakho. <verse eid="2CO 8:11"/><verse number="12" style="v" sid="2CO 8:12"/>Ngoba nxa isifiso sikhona, isipho siyamukeleka kusiya ngalokho umuntu alakho hatshi ngalokho angelakho.<verse eid="2CO 8:12"/></para>
  <para style="p">
    <verse number="13" style="v" sid="2CO 8:13"/>Isifiso sethu akusikuthi abanye bakhululwe lina lilokhu lincindezelekile kodwa ukuba kube lokulingana. <verse eid="2CO 8:13"/><verse number="14" style="v" sid="2CO 8:14"/>Ngenala yenu yalesisikhathi lizabanika abakuswelayo, ukuze kuthi labo ngenala yabo baliphe elikuswelayo. Lapho-ke kuzakuba lokulingana, <verse eid="2CO 8:14"/><verse number="15" style="v" sid="2CO 8:15"/>njengoba kulotshiwe ukuthi: “Lowo owabutha okunengi kabanga lokunengi kakhulu, lalowo owabutha okulutshwana kabanga lokulutshwana kakhulu.”<note caller="+" style="f"><char style="fr" closed="false">8.15 </char><char style="ft" closed="false">U-Eksodasi 16.18</char></note><verse eid="2CO 8:15"/></para>
  <para style="s1">UThithu Uthunywa EKhorinte</para>
  <para style="p">
    <verse number="16" style="v" sid="2CO 8:16"/>Kabongwe uNkulunkulu owabeka enhliziyweni kaThithu ukukhathazeka kunye engilakho ngani. <verse eid="2CO 8:16"/><verse number="17" style="v" sid="2CO 8:17"/>Ngoba uThithu kamukelanga isicelo sethu nje kuphela kodwa uyeza kini ngokutshiseka okukhulu njalo ngokuzithuma kwakhe. <verse eid="2CO 8:17"/><verse number="18" style="v" sid="2CO 8:18"/>Njalo kanye laye sithuma umzalwane obatshazwa ngamabandla wonke ngenxa yomsebenzi wakhe wokutshumayela ivangeli. <verse eid="2CO 8:18"/><verse number="19" style="v" sid="2CO 8:19"/>Phezu kwalokho, wakhethwa ngamabandla ukuba asiphelekezele sithwele umnikelo esiwuphetheyo ukuze sidumise iNkosi uqobo lokuba sibonakalise ukutshisekela kwethu ukusiza. <verse eid="2CO 8:19"/><verse number="20" style="v" sid="2CO 8:20"/>Sifuna ukuxwaya insolo ngendlela esiphatha ngayo lesisipho sokuphana. <verse eid="2CO 8:20"/><verse number="21" style="v" sid="2CO 8:21"/>Ngoba siyalwisa kakhulu ukuba senze okulungileyo, kungasikho emehlweni eNkosi kuphela, kodwa lasemehlweni abantu.<verse eid="2CO 8:21"/></para>
  <para style="p">
    <verse number="22" style="v" sid="2CO 8:22"/>Phezu kwalokho, sithuma kanye labo umzalwane wethu ohlezi ebonakalisa kithi ngezindlela ezinengi ukuthi ukhuthele, ikakhulu khathesi ngenxa yethemba lakhe elikhulu kini. <verse eid="2CO 8:22"/><verse number="23" style="v" sid="2CO 8:23"/>UThithu yena-ke ungohlanganyela lami loyisisebenzi kanye lami phakathi kwenu; abazalwane bethu bona-ke bangabameli bamabandla lodumo kuKhristu. <verse eid="2CO 8:23"/><verse number="24" style="v" sid="2CO 8:24"/>Ngakho-ke, tshengisani abantu laba ubufakazi bothando lwenu kanye lesisusa sokuzigqaja kwethu ngani, ukuze amabandla wonke alubone.<verse eid="2CO 8:24"/></para>
  <chapter eid="2CO 8"/>
  <chapter number="9" style="c" sid="2CO 9"/>
  <para style="p">
    <verse number="1" style="v" sid="2CO 9:1"/>Akudingeki ukuba ngililobele mayelana lalokhukusebenzela abantu beNkosi. <verse eid="2CO 9:1"/><verse number="2" style="v" sid="2CO 9:2"/>Ngoba ngiyakwazi ukutshisekela kwenu ukuba lisize njalo kade ngizincoma ngakho kwabaseMasedoniya, ngibatshela ukuthi kusukela nyakenye lina e-Akhayiya belizimisele ukunikela; njalo ukutshiseka kwenu kukhuthaze inengi labo ukuba baphathise. <verse eid="2CO 9:2"/><verse number="3" style="v" sid="2CO 9:3"/>Kodwa ngithuma abazalwane ukuze ukuzincoma kwethu ngani ngale indaba kungabi yize kodwa ukuba libe ngabalungiseleleyo, njengoba ngatsho ukuthi lizakuba lilungiselele. <verse eid="2CO 9:3"/><verse number="4" style="v" sid="2CO 9:4"/>Ngoba nxa abanye baseMasedoniya besiza lami, bengathola lingalungiselanga, singayangeka ngokulethemba ebesilakho. <verse eid="2CO 9:4"/><verse number="5" style="v" sid="2CO 9:5"/>Ngakho ngibone kufanele ukukhuthaza abazalwane ukuba balethekelele mandulo baqedise amalungiselelo esipho esihle elasithembisa sona. Ngalesosikhathi sizakuba sesilungile njengesipho esihle hatshi esinikelwe ngomona.<verse eid="2CO 9:5"/></para>
  <para style="s1">Ukuhlanyela Okunengi</para>
  <para style="p">
    <verse number="6" style="v" sid="2CO 9:6"/>Khumbulani lokhu: Lowo ohlanyela okunengi uvuna okunengi. <verse eid="2CO 9:6"/><verse number="7" style="v" sid="2CO 9:7"/>Umuntu ngamunye kanike lokho amise ukukunikela enhliziyweni yakhe, kungabi ngokudonda loba ukubanjwa ngamandla ngoba uNkulunkulu uthanda onikela ngokuthokoza. <verse eid="2CO 9:7"/><verse number="8" style="v" sid="2CO 9:8"/>Njalo uNkulunkulu ulamandla okwenza umusa wande kini ukuze kuthi ezintweni zonke ngezikhathi zonke, lilakho konke elikuswelayo, lizakuba lokunengi kuyo yonke imisebenzi emihle. <verse eid="2CO 9:8"/><verse number="9" style="v" sid="2CO 9:9"/>Njengoba kulotshiwe ukuthi:</para>
  <para style="q1" vid="2CO 9:9">“Uchithele izipho zakhe kubayanga ezindaweni zonke;</para>
  <para style="q2" vid="2CO 9:9">ukulunga kwakhe kumi laphakade.”<note caller="+" style="f"><char style="fr" closed="false">9.9 </char><char style="ft" closed="false">AmaHubo 112.9</char></note><verse eid="2CO 9:9"/></para>
  <para style="m">
    <verse number="10" style="v" sid="2CO 9:10"/>Lowo onika umhlanyeli inhlanyelo lesinkwa sokudla uzanika njalo aqhelise isiphala senu senhlanyelo, andise lesivuno sokulunga kwenu. <verse eid="2CO 9:10"/><verse number="11" style="v" sid="2CO 9:11"/>Lizanothiswa ngezindlela zonke ukuze liphane ngezikhathi zonke, kuthi ngathi ukupha kwenu kulethe ukubongwa kukaNkulunkulu.<verse eid="2CO 9:11"/></para>
  <para style="p">
    <verse number="12" style="v" sid="2CO 9:12"/>Umsebenzi lo eliwenzayo kawuqedi zinswelo zabantu bakaNkulunkulu kuphela kodwa ugcwele amazwi amanengi okubonga uNkulunkulu. <verse eid="2CO 9:12"/><verse number="13" style="v" sid="2CO 9:13"/>Ngenxa yomsebenzi eselizibonakalise ngawo, abantu bazamdumisa uNkulunkulu ngenxa yokulalela lokuvuma kwenu ivangeli likaKhristu, kanye lomusa wenu ekwabelananeni labo kanye labanye futhi. <verse eid="2CO 9:13"/><verse number="14" style="v" sid="2CO 9:14"/>Ekulikhulekeleni kwabo, inhliziyo zabo zizakuba kini ngenxa yomusa ongelamkhawulo uNkulunkulu alinike wona. <verse eid="2CO 9:14"/><verse number="15" style="v" sid="2CO 9:15"/>Kabongwe uNkulunkulu ngenxa yesipho esingeke sichazwe.<verse eid="2CO 9:15"/></para>
  <chapter eid="2CO 9"/>
  <chapter number="10" style="c" sid="2CO 10"/>
  <para style="s1">UPhawuli Uvikela Imfundiso Yakhe</para>
  <para style="p">
    <verse number="1" style="v" sid="2CO 10:1"/>Ngenxa yokuthobeka lobumnene bukaKhristu ngiyalincenga, mina Phawuli “owethukayo” nxa ngilani ubuso ngobuso kodwa ngilesibindi nxa ngikude! <verse eid="2CO 10:1"/><verse number="2" style="v" sid="2CO 10:2"/>Ngiyalicela ukuthi ekufikeni kwami kungaze kwadingeka ukuba ngize ngibe lesibindi njengalokhu engikhangelele ukuba laso mayelana labanye abantu abacabanga ukuthi siphila ngokwezilinganiso zomhlaba lo. <verse eid="2CO 10:2"/><verse number="3" style="v" sid="2CO 10:3"/>Ngoba lanxa sihlala emhlabeni, kasilwi mpi njengokwenziwa ngumhlaba. <verse eid="2CO 10:3"/><verse number="4" style="v" sid="2CO 10:4"/>Izikhali esilwa ngazo akusizo zikhali zasemhlabeni. Kodwa zilamandla kaNkulunkulu okudiliza izinqaba. <verse eid="2CO 10:4"/><verse number="5" style="v" sid="2CO 10:5"/>Sichitha inkani lokuzazisa konke okuzibekayo kumelane lokwazi uNkulunkulu njalo siyayithumba yonke imicabango ukuba siyenze ibe ngemlalelayo uKhristu. <verse eid="2CO 10:5"/><verse number="6" style="v" sid="2CO 10:6"/>Njalo sizakuba silungele ukujezisa zonke izenzo zokungalaleli nxa ukulalela kwenu kungaphelela.<verse eid="2CO 10:6"/></para>
  <para style="p">
    <verse number="7" style="v" sid="2CO 10:7"/>Lina likhangela kuphela lokho okubonakalayo. Nxa umuntu ekholwa ukuthi ungokaKhristu, kakhumbule njalo ukuthi lathi singabakaKhristu njengaye. <verse eid="2CO 10:7"/><verse number="8" style="v" sid="2CO 10:8"/>Ngoba lanxa ngizincoma kancane ngamandla iNkosi eyasinika wona ukuba lakhiwe kulokuba lichithwe, angiyikuyangeka ngakho. <verse eid="2CO 10:8"/><verse number="9" style="v" sid="2CO 10:9"/>Kangifuni ukuba kube sengathi ngiyalethusela ngezincwadi zami. <verse eid="2CO 10:9"/><verse number="10" style="v" sid="2CO 10:10"/>Ngoba abanye bathi, “Izincwadi zakhe zilesisindo lomfutho kodwa yena uqobo uyeyiseka lakukhulumayo kufana leze.” <verse eid="2CO 10:10"/><verse number="11" style="v" sid="2CO 10:11"/>Abantu abanjalo kumele bakwazi ukuthi lokho okukhanya siyikho ezincwadini zethu nxa singekho, sizakuba yikho kanye ngezenzo zethu nxa sesikhona.<verse eid="2CO 10:11"/></para>
  <para style="p">
    <verse number="12" style="v" sid="2CO 10:12"/>Kasenelisi ukuzilinganisa loba ukuziqathanisa labanye abazibabazayo. Nxa bezilinganisa bona ngokwabo babuye baziqathanise bona ngokwabo, kabahlakaniphanga. <verse eid="2CO 10:12"/><verse number="13" style="v" sid="2CO 10:13"/>Kodwa thina kasizincomi kudlule imikhawulo efaneleyo. Kodwa ukuzincoma kwethu sikukhawulisa ebangeni uNkulunkulu asibekele lona, ibanga elifikayo lakini. <verse eid="2CO 10:13"/><verse number="14" style="v" sid="2CO 10:14"/>Kasedlulisi malawulo ekuzincomeni kwethu, njengokuba kungenzakala lapho kungabe kasizanga kini, ngoba safinyelela ukuzafika kini levangeli likaKhristu. <verse eid="2CO 10:14"/><verse number="15" style="v" sid="2CO 10:15"/>Njalo kasedluli mikhawulo yethu ngokuzincoma ngomsebenzi owenziwe ngabanye. Ithemba lethu yikuthi lapho ukukholwa kwenu kuqhubeka kukhula, indawo yethu yokusebenza phakathi kwenu izaqhela kakhulu, <verse eid="2CO 10:15"/><verse number="16" style="v" sid="2CO 10:16"/>sitshumayele ivangeli ezigabeni ezingale kwenu. Ngoba kasifuni kuzincoma ngomsebenzi ovele usuyenziwe endaweni yomunye umuntu. <verse eid="2CO 10:16"/><verse number="17" style="v" sid="2CO 10:17"/>Kodwa, “Lowo ozincomayo kazincome eNkosini.”<note caller="+" style="f"><char style="fr" closed="false">10.17 </char><char style="ft" closed="false">UJeremiya 9.24</char></note> <verse eid="2CO 10:17"/><verse number="18" style="v" sid="2CO 10:18"/>Ngoba akusimuntu ozibabazayo onguye ovunywayo, kodwa umuntu onconywa yiNkosi.<verse eid="2CO 10:18"/></para>
  <chapter eid="2CO 10"/>
  <chapter number="11" style="c" sid="2CO 11"/>
  <para style="s1">UPhawuli LabaPostoli Bamanga</para>
  <para style="p">
    <verse number="1" style="v" sid="2CO 11:1"/>Ngithemba lizabekezelela okuncane kobuthutha bami; kodwa livele selikwenza lokho. <verse eid="2CO 11:1"/><verse number="2" style="v" sid="2CO 11:2"/>Mina ngilobukhwele ngani ngobukhwele bokukholwa. Ngathembisa ukulendisela endodeni eyodwa, uKhristu, ukuze ngilethule kuyo liyintombi egcweleyo. <verse eid="2CO 11:2"/><verse number="3" style="v" sid="2CO 11:3"/>Kodwa ngiyesaba ukuthi njengo-Eva owakhohliswa yibuqili benyoka, ingqondo zenu zingaphanjulwa kancane ekuzinikeleni kwenu kuKhristu okuqotho lokungelasici. <verse eid="2CO 11:3"/><verse number="4" style="v" sid="2CO 11:4"/>Ngoba nxa umuntu angafika kini atshumayele uJesu ongasuye esamtshumayelayo thina, loba nxa lisamukela umoya ohlukene lalowo elawamukelayo, loba ivangeli elehlukileyo kulelo elalivumayo, likubekezelele lula kakhulu.<verse eid="2CO 11:4"/></para>
  <para style="p">
    <verse number="5" style="v" sid="2CO 11:5"/>Kodwa kangicabangi ukuthi ngiyeyiseka okokucina kulabo “bapostoli abaphezulu.” <verse eid="2CO 11:5"/><verse number="6" style="v" sid="2CO 11:6"/>Ngingaba yisikhulumi esingafundiswanga kodwa ulwazi ngilalo. Lokhu sesikwenze kwacaca ngokupheleleyo kini ngezindlela zonke. <verse eid="2CO 11:6"/><verse number="7" style="v" sid="2CO 11:7"/>Kambe kwakuyisono yini ukuba ngizehlise ukuze ngiliphakamise ngokutshumayela ivangeli likaNkulunkulu kungekho mbadalo na? <verse eid="2CO 11:7"/><verse number="8" style="v" sid="2CO 11:8"/>Ngaphanga amanye amabandla ngokwamukela usizo kuwo ukuze ngilisebenzele. <verse eid="2CO 11:8"/><verse number="9" style="v" sid="2CO 11:9"/>Njalo lalapho ngikini kulolutho engangilufuna, kangibanga ngumthwalo lakubani ngoba abazalwane ababesuka eMasedoniya bangipha engangikuswela. Ngizithibile ekubeni ngumthwalo kini langayiphi indlela njalo ngizaqhubeka ngisenza njalo. <verse eid="2CO 11:9"/><verse number="10" style="v" sid="2CO 11:10"/>Ngeqiniso elinjengoba iqiniso likaKhristu likhona kimi, akulamuntu ezigabeni zase-Akhayiya ozangalisa ukuzincoma kwami lokhu. <verse eid="2CO 11:10"/><verse number="11" style="v" sid="2CO 11:11"/>Kungani na? Ngoba angilithandi na? UNkulunkulu uyakwazi ukuthi ngiyalithanda!<verse eid="2CO 11:11"/></para>
  <para style="p">
    <verse number="12" style="v" sid="2CO 11:12"/>Njalo ngizaqhubeka ngisenza lokhu engikwenzayo ukuze amacebo alabo abafuna ithuba lokuba bakhangelwe njengabalingana lathi ezintweni abazincoma ngazo abe liphutha. <verse eid="2CO 11:12"/><verse number="13" style="v" sid="2CO 11:13"/>Ngoba abantu abanjalo bangabapostoli bamanga, izisebenzi ezikhohlisayo, ezizenza abapostoli bakaKhristu. <verse eid="2CO 11:13"/><verse number="14" style="v" sid="2CO 11:14"/>Akumangalisi ngoba loSathane uqobo uzenza ingilosi yokukhanya. <verse eid="2CO 11:14"/><verse number="15" style="v" sid="2CO 11:15"/>Ngakho akumangalisi nxa izinceku zakhe zizenza izinceku zokulunga. Isiphetho sazo sizakuba ngokufanele izenzo zazo.<verse eid="2CO 11:15"/></para>
  <para style="s1">UPhawuli Uyazincoma Ngokuhlupheka Kwakhe</para>
  <para style="p">
    <verse number="16" style="v" sid="2CO 11:16"/>Ngiyaphinda ngithi: Akungabi lamuntu ongithatha njengesithutha. Kodwa nxa lisenza njalo, ngamukelani ngendlela elingamukela ngayo isithutha ukuze ngizincome kancane. <verse eid="2CO 11:16"/><verse number="17" style="v" sid="2CO 11:17"/>Ngalokhu kuzincoma kwami ngesibindi, angikhulumi njengeNkosi kodwa njengesithutha. <verse eid="2CO 11:17"/><verse number="18" style="v" sid="2CO 11:18"/>Njengoba abanengi bezincoma ngendlela eyenziwa ngumhlaba, lami-ke ngizazincoma. <verse eid="2CO 11:18"/><verse number="19" style="v" sid="2CO 11:19"/>Labekezelela izithutha ngentokozo ngoba lihlakaniphe kangaka! <verse eid="2CO 11:19"/><verse number="20" style="v" sid="2CO 11:20"/>Ngeqiniso, lina libekezelela loba ngubani oligqilazayo loba ethola inzuzo ngani loba ezisiza ngani loba ezikhukhumeza loba elimakala ngempama ebusweni. <verse eid="2CO 11:20"/><verse number="21" style="v" sid="2CO 11:21"/>Ngivuma ngilenhloni ukuthi thina sasibuthakathaka kakhulu kulokho!</para>
  <para style="p" vid="2CO 11:21">Lokho omunye umuntu angaba lesibindi sokuzincoma ngakho, ngikhuluma njengesithutha, lami ngilesibindi sokuzincoma ngakho. <verse eid="2CO 11:21"/><verse number="22" style="v" sid="2CO 11:22"/>BangamaHebheru na? Lami nginguye. Bangama-Israyeli na? Lami nginguye. Bayinzalo ka-Abhrahama na? Lami ngiyiyo. <verse eid="2CO 11:22"/><verse number="23" style="v" sid="2CO 11:23"/>Bazinceku zikaKhristu na? (Sengiphambene ingqondo ukuba ngikhulume kanje.) Mina ngedlula lokho. Sengisebenze nzima, ngibe sentolongweni kanengi, ngabhaxabulwa kakhulukazi, ngabekwa engozini yokufa njalonjalo. <verse eid="2CO 11:23"/><verse number="24" style="v" sid="2CO 11:24"/>Kahlanu ngatshaywa ngamaJuda imvimvinya ezingamatshumi amathathu lesificamunwemunye. <verse eid="2CO 11:24"/><verse number="25" style="v" sid="2CO 11:25"/>Kathathu ngatshaywa ngemiqwayi, kanye ngatshaywa ngamatshe, ngafelwa ngumkhumbi kathathu, ngachitha ubusuku losuku ngindenda olwandle, <verse eid="2CO 11:25"/><verse number="26" style="v" sid="2CO 11:26"/>kade ngihlezi ngingohambayo njalonje. Ngike ngaba sezingozini zemifula, ezingozini zezigebenga, ezingozini zabantu bakithi, ezingozini zabeZizweni, ezingozini edolobheni, ezingozini emaphandleni, ezingozini elwandle; lasezingozini zabazalwane bamanga. <verse eid="2CO 11:26"/><verse number="27" style="v" sid="2CO 11:27"/>Ngasebenza nzima, ngatshikatshika njalo kanengi ngingalali; ngezwa indlala lokoma, ngaswela lokudla kanengi; ngagodola njalo ngahamba nqunu. <verse eid="2CO 11:27"/><verse number="28" style="v" sid="2CO 11:28"/>Langaphandle kwezinye zonke izinto; ngibhekane lokuncindezelwa yikukhathazeka kwami ngamabandla wonke. <verse eid="2CO 11:28"/><verse number="29" style="v" sid="2CO 11:29"/>Ngubani obuthakathaka, mina ngingabuzwa lobo buthakathaka na? Ngubani oholelwa esonweni, ngingatshi ngaphakathi kwami na?<verse eid="2CO 11:29"/></para>
  <para style="p">
    <verse number="30" style="v" sid="2CO 11:30"/>Nxa kumele ngizincome, ngizazincoma ngezinto ezibonakalisa ubuthakathaka bami. <verse eid="2CO 11:30"/><verse number="31" style="v" sid="2CO 11:31"/>UNkulunkulu uYise weNkosi uJesu, ozadunyiswa okungulaphakade, uyakwazi ukuthi kangiqambi manga. <verse eid="2CO 11:31"/><verse number="32" style="v" sid="2CO 11:32"/>EDamaseko umbusi ongaphansi kweNkosi u-Aretha walaya ukuba idolobho laseDamaseko lilindwe ukuze ngibotshwe. <verse eid="2CO 11:32"/><verse number="33" style="v" sid="2CO 11:33"/>Kodwa ngehliswa ngesilulu ewindini elalisemdulini, ngaphunyuka ezandleni zakhe.<verse eid="2CO 11:33"/></para>
  <chapter eid="2CO 11"/>
  <chapter number="12" style="c" sid="2CO 12"/>
  <para style="s1">Umbono KaPhawuli Lameva Akhe</para>
  <para style="p">
    <verse number="1" style="v" sid="2CO 12:1"/>Kumele ngiqhubeke ngizincoma. Lanxa kungelalutho oluzuzwayo, mina ngizaqhubeka ngemibono langezambulo ezivela eNkosini. <verse eid="2CO 12:1"/><verse number="2" style="v" sid="2CO 12:2"/>Mina ngazi umuntu okuKhristu okwathi ngeminyaka elitshumi lane eyedlulayo wathathwa wasiwa ezulwini lesithathu. Langabe kwakuphakathi komzimba loba ngaphandle komzimba kangikwazi, kwazi uNkulunkulu. <verse eid="2CO 12:2"/><verse number="3" style="v" sid="2CO 12:3"/>Mina ngazi ukuthi umuntu lo loba phakathi komzimba kumbe ngaphandle komzimba, kangikwazi, kodwa uNkulunkulu uyazi, <verse eid="2CO 12:3"/><verse number="4" style="v" sid="2CO 12:4"/>wahlwithwa wasiwa ePharadise. Wezwa izinto ezingakhulumekiyo, izinto umuntu angavunyelwa ukuzitsho. <verse eid="2CO 12:4"/><verse number="5" style="v" sid="2CO 12:5"/>Ngazincoma ngomuntu onjalo, kodwa mina angiyikuzincoma, ngaphandle kwangobuthakathaka bami. <verse eid="2CO 12:5"/><verse number="6" style="v" sid="2CO 12:6"/>Lanxa ngingakhetha ukuzincoma, ngiyabe ngingesisithutha ngoba ngiyabe ngikhuluma iqiniso. Kodwa ngiyazibamba ukuze kungabikhona ozacabanga okunengi ngami kulalokho okufanele engikwenzayo loba engikutshoyo. <verse eid="2CO 12:6"/><verse number="7" style="v" sid="2CO 12:7"/>Ukuze ngenqabele ukuzikhukhumeza ngenxa yalezizambulo ezinkulu kakhulukazi, ngahlatshwa ngameva emzimbeni wami, ayisithunywa sikaSathane, ukuba angihluphe. <verse eid="2CO 12:7"/><verse number="8" style="v" sid="2CO 12:8"/>Ngalabhela eNkosini kathathu ukuba iwasuse kimi. <verse eid="2CO 12:8"/><verse number="9" style="v" sid="2CO 12:9"/>Kodwa yathi kimi, <char style="wj">“Umusa wami ukwanele ngoba amandla ami apheleliswa ebuthakathakeni.”</char> Ngakho ngizazincoma kakhulu-ke ngokuthokoza ngobuthakathaka bami, ukuze amandla kaKhristu ahlale phezu kwami. <verse eid="2CO 12:9"/><verse number="10" style="v" sid="2CO 12:10"/>Yikho-nje, ngenxa kaKhristu, ngithokozela ubuthakathaka, izithuko, inhlupho, ukuhlukuluzwa lokukhathazeka. Ngoba nxa ngibuthakathaka, kulapho-ke ngilamandla.<verse eid="2CO 12:10"/></para>
  <para style="s1">Ukunqineka KukaPhawuli NgabaseKhorinte</para>
  <para style="p">
    <verse number="11" style="v" sid="2CO 12:11"/>Sengenze ubuthutha, kodwa yini elingingenise kubo. Kade kufanele nginconywe yini ngoba kangiphansi okokucina “kubapostoli abaphezulu,” lanxa nje ngingasilutho. <verse eid="2CO 12:11"/><verse number="12" style="v" sid="2CO 12:12"/>Izinto eziphawula umpostoli zigoqela izibonakaliso, izimanga kanye lezimangaliso ezenziwa phakathi kwenu ngokubekezela okukhulu. <verse eid="2CO 12:12"/><verse number="13" style="v" sid="2CO 12:13"/>Laliphansi okunjani kulamanye amabandla, ngaphandle kokuthi angizange ngibe ngumthwalo kini. Ngithethelelani kulokhu!<verse eid="2CO 12:13"/></para>
  <para style="p">
    <verse number="14" style="v" sid="2CO 12:14"/>Khathesi sengilungele ukuba ngilethekelele okwesithathu njalo angiyikuba ngumthwalo kini ngoba engikufunayo akusimpahla yenu kodwa lina. Ikanti belo abantwana akumelanga banakekele abazali babo kodwa abazali yibo okumele banakekele abantwababo. <verse eid="2CO 12:14"/><verse number="15" style="v" sid="2CO 12:15"/>Ngakho ngizathokozela kakhulu ukuchitha konke engilakho ngenxa yenu lami futhi ngizinikele. Ngingalithanda kakhulu, lina lizangithanda kancane na? <verse eid="2CO 12:15"/><verse number="16" style="v" sid="2CO 12:16"/>Loba kunjalo, mina angibanga ngumthwalo kini. Kodwa mina njengomuntu ohlakaniphileyo, ngalibamba ngobuqili! <verse eid="2CO 12:16"/><verse number="17" style="v" sid="2CO 12:17"/>Ngaliqilibezela yini ngomunye wabantu engabathuma kini na? <verse eid="2CO 12:17"/><verse number="18" style="v" sid="2CO 12:18"/>Ngacela uThithu ukuba eze kini njalo ngathuma lomzalwane wethu kunye laye. UThithu kazange aliqilibezele, waliqilibezela na? Kasisebenzanga ngamoya munye salandela indlela yinye na?<verse eid="2CO 12:18"/></para>
  <para style="p">
    <verse number="19" style="v" sid="2CO 12:19"/>Isikhathi sonke lesi kade licabanga ukuthi besizivikela kini na? Kade sikhuluma phambi kukaNkulunkulu njengabakuKhristu; njalo konke esikwenzayo, bazalwane abathandekayo, ngokokuliqinisa. <verse eid="2CO 12:19"/><verse number="20" style="v" sid="2CO 12:20"/>Ngoba ngiyesaba ukuthi ekufikeni kwami angiyikulifica liyilokho engifuna libe yikho, mhlawumbe lani lingangifumani ngiyilokho elifuna ngibe yikho. Ngiyesaba ukuthi kungaba khona ukuxabana, umona, ukuthukuthela, imibango, isinyeyo, ukuhleba, ukuzikhukhumeza kanye lokuphithizela. <verse eid="2CO 12:20"/><verse number="21" style="v" sid="2CO 12:21"/>Ngiyesaba ukuthi ekufikeni kwami futhi uNkulunkulu wami uzangithoba phambi kwenu njalo ngizakuba lusizi ngabanengi abenze izono ngaphambilini njalo bengaphendukanga kulokho kungcola, isono sokufeba kanye lamanyala abangena kuwo.<verse eid="2CO 12:21"/></para>
  <chapter eid="2CO 12"/>
  <chapter number="13" style="c" sid="2CO 13"/>
  <para style="s1">Izixwayiso Zokucina</para>
  <para style="p">
    <verse number="1" style="v" sid="2CO 13:1"/>Ukuza kwami kini lokhu kuzakuba ngokwesithathu. “Izindaba zonke kumele ziqiniswe yibufakazi babantu ababili loba abathathu.”<note caller="+" style="f"><char style="fr" closed="false">13.1 </char><char style="ft" closed="false">UDutheronomi 19.15</char></note> <verse eid="2CO 13:1"/><verse number="2" style="v" sid="2CO 13:2"/>Ngavela ngalixwayisa lapho ngilani okwesibili. Ngiyakuphinda njalo ngingekho: Ekubuyeni kwami futhi angiyikubayekela labo abenza izono ngaphambilini loba nguphi wabanye, <verse eid="2CO 13:2"/><verse number="3" style="v" sid="2CO 13:3"/>njengoba lifuna ubufakazi bokuthi uKhristu ukhuluma ngami. Yena kabuthakathaka ekuliphatheni kwakhe kodwa ulamandla phakathi kwenu. <verse eid="2CO 13:3"/><verse number="4" style="v" sid="2CO 13:4"/>Ngoba ngeqiniso, wabethelwa ebuthakathakeni, ikanti uyaphila ngamandla kaNkulunkulu. Ngokufanayo, sibuthakathaka kuye, ikanti ngamandla kaNkulunkulu sizaphila laye ukuba silisebenzele.<verse eid="2CO 13:4"/></para>
  <para style="p">
    <verse number="5" style="v" sid="2CO 13:5"/>Zihloleni ukuba libone ingabe lisekukholweni, zihloleni. Kaliboni yini ukuthi uKhristu uJesu uphakathi kwenu, ngaphandle nje kokuba lehluleke ekuhlolweni? <verse eid="2CO 13:5"/><verse number="6" style="v" sid="2CO 13:6"/>Ngithemba ukuba lizafumana ukuthi thina kasisibo abehlulekileyo ekuhlolweni. <verse eid="2CO 13:6"/><verse number="7" style="v" sid="2CO 13:7"/>Siyakhuleka kuNkulunkulu ukuba lingenzi lutho olubi. Kungayisikho ukuba abantu babone ukuthi sifanele kodwa ukuba lina lenze okulungileyo lanxa singakhanya singabehlulekileyo. <verse eid="2CO 13:7"/><verse number="8" style="v" sid="2CO 13:8"/>Ngoba asingeke senze lutho oluphambene leqiniso kodwa olweqiniso kuphela. <verse eid="2CO 13:8"/><verse number="9" style="v" sid="2CO 13:9"/>Siyathokoza lapho singabe sibuthakathaka kodwa lina liqinile njalo umkhuleko wethu ngowokuba lipheleliswe. <verse eid="2CO 13:9"/><verse number="10" style="v" sid="2CO 13:10"/>Yikho-nje ngiloba izinto lezi ngingekho ukuze kuthi ekufikeni kwami ngingabi lukhuni ekusebenziseni kwami amandla, amandla okulakha engiwaphiwe yiNkosi hatshi ukulidiliza.<verse eid="2CO 13:10"/></para>
  <para style="b"/>
  <para style="s1">Ukuvalelisa</para>
  <para style="p">
    <verse number="11" style="v" sid="2CO 13:11"/>Okokucina, bazalwane, salani kuhle. Funani ukuphelela, lilalele isicelo sami, libe ngqondo yinye, lihlale ngokuthula. UNkulunkulu wothando lokuthula uzakuba lani.<verse eid="2CO 13:11"/></para>
  <para style="b"/>
  <para style="p">
    <verse number="12" style="v" sid="2CO 13:12"/>Bingelelanani ngokwangana okungcwele.<verse eid="2CO 13:12"/></para>
  <para style="p">
    <verse number="13" style="v" sid="2CO 13:13"/>Abantu bakaNkulunkulu bonke bayalibingelela.<verse eid="2CO 13:13"/></para>
  <para style="b"/>
  <para style="p">
    <verse number="14" style="v" sid="2CO 13:14"/>Sengathi umusa weNkosi uJesu Khristu, uthando lukaNkulunkulu lokuhlanganyela kukaMoya oNgcwele kungaba lani lonke.<verse eid="2CO 13:14"/></para>
  <chapter eid="2CO 13"/>
</usx>
