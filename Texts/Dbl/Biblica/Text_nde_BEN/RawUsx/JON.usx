<?xml version="1.0" encoding="UTF-8"?>
<usx version="3.0">
  <book code="JON" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UJona</para>
  <para style="toc1">UJona</para>
  <para style="toc2">UJona</para>
  <para style="toc3">Jon</para>
  <para style="mt1">UJona</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ugwalo lolu lubalisa ngokufika kwelizwi <char style="nd">likaThixo</char> kuJona owayengumphrofethi ngesikhathi kubusa inkosi uJerobhowamu wesibili ngesentshuri yesificaminwembili uKhristu engakazalwa. Lutshiyene lamanye amagwalo abaphrofethi ngoba lona lukhuluma ngempilo yomphrofethi hatshi amazwi akhe esiphrofethi. Ugwalo lolu lulesitsho esisodwa zwi, esingumutsho owodwa nje.</para>
  <para style="ip">Udaba lukaJona lumayelana lobizo lukaJona, uNkulunkulu emthuma ukuthi ayetshela abantu beNiniva ngokubhidlizwa okwakuzabawela. Lolugwalo lulengxenye ezimbili, lezongxenye zilezazo ingxenye ezimbili njalo.Umlayezo kaNkulunkulu othi <char style="qt">Hamba uye edolobheni elikhulu laseNiniva</char> uvula zonke izingxenye.Ekuqaleni sibona uJona esemkhunjini ezama ukubalekela umsebenzi owayewuphiwe. Ingxenye yesibili yenzakalela esiswini senhlanzi eyayisiginye uJona. Besekulandela ingxenye ezenzakalela eNiniva lapho uJona atshumayela khona abantu beNiniva baguquka. Besekulandela lapho uJona atshengisa ukungathabi kwakhe ngenxa yomusa kaNkulunkulu ebantwini beNiniva.</para>
  <para style="ip">Kulolugwalo uJona utshengisa inhliziyo abantu bako-Israyeli ababelayo mayelana labantu bezinye izizwe. Kulokuthi bavume ubizo ababelalo lokusiza lezizizwe ukuthi zimazi uNkulunkulu weqiniso, babebabona njengezitha befuna ukuthi uNkulunkulu abatshabalalise. Ugwalo lolu lufundisa ukuthi uthando lukaNkulunkulu lufinyelela zonke izizwe, lazozonke izidalwa. Umbuzo wokucina obuzwa nguNkulunkulu kuJona ngumbuzo oqondane laloba ngubani olubalayo lolugwalo.</para>
  <para style="ie"/>
  <chapter number="1" style="c" sid="JON 1"/>
  <para style="s1">UJona Ubalekela <char style="nd">UThixo</char></para>
  <para style="p">
    <verse number="1" style="v" sid="JON 1:1"/>Ilizwi <char style="nd">likaThixo</char> lafika kuJona indodana ka-Amithayi lathi: <verse eid="JON 1:1"/><verse number="2" style="v" sid="JON 1:2"/>“Hamba uye edolobheni elikhulu laseNiniva utshumayele ngokulisola kakhulu, ngoba ububi balo sebufinyelele kimi.”<verse eid="JON 1:2"/></para>
  <para style="p">
    <verse number="3" style="v" sid="JON 1:3"/>Kodwa uJona wabalekela <char style="nd">uThixo</char> waqonda eThashishi. Wehla waya eJopha, lapho afica khona umkhumbi owawusiya kuleyondawo. Eseyikhuphile imali yokugada, wangena umkhumbi waqonda eThashishi yena ebalekela <char style="nd">uThixo</char>.<verse eid="JON 1:3"/></para>
  <para style="p">
    <verse number="4" style="v" sid="JON 1:4"/>
    <char style="nd">UThixo</char> wathumela isiphepho elwandlwe, kwaphenquka isavunguzane esasingathi sizawubhidliza umkhumbi. <verse eid="JON 1:4"/><verse number="5" style="v" sid="JON 1:5"/>Bonke abagwedli bawo besaba, ngulowo lalowo wakhala kunkulunkulu wakhe. Baphosela imithwalo elwandle ukuze baphungule ubunzima bomkhumbi.</para>
  <para style="p" vid="JON 1:5">Kodwa uJona wayehlele endlwaneni engaphansi, emkhunjini, walala khona ubuthongo bukabhuka. <verse eid="JON 1:5"/><verse number="6" style="v" sid="JON 1:6"/>Induna yomkhumbi yaya kuye yathi, “Ungalala njani? Vuka ubize unkulunkulu wakho! Mhlawumbe yena uzasizwa ukuze singabhubhi.”<verse eid="JON 1:6"/></para>
  <para style="p">
    <verse number="7" style="v" sid="JON 1:7"/>Abagwedli basebecebisana bathi, “Wozani, senze inkatho ukuze sibone ukuthi ngubani osibangele uhlupho lolu.” Bayenza inkatho, yadla uJona. <verse eid="JON 1:7"/><verse number="8" style="v" sid="JON 1:8"/>Basebembuza bathi, “Akusitshele, ngubani osibangele lonke lolu uhlupho na? Wenza msebenzi bani na? Uvela ngaphi? Ungowakuliphi ilizwe? Ungowasiphi isizwe na?”<verse eid="JON 1:8"/></para>
  <para style="p">
    <verse number="9" style="v" sid="JON 1:9"/>Waphendula wathi, “NgingumHebheru, ngikhonza <char style="nd">uThixo</char>, uNkulunkulu wasezulwini, owenza ulwandle kanye lomhlabathi.”<verse eid="JON 1:9"/></para>
  <para style="p">
    <verse number="10" style="v" sid="JON 1:10"/>Lokhu kwabethusa, babuza bathi, “Wenzeni pho?” (Babekwazi ukuthi ubalekela <char style="nd">uThixo</char> ngoba wayevele esebatshelile.)<verse eid="JON 1:10"/></para>
  <para style="p">
    <verse number="11" style="v" sid="JON 1:11"/>Ulwandle lwaselulokhu luqubuka lusiya phambili ngamandla. Ngakho basebembuza bathi, “Senzeni kuwe ukuze ulwandle luthule singalimali na?”<verse eid="JON 1:11"/></para>
  <para style="p">
    <verse number="12" style="v" sid="JON 1:12"/>Waphendula wathi, “Ngiqukulani lingiphosele elwandle, luzathula. Ngiyazi ukuthi kungumlandu wami okwenze isiphepho esikhulu kangaka sehlela phezu kwenu.”<verse eid="JON 1:12"/></para>
  <para style="p">
    <verse number="13" style="v" sid="JON 1:13"/>Kodwa amadoda azama ngamandla ukugwedlela emuva emhlabathini. Kodwa behluleka ngoba ulwandle lwaselusidla amahabula okudlula kuqala. <verse eid="JON 1:13"/><verse number="14" style="v" sid="JON 1:14"/>Khonapho basebekhala <char style="nd">kuThixo</char> bathi, “Oh, <char style="nd">Thixo</char>, ungasiyekeli sife ngoba sibulele indoda le. Ungasibeki umlandu wokubulala umuntu ongelacala, ngoba wena, Oh <char style="nd">Thixo</char>, wenzile njengokufisa kwakho.” <verse eid="JON 1:14"/><verse number="15" style="v" sid="JON 1:15"/>Basebethatha uJona bamphosela olwandle, ulwandle lwase luthula ukugubhaza. <verse eid="JON 1:15"/><verse number="16" style="v" sid="JON 1:16"/>Lokhu kwenza amadoda lawo amesabe kakhulu <char style="nd">uThixo</char>, asesenza umhlatshelo <char style="nd">kuThixo</char> enza izifungo kuye.<verse eid="JON 1:16"/></para>
  <para style="s1">Umkhuleko KaJona</para>
  <para style="p">
    <verse number="17" style="v" sid="JON 1:17"/>Kodwa <char style="nd">uThixo</char> waletha inhlanzi enkulukazi yamginya uJona, uJona wahlala phakathi kwenhlanzi insuku ezintathu lobusuku obuthathu.<verse eid="JON 1:17"/></para>
  <chapter eid="JON 1"/>
  <chapter number="2" style="c" sid="JON 2"/>
  <para style="nb">
    <verse number="1" style="v" sid="JON 2:1"/>Ephakathi kwenhlanzi uJona wakhuleka <char style="nd">kuThixo</char> uNkulunkulu wakhe. <verse eid="JON 2:1"/><verse number="2" style="v" sid="JON 2:2"/>Wathi:</para>
  <para style="q1" vid="JON 2:2">“Ekuhluphekeni kwami ngambiza <char style="nd">uThixo</char>,</para>
  <para style="q2" vid="JON 2:2">wangiphendula.</para>
  <para style="q1" vid="JON 2:2">Ngisekujuleni kwengcwaba ngacela uncedo,</para>
  <para style="q2" vid="JON 2:2">wena wakulalela ukukhala kwami.<verse eid="JON 2:2"/></para>
  <para style="q1">
    <verse number="3" style="v" sid="JON 2:3"/>Wangiphosela ezinzikini,</para>
  <para style="q2" vid="JON 2:3">phakathi emathunjini enlwandle,</para>
  <para style="q2" vid="JON 2:3">amagagasi agubhazela emaceleni wonke;</para>
  <para style="q1" vid="JON 2:3">wonke amagagasi akho</para>
  <para style="q2" vid="JON 2:3">lezimpophoma zawo kwangisibekela.<verse eid="JON 2:3"/></para>
  <para style="q1">
    <verse number="4" style="v" sid="JON 2:4"/>Ngathi, ‘Sengixotshiwe</para>
  <para style="q2" vid="JON 2:4">ebusweni bakho;</para>
  <para style="q1" vid="JON 2:4">kodwa ngizakhangela njalo</para>
  <para style="q2" vid="JON 2:4">ethempelini lakho elingcwele.’<verse eid="JON 2:4"/></para>
  <para style="q1">
    <verse number="5" style="v" sid="JON 2:5"/>Indonga zamanzi zaziqonde ukungimbokotha,</para>
  <para style="q2" vid="JON 2:5">ngangihanqwe yinziki;</para>
  <para style="q2" vid="JON 2:5">inkunkuma yotshani bolwandle yangithandela ekhanda.<verse eid="JON 2:5"/></para>
  <para style="q1">
    <verse number="6" style="v" sid="JON 2:6"/>Ngagalula ngatshona empandeni zezintaba;</para>
  <para style="q2" vid="JON 2:6">umhlaba ongaphansi wangivalela okwaphakade.</para>
  <para style="q1" vid="JON 2:6">Kodwa wena wayikhupha impilo yami egodini,</para>
  <para style="q2" vid="JON 2:6">wena <char style="nd">Thixo</char>, Nkulunkulu wami.<verse eid="JON 2:6"/></para>
  <para style="b"/>
  <para style="q1">
    <verse number="7" style="v" sid="JON 2:7"/>Lapho impilo yami yayisincipha,</para>
  <para style="q2" vid="JON 2:7">ngakhumbula wena, <char style="nd">Thixo</char>,</para>
  <para style="q1" vid="JON 2:7">umkhuleko wami waphakamela kuwe,</para>
  <para style="q2" vid="JON 2:7">ethempelini lakho elingcwele.<verse eid="JON 2:7"/></para>
  <para style="b"/>
  <para style="q1">
    <verse number="8" style="v" sid="JON 2:8"/>Labo ababambelela ezithombeni</para>
  <para style="q2" vid="JON 2:8">ezingelamsebenzi balahlekelwa ngumusa ongaba ngowabo.<verse eid="JON 2:8"/></para>
  <para style="q1">
    <verse number="9" style="v" sid="JON 2:9"/>Kodwa mina, ngizakuthi ngihlabela ingoma yokubonga</para>
  <para style="q2" vid="JON 2:9">ngenze umhlatshelo kuwe.</para>
  <para style="q1" vid="JON 2:9">Engikufungileyo ngizakugcwalisa.</para>
  <para style="q2" vid="JON 2:9">Insindiso ivela <char style="nd">kuThixo.”</char><verse eid="JON 2:9"/></para>
  <para style="p">
    <verse number="10" style="v" sid="JON 2:10"/>
    <char style="nd">UThixo</char> walaya inhlanzi, yona yase imhlanza uJona emhlabathini owomileyo.<verse eid="JON 2:10"/></para>
  <chapter eid="JON 2"/>
  <chapter number="3" style="c" sid="JON 3"/>
  <para style="s1">UJona Uya ENiniva</para>
  <para style="p">
    <verse number="1" style="v" sid="JON 3:1"/>Ilizwi <char style="nd">likaThixo</char> laselifika kuJona ngokwesibili lathi: <verse eid="JON 3:1"/><verse number="2" style="v" sid="JON 3:2"/>“Hamba uye edolobheni elikhulu laseNiniva uyotshumayela kulo ilizwi engikunika lona.”<verse eid="JON 3:2"/></para>
  <para style="p">
    <verse number="3" style="v" sid="JON 3:3"/>UJona walilalela ilizwi <char style="nd">likaThixo</char>, waya eNineve. Phela iNiniva yayilidolobho elikhulu kakhulu, ukulethekela lonke kwakuthatha insuku ezintathu. <verse eid="JON 3:3"/><verse number="4" style="v" sid="JON 3:4"/>Ngelanga lokuqala, uJona wangena phakathi komuzi. Wamemezela wathi, “Kusele insuku ezingamatshumi amane kuphela ukuba iNiniva ichithwe.” <verse eid="JON 3:4"/><verse number="5" style="v" sid="JON 3:5"/>Abantu beNiniva babekholwa kuNkulunkulu. Bamemezela ukuthi kuzilwe ukudla, njalo bonke kusukela komkhulu kusiya komncinyane bavunula amasaka.<verse eid="JON 3:5"/></para>
  <para style="p">
    <verse number="6" style="v" sid="JON 3:6"/>Ilizwi selifikile enkosini yaseNiniva, yasukuma esihlalweni sayo sobukhosi, yakhumula izembatho zayo zobukhosi, yazembathisa isaka yahlala phansi ebhuqwini. <verse eid="JON 3:6"/><verse number="7" style="v" sid="JON 3:7"/>Yase ikhupha isimemezelo eNiniva esithi:</para>
  <para style="pmo" vid="JON 3:7">“Ngomthetho wenkosi lezikhulu zayo:</para>
  <para style="pm" vid="JON 3:7">Akungavunyelwa muntu kumbe inyamazana, imihlambi yenkomo loba eyezimvu ukuthi ithinte ulutho oludliwayo; makungavunyelwa kudle kumbe kunathe. <verse eid="JON 3:7"/><verse number="8" style="v" sid="JON 3:8"/>Kodwa akuthi umuntu loba yinyamazana kwembathe amasaka. Wonke umuntu kamemeze ngokukhawuleza kuNkulunkulu. Kabadele izindlela zabo zobubi lobudlwangudlwangu babo. <verse eid="JON 3:8"/><verse number="9" style="v" sid="JON 3:9"/>Ngubani okwaziyo na? Mhlawumbe uNkulunkulu angadeda kuthi ngesihawu sakhe aphenduke elakeni lwakhe olwesabekayo ukuze singabhubhi.”<verse eid="JON 3:9"/></para>
  <para style="p">
    <verse number="10" style="v" sid="JON 3:10"/>Kwathi uNkulunkulu esebonile abakwenzayo ukuthi baguquka ezindleleni zabo zobubi, wabazwela isihawu kazabe esabehlisela incithakalo ayesonge ngayo.<verse eid="JON 3:10"/></para>
  <chapter eid="JON 3"/>
  <chapter number="4" style="c" sid="JON 4"/>
  <para style="s1">Ukunengwa KukaJona Ngesihawu <char style="nd">SikaThixo</char></para>
  <para style="p">
    <verse number="1" style="v" sid="JON 4:1"/>Kodwa uJona wacaphuka kakhulu wazonda. <verse eid="JON 4:1"/><verse number="2" style="v" sid="JON 4:2"/>Wakhuleka <char style="nd">kuThixo</char> wathi, “Awu <char style="nd">Thixo</char>, kakusikho lokhu yini engakutshoyo ngisesekhaya? Yikho okwangenza ngaphangisa ukubalekela eThashishi. Ngangikwazi ukuthi unguNkulunkulu olomusa lesihawu, ophuza ukuthukuthela njalo ogcwele uthando, uNkulunkulu odedayo ongasoze ehlise ukuhlupheka. <verse eid="JON 4:2"/><verse number="3" style="v" sid="JON 4:3"/>Khathesi-ke <char style="nd">Thixo</char>, susa ukuphila kwami, ngoba kungcono kimi ukufa kulokuphila.”<verse eid="JON 4:3"/></para>
  <para style="p">
    <verse number="4" style="v" sid="JON 4:4"/>Kodwa <char style="nd">uThixo</char> waphendula wathi, “Kambe ubona ulelungelo na lokuthi uzonde?”<verse eid="JON 4:4"/></para>
  <para style="p">
    <verse number="5" style="v" sid="JON 4:5"/>UJona waphuma wayahlala endaweni ethile ngempumalanga kwedolobho. Wazenzela khonapho idunjana wahlala emthunzini walo walindela ukubona okwakuzakwenzakala edolobheni lelo. <verse eid="JON 4:5"/><verse number="6" style="v" sid="JON 4:6"/>Kwasekusithi <char style="nd">uThixo</char> uNkulunkulu wakhulisa isihlahla esilamahlamvu kuJona samenzela umthunzi ekhanda lakhe ukuze ahlaliseke. UJona wathaba kakhulu ngaleli ivini. <verse eid="JON 4:6"/><verse number="7" style="v" sid="JON 4:7"/>Kodwa emathathakusa ngelanga elilandelayo uNkulunkulu wathumela impehlane, eyaphehla isihlahla sacina sibuna. <verse eid="JON 4:7"/><verse number="8" style="v" sid="JON 4:8"/>Kwathi ilanga seliphumile uNkulunkulu wathumela umoya wempumalanga ohaqazayo, ilanga lavutha phezu kwekhanda likaJona waze waqaleka. Wafisa ukufa, wathi, “Kungcono kimi ukuthi ngife kulokuthi ngiphile.”<verse eid="JON 4:8"/></para>
  <para style="p">
    <verse number="9" style="v" sid="JON 4:9"/>Kodwa uNkulunkulu wathi kuJona, “Ulelungelo na lokuthi uzonde ngenxa yesihlahla?”</para>
  <para style="p" vid="JON 4:9">UJona wathi, “Yebo. Ngizonde kakhulu, kuthi kangife.”<verse eid="JON 4:9"/></para>
  <para style="p">
    <verse number="10" style="v" sid="JON 4:10"/>Kodwa <char style="nd">uThixo</char> wathi, “Uyazihlupha ngesihlahla lesi loba ungazange usinakekele loba usikhulise. Lihlume ngobusuku laphinde lafa ngobusuku. <verse eid="JON 4:10"/><verse number="11" style="v" sid="JON 4:11"/>Kodwa iNiniva ilabantu abeqa izinkulungwane ezilikhulu elilamatshumi amabili abangehlukanisiyo isandla sabo sokudla kwesenxele, lenkomo ezinengi njalo. Bekungafanelanga yini na ukuthi ngilinqinekele idolobho elikhulu kangaka?”<verse eid="JON 4:11"/></para>
  <chapter eid="JON 4"/>
</usx>
