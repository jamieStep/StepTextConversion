<?xml version="1.0" encoding="UTF-8"?>
<usx version="3.0">
  <book code="NAM" style="id">- Ndebele Contemporary Bible (IBhayibhili Elingcwele LesiNdebele)</book>
  <para style="rem">Copyright © 2003, 2006, 2022 by Biblica, Inc.</para>
  <para style="h">UNahume</para>
  <para style="toc1">UNahume</para>
  <para style="toc2">UNahume</para>
  <para style="toc3">Nah</para>
  <para style="mt1">UNahume</para>
  <para style="imt">Isingeniso</para>
  <para style="imt1">Isingeniso</para>
  <para style="im">Ngomnyaka ka-612 uKhristu engakazalwa umbuso wase-Asiriya wawusuzawela phansi. Isigodlo sawo iNiniva, sasesizawiselwa phansi yikuhlaselwa ngamabutho eBhabhiloni, leMediya kanye leSithiya. Kodwa izizwe ezazincindezelwe kabuhlungu yi-Asiriya kaziyizwelanga usizi lakancane. Ngombono wazo, i-Asiriya yayisithole umvuzo wayo kuhambelana lezenzo zayo. Umphrofethi uNahume uveza imicabango leyo emele abakoJuda. Isehlakalo lesi usenza siveze ukubusa kukaNkulunkulu phezu kwezizwe zonke zomhlaba. Loba uNkulunkulu wayesebenzise i-Asiriya njengoswazi lwakhe, wayesezayijezisa ngenxa yokuthi babedlulise amalawulo ngokubhidliza lokuzigqaja.</para>
  <para style="ip">Isiqalekiso sikaNahume siveza ukuthi uNkulunkulu unjani, siveze njalo lamandla akhe, lokutshengisa ukuthi uzakwahlulela i-Asiriya. Uhlanganisa amazwi okududuza uJuda lawokubhujiswa kwe-Asiriya. Ukuzama ukuzivikela kwe-Asiriya akusoze kuphumelele, bazaphangwa, kugcwalisisa isigwebo sikaNkulunkulu.</para>
  <para style="ie"/>
  <chapter number="1" style="c" sid="NAM 1"/>
  <para style="p">
    <verse number="1" style="v" sid="NAM 1:1"/>Isiqalekiso ngeNiniva. Incwadi yombono kaNahume umʼElikhoshi.<verse eid="NAM 1:1"/></para>
  <para style="b"/>
  <para style="s1">Ulaka LukaThixo NgeNiniva</para>
  <para style="q1">
    <verse number="2" style="v" sid="NAM 1:2"/>
    <char style="nd">UThixo</char> uNkulunkulu olobukhwele lophindiselayo;</para>
  <para style="q2" vid="NAM 1:2">
    <char style="nd">uThixo</char> uyaphindisela njalo ulolaka olukhulu.</para>
  <para style="q1" vid="NAM 1:2">
    <char style="nd">UThixo</char> uyaphindisela ezitheni zakhe</para>
  <para style="q2" vid="NAM 1:2">lolaka lwakhe lukhulu ezitheni zakhe.<verse eid="NAM 1:2"/></para>
  <para style="q1">
    <verse number="3" style="v" sid="NAM 1:3"/>
    <char style="nd">UThixo</char> uyaphuza ukuthukuthela njalo ulamandla amakhulu;</para>
  <para style="q2" vid="NAM 1:3">
    <char style="nd">uThixo</char> kayikumyekela olecala engajeziswanga.</para>
  <para style="q1" vid="NAM 1:3">Indlela yakhe iphakathi kwesivunguzane lesiphepho,</para>
  <para style="q2" vid="NAM 1:3">amayezi aluthuli lwezinyawo zakhe.<verse eid="NAM 1:3"/></para>
  <para style="q1">
    <verse number="4" style="v" sid="NAM 1:4"/>Ukhuza ulwandle alomise;</para>
  <para style="q2" vid="NAM 1:4">wenza yonke imifula itshe.</para>
  <para style="q1" vid="NAM 1:4">IBhashani leKhameli kuyabuna</para>
  <para style="q2" vid="NAM 1:4">lemiqhakazo yaseLebhanoni ibune.<verse eid="NAM 1:4"/></para>
  <para style="q1">
    <verse number="5" style="v" sid="NAM 1:5"/>Izintaba ziyanyikinyeka phambi kwakhe,</para>
  <para style="q2" vid="NAM 1:5">lamaqaqa ayancibilika.</para>
  <para style="q1" vid="NAM 1:5">Umhlaba uyagedezela ngobukhona bakhe,</para>
  <para style="q2" vid="NAM 1:5">umhlaba labo bonke abahlala kuwo.<verse eid="NAM 1:5"/></para>
  <para style="q1">
    <verse number="6" style="v" sid="NAM 1:6"/>Ngubani ongamelana lentukuthelo yakhe na?</para>
  <para style="q2" vid="NAM 1:6">Ngubani ongalumela ulaka lwakhe oluvuthayo na?</para>
  <para style="q1" vid="NAM 1:6">Ulaka lwakhe luthululeka njengomlilo;</para>
  <para style="q2" vid="NAM 1:6">amadwala ayaqhekezeka phambi kwakhe.<verse eid="NAM 1:6"/></para>
  <para style="b"/>
  <para style="q1">
    <verse number="7" style="v" sid="NAM 1:7"/>
    <char style="nd">UThixo</char> ulungile,</para>
  <para style="q2" vid="NAM 1:7">uyisiphephelo ezikhathini zokuhlupheka.</para>
  <para style="q1" vid="NAM 1:7">Uyabakhathalela abathembele kuye,<verse eid="NAM 1:7"/></para>
  <para style="q2">
    <verse number="8" style="v" sid="NAM 1:8"/>kodwa ngesikhukhula esikhulu</para>
  <para style="q1" vid="NAM 1:8">uzatshabalalisa iNiniva;</para>
  <para style="q2" vid="NAM 1:8">uzaxotshela izitha zakhe emnyameni.<verse eid="NAM 1:8"/></para>
  <para style="b"/>
  <para style="q1">
    <verse number="9" style="v" sid="NAM 1:9"/>Loba engamacebo bani abawenza <char style="nd">ngoThixo</char>,</para>
  <para style="q2" vid="NAM 1:9">uzawaqeda;</para>
  <para style="q2" vid="NAM 1:9">ukuhlupheka akuyikubuya kabili.<verse eid="NAM 1:9"/></para>
  <para style="q1">
    <verse number="10" style="v" sid="NAM 1:10"/>Bazathandeleka phakathi kwameva,</para>
  <para style="q2" vid="NAM 1:10">bedakwe liwayini labo;</para>
  <para style="q2" vid="NAM 1:10">bazaqothulwa njengenhlanga ezomileyo.<verse eid="NAM 1:10"/></para>
  <para style="q1">
    <verse number="11" style="v" sid="NAM 1:11"/>Wena Nineve, kuwe sekufike lowo</para>
  <para style="q2" vid="NAM 1:11">oceba okubi <char style="nd">ngoThixo</char>,</para>
  <para style="q2" vid="NAM 1:11">eluleke okubi.<verse eid="NAM 1:11"/></para>
  <para style="p">
    <verse number="12" style="v" sid="NAM 1:12"/>Nanku okutshiwo <char style="nd">nguThixo</char>:</para>
  <para style="q1" vid="NAM 1:12">“Lanxa belababambene labo njalo bebanengi,</para>
  <para style="q2" vid="NAM 1:12">bazaqothulwa banyamalale.</para>
  <para style="q1" vid="NAM 1:12">Lanxa ngikuhluphile, wena Juda,</para>
  <para style="q2" vid="NAM 1:12">kangisayikukuhlupha futhi.<verse eid="NAM 1:12"/></para>
  <para style="q1">
    <verse number="13" style="v" sid="NAM 1:13"/>Khathesi ngizakwephula ijogwe labo elisentanyeni yakho,</para>
  <para style="q2" vid="NAM 1:13">ngiqamule lamaketane akho.”<verse eid="NAM 1:13"/></para>
  <para style="b"/>
  <para style="q1">
    <verse number="14" style="v" sid="NAM 1:14"/>
    <char style="nd">UThixo</char> usekhuphe ilizwi ngawe Nineve elithi,</para>
  <para style="q2" vid="NAM 1:14">“Kawuyikuba lezizukulwane ezibizwa ngebizo lakho.</para>
  <para style="q1" vid="NAM 1:14">Ngizachitha izifanekiso ezibaziweyo lezithombe ezibunjiweyo</para>
  <para style="q2" vid="NAM 1:14">ezisethempelini labonkulunkulu bakho.</para>
  <para style="q1" vid="NAM 1:14">Ngizalungisa ingcwaba lakho,</para>
  <para style="q2" vid="NAM 1:14">ngoba ungcolile.”<verse eid="NAM 1:14"/></para>
  <para style="b"/>
  <para style="q1">
    <verse number="15" style="v" sid="NAM 1:15"/>Khangela ezintabeni le,</para>
  <para style="q2" vid="NAM 1:15">inyawo zalowo oletha izindaba ezinhle,</para>
  <para style="q2" vid="NAM 1:15">omemezela ukuthula!</para>
  <para style="q1" vid="NAM 1:15">Thakazelela imikhosi yakho we Juda,</para>
  <para style="q2" vid="NAM 1:15">ugcwalise lezifungo zakho.</para>
  <para style="q1" vid="NAM 1:15">Ababi kabasayikukuhlasela futhi;</para>
  <para style="q2" vid="NAM 1:15">bazachithwa ngokupheleleyo.<verse eid="NAM 1:15"/></para>
  <chapter eid="NAM 1"/>
  <chapter number="2" style="c" sid="NAM 2"/>
  <para style="s1">INiniva Izachitheka</para>
  <para style="q1">
    <verse number="1" style="v" sid="NAM 2:1"/>Umhlaseli uyasondela kuwe, Nineve.</para>
  <para style="q2" vid="NAM 2:1">Vikela inqaba,</para>
  <para style="q2" vid="NAM 2:1">linda umgwaqo,</para>
  <para style="q2" vid="NAM 2:1">zilungiselele,</para>
  <para style="q2" vid="NAM 2:1">qoqa wonke amandla akho!<verse eid="NAM 2:1"/></para>
  <para style="b"/>
  <para style="q1">
    <verse number="2" style="v" sid="NAM 2:2"/>
    <char style="nd">UThixo</char> uzabuyisela ubuhle bukaJakhobe</para>
  <para style="q2" vid="NAM 2:2">njengobuhle buka-Israyeli,</para>
  <para style="q1" vid="NAM 2:2">lanxa abachithi bebaqothule</para>
  <para style="q2" vid="NAM 2:2">batshabalalisa lezivini zabo.<verse eid="NAM 2:2"/></para>
  <para style="b"/>
  <para style="q1">
    <verse number="3" style="v" sid="NAM 2:3"/>Amahawu amabutho akhe abomvu,</para>
  <para style="q2" vid="NAM 2:3">amabutho agqoke okubomvu gebhu.</para>
  <para style="q1" vid="NAM 2:3">Insimbi ezinqoleni zempi iyaphazima</para>
  <para style="q2" vid="NAM 2:3">ngosuku ezilungiselwe ngalo;</para>
  <para style="q2" vid="NAM 2:3">imikhonto yesihlahla sephayini iyazunguzwa.<verse eid="NAM 2:3"/></para>
  <para style="q1">
    <verse number="4" style="v" sid="NAM 2:4"/>Izinqola zempi zihlasela ngesiqubu emigwaqweni,</para>
  <para style="q2" vid="NAM 2:4">zisiya emuva laphambili ezigcawini.</para>
  <para style="q1" vid="NAM 2:4">Zinjengezibane ezikhanyisiweyo;</para>
  <para style="q2" vid="NAM 2:4">ziyaphaziphazima njengombane.<verse eid="NAM 2:4"/></para>
  <para style="b"/>
  <para style="q1">
    <verse number="5" style="v" sid="NAM 2:5"/>Ubiza amabutho akhe akhethiweyo</para>
  <para style="q2" vid="NAM 2:5">kodwa ayakhubeka endleleni yawo.</para>
  <para style="q1" vid="NAM 2:5">Agijimela emdulini wedolobho;</para>
  <para style="q2" vid="NAM 2:5">isivikelo silungiswe.<verse eid="NAM 2:5"/></para>
  <para style="q1">
    <verse number="6" style="v" sid="NAM 2:6"/>Amasango omfula ayavulwa,</para>
  <para style="q2" vid="NAM 2:6">indlu yobukhosi ibhidlike.<verse eid="NAM 2:6"/></para>
  <para style="q1">
    <verse number="7" style="v" sid="NAM 2:7"/>Kumiswe ukuthi idolobho lizathunjwa,</para>
  <para style="q2" vid="NAM 2:7">abantu balo basiwe ebugqilini.</para>
  <para style="q1" vid="NAM 2:7">Izintombi zalo eziyizigqili zikhala njengamajuba</para>
  <para style="q2" vid="NAM 2:7">zizitshaya amabele azo.<verse eid="NAM 2:7"/></para>
  <para style="q1">
    <verse number="8" style="v" sid="NAM 2:8"/>INiniva injengesiziba,</para>
  <para style="q2" vid="NAM 2:8">njalo amanzi aso ageleza ehamba.</para>
  <para style="q1" vid="NAM 2:8">Bayaklabalala besithi, “Mana! Mana!”</para>
  <para style="q2" vid="NAM 2:8">Kodwa kakho onyemukulayo.<verse eid="NAM 2:8"/></para>
  <para style="q1">
    <verse number="9" style="v" sid="NAM 2:9"/>Phangani isiliva!</para>
  <para style="q2" vid="NAM 2:9">Phangani igolide!</para>
  <para style="q1" vid="NAM 2:9">Umthapho kawupheli,</para>
  <para style="q2" vid="NAM 2:9">inotho evela eziphaleni zayo zonke!<verse eid="NAM 2:9"/></para>
  <para style="q1">
    <verse number="10" style="v" sid="NAM 2:10"/>Ibhuqiwe, iphangiwe, iphundliwe!</para>
  <para style="q2" vid="NAM 2:10">Inhliziyo ziphela amandla, amadolo ayaxega,</para>
  <para style="q2" vid="NAM 2:10">imizimba iyaqhaqhazela, ubuso bonke bunyukubele.<verse eid="NAM 2:10"/></para>
  <para style="b"/>
  <para style="q1">
    <verse number="11" style="v" sid="NAM 2:11"/>Khathesi-ke ungaphi umhome wezilwane,</para>
  <para style="q2" vid="NAM 2:11">lapho ezinikela khona abantwana bazo ukudla,</para>
  <para style="q1" vid="NAM 2:11">lapho okwaya khona isilwane lesilwanekazi,</para>
  <para style="q2" vid="NAM 2:11">kanye lemidlwane, kungekho lutho olwesatshwayo na?<verse eid="NAM 2:11"/></para>
  <para style="q1">
    <verse number="12" style="v" sid="NAM 2:12"/>Isilwane sibulalele imidlwane yaso okwaneleyo</para>
  <para style="q2" vid="NAM 2:12">sabambela lesilwanekazi saso okwenyama yokudliwa,</para>
  <para style="q1" vid="NAM 2:12">sagcwalisa isikhundla saso ngesikujimbileyo</para>
  <para style="q2" vid="NAM 2:12">lomhome waso ngenyama.<verse eid="NAM 2:12"/></para>
  <para style="b"/>
  <para style="q1">
    <verse number="13" style="v" sid="NAM 2:13"/>“Ngimelane lawe,”</para>
  <para style="q2" vid="NAM 2:13">kutsho <char style="nd">uThixo</char> uSomandla.</para>
  <para style="q1" vid="NAM 2:13">“Ngizazitshisa izinqola zakho zempi zibe yintuthu;</para>
  <para style="q2" vid="NAM 2:13">lenkemba izakudla izilwane zakho ezisakhulayo.</para>
  <para style="q2" vid="NAM 2:13">Kangiyikukutshiyela ongakubamba ukudle njengenyama emhlabeni.</para>
  <para style="q1" vid="NAM 2:13">Amazwi ezithunywa zakho</para>
  <para style="q2" vid="NAM 2:13">kawasayikuzwakala futhi.”<verse eid="NAM 2:13"/></para>
  <chapter eid="NAM 2"/>
  <chapter number="3" style="c" sid="NAM 3"/>
  <para style="s1">Maye Kuyo INiniva</para>
  <para style="q1">
    <verse number="1" style="v" sid="NAM 3:1"/>Maye kulo idolobho legazi,</para>
  <para style="q2" vid="NAM 3:1">ligcwele amanga,</para>
  <para style="q1" vid="NAM 3:1">ligcwele ukuphanga,</para>
  <para style="q2" vid="NAM 3:1">kasweleki ohlutshwayo lanini!<verse eid="NAM 3:1"/></para>
  <para style="q1">
    <verse number="2" style="v" sid="NAM 3:2"/>Ukukhala kwezaswebhu,</para>
  <para style="q2" vid="NAM 3:2">ukugodlozela kwamavili,</para>
  <para style="q1" vid="NAM 3:2">ukumatha kwamabhiza</para>
  <para style="q2" vid="NAM 3:2">lokugedlezela kwezinqola zempi!<verse eid="NAM 3:2"/></para>
  <para style="q1">
    <verse number="3" style="v" sid="NAM 3:3"/>Ukuhlasela kwabagadi bamabhiza</para>
  <para style="q2" vid="NAM 3:3">ukuphazima kwezinkemba</para>
  <para style="q2" vid="NAM 3:3">lokubenyezela kwemikhonto.</para>
  <para style="q1" vid="NAM 3:3">Zinengi izinkubela,</para>
  <para style="q2" vid="NAM 3:3">izinqwaba zabafileyo,</para>
  <para style="q1" vid="NAM 3:3">izidumbu ezingabalwayo,</para>
  <para style="q2" vid="NAM 3:3">abantu abakhubeka ezidunjini,<verse eid="NAM 3:3"/></para>
  <para style="q1">
    <verse number="4" style="v" sid="NAM 3:4"/>konke ngenxa yenkanuko embi yesifebe,</para>
  <para style="q2" vid="NAM 3:4">siyakhanga, siyinkosikazi ephethe ubuthakathi,</para>
  <para style="q1" vid="NAM 3:4">esifaka izizwe ebugqilini ngobufebe baso</para>
  <para style="q2" vid="NAM 3:4">labantu ngobuthakathi baso.<verse eid="NAM 3:4"/></para>
  <para style="b"/>
  <para style="q1">
    <verse number="5" style="v" sid="NAM 3:5"/>“Ngimelana lawe,” kutsho <char style="nd">uThixo</char> uSomandla.</para>
  <para style="q2" vid="NAM 3:5">“Ngizakwembulela izidwaba zakho ebusweni bakho.</para>
  <para style="q1" vid="NAM 3:5">Ngizatshengisa izizwe ubunqunu bakho,</para>
  <para style="q2" vid="NAM 3:5">lemibuso ihlazo lakho.<verse eid="NAM 3:5"/></para>
  <para style="q1">
    <verse number="6" style="v" sid="NAM 3:6"/>Ngizakujikijela ngamanyala,</para>
  <para style="q2" vid="NAM 3:6">ngizakweyisa,</para>
  <para style="q2" vid="NAM 3:6">njalo ngikwenze ube ngumbukiso.<verse eid="NAM 3:6"/></para>
  <para style="q1">
    <verse number="7" style="v" sid="NAM 3:7"/>Bonke abakubonayo bazakubalekela bathi,</para>
  <para style="q2" vid="NAM 3:7">‘iNiniva isichithekile, ngubani ozayililela na?’</para>
  <para style="q2" vid="NAM 3:7">Ngingamthola ngaphi ongakududuza na?”<verse eid="NAM 3:7"/></para>
  <para style="b"/>
  <para style="q1">
    <verse number="8" style="v" sid="NAM 3:8"/>Wena ungcono na kuleThebesi</para>
  <para style="q2" vid="NAM 3:8">engaseNayili,</para>
  <para style="q2" vid="NAM 3:8">ehonqolozelwe ngamanzi?</para>
  <para style="q1" vid="NAM 3:8">Umfula wawuyisivikelo sayo,</para>
  <para style="q2" vid="NAM 3:8">amanzi engumduli wayo.<verse eid="NAM 3:8"/></para>
  <para style="q1">
    <verse number="9" style="v" sid="NAM 3:9"/>IKhushi leGibhithe kwakungamandla ayo angapheliyo.</para>
  <para style="q2" vid="NAM 3:9">IPhuthi leLibhiya kwakungabanye abancedisi bayo.<verse eid="NAM 3:9"/></para>
  <para style="q1">
    <verse number="10" style="v" sid="NAM 3:10"/>Kodwa yathunjwa</para>
  <para style="q2" vid="NAM 3:10">yaya ebugqilini.</para>
  <para style="q1" vid="NAM 3:10">Izingane zayo zapaklazwa zaba yizicucu</para>
  <para style="q2" vid="NAM 3:10">ekuqaliseni kwemigwaqo yonke.</para>
  <para style="q1" vid="NAM 3:10">Kwenziwa inkatho ngezikhulu zayo,</para>
  <para style="q2" vid="NAM 3:10">wonke amadoda aphakemeyo abotshwa ngamaketane.<verse eid="NAM 3:10"/></para>
  <para style="q1">
    <verse number="11" style="v" sid="NAM 3:11"/>Lawe futhi uzadakwa;</para>
  <para style="q2" vid="NAM 3:11">uzakuyacatsha</para>
  <para style="q2" vid="NAM 3:11">udinge ukuphephela esitheni sakho.<verse eid="NAM 3:11"/></para>
  <para style="b"/>
  <para style="q1">
    <verse number="12" style="v" sid="NAM 3:12"/>Zonke izinqola zakho zinjengezihlahla zemikhiwa</para>
  <para style="q2" vid="NAM 3:12">ezilezithelo zazo zakuqala ezivuthiweyo;</para>
  <para style="q1" vid="NAM 3:12">lapho zinyikinywa,</para>
  <para style="q2" vid="NAM 3:12">imikhiwa iwela emlonyeni womudli.<verse eid="NAM 3:12"/></para>
  <para style="q1">
    <verse number="13" style="v" sid="NAM 3:13"/>Khangela amabutho akho wonke,</para>
  <para style="q2" vid="NAM 3:13">ngawesifazane!</para>
  <para style="q1" vid="NAM 3:13">Amasango elizwe lakho</para>
  <para style="q2" vid="NAM 3:13">avulekele izitha zakho aba banzi;</para>
  <para style="q2" vid="NAM 3:13">umlilo uyiqedile imigoqo yawo.<verse eid="NAM 3:13"/></para>
  <para style="b"/>
  <para style="q1">
    <verse number="14" style="v" sid="NAM 3:14"/>Donsa amanzi ulungele ukuvimbezela,</para>
  <para style="q2" vid="NAM 3:14">qinisa inqaba zakho.</para>
  <para style="q1" vid="NAM 3:14">Voxa udaka,</para>
  <para style="q2" vid="NAM 3:14">nyathela ibumba,</para>
  <para style="q2" vid="NAM 3:14">lungisa okwakhiwe ngezitina.<verse eid="NAM 3:14"/></para>
  <para style="q1">
    <verse number="15" style="v" sid="NAM 3:15"/>Khonapho umlilo uzakuqeda;</para>
  <para style="q2" vid="NAM 3:15">inkemba izakucakazela phansi,</para>
  <para style="q2" vid="NAM 3:15">ikudle njengesikhongwane.</para>
  <para style="q1" vid="NAM 3:15">Zandise njengesikhongwane,</para>
  <para style="q2" vid="NAM 3:15">uzandise njengentethe.<verse eid="NAM 3:15"/></para>
  <para style="q1">
    <verse number="16" style="v" sid="NAM 3:16"/>Usulandisile inani labathengisi bakho.</para>
  <para style="q2" vid="NAM 3:16">Baze bedlula izinkanyezi zasemkhathini,</para>
  <para style="q1" vid="NAM 3:16">kodwa njengentethe baphundla ilizwe</para>
  <para style="q2" vid="NAM 3:16">basuke bahambe.<verse eid="NAM 3:16"/></para>
  <para style="q1">
    <verse number="17" style="v" sid="NAM 3:17"/>Abalindi bakho banjengentethe,</para>
  <para style="q2" vid="NAM 3:17">izikhulu zakho zinjengemitshitshi yentethe</para>
  <para style="q2" vid="NAM 3:17">ezihlala emidulini mhla kuqanda</para>
  <para style="q1" vid="NAM 3:17">kodwa ilanga lingaphuma ziyaphapha zihambe,</para>
  <para style="q2" vid="NAM 3:17">njalo kakho okwaziyo ukuthi ngaphi.<verse eid="NAM 3:17"/></para>
  <para style="b"/>
  <para style="q1">
    <verse number="18" style="v" sid="NAM 3:18"/>Wena nkosi yase-Asiriya, abelusi bakho bayawozela,</para>
  <para style="q2" vid="NAM 3:18">izikhulu zakho zilala phansi ziphumule.</para>
  <para style="q1" vid="NAM 3:18">Abantu bakho bahlakazekile ezintabeni</para>
  <para style="q2" vid="NAM 3:18">kungekho obaqoqayo.<verse eid="NAM 3:18"/></para>
  <para style="q1">
    <verse number="19" style="v" sid="NAM 3:19"/>Akukho okungapholisa amanxeba akho;</para>
  <para style="q2" vid="NAM 3:19">ukulimala kwakho ngokokufa.</para>
  <para style="q1" vid="NAM 3:19">Bonke abezwa izindaba ngawe</para>
  <para style="q2" vid="NAM 3:19">batshaya izandla ngokuwa kwakho,</para>
  <para style="q1" vid="NAM 3:19">ngoba ngubani ongafuthelwanga</para>
  <para style="q2" vid="NAM 3:19">yisihluku sakho esingapheliyo na?<verse eid="NAM 3:19"/></para>
  <chapter eid="NAM 3"/>
</usx>
