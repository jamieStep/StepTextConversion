<?xml version="1.0" encoding="UTF-8"?>
<usx version="3.0">
  <book code="DAN" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">دانیال</para>
  <para style="toc1">دانیال</para>
  <para style="toc2">دانیال</para>
  <para style="toc3">دانیال</para>
  <para style="mt1">دانیال</para>
  <para style="imt1">کورتە باسێک</para>
  <para style="ip">
    <char style="em">هەموو کاتێک خودا هەر خودای ڕاستەقینەیە، ئیتر لە هەر بارودۆخێکدا بووی هەر بە چاکەکاری بمێنەوە.‏</char></para>
  <para style="ib"/>
  <para style="ip">دانیال لە تەمەنێکی بچووکدا بوو کە ڕاپێچ کرا بۆ بابل، لەگەڵ ئەوەی دیل بوو بەڵام باشترین وانە و زانستی دەخوێند، لەدوای ئەوەی لەگەڵ هەندێک کەسی دیکە هەڵبژێردران بۆ ئەوەی خزمەتی پاشا بکەن. دانیال بە پاڵپشتی خودا توانی باشترین پلە و پایە لە هەردوو وڵاتی بابلی و فارسی وەربگرێت. سەرباری ئەوەی بەهۆی دڵسۆزییەکەی بۆ خودا لەلایەن دوژمنەکانیەوە تووشی چەوسانەوەی زۆر هات، تەنانەت خستیانە نێو چاڵێکی پڕ لە شێری برسی، هەروەها سێ هاوڕێی خرانە نێو ئاگر، کە بە پشتیوانی خودا ڕزگار بوون. پەڕتووکی دانیال مێژووەکەی دەگەڕێتەوە بۆ سەدەی شەشەمی بەر لە زایین، پێغەمبەر دانیال بە ڕۆحی پیرۆز نووسیویەتییەوە، کە چەند بەسەرهاتێکی مێژوویی تێدایە کە لە سەردەمی دانیال ڕوویانداوە، هەروەها چەند پێشبینییەکی لەسەر داهاتوو تێدایە. دانیال بە چاوێکی پێشبینیکردنەوە بینیویەتی ئیمپراتۆریەتەکانی جیهان هەر دەبێ لە سەدەکانی داهاتوو لەناوبچن، ئەوەش لە مێژوودا ڕوویدا. بەڵام ئەو پێشبینییانە هەموو شتێک نەبوون، چونکە هێزی خودا و مەسیحی بینیوە، پێشبینی عیسای مەسیحی کردووە کە سنوورێک بۆ خراپە دادەنێت، هەروەها لە ڕۆژانی کۆتایی شانشینی چاکە دادەمەزرێنێت کە کۆتایی نایەت.</para>
  <para style="ip">بابەتی سەرەکی پەڕتووکی دانیال گەورەیی خودایە. خودا دەسەڵاتدارە بەسەر کاروبارەکانی جیهان، ڕێڕەوی مێژوو بەرەو ئەو کۆتاییە ئاراستە دەکات کە بڕیاری بۆ داوە، بە بەکارهێنانی کاری خەڵک. شانشینەکانی مرۆڤ گەشە دەکەن و لەناودەچن، بەڵام خودا لە ئەزەلەوە هەیە و هەتاهەتاییە. هەرگیز گۆڕانی بەسەردا نایەت، هیچ کاتێک مەبەستی خودا بۆ ڕزگارکردنی مرۆڤ ناگۆڕێت. دانیال پێشبینی کردووە کە مەسیحی ڕزگارکەر دێت. لە سەردەمێکی دیاریکراو پێشبینییەکە هاتە دی، مەسیح بووە جەستە بۆ ئەوەی ببێتە کەفارەتی مرۆڤ. سەردەمێکیش دێت کە خراپە لێژدەبێتەوە و ویستی چاکە سەردەکەوێت، چونکە خودا ئەوەی دەوێت.</para>
  <para style="ie"/>
  <chapter number="1" style="c" sid="DAN 1"/>
  <para style="s1">مەشقپێکردنی دانیال لە بابل</para>
  <para style="p">
    <verse number="1" style="v" sid="DAN 1:1"/>لە ساڵی سێیەمی پاشایەتی یەهۆیاقیمی پاشای یەهودا، نەبوخودنەسری پاشای بابل هاتە ئۆرشەلیم و گەمارۆی دا. <verse eid="DAN 1:1"/><verse number="2" style="v" sid="DAN 1:2"/>پەروەردگاریش یەهۆیاقیمی پاشای یەهودای دایە دەستی، لەگەڵ هەندێک لە قاپوقاچاغەکانی پەرستگای خودا. ئیتر یەهۆیاقیم و پیاوە گەورەکانی بۆ خاکی بابل ڕاپێچ کران، نەبوخودنەسریش قاپوقاچاغەکانی لە گەنجینەی پەرستگای خوداوەندی خۆی دانا.<verse eid="DAN 1:2"/></para>
  <para style="p">
    <verse number="3" style="v" sid="DAN 1:3"/>پاشا فەرمانی بە ئەشپەنەزی سەرۆکی دیوان کرد کە لە نەوەی ئیسرائیل لە توخمی پاشا و پیاوماقوڵەکان <verse eid="DAN 1:3"/><verse number="4" style="v" sid="DAN 1:4"/>چەند گەنجێک بهێنێت کە تەندروستییان باش بێت، ڕوخساریان جوان بێت، لە هەموو بوارەکانی زانیاری کارامە بن، ئامادەییان تێدابێت بۆ فێربوونی هەموو شتێک، زوو تێبگەن، شایانی ئیشکردن بن لە کۆشکی پاشا، بۆ ئەوەی فێری زمان و ڕۆشنبیری بابلییەکان بکرێن. <verse eid="DAN 1:4"/><verse number="5" style="v" sid="DAN 1:5"/>پاشا لە خوانی خۆیەوە بەشی ڕۆژانەی خواردن و شەرابی بۆ دابین کردن، فەرمانی کرد بۆ ماوەی سێ ساڵ مەشقیان پێ بکرێت، دوای ئەوە خزمەتی پاشا دەکەن.<verse eid="DAN 1:5"/></para>
  <para style="p">
    <verse number="6" style="v" sid="DAN 1:6"/>لەنێو ئەوانەدا هەندێکیان لە نەوەی یەهودا بوون: دانیال و حەنەنیا و میشائیل و عەزەریا. <verse eid="DAN 1:6"/><verse number="7" style="v" sid="DAN 1:7"/>سەرۆکی کاربەدەستانیش ناوی نوێی لێنان، بۆ دانیال، بێلتەشەسر؛ بۆ حەنەنیا، شەدرەخ؛ بۆ میشائیل، مێشەخ؛ بۆ عەزەریاش، عەبێدنەگۆ.<verse eid="DAN 1:7"/></para>
  <para style="p">
    <verse number="8" style="v" sid="DAN 1:8"/>بەڵام دانیال لە دڵی خۆیدا بڕیاری دابوو کە خۆی بە خواردن و شەرابی پاشایەتییەوە گڵاو نەکات، جا داوای لە سەرۆکی کاربەدەستان کرد کە دەرفەتی پێبدات بۆ ئەوەی خۆی گڵاو نەکات. <verse eid="DAN 1:8"/><verse number="9" style="v" sid="DAN 1:9"/>خوداش وای لە سەرۆکی کاربەدەستان کرد کە چاکە و میهرەبانی بە دانیال ببەخشێت. <verse eid="DAN 1:9"/><verse number="10" style="v" sid="DAN 1:10"/>بەڵام سەرۆکی کاربەدەستان بە دانیالی گوت: «من لە پاشای گەورەم دەترسم، ئەوەی خواردن و خواردنەوەی ئێوەی دیاری کردووە. ئەگەر ببینێ ڕوخسارتان لە ڕوخساری گەنجە هاوتەمەنەکانتان لاوازترە، پاشا بەهۆی ئێوەوە سەرم دەبڕێت.»<verse eid="DAN 1:10"/></para>
  <para style="p">
    <verse number="11" style="v" sid="DAN 1:11"/>دانیالیش بەو سەرپەرشتیارەی گوت کە سەرۆکی کاربەدەستان بەسەر دانیال و حەنەنیا و میشائیل و عەزەریاوە داینابوو: <verse eid="DAN 1:11"/><verse number="12" style="v" sid="DAN 1:12"/>«تکایە بۆ دە ڕۆژ خزمەتکارەکانت تاقی بکەوە: تەنها ڕووەکمان بدەرێ بیخۆین و ئاومان بدەرێ بیخۆینەوە. <verse eid="DAN 1:12"/><verse number="13" style="v" sid="DAN 1:13"/>پاشان ڕوخساری ئێمە لەگەڵ ڕوخساری ئەو گەنجانە بەراورد بکە کە خواردنی پاشایەتی دەخۆن، ئینجا بەگوێرەی ئەوەی دەیبینی ئاوامان لەگەڵ بکە.» <verse eid="DAN 1:13"/><verse number="14" style="v" sid="DAN 1:14"/>ئەویش بەمە ڕازی بوو و دە ڕۆژ تاقی کردنەوە.<verse eid="DAN 1:14"/></para>
  <para style="p">
    <verse number="15" style="v" sid="DAN 1:15"/>لە کۆتایی دە ڕۆژەکەدا دەرکەوت ڕوخساریان باشتر و تەندروستترە لە هەموو ئەو گەنجانەی لە خواردنەکانی پاشایەتییان دەخوارد. <verse eid="DAN 1:15"/><verse number="16" style="v" sid="DAN 1:16"/>ئینجا سەرپەرشتیارەکەیان خواردنە تایبەت و شەرابەکەی هەڵدەگرت و لە جیاتی ئەوە ڕووەکی دەدانێ.<verse eid="DAN 1:16"/></para>
  <para style="p">
    <verse number="17" style="v" sid="DAN 1:17"/>بەڵام ئەو چوار گەنجە، خودا زانین و تێگەیشتنی دانێ لە هەموو جۆرە ڕۆشنبیری و زانیارییەک، دانیالیش لە هەموو بینین و خەونێک تێدەگەیشت.<verse eid="DAN 1:17"/></para>
  <para style="p">
    <verse number="18" style="v" sid="DAN 1:18"/>لە کۆتایی ئەو ماوەیەی کە پاشا دیاری کردبوو بیانهێننە بەردەمی، سەرۆکی کاربەدەستان ئەوانی هێنایە بەردەم نەبوخودنەسر. <verse eid="DAN 1:18"/><verse number="19" style="v" sid="DAN 1:19"/>پاشا قسەی لەگەڵدا کردن، لەنێو هەموویاندا کەس نەبوو وەک دانیال و حەنەنیا و میشائیل و عەزەریا. لەبەر ئەوە چوونە ڕیزی خزمەتکارانی پاشا. <verse eid="DAN 1:19"/><verse number="20" style="v" sid="DAN 1:20"/>پاشا لە هەموو بابەتێکی دانایی و تێگەیشتن پرسیاری لێکردن، بینی ئەوان دە هێندە لە سەرووی هەموو جادووگەر و ئەفسونگەرانی هەموو پاشایەتییەکەی ئەون.<verse eid="DAN 1:20"/></para>
  <para style="p">
    <verse number="21" style="v" sid="DAN 1:21"/>دانیالیش هەتا ساڵی یەکەمی کۆرشی پاشا لەوێ مایەوە.<verse eid="DAN 1:21"/></para>
  <chapter eid="DAN 1"/>
  <chapter number="2" style="c" sid="DAN 2"/>
  <para style="s1">خەونی نەبوخودنەسر</para>
  <para style="p">
    <verse number="1" style="v" sid="DAN 2:1"/>نەبوخودنەسر پاشا لە ساڵی دووەمی پاشایەتییەکەی چەند خەونێکی بینی کە بووە هۆی بێزاربوونی و خەوی لێ زڕا. <verse eid="DAN 2:1"/><verse number="2" style="v" sid="DAN 2:2"/>جا پاشا فەرمانی دا جادووگەر و ئەفسونگەر و بەخت خوێنەوەرەوە و ئەستێرەناسەکان بانگ بکەن، بۆ ئەوەی پێی بڵێن کە چ خەونێکی بینیوە. کاتێک هاتن و لەبەردەم پاشادا وەستان، <verse eid="DAN 2:2"/><verse number="3" style="v" sid="DAN 2:3"/>پاشا پێی گوتن: «خەونێکم بینیوە هەراسانی کردووم و دەمەوێ بزانم لێکدانەوەکەی چییە.»<verse eid="DAN 2:3"/></para>
  <para style="p">
    <verse number="4" style="v" sid="DAN 2:4"/>ئەستێرەناسەکان بە زمانی ئارامی بە پاشایان گوت: «ئەی پاشا، هەتاهەتایە بژیت! خەونەکە بە بەندەکانت بڵێ هەتا بۆت لێکبدەینەوە.»<verse eid="DAN 2:4"/></para>
  <para style="p">
    <verse number="5" style="v" sid="DAN 2:5"/>پاشا وەڵامی ئەستێرەناسەکانی دایەوە: «ئەوە بڕیاری کۆتایی منە: ئەگەر خەونەکە و لێکدانەوەکەیم پێ نەڵێن، پارچەپارچە دەکرێن و ماڵەکانتان دەبێتە کەلاوە. <verse eid="DAN 2:5"/><verse number="6" style="v" sid="DAN 2:6"/>بەڵام ئەگەر خەونەکەتان پێ گوتم و لێکتاندایەوە، لە منەوە دیاری و پاداشت و ڕێزێکی گەورەتان دەست دەکەوێت. کەواتە خەونەکەم پێ بڵێن و بۆم لێکبدەنەوە.»<verse eid="DAN 2:6"/></para>
  <para style="p">
    <verse number="7" style="v" sid="DAN 2:7"/>دووبارە وەڵامیان دایەوە: «با پاشا خەونەکە بە بەندەکانی بڵێت هەتا بۆت لێکبدەینەوە.»<verse eid="DAN 2:7"/></para>
  <para style="p">
    <verse number="8" style="v" sid="DAN 2:8"/>ئینجا پاشا وەڵامی دایەوە: «من لەوە دڵنیام ئێوە دەتانەوێت کات بەدەستبهێنن، چونکە دەزانن ئەوە بڕیاری کۆتایی منە: <verse eid="DAN 2:8"/><verse number="9" style="v" sid="DAN 2:9"/>ئەگەر خەونەکەم پێ نەڵێن، یەک سزاتان هەیە. ئێوە لەسەر درۆ و قسەی پووچ ڕێککەوتوون هەتا لەبەردەمم بیڵێن، هەتا بارودۆخەکە دەگۆڕێت. لەبەر ئەوە خەونەکەم پێ بڵێن، ئینجا من ئەوە دەزانم کە ئێوە دەتوانن خەونەکەم بۆ لێکبدەنەوە.»<verse eid="DAN 2:9"/></para>
  <para style="p">
    <verse number="10" style="v" sid="DAN 2:10"/>ئەستێرەناسەکانیش وەڵامی پاشایان دایەوە: «هیچ کەسێک لەسەر زەوی نییە ئەم داوایەی پاشا جێبەجێ بکات! هەرگیز هیچ پاشایەکی گەورەی خاوەن دەسەڵات شتێکی وای لە جادووگەر و ئەفسونگەر و ئەستێرەناس داوا نەکردووە. <verse eid="DAN 2:10"/><verse number="11" style="v" sid="DAN 2:11"/>ئەوەی کە پاشا داوای دەکات زۆر قورسە. هیچ کەس ناتوانێت بۆ پاشا ئاشکرای بکات، جگە لە خوداوەندەکان، ئەوانیش نشینگەیان لەگەڵ مرۆڤدا نییە.»<verse eid="DAN 2:11"/></para>
  <para style="p">
    <verse number="12" style="v" sid="DAN 2:12"/>ئەوە پاشای زۆر تووڕە کرد و ڕقی هەستا، فەرمانی دا هەموو داناکانی بابل لەناوببردرێن. <verse eid="DAN 2:12"/><verse number="13" style="v" sid="DAN 2:13"/>ئینجا فەرمان دەرچوو بۆ کوشتنی داناکان، بەدوای دانیال و هاوڕێکانیشیدا هاتن بۆ ئەوەی بیانکوژن.<verse eid="DAN 2:13"/></para>
  <para style="p">
    <verse number="14" style="v" sid="DAN 2:14"/>کاتێک ئەریۆکی سەرۆکی پاسەوانانی پاشا چوو بۆ ئەوەی داناکانی بابل بکوژێت، دانیال بە دانایی و ڕێزەوە قسەی لەگەڵ کرد، <verse eid="DAN 2:14"/><verse number="15" style="v" sid="DAN 2:15"/>لە فەرماندەی پاسەوانانی پرسی: «بۆچی فەرمانەکەی پاشا ئەوەندە توندە؟» ئەریۆکیش بابەتەکەی بۆ دانیال ڕوونکردەوە. <verse eid="DAN 2:15"/><verse number="16" style="v" sid="DAN 2:16"/>لێرەدا دانیال چووە ژوورەوە و داوای لە پاشا کرد کاتی پێبدات، بۆ ئەوەی لێکدانەوەی خەونەکە بۆ پاشا دەربخات.<verse eid="DAN 2:16"/></para>
  <para style="p">
    <verse number="17" style="v" sid="DAN 2:17"/>ئینجا دانیال گەڕایەوە ماڵەکەی خۆی و بابەتەکەی لە هاوڕێیەکانی گەیاند، لە حەنەنیا و میشائیل و عەزەریا، <verse eid="DAN 2:17"/><verse number="18" style="v" sid="DAN 2:18"/>بۆ ئەوەی لەبارەی ئەم نهێنییە داوای بەزەیی لە خودای ئاسمان بکەن، هەتا خۆی و هاوڕێیەکانی لەگەڵ سەرجەم داناکانی بابل لەناونەچن. <verse eid="DAN 2:18"/><verse number="19" style="v" sid="DAN 2:19"/>لە شەودا، بە بینینێک نهێنییەکە بۆ دانیال ئاشکرا کرا، دانیالیش ستایشی خودای ئاسمانی کرد، <verse eid="DAN 2:19"/><verse number="20" style="v" sid="DAN 2:20"/>گوتی:</para>
  <para style="q1" vid="DAN 2:20">«ستایش بۆ ناوی خودا لە ئەزەلەوە و بۆ هەتاهەتایە،</para>
  <para style="q2" vid="DAN 2:20">چونکە دانایی و توانا هی ئەوە.<verse eid="DAN 2:20"/></para>
  <para style="q1">
    <verse number="21" style="v" sid="DAN 2:21"/>ئەو کات و ساتەکان دەگۆڕێت،</para>
  <para style="q2" vid="DAN 2:21">پاشایان لادەدات و پاشایان دادەنێت،</para>
  <para style="q1" vid="DAN 2:21">دانایی بە داناکان دەبەخشێت و</para>
  <para style="q2" vid="DAN 2:21">زانایان فێری تێگەیشتن دەکات.<verse eid="DAN 2:21"/></para>
  <para style="q1">
    <verse number="22" style="v" sid="DAN 2:22"/>ئەو قووڵایی و نهێنییەکان ئاشکرا دەکات،</para>
  <para style="q2" vid="DAN 2:22">ئەو دەزانێت چی لە تاریکیدا شاردراوەتەوە،</para>
  <para style="q2" vid="DAN 2:22">ڕووناکی لەلای ئەو نیشتەجێیە.<verse eid="DAN 2:22"/></para>
  <para style="q1">
    <verse number="23" style="v" sid="DAN 2:23"/>ئەی خودای باوباپیرانم، سوپاس و ستایشی تۆ دەکەم:</para>
  <para style="q2" vid="DAN 2:23">تۆ دانایی و هێزت پێدام،</para>
  <para style="q1" vid="DAN 2:23">تۆ وات کرد ئەوەی داوامان لێ کردی لەلای منەوە زانراو بێت،</para>
  <para style="q2" vid="DAN 2:23">تۆ وات کرد ئێمە خەونەکەی پاشا بزانین.»<verse eid="DAN 2:23"/></para>
  <para style="s1">دانیال خەونەکەی لێکدەداتەوە</para>
  <para style="p">
    <verse number="24" style="v" sid="DAN 2:24"/>دوای ئەوە دانیال چوو بۆ لای ئەریۆک، ئەوەی پاشا دەستنیشانی کرد بۆ لەناوبردنی داناکانی بابل، پێ گوت: «داناکانی بابل لەناومەبە. بمبە لای پاشا، من خەونەکەی بۆ لێکدەدەمەوە.»<verse eid="DAN 2:24"/></para>
  <para style="p">
    <verse number="25" style="v" sid="DAN 2:25"/>ئینجا ئەریۆک بە پەلە دانیالی بردە لای پاشا و گوتی: «پیاوێکم لە نەوە ڕاپێچکراوەکانی یەهودا دۆزیوەتەوە کە دەتوانێت واتای خەونەکە بە پاشا بڵێت.»<verse eid="DAN 2:25"/></para>
  <para style="p">
    <verse number="26" style="v" sid="DAN 2:26"/>پاشا لە دانیالی پرسی، کە ناوی بێلتەشەسر بوو: «ئایا دەتوانی ئەو خەونەم پێ بڵێی کە بینیومە و هەروەها لێکی بدەیتەوە؟»<verse eid="DAN 2:26"/></para>
  <para style="p">
    <verse number="27" style="v" sid="DAN 2:27"/>دانیال وەڵامی دایەوە: «ئەو نهێنییەی پاشا داوای کردووە نە دانا و نە ئەفسونگەر و نە جادووگەر و نە فاڵگرەوە ناتوانن بۆ پاشا لێکی بدەنەوە. <verse eid="DAN 2:27"/><verse number="28" style="v" sid="DAN 2:28"/>بەڵام خودایەک لە ئاسمان هەیە نهێنییەکان ئاشکرا دەکات، ئەو بە نەبوخودنەسری پاشای ڕاگەیاند لە ڕۆژانی داهاتوودا چی دەبێت. کاتێک تۆ لەسەر جێگاکەت بووی، ئەمە بوو ئەو خەون و بینینەی هاتە ناو مێشکت:<verse eid="DAN 2:28"/></para>
  <para style="p">
    <verse number="29" style="v" sid="DAN 2:29"/>«ئەی پاشا، کاتێک تۆ لەسەر جێگاکەت ڕاکشابووی، بیرت بە لای داهاتوودا چوو، ئاشکراکەری نهێنییەکان بۆی دەرخستی چی ڕوودەدات. <verse eid="DAN 2:29"/><verse number="30" style="v" sid="DAN 2:30"/>سەبارەت بە ئاشکراکردنی ئەم نهێنییە بۆ من، لەبەر ئەوە نەبوو کە من داناییەکی زیاترم هەبێت لە پیاوەکانی دیکە، بەڵکو ئەمە لەبەر تۆ بوو، ئەی پاشا، تاکو لێکدانەوەکەی بزانیت و هەروەها لە بیرکردنەوەکانت تێبگەیت.<verse eid="DAN 2:30"/></para>
  <para style="p">
    <verse number="31" style="v" sid="DAN 2:31"/>«ئەی پاشا، تۆ تەماشات کرد و پەیکەرێکی گەورەت لەبەردەمت بینی، پەیکەرێکی زۆر گەورە و درەوشاوە، دیمەنی سەرسوڕهێنەر بوو. <verse eid="DAN 2:31"/><verse number="32" style="v" sid="DAN 2:32"/>سەری پەیکەرەکە لە زێڕی بێگەرد بوو، سنگ و قۆڵەکانی لە زیو بوو، سک و ڕانەکانی لە بڕۆنز بوو، <verse eid="DAN 2:32"/><verse number="33" style="v" sid="DAN 2:33"/>قاچەکانی لە ئاسن بوون و پێیەکانی بەشێکی لە ئاسن و بەشێکیشی لە قوڕی سوورکراوە بوو. <verse eid="DAN 2:33"/><verse number="34" style="v" sid="DAN 2:34"/>کاتێک تەماشات دەکرد، بەردێک بڕایەوە بەبێ ئەوەی دەستی مرۆڤی بەرکەوێت، لە پێیەکانی پەیکەرەکەی دا کە لە ئاسن و قوڕی سوورکراوە بوون و وردوخاشی کردن. <verse eid="DAN 2:34"/><verse number="35" style="v" sid="DAN 2:35"/>ئینجا ئاسن و قوڕە سوورکراوەکە و بڕۆنز و زیو و زێڕەکە پێکەوە وردوخاش بوون و وەک پووشی سەر جۆخینیان<note caller="+" style="f"><char style="fr" closed="false">2‏:35 </char><char style="ft" closed="false">جۆخین یان سەرخەرمان ئەو زەوییە تەرخانکراوەیە کە لەلایەن وەرزێر و جوتیارەوە بەکارهێنراوە بۆ کوتانی دانەوێڵە لەسەری لەدوای کۆکردنەوەی لە کێڵگە.‏</char></note> لێهات لە هاویندا، با هەڵیگرت بەبێ ئەوەی شوێنەواری بمێنێت. بەڵام ئەو بەردەی لە پەیکەرەکەی دا، بوو بە کێوێکی گەورە و هەموو زەوی گرتەوە<note caller="+" style="f"><char style="fr" closed="false">2‏:35 </char><char style="ft" closed="false">ئارامی: هەموو زەوی پڕکردەوە.‏</char></note>.<verse eid="DAN 2:35"/></para>
  <para style="p">
    <verse number="36" style="v" sid="DAN 2:36"/>«ئەمە خەونەکە بوو، ئێستاش با بۆ پاشا لێکی بدەینەوە. <verse eid="DAN 2:36"/><verse number="37" style="v" sid="DAN 2:37"/>تۆ، ئەی پاشا، پاشای پاشایانی. خودای ئاسمان پاشایەتی و دەسەڵات و توانا و ڕێزی پێ بەخشیویت. <verse eid="DAN 2:37"/><verse number="38" style="v" sid="DAN 2:38"/>مرۆڤ و گیانلەبەری دەشتودەر و باڵندەی ئاسمان لەژێر دەستی تۆن، لە هەرکوێیەک بن، تۆی بەسەر هەموویاندا زاڵ کردووە. تۆ ئەم سەرەی کە لە زێڕە.<verse eid="DAN 2:38"/></para>
  <para style="p">
    <verse number="39" style="v" sid="DAN 2:39"/>«پاش تۆ، پاشایەتییەکی دیکە هەڵدەستێتەوە، پایەی لە تۆ نزمترە، دوای ئەوە سێیەم پاشایەتی لە بڕۆنزە، بەسەر هەموو زەویدا زاڵ دەبێت. <verse eid="DAN 2:39"/><verse number="40" style="v" sid="DAN 2:40"/>پاشان پاشایەتی چوارەم دێت، وەک ئاسن ڕەقە، چونکە ئاسن دەکوتێت و هەموو شتێک وردوخاش دەکات، وەک ئەو ئاسنەی تێکدەشکێنێت، ئەمیش هەموو ئەوانی دیکە وردوخاش دەکات و تێکیان دەشکێنێت. <verse eid="DAN 2:40"/><verse number="41" style="v" sid="DAN 2:41"/>هەروەک بینیت پێیەکان و پەنجەکان بەشێکیان لە قوڕی سوورکراوە و بەشێکیان لە ئاسن بوون، پاشایەتییەکە بەم شێوەیە دابەشکراو دەبێت، بەڵام هەندێک هێزی ئاسنی تێدا دەبێت، هەروەک بینیت ئاسنەکە تێکەڵ بە قوڕی سوورکراوە بوو. <verse eid="DAN 2:41"/><verse number="42" style="v" sid="DAN 2:42"/>هەروەک پەنجەی پێیەکان بەشێکیان لە ئاسن و بەشێکیان لە قوڕی سوورکراوە بوو، جا بەشێک لە پاشایەتییەکە بەهێز و بەشێکیش ناسک دەبێت. <verse eid="DAN 2:42"/><verse number="43" style="v" sid="DAN 2:43"/>هەروەک بینیت ئاسنەکە تێکەڵ بە قوڕە سوورکراوەکە بوو، ئینجا ئەوان تێکەڵ بە وەچەی خەڵکی دەبن، بەڵام ئەمە بە ئەوەوە نانووسێت، هەروەک ئاسن تێکەڵ بە قوڕ نابێت.<verse eid="DAN 2:43"/></para>
  <para style="p">
    <verse number="44" style="v" sid="DAN 2:44"/>«لە سەردەمی ئەم پاشایانەدا خودای ئاسمان پاشایەتییەک دادەمەزرێنێت کە هەرگیز لەناوناچێت، بۆ گەلی دیکە بەجێناهێڵدرێت، هەموو ئەو پاشایەتییانە وردوخاش دەکات و کۆتاییان پێدەهێنێت، ئەو هەتاهەتایە بە چەسپاوی دەمێنێتەوە. <verse eid="DAN 2:44"/><verse number="45" style="v" sid="DAN 2:45"/>ئەمە واتای بینینەیە کە بەردێک لە چیاوە بڕا، بەڵام بە دەستی مرۆڤ نا، ئاسن و بڕۆنز و قوڕی سوورکراوە و زێڕ و زیوەکەی وردوخاش کرد.</para>
  <para style="p" vid="DAN 2:45">«خودای گەورە ئەوەی بە پاشا نیشاندا کە لە داهاتوودا ڕوودەدات. خەونەکە ڕاستە و لێکدانەوەکەشی جێی متمانەیە.»<verse eid="DAN 2:45"/></para>
  <para style="p">
    <verse number="46" style="v" sid="DAN 2:46"/>ئینجا نەبوخودنەسر بەسەر ڕوویدا کەوت و کڕنۆشی بۆ دانیال برد، فەرمانی دا دیاری و بخووری پێشکەش بکەن. <verse eid="DAN 2:46"/><verse number="47" style="v" sid="DAN 2:47"/>پاشا بە دانیالی گوت: «بەڕاستی خودای ئێوە خودای خودایانە و گەورەی پاشایانە و ئاشکراکەری نهێنییەکانە، چونکە تۆ توانیت ئەم نهێنییە ئاشکرا بکەیت.»<verse eid="DAN 2:47"/></para>
  <para style="p">
    <verse number="48" style="v" sid="DAN 2:48"/>ئینجا پاشا دانیالی لە پلەیەکی بەرز دانا و دیاری زۆری پێ بەخشی. دەسەڵاتی پێدا بەسەر هەموو هەرێمی بابل و کردییە سەرۆکی هەموو داناکان. <verse eid="DAN 2:48"/><verse number="49" style="v" sid="DAN 2:49"/>سەرباری ئەمەش، لەسەر داوای دانیال پاشا شەدرەخ و مێشەخ و عەبێدنەگۆی دەستنیشان کرد بۆ بەڕێوەبردنی هەرێمی بابل، بەڵام دانیال خۆی لە دیوانی پاشا مایەوە.<verse eid="DAN 2:49"/></para>
  <chapter eid="DAN 2"/>
  <chapter number="3" style="c" sid="DAN 3"/>
  <para style="s1">پەیکەرە زێڕەکە و کوورە ئاگرەکە</para>
  <para style="p">
    <verse number="1" style="v" sid="DAN 3:1"/>نەبوخودنەسری پاشا پەیکەرێکی لە زێڕ دروستکرد، درێژییەکەی شەست باڵ<note caller="+" style="f"><char style="fr" closed="false">3‏:1 </char><char style="ft" closed="false">شەست باڵ: نزیکەی 27 مەتر.‏</char></note> و پانییەکەی شەش باڵ<note caller="+" style="f"><char style="fr" closed="false">3‏:1 </char><char style="ft" closed="false">شەش باڵ: نزیکەی 2,7 مەتر.‏</char></note> بوو، لە دەشتی دورا لە هەرێمی بابل داینا. <verse eid="DAN 3:1"/><verse number="2" style="v" sid="DAN 3:2"/>پاشان نەبوخودنەسر پاشا ناردی بەدوای میر<note caller="+" style="f"><char style="fr" closed="false">3‏:2 </char><char style="ft" closed="false">لە دەسەڵاتی ئیمپراتۆریەتی بابلی میری میرنشینەکان وەک فەرمانبەر لەلایەن ئیمپراتۆرەوە دانراوە.‏</char></note> و فەرمانڕەوا و پارێزگار و ڕاوێژکار و خەزنەدار و قازی و دادوەر، هەروەها تەواوی کاربەدەستانی دیکەی هەرێمەکان تاوەکو بێن بۆ پەردە هەڵدانەوە لەسەر ئەو پەیکەرەی کە نەبوخودنەسر پاشا داینا. <verse eid="DAN 3:2"/><verse number="3" style="v" sid="DAN 3:3"/>ئیتر میر و فەرمانڕەوا و پارێزگار و ڕاوێژکار و خەزنەدار و قازی و دادوەر، هەروەها تەواوی کاربەدەستانی دیکەی هەرێمەکان هاتن بۆ پەردە هەڵدانەوە لەسەر ئەو پەیکەرەی نەبوخودنەسری پاشا داینا، لەبەردەم ئەو پەیکەرەی نەبوخودنەسری پاشا داینا وەستان.<verse eid="DAN 3:3"/></para>
  <para style="p">
    <verse number="4" style="v" sid="DAN 3:4"/>ئینجا جاڕدەر بە دەنگی بەرز جاڕی دا: «ئەی گەلان و نەتەوەکان و خەڵکی هەموو زمانەکان! فەرمانتان پێکراوە، <verse eid="DAN 3:4"/><verse number="5" style="v" sid="DAN 3:5"/>کاتێک دەنگی کەڕەنا و شمشاڵ و سەمتور و ساز و قیسارە و دووزەلە و هەموو جۆرەکانی مۆسیقا دەبیستن، دەبێت بچنە سەر چۆک و کڕنۆش بۆ ئەو پەیکەرە زێڕینە ببەن کە نەبوخودنەسری پاشا دایناوە. <verse eid="DAN 3:5"/><verse number="6" style="v" sid="DAN 3:6"/>هەرکەسێک نەچێتە سەر چۆک و کڕنۆش نەبات، هەر ئەو کاتە فڕێدەدرێتە ناو کوورەی ئاگری داگیرساو.»<verse eid="DAN 3:6"/></para>
  <para style="p">
    <verse number="7" style="v" sid="DAN 3:7"/>لەبەر ئەوە هەر کاتێک هەموو گەلان گوێیان لە دەنگی کەڕەنا و شمشاڵ و سەمتور و ساز و قیسارە و هەموو جۆرەکانی مۆسیقا بووایە، هەموو گەلان و نەتەوەکان و خەڵکی هەموو زمانەکان دەچوونە سەر چۆک و کڕنۆشیان بۆ پەیکەرە زێڕینەکە دەبرد کە نەبوخودنەسری پاشا داینابوو.<verse eid="DAN 3:7"/></para>
  <para style="p">
    <verse number="8" style="v" sid="DAN 3:8"/>لەو کاتەدا چەند ئەستێرەناسێک هاتنە پێشەوە و سکاڵایان لە جولەکەکان کرد، <verse eid="DAN 3:8"/><verse number="9" style="v" sid="DAN 3:9"/>بە نەبوخودنەسر پاشایان گوت: «ئەی پاشا، بۆ هەتاهەتایە هەر بژی! <verse eid="DAN 3:9"/><verse number="10" style="v" sid="DAN 3:10"/>ئەی پاشا، تۆ فەرمانت دەرکرد کە هەرکەسێک گوێی لە دەنگی کەڕەنا و شمشاڵ و سەمتور و ساز و قیسارە و دووزەلە و هەموو جۆرەکانی مۆسیقا بێت، دەبێت بچیتە سەر چۆک و کڕنۆش بۆ پەیکەرە زێڕینەکە ببات، <verse eid="DAN 3:10"/><verse number="11" style="v" sid="DAN 3:11"/>ئەوەی نەچێتە سەر چۆک و کڕنۆش نەبات، ئەوا فڕێدەدرێتە ناو کوورەی ئاگری داگیرساو. <verse eid="DAN 3:11"/><verse number="12" style="v" sid="DAN 3:12"/>بەڵام چەند پیاوێکی جولەکە هەن کە تۆ بەسەر کاروبارەکانی هەرێمی بابلەوە داتناون، شەدرەخ و مێشەخ و عەبێدنەگۆ. ئەو پیاوانە هیچ گوێت پێ نادەن. ئەی پاشا، خوداوەندەکانی تۆ ناپەرستن و کڕنۆش بۆ ئەو پەیکەرە زێڕینە نابەن کە داتناوە.»<verse eid="DAN 3:12"/></para>
  <para style="p">
    <verse number="13" style="v" sid="DAN 3:13"/>نەبوخودنەسر زۆر بە قینەوە تووڕە بوو، فەرمانی دا کە شەدرەخ و مێشەخ و عەبێدنەگۆ بهێنن. ئینجا ئەو پیاوانەیان هێنایە بەردەم پاشا. <verse eid="DAN 3:13"/><verse number="14" style="v" sid="DAN 3:14"/>نەبوخودنەسریش پێی گوتن: «ئەی شەدرەخ و مێشەخ و عەبێدنەگۆ، ئایا ڕاستە ئێوە خوداوەندەکانم ناپەرستن و کڕنۆش بۆ ئەو پەیکەرە زێڕە نابەن کە دامناوە؟ <verse eid="DAN 3:14"/><verse number="15" style="v" sid="DAN 3:15"/>ئێستا کاتێک گوێتان لە دەنگی کەڕەنا و شمشاڵ و سەمتور و ساز و قیسارە و دووزەلە و هەموو جۆرەکانی مۆسیقا دەبێت، ئەگەر ئامادە بن بچنە سەر چۆک و کڕنۆش بۆ ئەو پەیکەرە ببەن کە دروستم کردووە، زۆر باشە. بەڵام ئەگەر کڕنۆش نەبەن، هەر لەو کاتەدا فڕێدەدرێنە ناو کوورەی ئاگری داگیرساو. ئیتر ئەو خوداوەندە کێیە لە دەستم ڕزگارتان دەکات؟»<verse eid="DAN 3:15"/></para>
  <para style="p">
    <verse number="16" style="v" sid="DAN 3:16"/>شەدرەخ و مێشەخ و عەبێدنەگۆ وەڵامی پاشایان دایەوە: «ئەی نەبوخودنەسر، پێویستمان بەوە نییە لەسەر ئەم بابەتە وەڵامت بدەینەوە. <verse eid="DAN 3:16"/><verse number="17" style="v" sid="DAN 3:17"/>ئەی پاشا، ئەگەر بمانخەیتە ناو کوورەی ئاگری داگیرساویشەوە، ئەو خودایەی دەیپەرستین دەتوانێت ڕزگارمان بکات، ئەو لە دەستی تۆ دەربازمان دەکات. <verse eid="DAN 3:17"/><verse number="18" style="v" sid="DAN 3:18"/>ئەی پاشا، تەنانەت ئەگەر ڕزگاریشی نەکردین، دەمانەوێ تۆ بزانیت، ئێمە خوداوەندەکانی تۆ ناپەرستین و کڕنۆش بۆ پەیکەرە زێڕینەکەش نابەین کە داتناوە.»<verse eid="DAN 3:18"/></para>
  <para style="p">
    <verse number="19" style="v" sid="DAN 3:19"/>ئینجا نەبوخودنەسر زۆر لە شەدرەخ و مێشەخ و عەبێدنەگۆ تووڕە بوو، ڕوخساری گۆڕا. فەرمانی دا کە کوورەکە حەوت جار زیاتر گەرم بکەن لەوەی کە هەمیشە گەرم دەکرێت، <verse eid="DAN 3:19"/><verse number="20" style="v" sid="DAN 3:20"/>هەروەها فەرمانی بە هەندێک لە بەهێزترین سەربازی سوپاکەی کرد کە شەدرەخ و مێشەخ و عەبێدنەگۆ پەلبەست بکەن و فڕێیان بدەنە ناو کوورەی ئاگری داگیرساو. <verse eid="DAN 3:20"/><verse number="21" style="v" sid="DAN 3:21"/>ئیتر ئەو پیاوانە بە کراس و شەرواڵ و سەر کراس و جلوبەرگەکانیانەوە پەلبەست کران و فڕێدرانە ناو کوورەی ئاگری داگیرساو. <verse eid="DAN 3:21"/><verse number="22" style="v" sid="DAN 3:22"/>فەرمانەکەی پاشا زۆر توند بوو، کوورەکە زۆر گەرم کرابوو، بڵێسەی ئاگرەکە ئەو پیاوانەی کوشت کە شەدرەخ و مێشەخ و عەبێدنەگۆیان بردە ناو کوورەکە. <verse eid="DAN 3:22"/><verse number="23" style="v" sid="DAN 3:23"/>ئەو سێ پیاوەش بە پەلبەستکراوی کەوتنە ناو کوورە ئاگرە داگیرساوەکە.<verse eid="DAN 3:23"/></para>
  <para style="p">
    <verse number="24" style="v" sid="DAN 3:24"/>لەو کاتەدا نەبوخودنەسر سەری سوڕما و بە پەلە هەستا و بە ڕاوێژکارەکانی گوت: «ئایا سێ پیاوی پەلبەستکراومان فڕێنەدایە ناو ئاگرەکە؟»</para>
  <para style="p" vid="DAN 3:24">ئەوانیش وەڵامیان دایەوە: «ڕاستە، ئەی پاشا.»<verse eid="DAN 3:24"/></para>
  <para style="p">
    <verse number="25" style="v" sid="DAN 3:25"/>ئەویش گوتی: «تەماشا بکەن! من چوار پیاو دەبینم دەست و پێ کراوە بەناو ئاگرەکەدا دێن و دەچن، هیچ ئەزیەتیان پێ نەگەیشتووە، ڕوخساری چوارەمیان لە کوڕی خوداوەندەکان دەچێت.»<verse eid="DAN 3:25"/></para>
  <para style="p">
    <verse number="26" style="v" sid="DAN 3:26"/>نەبوخودنەسر لە دەرگای کوورە ئاگرە داگیرساوەکە نزیک بووەوە و هاواری کرد: «ئەی شەدرەخ و مێشەخ و عەبێدنەگۆ! ئەی بەندەکانی خودای هەرەبەرز، وەرنە دەرەوە! وەرنە ئێرە!»</para>
  <para style="p" vid="DAN 3:26">ئینجا شەدرەخ و مێشەخ و عەبێدنەگۆ لەناو ئاگرەکە هاتنە دەرەوە. <verse eid="DAN 3:26"/><verse number="27" style="v" sid="DAN 3:27"/>میر و فەرمانڕەوا و پارێزگار و ڕاوێژکارانی پاشا کۆبوونەوە، ئەو پیاوانەیان بینی کە ئاگرەکە هیچ هێزێکی لەسەر لەشیان نەبووە، تاڵە مووێکی سەریان نەسووتاوە، ڕەنگی شەرواڵەکانیان نەگۆڕاوە، بۆنی ئاگرەکەشیان نەگرتووە.<verse eid="DAN 3:27"/></para>
  <para style="p">
    <verse number="28" style="v" sid="DAN 3:28"/>ئینجا نەبوخودنەسر گوتی: «ستایش بۆ خودای شەدرەخ و مێشەخ و عەبێدنەگۆ، ئەوەی فریشتەکەی خۆی نارد و بەندەکانی خۆی ڕزگار کرد، ئەوانەی پشتیان بەو بەست و فەرمانی پاشایان شکاند، گیانی خۆیان بەخشی بۆ ئەوەی کڕنۆش بۆ خودایەکی دیکە بێجگە لە خوداکەیان نەبەن و نەیپەرستن. <verse eid="DAN 3:28"/><verse number="29" style="v" sid="DAN 3:29"/>لەبەر ئەوە من فەرمان دەکەم خەڵکی هەر نەتەوە و زمانێک بە خراپە باسی خوداکەی شەدرەخ و مێشەخ و عەبێدنەگۆ بکەن، پارچەپارچە دەکرێن و ماڵەکانیان دەبێتە کەلاوە، چونکە هیچ خودایەکی دیکە نییە بتوانێت ئاوا ڕزگار بکات.»<verse eid="DAN 3:29"/></para>
  <para style="p">
    <verse number="30" style="v" sid="DAN 3:30"/>دوای ئەوە پاشا پایەی شەدرەخ و مێشەخ و عەبێدنەگۆی لە هەرێمی بابلدا بەرزکردەوە.<verse eid="DAN 3:30"/></para>
  <chapter eid="DAN 3"/>
  <chapter number="4" style="c" sid="DAN 4"/>
  <para style="s1">دارێک لە خەونی نەبوخودنەسر</para>
  <para style="pmo">
    <verse number="1" style="v" sid="DAN 4:1"/>لە نەبوخودنەسری پاشاوە،</para>
  <para style="pmo" vid="DAN 4:1">بۆ هەموو گەل و نەتەوە و خەڵکی هەموو زمانەکان کە لە هەموو زەویدا نیشتەجێن:</para>
  <para style="pmo" vid="DAN 4:1">هەر سەرکەوتوو بن!<verse eid="DAN 4:1"/></para>
  <para style="b"/>
  <para style="pm">
    <verse number="2" style="v" sid="DAN 4:2"/>بە باشم زانی ئەو نیشانە و پەرجووانە<note caller="+" style="f"><char style="fr" closed="false">4‏:2 </char><char style="ft" closed="false">پەرجوو: موعجیزە.‏</char></note> ڕابگەیەنم کە خودای هەرەبەرز لەگەڵ مندا کردی.<verse eid="DAN 4:2"/></para>
  <para style="qm1">
    <verse number="3" style="v" sid="DAN 4:3"/>نیشانەکانی چەند گەورەن و</para>
  <para style="qm2" vid="DAN 4:3">کارە پەرجووەکانی چەند بەهێزن!</para>
  <para style="qm1" vid="DAN 4:3">پاشایەتییەکەی پاشایەتی هەتاهەتاییە و</para>
  <para style="qm2" vid="DAN 4:3">دەسەڵاتیشی بۆ نەوە دوای نەوەیە.<verse eid="DAN 4:3"/></para>
  <para style="pm">
    <verse number="4" style="v" sid="DAN 4:4"/>من نەبوخودنەسرم، لە ماڵەکەم بێ خەم بووم و لەناو کۆشکەکەمدا ئاسوودە بووم. <verse eid="DAN 4:4"/><verse number="5" style="v" sid="DAN 4:5"/>خەونێکم بینی منی ترساند، کاتێک لەناو نوێنەکەم ڕاکشابووم، ئەو شتانەی بە مێشکمدا هاتن و بینینەکەم منیان تۆقاند. <verse eid="DAN 4:5"/><verse number="6" style="v" sid="DAN 4:6"/>ئینجا فەرمانم کرد هەموو داناکانی بابل بهێننە بەردەمم بۆ لێکدانەوەی خەونەکەم. <verse eid="DAN 4:6"/><verse number="7" style="v" sid="DAN 4:7"/>کاتێک جادووگەر و ئەفسونگەر و ئەستێرەناس و فاڵگرەوە هاتن، خەونەکەم بۆ گێڕانەوە، بەڵام نەیانزانی لێکی بدەنەوە. <verse eid="DAN 4:7"/><verse number="8" style="v" sid="DAN 4:8"/>لە کۆتاییدا دانیال هاتە بەردەمم، ئەوەی ناوی بێلتەشەسرە، کە ناوی خوداوەندەکەمە، ڕۆحی خوداوەندە پیرۆزەکانی تێدایە، خەونەکەم بۆی گێڕایەوە.<verse eid="DAN 4:8"/></para>
  <para style="pm">
    <verse number="9" style="v" sid="DAN 4:9"/>گوتم: «بێلتەشەسر، گەورەی جادووگەران، لەبەر ئەوەی کە دەزانم ڕۆحی خوداوەندە پیرۆزەکانت تێدایە، هیچ نهێنییەک بۆ تۆ قورس نییە. ئەوە خەونەکەمە، بۆم لێکبدەوە. <verse eid="DAN 4:9"/><verse number="10" style="v" sid="DAN 4:10"/>کە لەناو نوێنەکەم ڕاکشابووم، ئەم بینینانەم بۆ ئاشکرا کرا: تەماشام کرد، لەبەردەمم دارێکی زۆر بەرز لە ناوەڕاستی خاکەکەیە. <verse eid="DAN 4:10"/><verse number="11" style="v" sid="DAN 4:11"/>دارەکە گەشەی کرد و بەهێز بوو، بەرزی گەیشتە ئاسمان، لەوپەڕی زەوی دەبینرا. <verse eid="DAN 4:11"/><verse number="12" style="v" sid="DAN 4:12"/>گەڵاکانی جوان بوو، بەروبوومی زۆر بوو، بەشی هەمووان خواردنی تێدابوو. گیانلەبەرانی دەشتودەر لەژێر سێبەرەکەیدا بوون، باڵندەکانی ئاسمان لە لقەکانیدا نیشتەجێ بوون، هەموو بوونەوەر لێیان خوارد.<verse eid="DAN 4:12"/></para>
  <para style="pm">
    <verse number="13" style="v" sid="DAN 4:13"/>«لەو بینینانەی بۆم ئاشکرا کران کاتێک لەناو نوێنەکەم ڕاکشابووم، تەماشام کرد، فریشتەیەکی پیرۆز لە ئاسمانەوە هاتە خوارەوە. <verse eid="DAN 4:13"/><verse number="14" style="v" sid="DAN 4:14"/>بە دەنگێکی بەرز هاواری کرد: ”دارەکە ببڕنەوە و لقەکانی بشکێنن، گەڵاکانی بوەرێنن و بەرەکەی پەرتوبڵاو بکەنەوە. با گیانلەبەران لە ژێری و باڵندە لە لقەکانی هەڵبێن. <verse eid="DAN 4:14"/><verse number="15" style="v" sid="DAN 4:15"/>بەڵام با بنەدارەکە و ڕەگەکەی کە بە ئاسن و بڕۆنز بەستراون لەناو گژوگیای زەوی بمێننەوە.</para>
  <para style="pm" vid="DAN 4:15">«”با بە شەونمی ئاسمان تەڕ بێت، با لەگەڵ گیانلەبەران لەنێو گژوگیای زەوی بژیێت. <verse eid="DAN 4:15"/><verse number="16" style="v" sid="DAN 4:16"/>با مێشکی لە مرۆڤەوە بگۆڕێت و مێشکی ئاژەڵی بدرێتێ، هەتا حەوت ساڵی بەسەردا تێدەپەڕێت.<note caller="+" style="f"><char style="fr" closed="false">4‏:16 </char><char style="ft" closed="false">ئارامی: حەوت کاتی بەسەردا تێبپەڕێت.‏</char></note><verse eid="DAN 4:16"/></para>
  <para style="pm">
    <verse number="17" style="v" sid="DAN 4:17"/>«”ئەو بڕیارە لەلایەن فریشتەکانەوە ڕاگەیەنرا، ئەو حوکمە بە پیرۆزەکان دراوە، بۆ ئەوەی زیندووان بزانن کە خودای هەرەبەرز دەسەڵاتدارە بەسەر پاشایەتی مرۆڤدا، هەروەها دەیداتە هەر یەکێک بیەوێت، پایە نزمترین کەسی لەسەر دادەنێت.“<verse eid="DAN 4:17"/></para>
  <para style="pm">
    <verse number="18" style="v" sid="DAN 4:18"/>«من نەبوخودنەسر پاشام، ئەم خەونەم بینی. ئێستا تۆ ئەی بێلتەشەسر، لێکی بدەوە، چونکە هەموو دانایانی پاشایەتییەکەم ناتوانن بۆمی لێک بدەنەوە. بەڵام تۆ دەتوانیت، چونکە ڕۆحی خوداوەندە پیرۆزەکانت تێدایە.»<verse eid="DAN 4:18"/></para>
  <para style="s1">دانیال خەونەکە لێک دەداتەوە</para>
  <para style="pm">
    <verse number="19" style="v" sid="DAN 4:19"/>لەو کاتەدا دانیال کە ناوی بێلتەشەسر بوو، بۆ ماوەیەک واقی وڕما و بیرکردنەوەکانی ترساندی، پاشاش گوتی: «بێلتەشەسر، با خەونەکە و لێکدانەوەکەی نەتترسێنن.»</para>
  <para style="pm" vid="DAN 4:19">بێلتەشەسریش وەڵامی دایەوە: «گەورەم، خۆزگە خەونەکە بۆ نەیارانت و لێکدانەوەکەشی بۆ دوژمنانت بووایە! <verse eid="DAN 4:19"/><verse number="20" style="v" sid="DAN 4:20"/>ئەو دارەی کە بینیت گەورە و بەهێز بوو، بەرزییەکەی گەیشتە ئاسمان، لە هەموو زەوییەوە دەبینرا، <verse eid="DAN 4:20"/><verse number="21" style="v" sid="DAN 4:21"/>گەڵاکانی جوان بوون، بەروبوومی زۆر بوو، بەشی هەمووان خواردنی تێدابوو، لە ژێریدا گیانلەبەرانی دەشتودەر نیشتەجێ بوون و لە لقەکانیدا باڵندەکانی ئاسمان نیشتەجێ بوون. <verse eid="DAN 4:21"/><verse number="22" style="v" sid="DAN 4:22"/>ئەی پاشا، ئەو دارە تۆیت! تۆ گەورە بوویت و بەهێز بوویت، گەورەییت زیادی کردووە و گەیشتووەتە ئاسمان، دەسەڵاتیشت هەتا ئەوپەڕی زەوی.<verse eid="DAN 4:22"/></para>
  <para style="pm">
    <verse number="23" style="v" sid="DAN 4:23"/>«ئەی پاشا تۆ فریشتەیەکت بینی، پیرۆزێک لە ئاسمانەوە هاتە خوارەوە و گوتی: ”دارەکە ببڕنەوە و لەناوی ببەن، بەڵام واز لە بنەدارەکەی بهێنن، بە ئاسن و بڕۆنز بەستراوەتەوە، لەنێو گژوگیای زەویدا بێت، ڕەگەکانی لە زەویدا بمێنێتەوە. با بە شەونمی ئاسمان تەڕ بێت، با لەگەڵ ئاژەڵی کێوی بژیێت، هەتا حەوت ساڵی بەسەردا تێدەپەڕێت.“<verse eid="DAN 4:23"/></para>
  <para style="pm">
    <verse number="24" style="v" sid="DAN 4:24"/>«ئەی پاشا، ئەمە لێکدانەوەکەیەتی، ئەمە بڕیاری خودای هەرەبەرزە کە بەسەر پاشای گەورەمدا دێت: <verse eid="DAN 4:24"/><verse number="25" style="v" sid="DAN 4:25"/>لەنێو خەڵکدا دەردەکرێیت و لەگەڵ ئاژەڵی کێوی دەژیت، وەک گا گژوگیات دەرخوارد دەدرێت و بە شەونمی ئاسمان تەڕ دەکرێیت و حەوت ساڵ بەسەرتدا تێدەپەڕێت هەتا دان بەوەدا دەنێیت کە هەرەبەرزەکە دەسەڵاتدارە لە پاشایەتی مرۆڤدا و دەیدات بەوەی خواستی خۆیەتی. <verse eid="DAN 4:25"/><verse number="26" style="v" sid="DAN 4:26"/>ئەو فەرمانەی درا بە وازهێنان لە بنەدارەکە و ڕەگەکانی دارەکە، واتا پاشایەتییەکەت بۆ خۆت دەگەڕێتەوە، کاتێک دان بەوەدا دەنێیت کە ئاسمان دەسەڵاتدارە. <verse eid="DAN 4:26"/><verse number="27" style="v" sid="DAN 4:27"/>ئەی پاشا، لەبەر ئەوە با ڕاوێژەکەم لەلات پەسەند بێت: واز لە گوناه و تاوان بهێنە، چاکە بکە و لەگەڵ هەژارەکان میهرەبان بە، بەڵکو ئاسوودەییت بەردەوام بێت.»<verse eid="DAN 4:27"/></para>
  <para style="s1">هاتنە دی خەونەکە</para>
  <para style="pm">
    <verse number="28" style="v" sid="DAN 4:28"/>هەموو ئەم شتانە بەسەر نەبوخودنەسری پاشادا هات. <verse eid="DAN 4:28"/><verse number="29" style="v" sid="DAN 4:29"/>پاش دوازدە مانگ کاتێک لە سەربانی کۆشکی پاشایەتی بابلدا هاتوچۆی دەکرد، <verse eid="DAN 4:29"/><verse number="30" style="v" sid="DAN 4:30"/>پاشا گوتی: «ئایا ئەمە بابلی مەزن نییە کە بۆ ماڵی پاشایەتی بە هێزی توانای خۆم و بۆ شانازی شکۆمەندی خۆم بنیادم نا؟»<verse eid="DAN 4:30"/></para>
  <para style="pm">
    <verse number="31" style="v" sid="DAN 4:31"/>هێشتا وشەکە لە دەمی پاشادا بوو، دەنگێک لە ئاسمانەوە هات و گوتی: «ئەی نەبوخودنەسری پاشا، بڕیار لەسەر تۆ دراوە: پاشایەتیت لێ دەستێنرێتەوە. <verse eid="DAN 4:31"/><verse number="32" style="v" sid="DAN 4:32"/>لەنێو خەڵکدا دەردەکرێیت و لەگەڵ ئاژەڵی کێوی دەژیت، وەک گا گژوگیات دەرخوارد دەدرێت. حەوت ساڵ بەسەرتدا تێدەپەڕێت هەتا دان بەوەدا دەنێیت کە هەرەبەرزەکە دەسەڵاتدارە لە پاشایەتی مرۆڤدا و دەیدات بەوەی خواستی خۆیەتی.»<verse eid="DAN 4:32"/></para>
  <para style="pm">
    <verse number="33" style="v" sid="DAN 4:33"/>هەر لەو کاتەدا کارەکە بەسەر نەبوخودنەسردا جێبەجێ بوو. لەنێو خەڵک دەرکرا و وەک گا گیای خوارد. لاشەکەی بە شەونمی ئاسمان تەڕ بوو هەتا مووی وەک پەڕی هەڵۆ درێژ بوو و نینۆکەکانی وەک باڵندە.<verse eid="DAN 4:33"/></para>
  <para style="b"/>
  <para style="pm">
    <verse number="34" style="v" sid="DAN 4:34"/>لە کۆتایی ماوەکەدا، من نەبوخودنەسرم، چاوم بۆ ئاسمان هەڵبڕی و هۆشم گەڕایەوە. ئینجا سوپاس و ستایشی هەرەبەرزەکەم کرد و شکۆدارم کرد کە بۆ هەتاهەتایە زیندووە.</para>
  <para style="q1" vid="DAN 4:34">دەسەڵاتەکەی دەسەڵاتی هەتاهەتاییە و</para>
  <para style="q2" vid="DAN 4:34">پاشایەتییەکەی بۆ نەوە دوای نەوەیە.<verse eid="DAN 4:34"/></para>
  <para style="q1">
    <verse number="35" style="v" sid="DAN 4:35"/>هەموو دانیشتووانی زەوی</para>
  <para style="q2" vid="DAN 4:35">وەک هیچ دانراون.</para>
  <para style="q1" vid="DAN 4:35">ئەو بە خواستی خۆی دەکات</para>
  <para style="q2" vid="DAN 4:35">لەگەڵ هێزەکانی ئاسمان و</para>
  <para style="q2" vid="DAN 4:35">دانیشتووانی زەوی.</para>
  <para style="q1" vid="DAN 4:35">کەس نییە دەستی بگرێت</para>
  <para style="q2" vid="DAN 4:35">یان پێی بڵێت، «چی دەکەیت؟»<verse eid="DAN 4:35"/></para>
  <para style="pm">
    <verse number="36" style="v" sid="DAN 4:36"/>لەو کاتەدا هۆشم گەڕایەوە، شانازی پاشایەتییەکەم بۆم گەڕایەوە لەگەڵ شکۆمەندی و گەورەییم. ڕاوێژکاران و گەورە پیاوەکانم داوایان کردمەوە، لەسەر پاشایەتییەکەم جێگیر بووم و گەورەییم زۆر زیادی کرد. <verse eid="DAN 4:36"/><verse number="37" style="v" sid="DAN 4:37"/>ئێستاش من نەبوخودنەسرم، سوپاس و ستایشی پاشای ئاسمان دەکەم و شکۆداری دەکەم، ئەوەی هەموو کارەکانی ڕاستن و ڕێگاکانی دادپەروەرن، ئەوانەی بە لووتبەرزییەوە هەڵسوکەوت بکەن ئەو دەتوانێت زەلیلیان بکات.<verse eid="DAN 4:37"/></para>
  <chapter eid="DAN 4"/>
  <chapter number="5" style="c" sid="DAN 5"/>
  <para style="s1">نووسراوەکەی سەر دیوار</para>
  <para style="p">
    <verse number="1" style="v" sid="DAN 5:1"/>بێلشەسری پاشا خوانێکی گەورەی بۆ هەزار گەورە پیاوەکەی سازکرد و شەرابی لەگەڵیان خواردەوە. <verse eid="DAN 5:1"/><verse number="2" style="v" sid="DAN 5:2"/>لەو کاتەی کە بێلشەسر شەرابەکەی دەنۆشی فەرمانی دا ئەو قاپوقاچاغە زێڕ و زیوە بهێنن کە نەبوخودنەسری باوکی<note caller="+" style="f"><char style="fr" closed="false">5‏:2 </char><char style="ft" closed="false">باوک: دەشێت باپیرە گەورەی بێت.‏</char></note> لەو پەرستگایەی لە ئۆرشەلیمە دەریهێنابوون، بۆ ئەوەی پاشا و گەورە پیاو و ژن و کەنیزەکانی پێی بخۆنەوە. <verse eid="DAN 5:2"/><verse number="3" style="v" sid="DAN 5:3"/>ئینجا ئەو قاپوقاچاغە زێڕەیان هێنا کە لە پەرستگای ماڵی خودا لە ئۆرشەلیمەوە دەرهێنرابوو، پاشا و گەورە پیاو و ژن و کەنیزەکانی پێیان خواردەوە. <verse eid="DAN 5:3"/><verse number="4" style="v" sid="DAN 5:4"/>شەرابیان دەخواردەوە و ستایشی خوداوەندە زێڕ و زیو و بڕۆنز و ئاسن و دار و بەردینەکانیان دەکرد.<verse eid="DAN 5:4"/></para>
  <para style="p">
    <verse number="5" style="v" sid="DAN 5:5"/>لەناکاو پەنجەکانی دەستێکی مرۆڤانە دەرکەوت و لەسەر گەچی دیوارەکەی کۆشکی پاشا لەتەنیشت چرادانەکە دەستی بە نووسین کرد، پاشاش تەماشای دەستەکەی کرد کە دەینووسی. <verse eid="DAN 5:5"/><verse number="6" style="v" sid="DAN 5:6"/>ئینجا ڕەنگی پاشا پەڕی و بیرکردنەوەکانی تۆقاندیان و قاچەکانی هێزیان لێ برا و ئەژنۆکانی کەوتنە لەرزین.<verse eid="DAN 5:6"/></para>
  <para style="p">
    <verse number="7" style="v" sid="DAN 5:7"/>پاشا بە دەنگی بەرز هاواری کرد کە ئەفسونگەر و ئەستێرەناس و فاڵگرەوەکان بهێننە ژوورەوە. پاشا بەم دانایانەی بابلی گوت: «هەر پیاوێک ئەو نووسینە بخوێنێتەوە و بۆم لێکبداتەوە، ئەوا جلی ڕەنگی ئەرخەوانی لەبەر دەکرێت، ملوانکەی زێڕیش لە ملی دەکرێت و لە پاشایەتییەکەدا دەبێتە سێیەم دەسەڵاتدار.»<verse eid="DAN 5:7"/></para>
  <para style="p">
    <verse number="8" style="v" sid="DAN 5:8"/>ئینجا هەموو داناکانی پاشا چوونە ژوورەوە، بەڵام نەیانتوانی نووسینەکە بخوێننەوە و بۆ پاشا لێکی بدەنەوە. <verse eid="DAN 5:8"/><verse number="9" style="v" sid="DAN 5:9"/>لەبەر ئەوە بێلشەسر زۆر ترسا و ڕەنگی گۆڕا و گەورە پیاوەکانیش شڵەژان.<verse eid="DAN 5:9"/></para>
  <para style="p">
    <verse number="10" style="v" sid="DAN 5:10"/>بەڵام شاژنی دایک لەبەر دەنگی پاشا و گەورە پیاوانی چووە هۆڵی خوانەکە، شاژن بە پاشای گوت: «ئەی پاشا، هەتاهەتایە هەر بژی! با بیرکردنەوەکانت نەتترسێنن و ڕەنگت نەگۆڕێت! <verse eid="DAN 5:10"/><verse number="11" style="v" sid="DAN 5:11"/>لە پاشایەتییەکەتدا پیاوێک هەیە ڕۆحی خودا پیرۆزەکانی تێدایە، لە سەردەمی باوکت ڕووناکبیری و زیرەکی و داناییەکی وەک دانایی خوداوەندەکانی تێدا بەدی کراوە. نەبوخودنەسری پاشای باوکت کردی بە گەورەی جادووگەر و ئەفسونگەر و ئەستێرەناس و فاڵگرەوەکان. <verse eid="DAN 5:11"/><verse number="12" style="v" sid="DAN 5:12"/>ئەو پیاوە دانیالە، کە پاشا ناوی لێناوە بێلتەشەسر، کە ڕۆحێکی تەواو و زانین و زیرەکی و لێکدانەوەی خەون و هەڵهێنانی مەتەڵ و چارەسەرکردنی گیروگرفتی تێدا بینراوە. با ئێستا دانیال بانگ بکرێت و لێکی بداتەوە.»<verse eid="DAN 5:12"/></para>
  <para style="p">
    <verse number="13" style="v" sid="DAN 5:13"/>ئینجا دانیال هێنرایە بەردەم پاشا، پاشاش پێی گوت: «ئایا تۆ ئەو دانیالەی کە لە نەوە ڕاپێچکراوەکانی یەهودایت، ئەوەی پاشای باوکم لە یەهوداوە هێنای؟ <verse eid="DAN 5:13"/><verse number="14" style="v" sid="DAN 5:14"/>بیستوومە کە ڕۆحی خوداوەندەکان و ڕووناکبیری و زیرەکی و دانایی تەواوت تێدایە. <verse eid="DAN 5:14"/><verse number="15" style="v" sid="DAN 5:15"/>ئێستاش دانا و ئەفسونگەرەکان بۆ بەردەمم هێنرانە ژوورەوە، بۆ ئەوەی ئەم نووسینە بخوێننەوە و پێم بڵێن مەبەستی چییە، بەڵام نەیانتوانی لێکی بدەنەوە. <verse eid="DAN 5:15"/><verse number="16" style="v" sid="DAN 5:16"/>من بیستوومە کە تۆ دەتوانیت شت لێکبدەیتەوە و نهێنییە شاراوەکان ئاشکرا بکەیت. ئەگەر ئێستا توانیت ئەو نووسینە بخوێنیتەوە و بۆم لێکبدەیتەوە، ئەوا جلی ڕەنگ ئەرخەوانیت لەبەر دەکرێت و ملوانکەی زێڕیش لە ملت دەکرێت و لە پاشایەتییەکەدا دەبیتە سێیەم دەسەڵاتدار.»<verse eid="DAN 5:16"/></para>
  <para style="p">
    <verse number="17" style="v" sid="DAN 5:17"/>دانیالیش وەڵامی پاشای دایەوە: «با دیارییەکانت بۆ خۆت بن و پاداشتەکانت بە کەسێکی دیکە بدە، بەڵام من نووسینەکە بۆ پاشا دەخوێنمەوە و بۆی لێکدەدەمەوە.<verse eid="DAN 5:17"/></para>
  <para style="p">
    <verse number="18" style="v" sid="DAN 5:18"/>«ئەی پاشا، خودای هەرەبەرز پاشایەتی و گەورەیی و شکۆمەندی و هێزی دایە نەبوخودنەسری باوکت. <verse eid="DAN 5:18"/><verse number="19" style="v" sid="DAN 5:19"/>بەهۆی ئەو گەورەییەی کە پێیدا، هەموو گەلان و نەتەوەکان و خەڵکی هەموو زمانەکان لەبەردەمی دەتۆقین و دەلەرزین. ئەوەی ویستی کوشتی و ئەوەی ویستی بە زیندوویی هێشتییەوە و ئەوەی ویستی بەرزی کردەوە و ئەوەی ویستی نزمی کردەوە. <verse eid="DAN 5:19"/><verse number="20" style="v" sid="DAN 5:20"/>بەڵام کاتێک دڵی بە فیز بوو و کەللە ڕەق بوو، لە تەختی پاشایەتی هێنرایە خوارەوە و شکۆیەکەی لێسەنرایەوە. <verse eid="DAN 5:20"/><verse number="21" style="v" sid="DAN 5:21"/>لەنێو خەڵکدا دەرکرا و مێشکی وەک مێشکی ئاژەڵی لێهات، لەگەڵ کەرەکێوی دەژیا و وەک گا گژوگیای دەخوارد، لەشی بە شەونمی ئاسمان تەڕ بوو، هەتا دانی بەوەدا نا کە خودای هەرەبەرز دەسەڵاتی لەسەر پاشایەتی مرۆڤدا هەیە، دەیدات بەوەی خواستی خۆیەتی.<verse eid="DAN 5:21"/></para>
  <para style="p">
    <verse number="22" style="v" sid="DAN 5:22"/>«بەڵام تۆ ئەی بێلشەسری کوڕی، لەگەڵ ئەوەی هەموو ئەمەت زانی، خۆتت نزم نەکردووەتەوە. <verse eid="DAN 5:22"/><verse number="23" style="v" sid="DAN 5:23"/>بەڵکو خۆتت لە پەروەردگاری ئاسمان بە بەرزتر زانی، قاپوقاچاغەکانی پەرستگاکەی ئەویان هێنایە بەردەمت و تۆش خۆت و گەورە پیاوان و ژنەکانت و کەنیزەکانت تێیاندا شەرابتان خواردەوە. ستایشی بتە زێڕ و زیو و بڕۆنز و ئاسن و دار و بەردەکانت کرد، کە نابینن و تێناگەن و نازانن. بەڵام خودا ئەوەی هەناسەی تۆ و هەموو ڕێگاکانت بە دەستی ئەوە، ئەوت شکۆدار نەکرد. <verse eid="DAN 5:23"/><verse number="24" style="v" sid="DAN 5:24"/>لەبەر ئەوە ئەو دەستە لەلای ئەوەوە نێردرا و ئەم نووسینەی نووسی.<verse eid="DAN 5:24"/></para>
  <para style="p">
    <verse number="25" style="v" sid="DAN 5:25"/>«ئەمە ئەو نووسینەیە کە نووسراوە:</para>
  <para style="pc" vid="DAN 5:25">مەنێ<note caller="+" style="f"><char style="fr" closed="false">5‏:25 </char><char style="ft" closed="false">واتا ژمێردراوە.‏</char></note>، مەنێ، تەقێل<note caller="+" style="f"><char style="fr" closed="false">5‏:25 </char><char style="ft" closed="false">بە واتای شاقل یان کێشراو دێت.‏</char></note> و پەرسین<note caller="+" style="f"><char style="fr" closed="false">5‏:25 </char><char style="ft" closed="false">کۆی (پەرس)، بە واتای نیوە شاقل یان خاکی فارس یان دابەشکراو دێت.‏</char></note>.<verse eid="DAN 5:25"/></para>
  <para style="p">
    <verse number="26" style="v" sid="DAN 5:26"/>«ئەمەش لێکدانەوەی وشەکانە:</para>
  <para style="qm1" vid="DAN 5:26">مەنێ: خودا ڕۆژانی پاشایەتییەکەی تۆی ژمارد و کۆتایی پێ هێنا.<verse eid="DAN 5:26"/></para>
  <para style="qm1">
    <verse number="27" style="v" sid="DAN 5:27"/>تەقێل: بە تەرازووەکان کێشرایت و نەقوستان دەرچوویت.<verse eid="DAN 5:27"/></para>
  <para style="qm1">
    <verse number="28" style="v" sid="DAN 5:28"/>پەرس: پاشایەتییەکەت دابەش کرا و درایە ماد و فارس.»<verse eid="DAN 5:28"/></para>
  <para style="p">
    <verse number="29" style="v" sid="DAN 5:29"/>ئینجا بێلشەسر فەرمانی دا جلی ڕەنگی ئەرخەوانی لەبەر دانیال بکەن و ملوانکەی زێڕیش لە ملی بکەن و جاڕبدەن کە لە پاشایەتییەکەدا بووە سێیەم دەسەڵاتدار.<verse eid="DAN 5:29"/></para>
  <para style="p">
    <verse number="30" style="v" sid="DAN 5:30"/>هەر لەو شەوەدا بێلشەسری پاشای بابلییەکان کوژرا، <verse eid="DAN 5:30"/><verse number="31" style="v" sid="DAN 5:31"/>داریوشی ماد لە تەمەنی شەست و دوو ساڵیدا دەستی بەسەر پاشایەتییەکەدا گرت.<verse eid="DAN 5:31"/></para>
  <chapter eid="DAN 5"/>
  <chapter number="6" style="c" sid="DAN 6"/>
  <para style="s1">دانیال لەناو چاڵی شێرەکان</para>
  <para style="p">
    <verse number="1" style="v" sid="DAN 6:1"/>داریوش پێی باش بوو سەد و بیست میر بەسەر پاشایەتییەکەوە دابنێت، بەسەر هەموو پاشایەتییەکەوە بن. <verse eid="DAN 6:1"/><verse number="2" style="v" sid="DAN 6:2"/>لە سەرووی ئەوانیشەوە سێ وەزیر، یەکێکیان دانیال بوو، بۆ ئەوەی میرەکان هەژماردەکان بخەنە بەردەمیان تاکو پاشا زیانی پێ نەگات. <verse eid="DAN 6:2"/><verse number="3" style="v" sid="DAN 6:3"/>ئەوە بوو دانیال لە هەموو وەزیر و میرەکان پێشکەوتووتر بوو، چونکە توانایەکی نائاسایی هەبوو، پاشاش پلانی هەبوو کە لەسەر هەموو پاشایەتییەکە دایبنێت. <verse eid="DAN 6:3"/><verse number="4" style="v" sid="DAN 6:4"/>لەبەر ئەوە وەزیر و میرەکان هەوڵیان دا هۆیەک ببیننەوە بۆ سکاڵاکردن لە دژی دانیال سەبارەت بە بەڕێوەبردنی کاروباری پاشایەتییەکە، بەڵام نەیانتوانی هیچ گەندەڵییەک لە دانیال ببیننەوە، چونکە دەستپاک بوو و گەندەڵی و کەمتەرخەمی تێدا نەبوو. <verse eid="DAN 6:4"/><verse number="5" style="v" sid="DAN 6:5"/>ئینجا ئەو پیاوانە گوتیان: «هیچ هەڵەیەک لەم دانیالەدا نابینینەوە، تەنها ئەگەر لەبارەی شەریعەتی<note caller="+" style="f"><char style="fr" closed="false">6‏:5 </char><char style="ft" closed="false">مەبەستی لە شەریعەتی موسایە.‏</char></note> خوداکەیەوە نەبێت.»<verse eid="DAN 6:5"/></para>
  <para style="p">
    <verse number="6" style="v" sid="DAN 6:6"/>جا ئەو وەزیر و میرانە لەلای پاشا کۆبوونەوە و پێیان گوت: «ئەی داریوش پاشا، هەتاهەتایە هەر بژی! <verse eid="DAN 6:6"/><verse number="7" style="v" sid="DAN 6:7"/>هەموو وەزیرەکانی پاشایەتییەکە و فەرمانڕەوا و میر و ڕاوێژکار و پارێزگارەکان ڕاوێژیان کرد وابکەن پاشا فەرمانێک دەربکات و بڕیارەکە جێبەجێ بکات کە هەرکەسێک بۆ ماوەی سی ڕۆژ هەر داوایەک لە خوداوەندێک یان مرۆڤێک بکات، جگە لە تۆ، ئەی پاشا، با فڕێبدرێتە ناو چاڵی شێرەکان. <verse eid="DAN 6:7"/><verse number="8" style="v" sid="DAN 6:8"/>ئێستاش ئەی پاشا فەرمانەکە دەربکە و ئیمزای لەسەر بکە، بۆ ئەوەی هەروەک یاساکانی ماد و فارس نەگۆڕ بێت کە پووچەڵ نابێتەوە.» <verse eid="DAN 6:8"/><verse number="9" style="v" sid="DAN 6:9"/>ئیتر داریوشی پاشا فەرمانەکەی نووسی و ئیمزای کرد.<verse eid="DAN 6:9"/></para>
  <para style="p">
    <verse number="10" style="v" sid="DAN 6:10"/>کە دانیال بە ئیمزاکردنی فەرمانەکەی زانی، گەڕایەوە ماڵەوە، چووە ژوورەکەی سەرەوە کە پەنجەرەکەی ڕووەو ئۆرشەلیم دەکرایەوە. سێ جار لە ڕۆژێکدا چووە سەر چۆک و لەبەردەم خوداکەی نوێژی کرد و سوپاسی کرد، هەروەک پێش ئەوە دەیکرد. <verse eid="DAN 6:10"/><verse number="11" style="v" sid="DAN 6:11"/>ئینجا ئەو پیاوانە پێکەوە کۆبوونەوە، بینییان دانیال لەبەردەم خوداکەیدا نوێژ دەکات و دەپاڕێتەوە. <verse eid="DAN 6:11"/><verse number="12" style="v" sid="DAN 6:12"/>دەستبەجێ چوونە لای پاشا و سەبارەت بە فەرمانە پاشایەتییەکەی قسەیان کرد: «ئەی پاشا، ئایا تۆ فەرمانێکت ئیمزا نەکرد کە هەرکەسێک بۆ ماوەی سی ڕۆژ لە هەر خوداوەندێک یان مرۆڤێک داوایەک بکات جگە لە تۆ ئەی پاشا، فڕێدەدرێتە ناو چاڵی شێرەکانەوە؟»</para>
  <para style="p" vid="DAN 6:12">پاشا گوتی: «فەرمانەکە ڕاستە و هەروەک یاساکانی ماد و فارس وایە کە پووچەڵ نابێتەوە.»<verse eid="DAN 6:12"/></para>
  <para style="p">
    <verse number="13" style="v" sid="DAN 6:13"/>ئەوانیش وەڵامیان دایەوە و لەبەردەم پاشا گوتیان: «ئەو دانیالەی لە نەوە ڕاپێچکراوەکانی یەهودایە، ئەی پاشا، هیچ گوێی نە بە تۆ و نە بەو فەرمانەی کە ئیمزات کردووە نەداوە، بەڵکو ڕۆژانە سێ جار نوێژ دەکات.» <verse eid="DAN 6:13"/><verse number="14" style="v" sid="DAN 6:14"/>کە پاشا گوێی لەم قسەیە بوو زۆر دڵتەنگ بوو، مکوڕ بوو لەسەر ئەوەی دانیال دەرباز بکات و هەتا خۆر ئاوابوون هەوڵی دا ڕزگاری بکات.<verse eid="DAN 6:14"/></para>
  <para style="p">
    <verse number="15" style="v" sid="DAN 6:15"/>بەڵام ئەو پیاوانە لەلای پاشا کۆبوونەوە و بە پاشایان گوت: «ئەی پاشا، لە یادت نەچێت کە یاساکانی ماد و فارس ئەوەیە کە هەر فەرمان و بڕیارێک پاشا دەریبکات، ناگۆڕدرێت.»<verse eid="DAN 6:15"/></para>
  <para style="p">
    <verse number="16" style="v" sid="DAN 6:16"/>ئینجا پاشا فەرمانی دا، دانیالیان هێنا و فڕێیان دایە ناو چاڵی شێرەکان. پاشا بە دانیالی گوت: «با خوداکەت کە تۆ بە بەردەوامی خزمەتی دەکەیت، ئەو ڕزگارت بکات.»<verse eid="DAN 6:16"/></para>
  <para style="p">
    <verse number="17" style="v" sid="DAN 6:17"/>بەردێک هێنرا و لەسەر دەمی چاڵەکە دانرا، پاشا بە مۆری خۆی و مۆری گەورە پیاوانی مۆری کرد، بۆ ئەوەی کەس هەوڵ نەدات دانیال ڕزگار بکات. <verse eid="DAN 6:17"/><verse number="18" style="v" sid="DAN 6:18"/>ئیتر پاشا گەڕایەوە کۆشکەکەی و بەبێ خواردن و ڕابواردن شەوی بەسەربرد و خەوی لێ زڕا.<verse eid="DAN 6:18"/></para>
  <para style="p">
    <verse number="19" style="v" sid="DAN 6:19"/>بەیانی زوو پاشا هەستا و بە پەلە چووە لای چاڵی شێرەکان. <verse eid="DAN 6:19"/><verse number="20" style="v" sid="DAN 6:20"/>کاتێک لە چاڵەکە نزیک بووەوە، بە دەنگێکی پڕ لە ئازارەوە بانگی دانیالی کرد و گوتی: «ئەی دانیال، بەندەی خودای زیندوو! ئایا ئەو خودایەی بەردەوام دەیپەرستیت توانی لە شێرەکان ڕزگارت بکات؟»<verse eid="DAN 6:20"/></para>
  <para style="p">
    <verse number="21" style="v" sid="DAN 6:21"/>دانیالیش وەڵامی دایەوە: «ئەی پاشا، هەتاهەتایە هەر بژی! <verse eid="DAN 6:21"/><verse number="22" style="v" sid="DAN 6:22"/>خوداکەم فریشتەکەی خۆی نارد و دەمی شێرەکانی داخست، هیچ زیانیان پێ نەگەیاندم، چونکە لەبەردەم ئەو بێتاوان بووم. ئەی پاشا، لەبەردەم تۆشدا هیچ تاوانێکم نەکردووە.»<verse eid="DAN 6:22"/></para>
  <para style="p">
    <verse number="23" style="v" sid="DAN 6:23"/>پاشا دڵی خۆش بوو، فەرمانی دا دانیال لە چاڵەکە سەربخەن. دانیال لە چاڵەکەوە سەرخرا و هیچ زیانێکی پێ نەگەیشتبوو، چونکە پشتی بە خودای خۆی بەست.<verse eid="DAN 6:23"/></para>
  <para style="p">
    <verse number="24" style="v" sid="DAN 6:24"/>ئینجا پاشا فەرمانی دا، ئەو پیاوانەیان هێنا کە سکاڵایان لە دانیال کرد و فڕێیان دانە ناو چاڵی شێرەکان، خۆیان و ژن و منداڵەکانیان. هێشتا نەگەیشتبوونە بن چاڵەکە، شێرەکان پەلاماریان دان و هەموو ئێسکەکانیان تێکشکاندن.<verse eid="DAN 6:24"/></para>
  <para style="p">
    <verse number="25" style="v" sid="DAN 6:25"/>دوای ئەوە داریوشی پاشا ئەمەی بۆ هەموو گەل و نەتەوە و خەڵکی هەموو زمانەکان نووسی کە لە هەموو زەویدا نیشتەجێن:</para>
  <para style="pmo" vid="DAN 6:25">هەر سەرکەوتوو بن!<verse eid="DAN 6:25"/></para>
  <para style="b"/>
  <para style="pm">
    <verse number="26" style="v" sid="DAN 6:26"/>لە منەوە فەرمان دەرچووە بەوەی کە لە هەموو ناوچەکانی ژێر دەسەڵاتی مندا، دەبێت خەڵک لە خودای دانیال بترسن و ڕێزی لێ بگرن.</para>
  <para style="q1" vid="DAN 6:26">لەبەر ئەوەی ئەو خودای زیندووە و</para>
  <para style="q2" vid="DAN 6:26">بۆ هەتاهەتایە دەمێنێت،</para>
  <para style="q1" vid="DAN 6:26">پاشایەتییەکەی لەناو ناچێت و</para>
  <para style="q2" vid="DAN 6:26">دەسەڵاتی بێ کۆتاییە.<verse eid="DAN 6:26"/></para>
  <para style="q1">
    <verse number="27" style="v" sid="DAN 6:27"/>ئەو ڕزگار دەکات و دەرباز دەکات،</para>
  <para style="q2" vid="DAN 6:27">نیشانە و کاری سەرسوڕهێنەر دەکات</para>
  <para style="q2" vid="DAN 6:27">لە ئاسمان و لەسەر زەوی.</para>
  <para style="q1" vid="DAN 6:27">ئەو دانیالی لە چنگی شێرەکان</para>
  <para style="q2" vid="DAN 6:27">ڕزگار کرد.<verse eid="DAN 6:27"/></para>
  <para style="p">
    <verse number="28" style="v" sid="DAN 6:28"/>ئیتر دانیال لە پاشایەتی داریوش و لە پاشایەتی کۆرشی فارسی سەرکەوتوو بوو.<verse eid="DAN 6:28"/></para>
  <chapter eid="DAN 6"/>
  <chapter number="7" style="c" sid="DAN 7"/>
  <para style="s1">چوار گیانلەبەری گەورە لە خەوندا</para>
  <para style="p">
    <verse number="1" style="v" sid="DAN 7:1"/>لە ساڵی یەکەمی بێلشەسری پاشای بابل، کاتێک دانیال لەسەر جێگاکەی ڕاکشابوو خەونێکی بینی و چەند بینینێک بە مێشکیدا هات، ئینجا پوختەی خەونەکەی نووسییەوە.<verse eid="DAN 7:1"/></para>
  <para style="p">
    <verse number="2" style="v" sid="DAN 7:2"/>دانیال گوتی: «لە بینینەکەمدا لە شەو تەماشام دەکرد چوار بایەکەی ئاسمان دەریای گەورەیان هەژاند. <verse eid="DAN 7:2"/><verse number="3" style="v" sid="DAN 7:3"/>لە دەریاکەوە چوار گیانلەبەری گەورە هاتنە دەرەوە، هەریەکەیان لەوەی دیکە جیاواز بوو.<verse eid="DAN 7:3"/></para>
  <para style="p">
    <verse number="4" style="v" sid="DAN 7:4"/>«یەکەمیان وەک شێر بوو و دوو باڵی هەڵۆ ئاسای هەبوو. تەماشام کرد هەتا باڵەکانی لێکرایەوە و لەسەر زەوی هەڵستێنرا، وەک مرۆڤ لەسەر دوو پێ ڕاوەستابوو، دڵی مرۆڤی پێدرا.<verse eid="DAN 7:4"/></para>
  <para style="p">
    <verse number="5" style="v" sid="DAN 7:5"/>«هەر لەو کاتەدا گیانلەبەری دووەم لە شێوەی ورچ لەسەر یەک لا بەرزبووەوە، سێ پەراسوو لەنێو ددانەکانی بوو، پێی گوترا: ”هەستە و گۆشتی زۆر بخۆ!“<verse eid="DAN 7:5"/></para>
  <para style="p">
    <verse number="6" style="v" sid="DAN 7:6"/>«پاش ئەمە تەماشام کرد یەکێکی دیکە وەک پڵنگ وابوو، لەسەر پشتی چوار باڵی باڵندەی هەبوو. گیانلەبەرەکە چوار سەری هەبوو، دەسەڵاتی حوکمدانی پێدرابوو.<verse eid="DAN 7:6"/></para>
  <para style="p">
    <verse number="7" style="v" sid="DAN 7:7"/>«پاش ئەمە لە بینینی شەودا تەماشام کرد گیانلەبەری چوارەم ترسناک و تۆقێنەر و زۆر بەهێز بوو. ددانی ئاسنین و گەورەی هەبوو، نێچیرەکانی خوارد و تێکی شکاندن و پاشماوەکەی بە پێیەکانی پانکردەوە. ئەو لە هەموو گیانلەبەرەکانی پێش خۆی جیاوازتر بوو، دە شاخی<note caller="+" style="f"><char style="fr" closed="false">7‏:7 </char><char style="ft" closed="false">شاخ: لە زمان و کەلتوری عیبریدا شاخ هێمای توانایە، لێرە و لە 24‏:8. بڕوانە <char style="xt"><ref loc="DAN 7:7-8">دانیال 7‏:7‏-8</ref> و <ref loc="REV 5:6">ئاشکراکردن 5‏:6</ref> و <ref loc="REV 12:3">12‏:3</ref>.‏</char>‏</char></note> هەبوو.<verse eid="DAN 7:7"/></para>
  <para style="p">
    <verse number="8" style="v" sid="DAN 7:8"/>«لە شاخەکان ڕامابووم، شاخێکی دیکەی بچووک لەنێوانیانەوە دەرهات و سێ شاخەکەی پێش خۆی هەڵتەکاند. ئەم شاخە چاوی وەک چاوی مرۆڤی تێدابوو، لەگەڵ دەمێک کە بە فیزەوە قسەی دەکرد.<verse eid="DAN 7:8"/></para>
  <para style="p">
    <verse number="9" style="v" sid="DAN 7:9"/>«کاتێک تەماشام دەکرد</para>
  <para style="q1" vid="DAN 7:9">«تەختەکان دانران و</para>
  <para style="q2" vid="DAN 7:9">خودای جاویدانی<note caller="+" style="f"><char style="fr" closed="false">7‏:9 </char><char style="ft" closed="false">ئارامی: دێرینی ڕۆژان. مەبەستی لە خودای ئەزەلییە، ناوێکی تایبەتە بۆ خودا کە لە ئەزەلەوە هەیە.‏</char></note> دانیشت،</para>
  <para style="q1" vid="DAN 7:9">جلەکانی وەک بەفر سپی بوون و</para>
  <para style="q2" vid="DAN 7:9">مووی سەریشی وەک خوری بێگەرد وابوو.</para>
  <para style="q1" vid="DAN 7:9">تەختەکەشی بڵێسەی ئاگری بوو،</para>
  <para style="q2" vid="DAN 7:9">چەرخەکانیشی ئاگری داگیرساو بوو.<verse eid="DAN 7:9"/></para>
  <para style="q1">
    <verse number="10" style="v" sid="DAN 7:10"/>ڕووبارێکی ئاگرین تێدەپەڕی،</para>
  <para style="q2" vid="DAN 7:10">لەبەردەمیەوە دەڕۆیشت.</para>
  <para style="q1" vid="DAN 7:10">بە هەزاران هەزار خزمەتیان دەکرد و</para>
  <para style="q2" vid="DAN 7:10">بە دەیان هەزار دەیان هەزار لەبەردەمیدا ڕاوەستابوون.</para>
  <para style="q1" vid="DAN 7:10">ئینجا دادگا دانیشت و</para>
  <para style="q2" vid="DAN 7:10">کتێبەکان کرانەوە.<verse eid="DAN 7:10"/></para>
  <para style="p">
    <verse number="11" style="v" sid="DAN 7:11"/>«لەو کاتەدا بەردەوام بووم لە سەرنجدان لەبەر قسە بە فیزەکان کە شاخەکە دەیکرد. تەماشام دەکرد هەتا گیانلەبەرەکە کوژرا و کەلاکەکەی لەناوچوو، فڕێدرایە ناو ئاگرە داگیرساوەکە. <verse eid="DAN 7:11"/><verse number="12" style="v" sid="DAN 7:12"/>گیانلەبەرەکانی دیکەش دەسەڵاتیان لێسەنرایەوە، بەڵام بۆ ماوەیەک تەمەن درێژییان پێدرا.<verse eid="DAN 7:12"/></para>
  <para style="p">
    <verse number="13" style="v" sid="DAN 7:13"/>«لە بینینەکەی شەودا تەماشام کرد، بەسەر هەوری ئاسمانەوە یەکێکی وەک کوڕی مرۆڤ بوو هات، گەیشتە لای خودای جاویدانی و بردیانە بەردەمی. <verse eid="DAN 7:13"/><verse number="14" style="v" sid="DAN 7:14"/>ئینجا دەسەڵات و شکۆ و پاشایەتی پێدرا، بۆ ئەوەی هەموو گەلان و نەتەوەکان و خەڵکی هەموو زمانەکان بیپەرستن. دەسەڵاتەکەی دەسەڵاتێکی هەتاهەتاییە کە بەسەرناچێت، پاشایەتییەکەی لەناو ناچێت.<verse eid="DAN 7:14"/></para>
  <para style="s1">لێکدانەوەی خەونەکە</para>
  <para style="p">
    <verse number="15" style="v" sid="DAN 7:15"/>«بەڵام من، کە دانیالم ڕۆحم لە ناخمدا واقی وڕما بوو و ئەو بینینانەی بە مێشکمدا هات منیان ترساند. <verse eid="DAN 7:15"/><verse number="16" style="v" sid="DAN 7:16"/>جا لە یەکێک لە ڕاوەستاوەکان نزیک بوومەوە و لە هەموو ئەمەدا داوای لێکدانەوەم لێکرد.</para>
  <para style="p" vid="DAN 7:16">«ئەویش لێکدانەوەی خەونەکەی پێ گوتم: <verse eid="DAN 7:16"/><verse number="17" style="v" sid="DAN 7:17"/>”ئەو چوار گیانلەبەرە گەورەیە چوار پاشان کە لەسەر زەوی پەیدا دەبن. <verse eid="DAN 7:17"/><verse number="18" style="v" sid="DAN 7:18"/>بەڵام گەلی پیرۆزی خودای هەرەبەرز پاشایەتییەکە بەدەستدەهێنن و بۆ هەتاهەتایە خاوەنداریێتی دەکەن. بەڵێ، بۆ هەتاهەتایە.“<verse eid="DAN 7:18"/></para>
  <para style="p">
    <verse number="19" style="v" sid="DAN 7:19"/>«ئینجا ویستم لێکدانەوەی گیانلەبەرەکەی چوارەم بزانم کە لەگەڵ هەموویان جیاواز بوو، زۆر ترسناک بوو، ددانەکانی لە ئاسن بوون و چنگەکانی لە بڕۆنز، نێچیرەکانی خوارد و تێکیشکاندن و پاشماوەکەی بە پێیەکانی پانکردەوە. <verse eid="DAN 7:19"/><verse number="20" style="v" sid="DAN 7:20"/>هەروەها ویستم لەبارەی ئەو دە شاخەی سەری و ئەو شاخەی تریش بزانم کە لە کاتی دەرکەوتنی سێ لە شاخەکانی دیکە لەبەردەمی کەوتنە خوارەوە، ئەو شاخە چاوی هەبوو، دەمێکیش کە بە فیزەوە قسەی دەکرد و دیمەنەکەی لە شاخەکانی دیکە زەبەلاحتر بوو. <verse eid="DAN 7:20"/><verse number="21" style="v" sid="DAN 7:21"/>تەماشام دەکرد و ئەو شاخە لە دژی گەلە پیرۆزەکە دەجەنگا و ئەوانی بەزاند، <verse eid="DAN 7:21"/><verse number="22" style="v" sid="DAN 7:22"/>هەتا خودای جاویدانی هات و حوکمی دەرکرد لە بەرژەوەندی گەلە پیرۆزەکەی خودای هەرەبەرز، کاتی هات بۆ ئەوەی خاوەنداریێتی پاشایەتییەکە بکەن.<verse eid="DAN 7:22"/></para>
  <para style="p">
    <verse number="23" style="v" sid="DAN 7:23"/>«ئەویش بەم جۆرەی گوت: ”گیانلەبەری چوارەم پاشایەتییەکی چوارەم دەبێت لەسەر زەوی، جیاواز لە سەرجەم پاشایەتییەکان، ئینجا هەموو زەوی دەخوات و پێی لێ دەنێت و تێکی دەشکێنێت. <verse eid="DAN 7:23"/><verse number="24" style="v" sid="DAN 7:24"/>دە شاخەکەش دە پاشان کە لەم پاشایەتییەدا هەڵدەستن. یەکێکی دیکە لەدوای ئەوان هەڵدەستێت لەوانی پێش خۆی جیاواز دەبێت و سێ پاشا زەلیل دەکات. <verse eid="DAN 7:24"/><verse number="25" style="v" sid="DAN 7:25"/>لە دژی خودای هەرەبەرز قسە دەکات و پیرۆزەکانی سەرکوت دەکات و هەوڵ دەدات کاتی جەژنەکان و فەرزەکانی تەورات بگۆڕێت. گەلە پیرۆزەکە بۆ سێ ساڵ و نیو<note caller="+" style="f"><char style="fr" closed="false">7‏:25 </char><char style="ft" closed="false">ئارامی: کاتێک و دوو کاتێک و نیو کات.‏</char></note> دەدرێنە دەستی ئەو.<verse eid="DAN 7:25"/></para>
  <para style="p">
    <verse number="26" style="v" sid="DAN 7:26"/>«”جا دادگا دادەنیشێت و دەسەڵاتەکەی لێ دادەماڵن بۆ ئەوەی بە تەواوی کۆتایی پێ بێت و لەناوبچێت. <verse eid="DAN 7:26"/><verse number="27" style="v" sid="DAN 7:27"/>پاشایەتییەکە و دەسەڵات و گەورەیی پاشایەتییەکە لەژێر هەموو ئاسماندا دەدرێتە گەلە پیرۆزەکە، گەلی خودای هەرەبەرز. پاشایەتییەکەی پاشایەتی هەتاهەتاییە و هەموو دەسەڵاتداران دەیپەرستن و گوێڕایەڵی دەبن.“<verse eid="DAN 7:27"/></para>
  <para style="p">
    <verse number="28" style="v" sid="DAN 7:28"/>«هەتا ئێرە کۆتایی بابەتەکەیە. من دانیالم، بیرکردنەوەکانم زۆر منیان ترساند و ڕەنگم گۆڕا، بەڵام بابەتەکەم لە دڵی خۆمدا هەڵگرت.»<verse eid="DAN 7:28"/></para>
  <chapter eid="DAN 7"/>
  <chapter number="8" style="c" sid="DAN 8"/>
  <para style="s1">بەران و تەگە لە بینینەکە</para>
  <para style="p">
    <verse number="1" style="v" sid="DAN 8:1"/>من کە دانیالم، لە ساڵی سێیەمی پاشایەتی بێلشەسر، لەپاش ئەو بینینەی کە ماوەیەک لەمەوپێش بۆم ئاشکرا کرابوو، بینینێکی دیکەشم بۆ ئاشکرا کرا. <verse eid="DAN 8:1"/><verse number="2" style="v" sid="DAN 8:2"/>لە بینینەکەمدا سەیرم کرد لە قەڵای شوشم، ئەوەی لە هەرێمی ئیلامە. لە بینینەکەدا لەلای نۆکەندی ئولای بووم. <verse eid="DAN 8:2"/><verse number="3" style="v" sid="DAN 8:3"/>چاوم هەڵبڕی و بینیم بەرانێک لەلای نۆکەندەکە ڕاوەستاوە و دوو قۆچی هەیە، هەردوو قۆچەکە درێژ بوون، یەکێکیان لەوەی دیکەیان درێژتر بوو، هەرچەندە دواتر سەری دەرهێنابوو. <verse eid="DAN 8:3"/><verse number="4" style="v" sid="DAN 8:4"/>بینیم بەرانەکە بەلای ڕۆژئاوا و باکوور و باشووردا قۆچ دەوەشێنێت، هیچ گیانلەبەرێکیش لە ڕووی نەوەستایەوە، هیچ لە دەستی دەرباز نەبوو، ئەوەی پێی خۆشبوو کردی و مەزن بوو.<verse eid="DAN 8:4"/></para>
  <para style="p">
    <verse number="5" style="v" sid="DAN 8:5"/>لەو کاتەدا کە ڕامابووم تەگەیەک<note caller="+" style="f"><char style="fr" closed="false">8‏:5 </char><char style="ft" closed="false">نێری، سابرێن.‏</char></note> لە ڕۆژئاواوە بەسەر زەویدا دەهات و پێیەکانی بەر زەوی نەدەکەوت، تەگەکە شاخێکی بەرزی هەبوو لەنێوان هەردوو چاوی. <verse eid="DAN 8:5"/><verse number="6" style="v" sid="DAN 8:6"/>چووە لای ئەو بەرانەی کە دوو قۆچی هەبوو، ئەوەی بینیم لەلای نۆکەندەکە وەستابوو، زۆر بە تووڕەییەوە هێرشی کردە سەری. <verse eid="DAN 8:6"/><verse number="7" style="v" sid="DAN 8:7"/>بینیم گەیشتە سەر بەرانەکە و بەربووە سەری و لە بەرانەکەی دا، دوو قۆچەکەی شکاند. بەرانەکە هێزی ئەوەی نەبوو لەبەردەمی ڕابوەستێت، تەگەکە فڕێیدایە سەر زەوی و پێی لێنا، بەرانەکە کەسی نەبوو لە دەستی دەربازی بکات. <verse eid="DAN 8:7"/><verse number="8" style="v" sid="DAN 8:8"/>ئینجا تەگەکە زۆر خۆی بە زل زانی، بەڵام کاتێک لەخۆبایی بوو شاخە گەورەکەی شکا، لە جێی ئەو شاخەش چوار شاخی گەورەتر بەرەو چوار بایەکەی ئاسمان دەرچوون.<verse eid="DAN 8:8"/></para>
  <para style="p">
    <verse number="9" style="v" sid="DAN 8:9"/>لە یەکێک لەوانەوە شاخێکی بچکۆلە دەرکەوت، ڕووەو باشوور و ڕۆژهەڵات و خاکە دڵگیرەکە<note caller="+" style="f"><char style="fr" closed="false">8‏:9 </char><char style="ft" closed="false">مەبەستی لە خاکی ئیسرائیلە.‏</char></note> گەشەی کرد. <verse eid="DAN 8:9"/><verse number="10" style="v" sid="DAN 8:10"/>زۆر بەهێز بوو، تەنانەت گەیشتە هێزەکانی ئاسمانیش، هەندێک لە هێز و ئەستێرەکانی فڕێدایە خوارەوە بۆ سەر زەوی و پێی لێنان. <verse eid="DAN 8:10"/><verse number="11" style="v" sid="DAN 8:11"/>خۆی بە گەورە زانی تاوەکو خۆی یەکسان بکات بە خودای سوپاسالاری ئاسمان. قوربانی ڕۆژانە لەکارخرا و پیرۆزگاکەی وێران کرا. <verse eid="DAN 8:11"/><verse number="12" style="v" sid="DAN 8:12"/>لەبەر یاخیبوون، سوپا پیرۆزەکان و پێشکەشکردنی قوربانی ڕۆژانە درانە دەستی شاخەکە. ڕاستی خرایە ژێر پێ، شاخەکەش لە هەموو ئەوەدا سەرکەوتوو بوو کە کردی.<verse eid="DAN 8:12"/></para>
  <para style="p">
    <verse number="13" style="v" sid="DAN 8:13"/>ئینجا گوێم لە فریشتەیەکی پیرۆز بوو قسەی دەکرد، فریشتەیەکی پیرۆزی دیکە بەوی دەگوت: «ڕووداوەکانی ئەم بینینە کەی دێنە دی؟ هەتا کەی قوربانی ڕۆژانە لەکاردەخەن؟ هەتا کەی یاخیبوون بەردەوام دەبێت لە کاولبوونی پیرۆزگا و پێشێلکردنی سوپا پیرۆزەکە؟»<verse eid="DAN 8:13"/></para>
  <para style="p">
    <verse number="14" style="v" sid="DAN 8:14"/>ئەویش پێی گوتم: «دوو هەزار و سێ سەد بەیانی و ئێوارە، ئینجا پیرۆزگا دەگەڕێتەوە باری پیرۆزی خۆی.»<verse eid="DAN 8:14"/></para>
  <para style="s1">لێکدانەوەی بینینەکە</para>
  <para style="p">
    <verse number="15" style="v" sid="DAN 8:15"/>من دانیالم، هێشتا خەریکی سەیرکردنی بینینەکەم و هەوڵدەدەم کە لێی تێبگەم، ئەوەتا یەکێک لە شێوەی پیاوێک لەبەردەمم ڕاوەستاوە. <verse eid="DAN 8:15"/><verse number="16" style="v" sid="DAN 8:16"/>گوێم لە دەنگی مرۆڤێک بوو لەلای نۆکەندی ئولایەوە بانگی کرد و گوتی: «ئەی جبرائیل<note caller="+" style="f"><char style="fr" closed="false">8‏:16 </char><char style="ft" closed="false">جبرائیل: لە زمانی عیبری بە واتای پیاوی خودا دێت.‏</char></note>، واتای بینینەکە لەم پیاوە بگەیەنە.»<verse eid="DAN 8:16"/></para>
  <para style="p">
    <verse number="17" style="v" sid="DAN 8:17"/>ئەویش هاتە ئەو شوێنەی کە لێی ڕاوەستابووم، کاتێک هات ترسام و بەسەر ڕوومدا کەوتم. پێی گوتم: «ئەی کوڕی مرۆڤ، بزانە کە بینینەکە سەبارەت بە سەردەمی کۆتاییە.»<verse eid="DAN 8:17"/></para>
  <para style="p">
    <verse number="18" style="v" sid="DAN 8:18"/>کاتێک قسەی لەگەڵم دەکرد کەوتبوومە خەونێکی قووڵەوە و ڕووم ڕووەو زەوی بوو. ئینجا دەستی لێدام و هەڵیستاندمە سەر پێ.<verse eid="DAN 8:18"/></para>
  <para style="p">
    <verse number="19" style="v" sid="DAN 8:19"/>گوتی: «من پێت دەڵێم کە لە کاتی تووڕەیی چی ڕوودەدات، چونکە بینینەکە سەبارەت بە سەردەمی کۆتایی دیاریکراوە. <verse eid="DAN 8:19"/><verse number="20" style="v" sid="DAN 8:20"/>ئەو بەرانەی کە بینیت دوو قۆچی هەبوو، ئەوە پاشاکانی ماد و فارسە. <verse eid="DAN 8:20"/><verse number="21" style="v" sid="DAN 8:21"/>تەگەکە پاشای یۆنانە، ئەو قۆچە گەورەیەش کە لەنێوان هەردوو چاوی بوو یەکەمین پاشایە. <verse eid="DAN 8:21"/><verse number="22" style="v" sid="DAN 8:22"/>بەڵام ئەو چوار قۆچەی کە لە شوێنی قۆچە شکێنراوەکە پەیدابوون، ئەوا چوار پاشایەتی لە نەتەوەکەی ئەوەوە پەیدا دەبن، بەڵام هەمان هێزی ئەویان نابێت.<verse eid="DAN 8:22"/></para>
  <para style="p">
    <verse number="23" style="v" sid="DAN 8:23"/>«لە دوایین پاشایەتییان، کاتێک یاخیبوون لە دژی خودا دەگاتە ئەوپەڕی، پاشایەکی ڕوو وشک و فێڵباز پەیدا دەبێت. <verse eid="DAN 8:23"/><verse number="24" style="v" sid="DAN 8:24"/>هێزی زۆر دەبێت، بەڵام نەک بە هێزی خۆی، لە ڕادەبەدەر وێرانکاری دەکات و سەرکەوتوو دەبێت لە هەرچی بیەوێت بیکات. تواناداران و گەلە پیرۆزەکە لەناودەبات. <verse eid="DAN 8:24"/><verse number="25" style="v" sid="DAN 8:25"/>بە تەڵەکەبازی وا دەکات فێڵبازی سەرکەوتوو بێت، دڵی لەخۆبایی دەبێت. کاتێک لە ئاسوودەییدا زۆران لەناودەبات و لە دژی میری میران دەوەستێتەوە. لەگەڵ ئەوەشدا تێکدەشکێنرێت، بەڵام بەبێ هێزی مرۆڤانە.<verse eid="DAN 8:25"/></para>
  <para style="p">
    <verse number="26" style="v" sid="DAN 8:26"/>«ئەو بینینەی ئێوارە و بەیانی کە بە تۆ درا ڕاستە، بەڵام تۆ بینینەکە بە نهێنی بهێڵەوە، چونکە بۆ داهاتووی دوورە.»<verse eid="DAN 8:26"/></para>
  <para style="p">
    <verse number="27" style="v" sid="DAN 8:27"/>من کە دانیالم، بۆ چەند ڕۆژێک بێهێز و لاواز بووم، ئینجا هەستام و دەستم کردەوە بە کاروبارەکانی پاشا. واقم وڕمابوو لە بینینەکە، لە سەرووی تێگەیشتنەوە بوو.<verse eid="DAN 8:27"/></para>
  <chapter eid="DAN 8"/>
  <chapter number="9" style="c" sid="DAN 9"/>
  <para style="s1">نزای دانیال</para>
  <para style="p">
    <verse number="1" style="v" sid="DAN 9:1"/>لە ساڵی یەکەمی داریوشی کوڕی ئەحەشوێرۆش<note caller="+" style="f"><char style="fr" closed="false">9‏:1 </char><char style="ft" closed="false">لە زمانی یۆنانی: کسەرکسیس.‏</char></note> لە نەوەی مادەکان کە بووە بە فەرمانڕەوای شانشینی بابلییەکان، <verse eid="DAN 9:1"/><verse number="2" style="v" sid="DAN 9:2"/>لە ساڵی یەکەمی پاشایەتییەکەی ئەو، من کە دانیالم لە نووسراوە پیرۆزەکانەوە<note caller="+" style="f"><char style="fr" closed="false">9‏:2 </char><char style="ft" closed="false">بڕوانە یەرمیا 25‏:11‏-12.‏</char></note> بەپێی فەرمایشتی یەزدان بۆ یەرمیای پێغەمبەر تێگەیشتم کە ماوەی کاولبوونی ئۆرشەلیم حەفتا ساڵ دەبێت. <verse eid="DAN 9:2"/><verse number="3" style="v" sid="DAN 9:3"/>منیش ڕووم لە خودای پەروەردگار کرد، بە نوێژ و پاڕانەوەوە داوام دەکرد، بە ڕۆژوو و بە پۆشینی جلوبەرگی گوش<note caller="+" style="f"><char style="fr" closed="false">9‏:3 </char><char style="ft" closed="false">لە کاتی ماتەمگێڕان و تۆبەکردندا جلوبەرگی لە گوش دروستکراویان لەبەرکردووە کە ئەزیەتی پێستیانی داوە.‏</char></note> و بە خۆڵەمێش بەسەرخۆدا کردن.<verse eid="DAN 9:3"/></para>
  <para style="p">
    <verse number="4" style="v" sid="DAN 9:4"/>نزام بۆ یەزدانی پەروەردگارم کرد و دانم پێدا نا:</para>
  <para style="pm" vid="DAN 9:4">«ئەی پەروەردگار، خودای مەزن و سامناک، ئەی ئەوەی پەیمانی خۆشەویستییەکەت دەبەیتەسەر بۆ ئەوانەی کە تۆیان خۆشدەوێت و فەرمانەکانت بەجێدەگەیەنن، <verse eid="DAN 9:4"/><verse number="5" style="v" sid="DAN 9:5"/>گوناهمان کرد و تاوانمان کرد، خراپەمان کرد و یاخی بووین، لە فەرمانەکان و یاساکانی تۆ لاماندا. <verse eid="DAN 9:5"/><verse number="6" style="v" sid="DAN 9:6"/>گوێمان لە بەندە پێغەمبەرەکانت نەگرت، ئەوانەی بە ناوی تۆوە قسەیان بۆ پاشا و میر و باوباپیرانمان و هەموو گەلی خاکەکە کرد.<verse eid="DAN 9:6"/></para>
  <para style="pm">
    <verse number="7" style="v" sid="DAN 9:7"/>«ئەی پەروەردگار، تۆ ڕاستودروستیت، بەڵام ئەمڕۆ شەرمەزاری لەسەر ڕوخساری ئێمەیە، بۆ پیاوانی یەهودا و دانیشتووانی ئۆرشەلیم، بۆ هەموو ئیسرائیلە، نزیک و دوورەکان لە هەموو ئەو خاکانەی بۆ ئەوێ دەرتکردووین، لەبەر ئەو ناپاکییەی لەگەڵ تۆدا کردمان. <verse eid="DAN 9:7"/><verse number="8" style="v" sid="DAN 9:8"/>ئەی یەزدان، شەرمەزاری لەسەر ڕوخساری ئێمەیە، لە پاشا و میر و باوباپیرانمان، چونکە دەرهەق بە تۆ گوناهمان کرد. <verse eid="DAN 9:8"/><verse number="9" style="v" sid="DAN 9:9"/>خودای پەروەردگارمان بە بەزەیی و بەخشندەیە، هەرچەندە ئێمە لێی یاخی بووین. <verse eid="DAN 9:9"/><verse number="10" style="v" sid="DAN 9:10"/>گوێڕایەڵی یەزدانی پەروەردگارمان نەبووین بۆ ئەوەی بە ڕێگای فێرکردنەکانیدا بڕۆین، کە لە ڕێگەی بەندە پێغەمبەرەکانییەوە پێیداین. <verse eid="DAN 9:10"/><verse number="11" style="v" sid="DAN 9:11"/>هەموو ئیسرائیل سەرپێچی فێرکردنەکانی تۆیان کرد، لایاندا و گوێڕایەڵبوونی تۆیان ڕەتکردەوە.</para>
  <para style="pm" vid="DAN 9:11">«لەبەر ئەوە ئەو نەفرەت و سوێندەت بەسەرماندا ڕژاند کە لە تەوراتی موسای بەندەی خودا نووسرابوو، چونکە دەرهەق بە تۆ گوناهمان کرد. <verse eid="DAN 9:11"/><verse number="12" style="v" sid="DAN 9:12"/>ئەو ئاگادارکردنەوانەت هێنایە دی کە لەسەر ئێمە و ئەو دادوەرانەمان فەرمووبووت کە دادوەرییان بۆمان دەکرد، بۆ ئەوەی بەڵایەکی گەورەمان بەسەردا بهێنیت. لەژێر ئاسماندا شتی وا ڕووینەدابێت، وەک ئەوەی بەسەر ئۆرشەلیم هات. <verse eid="DAN 9:12"/><verse number="13" style="v" sid="DAN 9:13"/>هەروەک ئەوەی لە تەوراتی موسادا نووسرابوو هەموو ئەم بەڵایانە بەسەرماندا هات، بەڵام لە تاوانەکانمان نەگەڕاینەوە و سەرنجمان نەدایە ڕاستییەکەی تۆ، بۆ ئەوەی ڕەزامەندی یەزدانی پەروەردگارمان بەدەستبهێنین. <verse eid="DAN 9:13"/><verse number="14" style="v" sid="DAN 9:14"/>جا یەزدان مکوڕ بوو کە بەڵاکەمان بەسەربهێنێت، چونکە یەزدانی پەروەردگارمان لە هەموو کارەکانی کە کردی ڕاستودروستە، ئێمەش گوێڕایەڵی نەبووین.<verse eid="DAN 9:14"/></para>
  <para style="pm">
    <verse number="15" style="v" sid="DAN 9:15"/>«ئێستاش ئەی خودای پەروەردگارمان، کە بە دەستێکی بەهێزەوە گەلی خۆتت لە خاکی میسرەوە هێنایە دەرەوە، ناوێکت بۆ خۆت دروستکرد وەک ئەوەی ئەمڕۆ هەیە، ئێمە گوناهمان کرد و خراپەمان کرد. <verse eid="DAN 9:15"/><verse number="16" style="v" sid="DAN 9:16"/>ئەی پەروەردگار، بەپێی هەموو ڕاستودروستییەکەت، تکایە تووڕەیی و هەڵچوونەکەت لەسەر شارەکەت، ئۆرشەلیم، دابمرکێنەوە کە کێوی پیرۆزی خۆتە. بەهۆی گوناهەکانمان و تاوانەکانی باوباپیرانمان ئۆرشەلیم و گەلەکەت لەلای هەموو ئەوانەی لە دەوروبەرمانن ڕیسوا بوون.<verse eid="DAN 9:16"/></para>
  <para style="pm">
    <verse number="17" style="v" sid="DAN 9:17"/>«ئێستاش ئەی خودای ئێمە، گوێ لە نزاکانی خزمەتکارەکەت و لە پاڕانەوەکەی بگرە. ئەی پەروەردگار، لە پێناوی خۆت ڕووت بەسەر پیرۆزگا کاولەکەتدا بدرەوشێنەوە. <verse eid="DAN 9:17"/><verse number="18" style="v" sid="DAN 9:18"/>ئەی خودای من، گوێت شل بکە و ببیستە، چاوەکانت بکەرەوە و کەلاوەکانمان و ئەو شارە ببینە کە ناوی تۆی هەڵگرتووە. لەبەر ڕاستودروستی خۆمان نییە کە پاڕانەوەکانمان دەخەینە بەردەمت، بەڵکو لەبەر بەزەییە زۆرەکەتە. <verse eid="DAN 9:18"/><verse number="19" style="v" sid="DAN 9:19"/>ئەی پەروەردگار گوێ بگرە! ئەی پەروەردگار لێخۆشبە! ئەی پەروەردگار گوێ شل بکە و دەستبەکار بە! ئەی خودای من، لەبەر خۆت دوای مەخە، چونکە شارەکەت و گەلەکەت ناوی تۆیان هەڵگرتووە.»<verse eid="DAN 9:19"/></para>
  <para style="s1">حەفتا هەفتە</para>
  <para style="p">
    <verse number="20" style="v" sid="DAN 9:20"/>لەو کاتەدا من قسەم دەکرد و نزام دەکرد، دانم بە گوناهی خۆم و بە گوناهی ئیسرائیلی گەلەکەمدا دەنا و سەبارەت بە کێوە پیرۆزەکەی پاڕانەوەکەم دەخستە بەردەم یەزدانی پەروەردگارم، <verse eid="DAN 9:20"/><verse number="21" style="v" sid="DAN 9:21"/>هێشتا لە نزاکەمدا بووم، جبرائیل، ئەو پیاوەی کە پێشتر لە بینینێکی دیکەدا بۆم ئاشکرا کرابوو، لە کاتی قوربانی ئێوارە بە خێرایی فڕی و هاتە لام. <verse eid="DAN 9:21"/><verse number="22" style="v" sid="DAN 9:22"/>تێیگەیاندم و پێی گوتم: «ئەی دانیال، من ئێستا هاتم بۆ ئەوەی تێتبگەیەنم و بۆت ڕوون بکەمەوە. <verse eid="DAN 9:22"/><verse number="23" style="v" sid="DAN 9:23"/>هەرکە دەستت بە پاڕانەوە کرد، وەڵامێک دەرچوو، منیش هاتووم پێت بڵێم، چونکە تۆ خۆشەویستی. لەبەر ئەوە لە پەیامەکە ڕابمێنە و لە بینینەکە تێبگە.<verse eid="DAN 9:23"/></para>
  <para style="p">
    <verse number="24" style="v" sid="DAN 9:24"/>«بڕیار دراوە حەفتا ”هەفتە“<note caller="+" style="f"><char style="fr" closed="false">9‏:24 </char><char style="ft" closed="false">دەشێت مەبەستی لە هەر هەفتەیەک حەوت ساڵ بێت.‏</char></note> بەسەر گەلەکەت و بەسەر شارە پیرۆزەکەتدا بچێت بۆ کۆتایی پێهێنانی یاخیبوون، نەهێشتنی گوناه، کەفارەتی تاوان، هێنانی ڕاستودروستی هەتاهەتایی، تەواوکردنی بینین و پەیامی پێغەمبەر و هەروەها دەستنیشانکردنی هەرەپیرۆز<note caller="+" style="f"><char style="fr" closed="false">9‏:24 </char><char style="ft" closed="false">دەقی عیبری مەبەستی لە شوێن یان کەسە.‏</char></note>.<verse eid="DAN 9:24"/></para>
  <para style="p">
    <verse number="25" style="v" sid="DAN 9:25"/>«جا بزانە و تێبگە کە لە دەرچوونی بڕیارەکە بۆ نوێکردنەوە و بنیادنانەوەی ئۆرشەلیم، هەتا هاتنی پاشای دەستنیشانکراو<note caller="+" style="f"><char style="fr" closed="false">9‏:25 </char><char style="ft" closed="false">بە زمانی عیبری پێی دەگوترێ <char style="tl">مەشیخ‏</char> یان <char style="tl">مەشیح‏</char>.‏</char></note>، حەوت ”هەفتە“ و شەست و دوو ”هەفتە“ی پێ دەچێت. ئۆرشەلیم بە شەقامەکان و شوورابەندیەوە بنیاد دەنێتەوە، سەرباری ئەوەی کاتەکە تەنگانەیە. <verse eid="DAN 9:25"/><verse number="26" style="v" sid="DAN 9:26"/>پاش شەست و دوو ”هەفتە“ دەستنیشانکراوەکە<note caller="+" style="f"><char style="fr" closed="false">9‏:26 </char><char style="ft" closed="false">بە زمانی عیبری پێی دەگوترێ <char style="tl">مەشیخ‏</char> یان <char style="tl">مەشیح‏</char>.‏</char></note> دەکوژرێت و هیچی نابێت. سوپای پاشایەکی دیکە دێت و شارەکە و پیرۆزگاکە وێران دەکات. کۆتاییەکەی وەک لافاوێک دێت و هەتا کۆتایی جەنگ بەردەوام دەبێت، بڕیاری کاولکردنی دراوە. <verse eid="DAN 9:26"/><verse number="27" style="v" sid="DAN 9:27"/>ئەم فەرمانڕەوایە لە یەک ”هەفتە“دا لەگەڵ زۆردا پەیمانی بەهێز دەبەستێت. لە ناوەڕاستی ئەو ”هەفتەیە“دا کۆتایی بە قوربانی و پێشکەشکراوەکان دەهێنێت، لەسەر لووتکەی پەرستگا قێزەونی وێرانکەر دادەنێت، بۆ ئەوەی سزای حوکمی کۆتایی لەسەر ئەم وێرانکەرەدا بڕژێتەوە.»<verse eid="DAN 9:27"/></para>
  <chapter eid="DAN 9"/>
  <chapter number="10" style="c" sid="DAN 10"/>
  <para style="s1">پیاوێک لە بینینی دانیال</para>
  <para style="p">
    <verse number="1" style="v" sid="DAN 10:1"/>لە ساڵی سێیەمی کۆرشی پاشای فارس، پەیامێک بۆ دانیال ئاشکرا کرا، کە ناونرابوو بێلتەشەسر. پەیامێکی ڕاست بوو سەبارەت بە جەنگی گەورە. تێگەیشتنی پەیامەکە لە ڕێگەی بینینێکەوە بۆی هات.<verse eid="DAN 10:1"/></para>
  <para style="p">
    <verse number="2" style="v" sid="DAN 10:2"/>لەو ڕۆژانەدا، من کە دانیالم سێ هەفتەی تەواو شیوەنم گێڕا. <verse eid="DAN 10:2"/><verse number="3" style="v" sid="DAN 10:3"/>هیچ خواردنێکی خۆشم نەخوارد، گۆشت و شەراب نەچووە دەممەوە، بۆنم لە خۆم نەدا هەتا سێ هەفتەکە تەواو بوو.<verse eid="DAN 10:3"/></para>
  <para style="p">
    <verse number="4" style="v" sid="DAN 10:4"/>لە ڕۆژی بیست و چواری مانگی یەکدا کاتێک لەسەر کەناری ڕووبارە گەورەکە بووم کە دجلەیە، <verse eid="DAN 10:4"/><verse number="5" style="v" sid="DAN 10:5"/>سەرم هەڵبڕی و تەماشام کرد، پیاوێک کەتانی لەبەردا بوو، پشتێنێکی زێڕی ئوفازیشی لە کەمەری بەستبوو. <verse eid="DAN 10:5"/><verse number="6" style="v" sid="DAN 10:6"/>لەشی وەک زەبەرجەد، ڕووی وەک شێوەی بروسکە، چاوەکانی وەک چرای ئاگر، قۆڵ و قاچەکانی وەک بریسکەی بڕۆنزی سافکراو بوون و هەروەها دەنگیشی وەک دەنگی خەڵکێکی ئێجگار زۆر بوو.<verse eid="DAN 10:6"/></para>
  <para style="p">
    <verse number="7" style="v" sid="DAN 10:7"/>من کە دانیالم، بە تەنها من بینینەکەم بۆ ئاشکرا کرا، ئەو پیاوانەی لەگەڵمدا بوون نەیانبینی، بەڵام ترسێکی گەورە لەسەریان نیشت، ڕایانکرد و خۆیان شاردەوە. <verse eid="DAN 10:7"/><verse number="8" style="v" sid="DAN 10:8"/>جا من بە تەنها مامەوە و تەماشای ئەم بینینە گەورەیەم دەکرد. هێزم تێدا نەما و ڕووم ڕەنگی مردووی لێ نیشت، لە پەلوپۆ کەوتم. <verse eid="DAN 10:8"/><verse number="9" style="v" sid="DAN 10:9"/>گوێم لە قسەکانی بوو، لەو کاتەش کە گوێم لێی دەگرت، چوومە ناو خەوێکی قووڵەوە، ڕووشم ڕووەو زەوی بوو.<verse eid="DAN 10:9"/></para>
  <para style="p">
    <verse number="10" style="v" sid="DAN 10:10"/>دەستێکم بەرکەوت و بە لەرزەوە لەسەر دەست و ئەژنۆم داینام. <verse eid="DAN 10:10"/><verse number="11" style="v" sid="DAN 10:11"/>پێی گوتم: «ئەی دانیال، ئەی پیاوە خۆشەویستەکە! ئەو قسەیەی کە پێت دەڵێم لێی تێبگە و هەستە سەر پێت، چونکە من ئێستا نێردراوم بۆ لای تۆ.» کە بەم شێوەیە قسەی لەگەڵ کردم، بە لەرزەوە هەستامە سەر پێ.<verse eid="DAN 10:11"/></para>
  <para style="p">
    <verse number="12" style="v" sid="DAN 10:12"/>پێی گوتم: «ئەی دانیال، مەترسە. لەبەر ئەوەی هەر لە یەکەم ڕۆژەوە کە مکوڕ بوویت تێبگەیت و لەبەردەم خوداکەت خۆتت زەلیل کرد، پاڕانەوەکەت بیسترا، منیش لەبەر ئەمانە هاتووم. <verse eid="DAN 10:12"/><verse number="13" style="v" sid="DAN 10:13"/>سەرۆکی ڕۆحە پیسەکانی شانشینی فارس ماوەی بیست و یەک ڕۆژ بەرەنگارم بووەوە، ئینجا میکائیل کە یەکێک لە سەرۆک فریشتەکانە بۆ هاریکاریم هات، چونکە من لەوێ لەلای پاشای فارس دواخرابووم. <verse eid="DAN 10:13"/><verse number="14" style="v" sid="DAN 10:14"/>جا هاتووم بۆ ئەوەی ئەوەت تێبگەیەنم کە لە ڕۆژی کۆتایی بەسەر گەلەکەتدا دێت، چونکە بابەتی بینینەکە ڕۆژانی داهاتووە.»<verse eid="DAN 10:14"/></para>
  <para style="p">
    <verse number="15" style="v" sid="DAN 10:15"/>کاتێک ئەو قسانەی لەگەڵمدا دەکرد، سەرم دانەواند و بێدەنگ بووم. <verse eid="DAN 10:15"/><verse number="16" style="v" sid="DAN 10:16"/>ئینجا فریشتەکە، کە لە شێوەی مرۆڤ بوو، دەستی لە لێوەکانم دا، منیش دەمم کردەوە و قسەم کرد. بەوەم گوت کە لەبەردەممدا وەستابوو: «گەورەم، بە بینینەکە ئازارێکی زۆرم چێژت و لە پەلوپۆ کەوتم. <verse eid="DAN 10:16"/><verse number="17" style="v" sid="DAN 10:17"/>ئەی گەورەم، من خزمەتکاری تۆم، چۆن قسەت لەگەڵ بکەم؟ من ئێستا هێزم لێ بڕاوە و هەناسەم تێدا نەماوە.»<verse eid="DAN 10:17"/></para>
  <para style="p">
    <verse number="18" style="v" sid="DAN 10:18"/>دووبارە ئەوەی لە مرۆڤ دەچوو دەستی لێم دا و هێزی هێنایەوە بەرم. <verse eid="DAN 10:18"/><verse number="19" style="v" sid="DAN 10:19"/>گوتی: «مەترسە، ئەی پیاوە خۆشەویستەکە. ئاشتیت لەسەر بێت! ئازابە و بەهێزبە!»</para>
  <para style="p" vid="DAN 10:19">کاتێک قسەی لەگەڵدا کردم، بەهێز بووم و گوتم: «با گەورەم قسە بکات، چونکە بەهێزت کردم.»<verse eid="DAN 10:19"/></para>
  <para style="p">
    <verse number="20" style="v" sid="DAN 10:20"/>ئەویش گوتی: «ئایا دەزانیت بۆچی هاتمە لات؟ ئێستاش دەگەڕێمەوە و لەگەڵ سەرۆکی ڕۆحە پیسەکانی فارس دەجەنگم، دوای ئەوەی من دەڕۆم سەرۆکی ڕۆحە پیسەکانی یۆنان دێت. <verse eid="DAN 10:20"/><verse number="21" style="v" sid="DAN 10:21"/>بەڵام ئێستا ئەوەت پێ دەڵێم کە لە پەڕتووکی ڕاستیدا نووسراوە. کەس لە دژی ئەم سەرۆکانە پشتگیریم ناکات، جگە لە میکائیلی سەرۆکتان.<verse eid="DAN 10:21"/></para>
  <chapter eid="DAN 10"/>
  <chapter number="11" style="c" sid="DAN 11"/>
  <para style="nb">
    <verse number="1" style="v" sid="DAN 11:1"/>لە ساڵی یەکەمی داریوشی مادی، لەگەڵی وەستام تاکو پشتگیری لێ بکەم و بیپارێزم.<verse eid="DAN 11:1"/></para>
  <para style="s1">پاشاکانی باشوور و باکوور</para>
  <para style="p">
    <verse number="2" style="v" sid="DAN 11:2"/>«ئێستاش ڕاستیت پێ دەڵێم: سێ پاشای دیکە لە فارس پەیدا دەبن، پاشان چوارەمیان لە هەموویان دەوڵەمەندتر دەبێت. سامانەکەی بۆ بەدەستهێنانی هێز بەکاردەهێنێت، هەمووان لە دژی شانشینی یۆنان دەورووژێنێت. <verse eid="DAN 11:2"/><verse number="3" style="v" sid="DAN 11:3"/>ئینجا پاشایەکی بە توانا پەیدا دەبێت و زۆر زاڵ دەبێت، چی پێ خۆش بێت دەیکات. <verse eid="DAN 11:3"/><verse number="4" style="v" sid="DAN 11:4"/>بەڵام ئیمپراتۆریەتەکە لەوپەڕی هێزیدا تێکدەشکێت و بەسەر چوار لای زەویدا دابەش دەبێت، بەڵام نەک بۆ نەوەکانی، بەڵکو بۆ خەڵکی دیکە دەبێت، دەسەڵاتی پێشتری نامێنێت، چونکە ئیمپراتۆریەتەکەی بنبڕ دەبێت.<verse eid="DAN 11:4"/></para>
  <para style="p">
    <verse number="5" style="v" sid="DAN 11:5"/>«دوای ئەمە پاشای باشوور<note caller="+" style="f"><char style="fr" closed="false">11‏:5 </char><char style="ft" closed="false">پاشای باشوور: مەبەستی لە پاشای میسر.‏</char></note> بەهێز دەبێت، بەڵام یەکێک لە میرەکانی لەو بەهێزتر دەبێت و بە دەسەڵاتێکی گەورەوە زاڵ دەبێت. <verse eid="DAN 11:5"/><verse number="6" style="v" sid="DAN 11:6"/>پاش چەند ساڵێک پەیمان دەبەستن، کچی پاشای باشوور بۆ پەیمان بەستنەکە دێتە لای پاشای باکوور، بەڵام کچەکە هێزی نامێنێت، پاشای باشووریش نە خۆی و نە هێزی بەردەوام نابن. لەو کاتەدا کچەکە و باوکی و ئەوانەی هێنایان و لەگەڵ ئەوەش کە پشتگیری دەکرد بە دەستەوە دەدرێن.<verse eid="DAN 11:6"/></para>
  <para style="p">
    <verse number="7" style="v" sid="DAN 11:7"/>«ئینجا یەکێک لە بنەماڵەی کچەکە لە شوێنی ئەو هەڵدەستێتەوە. بەر لە سوپای پاشای باکوور دەگرێت و دەچێتە ناو قەڵاکەی، لێیان دەدات و سەرکەوتوو دەبێت. <verse eid="DAN 11:7"/><verse number="8" style="v" sid="DAN 11:8"/>بت و پەیکەرە داڕێژراوەکان و قاپوقاچاغە بەنرخەکانیان کە لە زێڕ و زیو دروستکرابوون دەباتە میسر. دوای ئەمە ماوەی چەند ساڵێک واز لە پاشای باکوور دەهێنێت. <verse eid="DAN 11:8"/><verse number="9" style="v" sid="DAN 11:9"/>ئینجا پاشای باکوور هێرش دەباتە سەر شانشینی پاشای باشوور، بەڵام دەگەڕێتەوە خاکەکەی خۆی. <verse eid="DAN 11:9"/><verse number="10" style="v" sid="DAN 11:10"/>کوڕەکانی دەوروژێن و ئاپۆرەی سوپایەکی گەورە کۆدەکەنەوە کە وەک لافاوێکی بەهێز ڕادەماڵێت، بڵاو دەبێتەوە و بەردەوام دەبێت، هەتا شەڕ دەهێنێتە سەر قەڵای پاشای باشوور.<verse eid="DAN 11:10"/></para>
  <para style="p">
    <verse number="11" style="v" sid="DAN 11:11"/>«ئیتر پاشای باشوور ڕقی هەڵدەستێت و هێرش دەکاتە سەر پاشای باکوور، کە وا خەریکە سوپایەکی زۆر گەورەی کۆدەکاتەوە، بەڵام دەشکێنرێت. <verse eid="DAN 11:11"/><verse number="12" style="v" sid="DAN 11:12"/>کاتێک سوپاکە ڕادەماڵرێت، پاشای باشوور بەفیز دەبێت و دەیان هەزار دەکوژێت، بەڵام سەرناکەوێت، <verse eid="DAN 11:12"/><verse number="13" style="v" sid="DAN 11:13"/>چونکە پاشای باکوور دەگەڕێتەوە، سوپایەکی زۆرتر لەوەی جاری یەکەم کۆدەکاتەوە، پاش چەند ساڵێک بە سوپایەکی گەورە و چەک و تفاقێکی زۆرەوە پێشدەکەوێت.<verse eid="DAN 11:13"/></para>
  <para style="p">
    <verse number="14" style="v" sid="DAN 11:14"/>«لەو کاتەدا خەڵکانێکی زۆر لە دژی پاشای باشوور ڕادەپەڕن، بۆ بەدیهێنانی بینینەکە توندڕەوەکان لە گەلەکەت یاخی دەبن، بەڵام دەکەون. <verse eid="DAN 11:14"/><verse number="15" style="v" sid="DAN 11:15"/>ئینجا پاشای باکوور دێت و مەتەرێزێک لێدەدات و شارە قەڵابەندەکە داگیر دەکات. هێزەکانی باشوور لەبەردەمیدا خۆیان ڕاناگرن، تەنانەت باشترین سەربازیشیان بەرگە ناگرێت. <verse eid="DAN 11:15"/><verse number="16" style="v" sid="DAN 11:16"/>پاشای باکوور ئەوەی بیەوێ دەیکات، کەسیش نابێت بەرەنگاری بێتەوە. لەناو خاکە دڵگیرەکەدا<note caller="+" style="f"><char style="fr" closed="false">11‏:16 </char><char style="ft" closed="false">مەبەستی لە خاکی ئیسرائیلە.‏</char></note> ڕادەوەستێت و هەمووی لەژێر دەستی ئەودا دەبێت. <verse eid="DAN 11:16"/><verse number="17" style="v" sid="DAN 11:17"/>مکوڕ دەبێت لەسەر ئەوەی بە هەموو دەسەڵاتی پاشایەتییەکەیەوە بێت و پەیمان لەگەڵ پاشای باشوور ببەستێت. کچەکەی دەداتێ بۆ ئەوەی پاشایەتی باشوور تێکبدات، بەڵام پیلانەکانی سەرناکەون و سوودمەند نابن. <verse eid="DAN 11:17"/><verse number="18" style="v" sid="DAN 11:18"/>پاشان ڕوو دەکاتە کەنارەکان و زۆریان داگیر دەکات، بەڵام فەرماندەیەک کۆتایی بە لووتبەرزییەکەی دەهێنێت، بەڵکو لووتبەرزییەکەی بەسەر خۆیدا دەداتەوە. <verse eid="DAN 11:18"/><verse number="19" style="v" sid="DAN 11:19"/>ئینجا دەگەڕێتەوە قەڵاکانی خاکەکەی خۆی، بەڵام ساتمە دەکات و دەکەوێت، ئیتر نامێنێت.<verse eid="DAN 11:19"/></para>
  <para style="p">
    <verse number="20" style="v" sid="DAN 11:20"/>«جێنشینەکەی باجگرێک دەنێرێت بۆ بەردەوام بوونی شکۆمەندی پاشایەتییەکەی. لە ماوەیەکی کورتدا تێکدەشکێت، بەڵام نە بە تووڕەیی و نە بە جەنگ.<verse eid="DAN 11:20"/></para>
  <para style="p">
    <verse number="21" style="v" sid="DAN 11:21"/>«ئینجا ناکەس بەچەیەک شوێنی دەگێڕێتەوە کە شکۆمەندی پاشایەتی نەدراوەتێ. کاتێک خەڵکی بە ئاسوودەیی دەژین لەناکاو دێت و بە فێڵ دەست بەسەر پاشایەتییەکەدا دەگرێت. <verse eid="DAN 11:21"/><verse number="22" style="v" sid="DAN 11:22"/>چەندین سوپای زەبەلاح لە بەرامبەر ئەو تێکدەشکێن و ڕادەماڵرێن، هەروەها میری پەیمانیش. <verse eid="DAN 11:22"/><verse number="23" style="v" sid="DAN 11:23"/>هەرکە پەیمانێک دەبەستێت، فێڵ لە هاوپەیمانەکەی دەکات، بە خەڵکێکی کەمەوە دەگاتە دەسەڵات. <verse eid="DAN 11:23"/><verse number="24" style="v" sid="DAN 11:24"/>کاتێک هەرێمە دەوڵەمەندەکان لە ئارامیدان بەسەریاندا دەدات، ئەوە دەکات کە نە باوک و نە باپیرانی کردوویانە. تاڵانی و دەستکەوت و سامان بەسەر شوێنکەوتووانیدا دابەش دەکات. پیلان بۆ داگیرکردنی قەڵاکان دادەڕێژێت، بەڵام تەنها بۆ ماوەیەک دەبێت.<verse eid="DAN 11:24"/></para>
  <para style="p">
    <verse number="25" style="v" sid="DAN 11:25"/>«بە سوپایەکی گەورە و بە ئازایەتییەوە هێزەکەی لە دژی پاشای باشوور دەوروژێنێت، پاشای باشووریش بە سوپایەکی گەورە و بەهێزەوە خۆی بۆ جەنگ ئامادە دەکات، بەڵام بەرگە ناگرێت، چونکە پیلان لە دژی دەگێڕن. <verse eid="DAN 11:25"/><verse number="26" style="v" sid="DAN 11:26"/>ئەوانەی لە خواردنە خۆشەکانی دەخۆن، دەیشکێنن و سوپاکەی ڕادەماڵرێت، زۆر کەس دەکوژرێن. <verse eid="DAN 11:26"/><verse number="27" style="v" sid="DAN 11:27"/>ئەم دوو پاشایەش دڵیان لەلای خراپەیە، لەسەر یەک مێز دادەنیشن و درۆ بۆ یەکتری دەکەن، بەڵام سەرناکەون، چونکە کۆتایی لە کاتی دیاریکراودا دێت. <verse eid="DAN 11:27"/><verse number="28" style="v" sid="DAN 11:28"/>پاشای باکوور بە دەستکەوتێکی زۆرەوە دەگەڕێتەوە خاکەکەی خۆی، بەڵام لە دڵەوە لە دژی پەیمانە پیرۆزەکەیە. دژایەتییەکە دەکات، ئینجا دەگەڕێتەوە خاکەکەی خۆی.<verse eid="DAN 11:28"/></para>
  <para style="p">
    <verse number="29" style="v" sid="DAN 11:29"/>«لە کاتی دیاریکراودا دەگەڕێتەوە و هێرش دەباتەوە بۆ باشوور، بەڵام ئەم جارەیان وەک جاری یەکەم نابێت. <verse eid="DAN 11:29"/><verse number="30" style="v" sid="DAN 11:30"/>لە کەنارەکانی ڕۆژئاواوە کەشتییەکان دێنە سەری، ئینجا کۆڵدەدات. دەگەڕێتەوە و لە پەیمانە پیرۆزەکە تووڕە دەبێت، ئەوانەش پاداشت دەکات کە وازیان لە پەیمانە پیرۆزەکە هێناوە.<verse eid="DAN 11:30"/></para>
  <para style="p">
    <verse number="31" style="v" sid="DAN 11:31"/>«سوپاکەی ئەو دێن و پیرۆزگای قەڵابەند گڵاو دەکەن، قوربانی ڕۆژانە دادەماڵن و قێزەونی وێرانکەر دادەنێن. <verse eid="DAN 11:31"/><verse number="32" style="v" sid="DAN 11:32"/>ئەوانەی پەیمان دەشکێنن بە فێڵ هەڵیاندەخەڵەتێنێت، بەڵام ئەو گەلەی خودای خۆیان دەناسن بەهێز دەبن و دژایەتی ئەو دەکەن.<verse eid="DAN 11:32"/></para>
  <para style="p">
    <verse number="33" style="v" sid="DAN 11:33"/>«تێگەیشتووان خەڵکێکی زۆر فێر دەکەن، هەرچەندە بۆ ماوەیەک بە شمشێر و ئاگر دەکوژرێن یان تاڵان و ڕاپێچ دەکرێن. <verse eid="DAN 11:33"/><verse number="34" style="v" sid="DAN 11:34"/>کاتێک دەکەون بە کەمی یارمەتی دەدرێن، زۆر کەسیش بەبێ دڵسۆزی دەچنە ڕیزیان. <verse eid="DAN 11:34"/><verse number="35" style="v" sid="DAN 11:35"/>هەندێک لە تێگەیشتووان ساتمە<note caller="+" style="f"><char style="fr" closed="false">11‏:35 </char><char style="ft" closed="false">پێ هەڵکەوتن یان تووشبوون بە بەڵایەک کە لە کەوتن نزیکیان بکاتەوە.‏</char></note> دەکەن، بۆ پوختەبوون و پاکبوونەوە و بێ لەکە بوونیان هەتا کاتی کۆتایی، چونکە لە کاتی دیاریکراو دێت.<verse eid="DAN 11:35"/></para>
  <para style="s1">ئەو پاشایەی خۆی بە گەورە دەزانێت</para>
  <para style="p">
    <verse number="36" style="v" sid="DAN 11:36"/>«پاشا بە ویستی خۆی دەکات. خۆی بە گەورە و بە زل دەزانێت لەسەر هەموو خودایەک، کفری ترسناک لە دژی خودای خودایان دەکات. هەتا کاتی تەواوبوونی تووڕەییەکە سەرکەوتوو دەبێت، چونکە ئەوەی بڕیاری لەسەر دراوە هەر دەبێت پیادە بکرێت. <verse eid="DAN 11:36"/><verse number="37" style="v" sid="DAN 11:37"/>نە گوێ بە خوداوەندەکانی باوباپیرانی دەدات و نە بەوەی ژن دایهێناوە<note caller="+" style="f"><char style="fr" closed="false">11‏:37 </char><char style="ft" closed="false">لەوانە مەبەستی لە تەمووزی خوداوەند بێت، کە لە ئەندێشەی ئەو سەردەمە ئەو خوداوەندە توانای منداڵ بەخشینی هەبووە بە ژنان.‏</char></note>، گوێ بە هیچ خوداوەندێک نادات. بەڵکو خۆی لە هەموویان بە گەورەتر دەزانێت. <verse eid="DAN 11:37"/><verse number="38" style="v" sid="DAN 11:38"/>لە جیاتی ئەوان ڕێز لە خوداوەندی قەڵاکان دەگرێت، خوداوەندێکە کە باوباپیرانی نەیانناسیوە، بە زێڕ و زیو و بەردی گرانبەها و دیاری بە نرخ ڕێزی لێ دەگرێت. <verse eid="DAN 11:38"/><verse number="39" style="v" sid="DAN 11:39"/>بە یارمەتی ئەو خوداوەندە بێگانەیە پەلاماری قەڵا پتەوەکان دەدات. زۆر ڕێز لەوانە دەگرێت کە دەچنە ژێر باڵی. دەیانکاتە فەرمانڕەوای خەڵکێکی زۆر، خاکەکە بە پاداشت دابەش دەکات.<verse eid="DAN 11:39"/></para>
  <para style="p">
    <verse number="40" style="v" sid="DAN 11:40"/>«لە کاتی کۆتاییدا پاشای باشوور جەنگی لەگەڵدا بەرپا دەکات، پاشای باکووریش بە گالیسکە و سوار و بە کەشتیگەلی زۆرەوە وەک ڕەشەبا لە دژی هەڵدەکات. پەلاماری چەندین وڵات دەدات، وەک لافاو ڕایاندەماڵێت. <verse eid="DAN 11:40"/><verse number="41" style="v" sid="DAN 11:41"/>هەروەها پەلاماری خاکە دڵگیرەکە دەدات. زۆر کەس دەکوژرێن، بەڵام ئەدۆم و مۆئاب و میرەکانی عەمۆنییەکان لە دەستی دەرباز دەبن. <verse eid="DAN 11:41"/><verse number="42" style="v" sid="DAN 11:42"/>دەسەڵاتی خۆی بەسەر زۆر وڵاتدا بڵاو دەکاتەوە، میسریش ڕزگاری نابێت. <verse eid="DAN 11:42"/><verse number="43" style="v" sid="DAN 11:43"/>دەست بەسەر گەنجینەکانی زێڕ و زیو و هەموو سامانی میسردا دەگرێت، لیبییەکان و کوشییەکانیش ملکەچی دەبن. <verse eid="DAN 11:43"/><verse number="44" style="v" sid="DAN 11:44"/>بەڵام چەند هەواڵێکی ترسناکی لە ڕۆژهەڵات و باکوورەوە پێ دەگات و ئەو دەهەژێنێت، بە تووڕەییەکی زۆرەوە بەڕێدەکەوێت بۆ کاولکردن و قڕکردنی خەڵکانێکی زۆر. <verse eid="DAN 11:44"/><verse number="45" style="v" sid="DAN 11:45"/>چادری شاهانەی لەنێوان دەریاکان و کێوی دڵگیری پیرۆز هەڵدەدات. بەڵام دەگاتە کۆتایی خۆی، کەسیش یارمەتی نادات.<verse eid="DAN 11:45"/></para>
  <chapter eid="DAN 11"/>
  <chapter number="12" style="c" sid="DAN 12"/>
  <para style="s1">ڕۆژانی کۆتایی</para>
  <para style="p">
    <verse number="1" style="v" sid="DAN 12:1"/>«لەو کاتەدا میکائیلی سەرۆکی گەورەی فریشتەکان هەڵدەستێت، ئەوەی گەلەکەت دەپارێزێت. کاتێکی ئەوەندە تەنگ دەبێت کە لەوەتەی نەتەوە دروستبووە هەتا ئەو کاتە شتی وا نەبووبێت. بەڵام لەو کاتەدا هەرکەسێک لە گەلەکەی تۆ ناوی لە پەڕتووکەکە نووسرابێت، دەرباز دەبێت. <verse eid="DAN 12:1"/><verse number="2" style="v" sid="DAN 12:2"/>زۆر لەوانەی لەناو خۆلی زەویدا نوستوون هەڵدەستنەوە، هەندێکیان بۆ ژیانی هەتاهەتایی و هەندێکی دیکەشیان بۆ سەرشۆڕی و سووکایەتی هەتاهەتایی. <verse eid="DAN 12:2"/><verse number="3" style="v" sid="DAN 12:3"/>تێگەیشتووان وەک ڕووناکی ئاسمان دەدرەوشێنەوە، ئەوانەش کە خەڵکێکی زۆریان بۆ ڕاستودروستی گەڕاندووەتەوە بۆ هەتاهەتایە وەک ئەستێرەن.<verse eid="DAN 12:3"/></para>
  <para style="p">
    <verse number="4" style="v" sid="DAN 12:4"/>«تۆش ئەی دانیال، هەتا سەردەمی کۆتایی وشەکان بە نهێنی بهێڵەوە و تۆمارەکە بپێچەوە. خەڵکێکی زۆر لێرە و لەوێ دەگەڕێن بۆ ئەوەی زانیاری زیاتر بەدەستبهێنن.»<verse eid="DAN 12:4"/></para>
  <para style="b"/>
  <para style="p">
    <verse number="5" style="v" sid="DAN 12:5"/>ئینجا من کە دانیالم، تەماشام کرد بینیم دوو فریشتەی دیکە ڕاوەستاون، یەکێکیان لەسەر ئەو کەنارەی ڕووبارەکە، ئەوی دیکەیان لەسەر کەنارەکەی دیکە. <verse eid="DAN 12:5"/><verse number="6" style="v" sid="DAN 12:6"/>یەکێکیان بەو پیاوەی گوت کە کەتانی لەبەردا بوو، ئەوەی لەسەر ئاوی ڕووبارەکە بوو: «کەی ڕووداوە سەرسوڕهێنەرەکان تەواو دەبێت؟»<verse eid="DAN 12:6"/></para>
  <para style="p">
    <verse number="7" style="v" sid="DAN 12:7"/>ئەو پیاوەی کە کەتانی لەبەردا بوو، ئەوەی لەسەر ئاوی ڕووبارەکە بوو، دەستی ڕاست و دەستی چەپی بەرەو ئاسمان بەرزکردەوە. گوێم لێ بوو سوێندی بەوە خوارد کە هەتاهەتایە زیندووە: «تاکو سێ ساڵ و نیو<note caller="+" style="f"><char style="fr" closed="false">12‏:7 </char><char style="ft" closed="false">عیبری: سەردەمێک و دوو سەردەم و نیو، بڕوانە <char style="xt"><ref loc="DAN 7:25">7‏:25</ref>‏</char>.‏</char></note>. کاتێک هێزی گەلە پیرۆزەکە بە تەواوی شکێنرا، هەموو ئەمانەش تەواو دەبێت.»<verse eid="DAN 12:7"/></para>
  <para style="p">
    <verse number="8" style="v" sid="DAN 12:8"/>من گوێم لێبوو، بەڵام تێنەگەیشتم، ئیتر گوتم: «گەورەم، کۆتایی هەموو ئەمانە چییە؟»<verse eid="DAN 12:8"/></para>
  <para style="p">
    <verse number="9" style="v" sid="DAN 12:9"/>ئەویش گوتی: «دانیال، تۆ بڕۆ، چونکە هەتا کاتی کۆتایی وشەکان لە پەڕتووکی داخراودا بە نهێنی هێڵدراوەتەوە. <verse eid="DAN 12:9"/><verse number="10" style="v" sid="DAN 12:10"/>خەڵکانێکی زۆر پاک دەبنەوە و بێ لەکە و پوختە دەبن، بەڵام خراپەکاران لە خراپە بەردەوام دەبن. کەس لە خراپەکاران تێناگات، بەڵام تێگەیشتووان تێدەگەن.<verse eid="DAN 12:10"/></para>
  <para style="p">
    <verse number="11" style="v" sid="DAN 12:11"/>«لە کاتی داماڵینی قوربانی ڕۆژانە هەتا دانانی قێزەونی وێرانکەر، هەزار و دوو سەد و نەوەد ڕۆژ دەخایەنێت. <verse eid="DAN 12:11"/><verse number="12" style="v" sid="DAN 12:12"/>خۆزگە دەخوازرێ بەوەی چاوەڕێ دەکات و دەگاتە هەزار و سێ سەد و سی و پێنج ڕۆژ.<verse eid="DAN 12:12"/></para>
  <para style="p">
    <verse number="13" style="v" sid="DAN 12:13"/>«بەڵام تۆ، بڕۆ هەتا کاتی هاتنی کۆتایی پشوو بدە، لە کۆتایی ڕۆژگار هەڵدەستیتەوە بۆ وەرگرتنی میراتی خۆت.»<verse eid="DAN 12:13"/></para>
  <chapter eid="DAN 12"/>
</usx>
