<?xml version="1.0" encoding="UTF-8"?>
<usx version="3.0">
  <book code="JON" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">یونس</para>
  <para style="toc1">یونس</para>
  <para style="toc2">یونس</para>
  <para style="toc3">یونس</para>
  <para style="mt1">یونس</para>
  <para style="imt1">کورتە باسێک</para>
  <para style="ip">
    <char style="em">ڕزگاری لە یەزدانەوەیە، ئەو یەزدانەی بەدیهێنەرە و خودای هەموو نەتەوەکانە.‏</char></para>
  <para style="ib"/>
  <para style="ip">ئەم پەڕتووکە بە ڕێنمایی ڕۆحی پیرۆز نووسراوەتەوە. لە نزیکەی سەدەی هەشتەمی بەر لە زایین پێغەمبەر یونس لە ئیسرائیل لەدایکبوو، خودا بانگی کرد بۆ ئەوەی پەیامی تۆبەکردن بگەیەنێتە شانشینی ئاشور کە پایتەختەکەی لە شاری نەینەوا بوو کە دەکاتە موسڵی ئێستا، ئەو شانشینەی کە لە ساڵی 722 پ. ز. شاری ئۆرشەلیمی وێران کرد. کاتێک یونس ئەو پەیامەی پێگەیشت بەهۆی هەستی نەتەوایەتییەوە ڕەتی کردەوە کە پەیامی ڕزگاربوون بگەیەنێتە نەتەوەیەکی بتپەرست، ویستی بە کەشتییەک لە خودا دووربکەوێتەوە، بەڵام لەدوای زنجیرەیەک ڕووداو کەوتە قووڵایی دەریا و یەزدانیش ماسییەکی ئامادە کرد کە زۆر گەورە بوو بۆ ئەوەی یونس قووت بدات، دواتر ماسییەکە لەسەر کەناری دەریا فڕێیدا. لە کۆتاییدا یونس گوێڕایەڵی فەرمانی خودا بوو و چوو بۆ نەینەوا بۆ ئەوەی پەیامی ڕزگاربوون بە خەڵکەکەی ڕابگەیەنێت. سەرکەوتنەکەی و قبوڵکردنی خەڵک بۆ تۆبەکردن ڕقی هەستاند، خودا بە نموونەی ڕووەکێک وانەیەکی پێیدا. لە پەیمانی نوێ ئاماژە بۆ چیرۆکی یونس و ئەزموونەکەی لەناو سکی ماسییەکەدا کراوە ‏<char style="xt">(<ref loc="MAT 12:38-41">مەتا 12‏:38‏-41</ref>‏)‏</char> وەک ئاماژەیەک بۆ ئەسپەردەکردنی مەسیح بەکارهاتووە.</para>
  <para style="ip">پوختەی بابەتی ئەم پەڕتووکە لە ‏<char style="xt">(<ref loc="JON 4:11">4‏:11</ref>‏)‏</char> دەبینین کاتێک خودا خۆشویستنی خۆی بۆ هەموو ڕەگەزی مرۆڤایەتی دەردەبڕێت، جا لە نەوەی ئیسرائیل بێت یان لە نەتەوەکانی دیکە. لە توانای یونسدا نەبوو گەلی ئاشوری خۆشبوێ، خوداش جگە لە چاکە هیچی دیکەی بۆیان نەدەویست، لەبەر ئەوە خودا پێغەمبەرێکی بۆیان نارد و داوای تۆبەی لێکردن بۆ ئەوەی بژین. بە هەمان شێوە لەم پەڕتووکەدا دەردەکەوێت کە هێزی خودا و تواناکەی لە سەرووی هەموو هێزێکە.</para>
  <para style="ie"/>
  <chapter number="1" style="c" sid="JON 1"/>
  <para style="s1">هەڵاتنی یونس لە ئەرکەکەی</para>
  <para style="p">
    <verse number="1" style="v" sid="JON 1:1"/>فەرمایشتی یەزدان بۆ یونسی کوڕی ئەمیتەی<note caller="+" style="f"><char style="fr" closed="false">1‏:1 </char><char style="ft" closed="false">بڕوانە دووەم پاشاکان 14‏:25.‏</char></note> هات، پێی فەرموو: <verse eid="JON 1:1"/><verse number="2" style="v" sid="JON 1:2"/>«هەستە بڕۆ بۆ شاری مەزنی نەینەوا و بانگەوازی دژایەتی بکە، چونکە خراپەکانیان بەرز بووەتەوە بۆ بەردەمم.»<verse eid="JON 1:2"/></para>
  <para style="p">
    <verse number="3" style="v" sid="JON 1:3"/>یونسیش بۆ ئەوەی لە یەزدان هەڵبێت دەستی بە گەشتێک کرد بۆ تەرشیش. سەرەتا چوو بۆ بەندەری یافا و کەشتییەکی دۆزییەوە کە دەچووە تەرشیش، کرێیەکەی دا و سوار بوو، بۆ ئەوەی لەگەڵیان بچێتە تەرشیش و خۆی لە ڕووی یەزدان بدزێتەوە.<verse eid="JON 1:3"/></para>
  <para style="p">
    <verse number="4" style="v" sid="JON 1:4"/>یەزدانیش بایەکی مەزنی بۆ سەر دەریاکە نارد و ڕەشەبایەکی مەزن لە دەریاکە هەڵیکرد، خەریک بوو کەشتییەکە پارچەپارچە بێت. <verse eid="JON 1:4"/><verse number="5" style="v" sid="JON 1:5"/>کەشتیوانەکان ترسان، هەریەکەیان هاواری بۆ خوداوەندەکەی خۆی کرد، ئەو شتانەی کە لەناو کەشتییەکەدا بوون فڕێیان دایە ناو دەریاکە، بۆ ئەوەی باری خۆیان سووک بکەن.</para>
  <para style="p" vid="JON 1:5">کەچی یونس چوو بووە نهۆمی خوارەوەی کەشتییەکە و پاڵکەوتبوو، لە خەوێکی قووڵدا بوو. <verse eid="JON 1:5"/><verse number="6" style="v" sid="JON 1:6"/>سەرۆکی سەوڵ لێدەرەکان چووە لای و پێی گوت: «ئەوە بۆچی نوستوویت؟ هەستە هاوار بکە بۆ خوداوەندەکەت، بەڵکو ئاوڕمان لێ بداتەوە و لەناونەچین.»<verse eid="JON 1:6"/></para>
  <para style="p">
    <verse number="7" style="v" sid="JON 1:7"/>ئینجا کەشتیوانەکان بە یەکتریان گوت: «وەرن با تیروپشک بکەین، بۆ ئەوەی بزانین ئەم بەڵایە بەهۆی کێیە.» ئیتر تیروپشکیان کرد و کەوتە سەر یونس.<verse eid="JON 1:7"/></para>
  <para style="p">
    <verse number="8" style="v" sid="JON 1:8"/>لێیان پرسی: «پێمان بڵێ بەهۆی کێ تووشی ئەم بەڵایە بووین؟ ئیشت چییە و لەکوێوە هاتوویت؟ سەر بە چ خاکێکیت و لە چ نەتەوەیەکیت؟»<verse eid="JON 1:8"/></para>
  <para style="p">
    <verse number="9" style="v" sid="JON 1:9"/>ئەویش وەڵامی دانەوە: «من عیبرانیم و لە یەزدان دەترسم، خودای ئاسمان، ئەوەی دەریا و وشکانیی دروستکردووە.»<verse eid="JON 1:9"/></para>
  <para style="p">
    <verse number="10" style="v" sid="JON 1:10"/>پیاوەکان ترسێکی زۆریان لێ نیشت و لێیان پرسی: «بۆچی ئەمەت کرد؟» پیاوەکان زانییان کە لە یەزدان هەڵاتووە، چونکە پێشتر پێی گوتبوون.<verse eid="JON 1:10"/></para>
  <para style="p">
    <verse number="11" style="v" sid="JON 1:11"/>لێیان پرسی: «چیت لێ بکەین بۆ ئەوەی دەریاکە هێمن بێتەوە؟» چونکە دەریاکە زیاتر هەڵدەچوو.<verse eid="JON 1:11"/></para>
  <para style="p">
    <verse number="12" style="v" sid="JON 1:12"/>ئەویش وەڵامی دانەوە: «بمبەن و فڕێمبدەنە ناو دەریاکەوە، ئیتر دەریاکەتان لێ هێمن دەبێتەوە، چونکە من دەزانم بەهۆی منەوەیە ئەم ڕەشەبا مەزنەتان لەسەرە.»<verse eid="JON 1:12"/></para>
  <para style="p">
    <verse number="13" style="v" sid="JON 1:13"/>بەڵام پیاوەکان زیاتر و زیاتر سەوڵیان لێدەدا بۆ ئەوەی کەشتییەکە بگەڕێننەوە بۆ وشکانی، کەچی نەیانتوانی، چونکە دەریاکە زیاتر هەڵدەچوو. <verse eid="JON 1:13"/><verse number="14" style="v" sid="JON 1:14"/>ئیتر هاواریان بۆ یەزدان کرد و گوتیان: «ئای ئەی یەزدان، با لەناونەچین، لەبەر گیانی ئەم پیاوە خوێنی بێتاوانێک مەخەرە ئەستۆمان. ئەی یەزدان، ئەوەی ویستت کردت.» <verse eid="JON 1:14"/><verse number="15" style="v" sid="JON 1:15"/>ئینجا یونسیان گرت و فڕێیان دایە ناو دەریاکەوە، ئیتر هاژەی دەریاکە هێمن بووەوە. <verse eid="JON 1:15"/><verse number="16" style="v" sid="JON 1:16"/>پیاوەکان زۆر لە یەزدان ترسان و قوربانییان بۆ یەزدان سەربڕی و نەزریان<note caller="+" style="f"><char style="fr" closed="false">1‏:16 </char><char style="ft" closed="false">نەزر: داوا لە خودا دەکرێت بۆ ئەنجامدانی کارێک و پابەند دەکرێت بە مەرجێکەوە. ئەگەر خودا ئەو کارە بکات، ئەوا دەرئەنجام ئەمیش ئەو کارە ئەنجام دەدات کە پێیەوە پابەندی کردووە. بڕوانە <char style="xt"><ref loc="NUM 21:2">سەرژمێری 21‏:2</ref>‏</char>‏.‏</char></note> کرد.<verse eid="JON 1:16"/></para>
  <para style="p">
    <verse number="17" style="v" sid="JON 1:17"/>یەزدانیش ماسییەکی ئامادە کرد کە زۆر گەورە بوو بۆ ئەوەی یونس قووت بدات، ئیتر یونس سێ شەو و سێ ڕۆژ لەناو سکی ماسییەکەدا مایەوە.<verse eid="JON 1:17"/></para>
  <chapter eid="JON 1"/>
  <chapter number="2" style="c" sid="JON 2"/>
  <para style="s1">نزای یونس</para>
  <para style="p">
    <verse number="1" style="v" sid="JON 2:1"/>یونس لەناو سکی ماسییەکەوە نزای بۆ یەزدانی پەروەردگاری خۆی کرد، <verse eid="JON 2:1"/><verse number="2" style="v" sid="JON 2:2"/>گوتی:</para>
  <para style="q1" vid="JON 2:2">«لە تەنگانەمدا هاوارم بۆ یەزدان کرد،</para>
  <para style="q2" vid="JON 2:2">وەڵامی دامەوە.</para>
  <para style="q1" vid="JON 2:2">لەناو سکی جیهانی مردووانەوە هاوارم کرد،</para>
  <para style="q2" vid="JON 2:2">گوێت لە دەنگم بوو.<verse eid="JON 2:2"/></para>
  <para style="q1">
    <verse number="3" style="v" sid="JON 2:3"/>فڕێتدامە قووڵایی،</para>
  <para style="q2" vid="JON 2:3">لەناو جەرگەی دەریاکان،</para>
  <para style="q2" vid="JON 2:3">لافاو دەوری دام،</para>
  <para style="q1" vid="JON 2:3">شەپۆلەکانت بە لێشاو</para>
  <para style="q2" vid="JON 2:3">دایانپۆشیم.<verse eid="JON 2:3"/></para>
  <para style="q1">
    <verse number="4" style="v" sid="JON 2:4"/>گوتم: ”لەبەرچاوت دەرکرام،</para>
  <para style="q2" vid="JON 2:4">بەڵام دەگەڕێمەوە</para>
  <para style="q2" vid="JON 2:4">بۆ تەماشاکردنی پەرستگای پیرۆزت.“<verse eid="JON 2:4"/></para>
  <para style="q1">
    <verse number="5" style="v" sid="JON 2:5"/>ئاو دەوری دام، تاکو ئەوەی ترس گەیشتە گیانم،</para>
  <para style="q2" vid="JON 2:5">قووڵایی دەوری گرتم،</para>
  <para style="q2" vid="JON 2:5">گیای دەریا لەسەرم ئاڵا.<verse eid="JON 2:5"/></para>
  <para style="q1">
    <verse number="6" style="v" sid="JON 2:6"/>هەتا بنی چیاکان شۆڕ بوومەوە،</para>
  <para style="q2" vid="JON 2:6">بۆ هەتاهەتایە لە زەوی بەندی کردم.</para>
  <para style="q1" vid="JON 2:6">ئەی یەزدانی پەروەردگارم،</para>
  <para style="q2" vid="JON 2:6">بەڵام تۆ ژیانی منت لە جیهانی مردووان هێنایە دەرەوە.<verse eid="JON 2:6"/></para>
  <para style="b"/>
  <para style="q1">
    <verse number="7" style="v" sid="JON 2:7"/>«ئەی یەزدان، کاتێک گیانم شەکەت بوو،</para>
  <para style="q2" vid="JON 2:7">تۆم بیرکەوتەوە،</para>
  <para style="q1" vid="JON 2:7">نزاکەم گەیشتە لات،</para>
  <para style="q2" vid="JON 2:7">بۆ پەرستگای پیرۆزت.<verse eid="JON 2:7"/></para>
  <para style="b"/>
  <para style="q1">
    <verse number="8" style="v" sid="JON 2:8"/>«ئەوانەی بتی پووچ دەپەرستن</para>
  <para style="q2" vid="JON 2:8">لە خۆشەویستی خودا بۆ خۆیان هەڵدەگەڕێنەوە.<verse eid="JON 2:8"/></para>
  <para style="q1">
    <verse number="9" style="v" sid="JON 2:9"/>بەڵام من بە دەنگی ستایشەوە</para>
  <para style="q2" vid="JON 2:9">قوربانیت بۆ سەردەبڕم،</para>
  <para style="q1" vid="JON 2:9">ئەوەی نەزرم کردووە بەجێی دەهێنم.</para>
  <para style="q2" vid="JON 2:9">ڕزگاری لە یەزدانەوەیە.»<verse eid="JON 2:9"/></para>
  <para style="p">
    <verse number="10" style="v" sid="JON 2:10"/>ئینجا یەزدان فەرمانی بە ماسییەکە دا، ئەویش ڕشایەوە و یونسی فڕێدایە سەر وشکانی.<verse eid="JON 2:10"/></para>
  <chapter eid="JON 2"/>
  <chapter number="3" style="c" sid="JON 3"/>
  <para style="s1">چوونی یونس بۆ نەینەوا</para>
  <para style="p">
    <verse number="1" style="v" sid="JON 3:1"/>ئینجا جارێکی دیکە فەرمایشتی یەزدان بۆ یونس هاتەوە، پێی فەرموو: <verse eid="JON 3:1"/><verse number="2" style="v" sid="JON 3:2"/>«هەستە بڕۆ بۆ شاری مەزنی نەینەوا، ئەو پەیامەی پێت دەفەرمووم پێی ڕابگەیەنە.»<verse eid="JON 3:2"/></para>
  <para style="p">
    <verse number="3" style="v" sid="JON 3:3"/>یونسیش بەو شێوەیەی یەزدان پێی فەرموو هەستا و چوو بۆ نەینەوا، نەینەواش شارێکی زۆر مەزن بوو، سەردانیکردنی پێویستی بە سێ ڕۆژ هەبوو. <verse eid="JON 3:3"/><verse number="4" style="v" sid="JON 3:4"/>یونس چووە ناو شارەکە. لە یەکەم ڕۆژەوە بانگەوازی کرد و گوتی: «چل ڕۆژی دیکە نەینەوا سەرەوژێر دەبێت.» <verse eid="JON 3:4"/><verse number="5" style="v" sid="JON 3:5"/>ئیتر خەڵکی نەینەوا باوەڕیان بە خودا هێنا، بانگەوازی ڕۆژووگرتنیان ڕاگەیاند و جلوبەرگی گوشیان<note caller="+" style="f"><char style="fr" closed="false">3‏:5 </char><char style="ft" closed="false">لە کاتی ماتەمگێڕان و تۆبەکردندا جلوبەرگی لە گوش دروستکراویان لەبەرکردووە کە ئەزیەتی پێستیانی داوە.‏</char></note> پۆشی، لە گەورەیانەوە هەتا بچووکیان.<verse eid="JON 3:5"/></para>
  <para style="p">
    <verse number="6" style="v" sid="JON 3:6"/>کارەکە گەیشتەوە پاشای نەینەوا، ئەویش لەسەر تەختەکەی هەستا و کەواکەی لەبەر خۆی داکەند، جلوبەرگی گوشی پۆشی و لەسەر خۆڵەمێش دانیشت. <verse eid="JON 3:6"/><verse number="7" style="v" sid="JON 3:7"/>ئیتر لە نەینەوا جاڕدرا و گوترا:</para>
  <para style="pmo" vid="JON 3:7">بە فەرمانی پاشا و پیاوە گەورەکانی:</para>
  <para style="pm" vid="JON 3:7">نابێت نە خەڵک و نە ئاژەڵ، نە لە گاگەل نە لە مێگەل، هیچ بچێژن، مەهێڵن نان بخۆن و ئاو بخۆنەوە. <verse eid="JON 3:7"/><verse number="8" style="v" sid="JON 3:8"/>با خەڵک و ئاژەڵەکان جلوبەرگی گوش بپۆشن و زۆر لە خودا بپاڕێنەوە، با هەریەکە لە ڕێگا خراپەکانی و لە ستەمکارییەکەی بگەڕێتەوە. <verse eid="JON 3:8"/><verse number="9" style="v" sid="JON 3:9"/>کێ دەزانێت؟ بەڵکو خودا سزایەکە ڕەت بکاتەوە، کڵپەی تووڕەییەکەی دابمرکێتەوە و لەناونەچین.<verse eid="JON 3:9"/></para>
  <para style="p">
    <verse number="10" style="v" sid="JON 3:10"/>کاتێک خودا کارەکانی ئەوانی بینی کە لە ڕێگای خراپەکاری گەڕاونەتەوە، خودا پاشگەز بووەوە لەو خراپەیەی کە فەرمووبووی بەسەریان دەهێنێت، ئیتر نەیکرد.<verse eid="JON 3:10"/></para>
  <chapter eid="JON 3"/>
  <chapter number="4" style="c" sid="JON 4"/>
  <para style="s1">تووڕەبوونی یونس بەهۆی بەزەیی یەزدان</para>
  <para style="p">
    <verse number="1" style="v" sid="JON 4:1"/>بەڵام ئەمە یونسی زۆر پەست کرد و ڕقی هەستا. <verse eid="JON 4:1"/><verse number="2" style="v" sid="JON 4:2"/>نزای بۆ یەزدان کرد و گوتی: «ئای ئەی یەزدان، ئایا ئەمە قسەی من نەبوو کە هێشتا لە خاکی خۆمدا بووم؟ لەبەر ئەوە هەوڵی هەڵاتنم دا بۆ تەرشیش، چونکە زانیم تۆ خودایەکی میهرەبانیت و بە بەزەییت، پشوودرێژیت و خۆشەویستییە نەگۆڕەکەت زۆرە، لە خراپەهێنان بەسەر خەڵکی پاشگەز دەبیتەوە. <verse eid="JON 4:2"/><verse number="3" style="v" sid="JON 4:3"/>ئێستاش ئەی یەزدان، گیانم لێ بستێنە، چونکە مردنم باشترە لە ژیانم.»<verse eid="JON 4:3"/></para>
  <para style="p">
    <verse number="4" style="v" sid="JON 4:4"/>یەزدانیش فەرمووی: «ئایا کارێکی باشە تووڕە بیت؟»<verse eid="JON 4:4"/></para>
  <para style="p">
    <verse number="5" style="v" sid="JON 4:5"/>ئینجا یونس لە شارەکە چووە دەرەوە و لە ڕۆژهەڵاتی شارەکە دانیشت، لەوێ کەپرێکی بۆ خۆی دروستکرد و لەژێر سێبەرەکەیدا دانیشت، بۆ ئەوەی ببینێت چی لە شارەکەدا ڕوودەدات. <verse eid="JON 4:5"/><verse number="6" style="v" sid="JON 4:6"/>یەزدانی پەروەردگاریش ڕووەکێکی ئامادە کرد و لەسەر یونس بەرزی کردەوە، هەتا ببێتە سێبەر لە سەری، بۆ ئەوەی لە خەمەکەی دەربازی بکات. یونسیش زۆر دڵی بە ڕووەکەکە خۆش بوو. <verse eid="JON 4:6"/><verse number="7" style="v" sid="JON 4:7"/>بەڵام خودا لە بەرەبەیاندا کرمێکی ئامادە کرد، کرمەکە لە ڕووەکەکەی دا و وشکی کرد. <verse eid="JON 4:7"/><verse number="8" style="v" sid="JON 4:8"/>لە کاتی خۆر هەڵاتندا خودا بایەکی ڕۆژهەڵاتی گەرمی ئامادە کرد، هەتاو لەسەری یونسی دا و گێژی کرد، ئەویش داوای مردنی بۆ خۆی کرد و گوتی: «مردنم باشترە لە ژیانم.»<verse eid="JON 4:8"/></para>
  <para style="p">
    <verse number="9" style="v" sid="JON 4:9"/>خوداش بە یونسی فەرموو: «ئایا کارێکی باشە لەبەر ڕووەکەکە تووڕە بیت؟»</para>
  <para style="p" vid="JON 4:9">ئەویش گوتی: «بەڵێ، من ڕاستم. هەتا ئاستی مردن تووڕەم.»<verse eid="JON 4:9"/></para>
  <para style="p">
    <verse number="10" style="v" sid="JON 4:10"/>یەزدانیش فەرمووی: «تۆ دڵت بە ڕووەکەکە سووتا کە پێوەی ماندوو نەبوویت و بەخێوت نەکردووە، بە یەک شەو بوو، هەر بە یەک شەویش لەناوچوو. <verse eid="JON 4:10"/><verse number="11" style="v" sid="JON 4:11"/>ئەی باشە نەینەوا، ئەو شارە مەزنە کە زیاد لە سەد و بیست هەزار کەسی تێدایە، ڕاستیان لە چەپیان جیا ناکەنەوە، هەروەها ئەو هەموو ئاژەڵە زۆرەش کە تێیدایە، دڵم پێیان نەسووتێت؟»<verse eid="JON 4:11"/></para>
  <chapter eid="JON 4"/>
</usx>
