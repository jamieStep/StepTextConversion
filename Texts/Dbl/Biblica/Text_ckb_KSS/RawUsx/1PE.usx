<?xml version="1.0" encoding="UTF-8"?>
<usx version="3.0">
  <book code="1PE" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">یەکەم پەترۆس</para>
  <para style="toc1">یەکەم نامەی پەترۆس</para>
  <para style="toc2">یەکەم پەترۆس</para>
  <para style="toc3">یەکەم پەترۆس</para>
  <para style="mt1">یەکەم نامەی پەترۆس</para>
  <para style="imt1">کورتە باسێک</para>
  <para style="ip">بەگوێرەی ناوەڕۆکی نامەکە، پێدەچێت کە لەلایەن پەترۆسی قوتابییەوە نووسرابێت ‏<char style="xt">(<ref loc="1PE 1:12">1‏:12</ref>؛ <ref loc="1PE 5:1-2">5‏:1‏-2</ref>‏)‏</char>، بە یارمەتی سیلا کە نووسەری تایبەتی ئەو بووە، هەر لەبەر ئەوەشە کە بە یۆنانییەکی پەتی نووسیویەتی ‏<char style="xt">(<ref loc="1PE 5:12">5‏:12</ref>‏)‏</char>. بە ئەگەرێکی زۆر لە ساڵی (62‏–64 ز.) لە ڕۆماوە ئەم نامەیەی نووسیبێ، بۆ باوەڕدارانی ئاسیای بچووک (تورکیای ئێستا). پەترۆس لە ساڵی (67‏–68 ز.) لە سەردەمی پاشایەتی نیڕۆدا کوژراوە.</para>
  <para style="ip">مەبەستی سەرەکی ئەم نامەیە هاندانە بۆ بەرگەگرتنی چەوسانەوە و ئازارچێژتن لە پێناوی مەسیحدا. بۆ گەیشتن بەم مەبەستە پەترۆس مژدەی عیسای مەسیح بەبیر خوێنەرانی دەهێنێتەوە، ئەوەی بە مردن و هەستانەوە و هاتنەوەی، هیوای بە جیهان بەخشی ‏<char style="xt">(<ref loc="1PE 1:3">1‏:3</ref>‏)‏</char>. بۆیە لەسەریانە بەرگەی هەموو چەوسانەوەیەک بگرن و باوەڕ بکەن ئەوە تاقیکردنەوەی تەواوی باوەڕیانە، لەسەر ئەمەش لە ڕۆژی دەرکەوتنی عیسا پاداشت وەردەگرن. «ئەمە نیعمەتە ڕاستەقینەکەی خودایە. تێیدا بچەسپێن.» ‏<char style="xt">(<ref loc="1PE 5:12">5‏:12</ref>‏)‏</char> ئەم نامەیە بۆ چەند بەشێک دابەش دەکرێت:</para>
  <para style="ili">1. ستایشکردنی خودا لە پێناوی ڕزگاری ‏<char style="xt">(<ref loc="1PE 1:3-12">1‏:3‏-12</ref>‏)‏</char>.</para>
  <para style="ili">2. بانگەوازێک بۆ پیرۆزی ‏<char style="xt">(<ref loc="1PE 1:13-2:10">1‏:13‏–2‏:10</ref>‏)‏</char>.</para>
  <para style="ili">3. ملکەچی بۆ دەسەڵات ‏<char style="xt">(<ref loc="1PE 2:11-3:7">2‏:11‏–3‏:7</ref>‏)‏</char>.</para>
  <para style="ili">4. ئازارچێژتن لە پێناوی چاکە و مەسیح وەک نموونە ‏<char style="xt">(<ref loc="1PE 3:8-4:6">3‏:8‏–4‏:6</ref>‏)‏</char>.</para>
  <para style="ili">5. کۆتایی زەمان ‏<char style="xt">(<ref loc="1PE 4:7-11">4‏:7‏-11</ref>‏)‏</char>.</para>
  <para style="ili">6. ئازارچێژتن لە پێناوی مەسیحدا ‏<char style="xt">(<ref loc="1PE 4:12-19">4‏:12‏-19</ref>‏)‏</char>.</para>
  <para style="ili">7. هاندانی پیران ‏<char style="xt">(<ref loc="1PE 5:1-4">5‏:1‏-4</ref>‏)‏</char>.</para>
  <para style="ili">8. هاندانی گەنجان ‏<char style="xt">(<ref loc="1PE 5:5-11">5‏:5‏-11</ref>‏)‏</char>.</para>
  <para style="ie"/>
  <chapter number="1" style="c" sid="1PE 1"/>
  <para style="p">
    <verse number="1" style="v" sid="1PE 1:1"/>لە پەترۆسی نێردراوی عیسای مەسیحەوە،</para>
  <para style="b" vid="1PE 1:1"/>
  <para style="p" vid="1PE 1:1">بۆ ئەوانەی خودا هەڵیبژاردوون، بێگانە پەراگەندەکان لە پۆنتۆس و گەلاتیا و کەپەدۆکیا و ئاسیا و بیسینیا<note caller="+" style="f"><char style="fr" closed="false">1‏:1 </char><char style="ft" closed="false">هەموو ئەو شوێنانە دەکەونە تورکیای ئێستاوە.</char></note>، <verse eid="1PE 1:1"/><verse number="2" style="v" sid="1PE 1:2"/>کە بەگوێرەی زانینی پێشووی خودای باوک هەڵبژێردراون، بە پیرۆزکردنی ڕۆحی خۆی بۆ گوێڕایەڵی عیسای مەسیح و پرژاندنی خوێنەکەی:</para>
  <para style="b" vid="1PE 1:2"/>
  <para style="p" vid="1PE 1:2">با نیعمەت<note caller="+" style="f"><char style="fr" closed="false">1‏:2 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و ئاشتیتان بۆ زیاد بێت.<verse eid="1PE 1:2"/></para>
  <para style="b"/>
  <para style="s1">ستایشی خودا بۆ هیوای زیندوو</para>
  <para style="p">
    <verse number="3" style="v" sid="1PE 1:3"/>ستایش بۆ خودا، باوکی عیسای مەسیحی پەروەردگارمان! بەهۆی بەزەییە فراوانەکەیەوە لەدایکبوونەوەی پێ بەخشین<note caller="+" style="f"><char style="fr" closed="false">1‏:3 </char><char style="ft" closed="false">مەبەست لە لەدایکبوونەوەیە لە ڕۆحی پیرۆز، بڕوانە <char style="xt"><ref loc="JHN 3:3-8">یۆحەنا 3‏:3‏-8</ref>.‏</char>‏</char></note> بۆ هیوایەکی زیندوو بە هەستانەوەی عیسای مەسیح لەنێو مردووان، <verse eid="1PE 1:3"/><verse number="4" style="v" sid="1PE 1:4"/>بۆ میراتێک کە نافەوتێت و گڵاو نابێت و کاڵ نابێتەوە. ئەو میراتە بۆ ئێوە لە ئاسمان پارێزراوە، <verse eid="1PE 1:4"/><verse number="5" style="v" sid="1PE 1:5"/>ئێوە کە بە هێزی خودا پاسەوانی کراون بە باوەڕ، بۆ ئەو ڕزگارییەی ئامادەیە لە کۆتایی زەمانە ڕابگەیەنرێ. <verse eid="1PE 1:5"/><verse number="6" style="v" sid="1PE 1:6"/>ئەمانە دڵخۆشتان دەکات، هەرچەندە لەوانەیە بۆ ماوەیەکی کەم ناچار بن بە دەست تاقیکردنەوەی جۆراوجۆرەوە ئازار بچێژن، <verse eid="1PE 1:6"/><verse number="7" style="v" sid="1PE 1:7"/>تاکو سەلماندنی باوەڕی ڕاستەقینەتان، کە لە زێڕی لەناوچوو بەنرخترە، هەرچەندە بە ئاگر تاقی دەکرێتەوە، کاتێک عیسای مەسیح ئاشکرا دەکرێت ستایش و شکۆ و ڕێزی بەدواوە دەبێت. <verse eid="1PE 1:7"/><verse number="8" style="v" sid="1PE 1:8"/>هەرچەندە نەتانبینیوە خۆشتان دەوێ، ئێستاش نایبینن باوەڕی پێ دەهێنن و دڵخۆش دەبن بە شێوەیەک هەر باسی ناکرێت و شکۆدارە، <verse eid="1PE 1:8"/><verse number="9" style="v" sid="1PE 1:9"/>چونکە ئامانجی باوەڕتان بەدەستدەهێنن، واتا ڕزگاریی دەروونتان.<verse eid="1PE 1:9"/></para>
  <para style="p">
    <verse number="10" style="v" sid="1PE 1:10"/>ئەو پێغەمبەرانەی کە پێشبینییان کرد لەسەر ئەو نیعمەتەی کە خودا بۆ ئێوەی ئامادە کردبوو، بە وردی لێکۆڵینەوەیان لە بابەتی ئەو ڕزگاربوونە کرد و بەدوایدا گەڕان، <verse eid="1PE 1:10"/><verse number="11" style="v" sid="1PE 1:11"/>ڕۆحی مەسیح کە تێیاندابوو، ئاگاداری دەکردنەوە سەبارەت بە ئازارەکانی مەسیح و ئەو شکۆداربوونەی لەدوای ئازارەکانەوە دێت، هەوڵیان دەدا کە بزانن ڕۆحی پیرۆز ئاماژە بە چی دەکات لەبارەی کاتی ڕوودانەکەی یان بارودۆخی جیهان لە کاتی ڕوودانەکەی. <verse eid="1PE 1:11"/><verse number="12" style="v" sid="1PE 1:12"/>بۆیان ئاشکرا کرا کە پەیامەکە بۆ خۆیان نەبوو، بەڵکو بۆ ئێوە بوو، واتا ڕووداوەکان لە سەردەمی ئێوە ڕوودەدەن. ئێستا پێتان ڕاگەیەنرا بەهۆی ئەوانەی مزگێنییان پێ بەخشین بە یارمەتی ڕۆحی پیرۆز، کە لە ئاسمانەوە نێردراوە. ئەمانە ئەو ڕووداوانەن کە فریشتەکانیش بە پەرۆشن لێیان ورد ببنەوە.<verse eid="1PE 1:12"/></para>
  <para style="s1">بانگەوازێک بۆ پیرۆزی</para>
  <para style="p">
    <verse number="13" style="v" sid="1PE 1:13"/>بۆیە با مێشکتان ئامادە بێت بۆ چالاکی، خۆڕاگر بن، هیواتان بە تەواوی لەسەر ئەو نیعمەتە بێت کە لە ئاشکراکردنی عیسای مەسیحەوە دێت. <verse eid="1PE 1:13"/><verse number="14" style="v" sid="1PE 1:14"/>وەک منداڵی گوێڕایەڵ، وەک کاتی نەزانی خۆتان لەگەڵ هەوەسە کۆنەکانتان مەگونجێنن، <verse eid="1PE 1:14"/><verse number="15" style="v" sid="1PE 1:15"/>بەڵکو هەروەک ئەوەی بانگی کردوون پیرۆزە، ئێوەش لە هەموو هەڵسوکەوتێک پیرۆز بن، <verse eid="1PE 1:15"/><verse number="16" style="v" sid="1PE 1:16"/>چونکە نووسراوە: ﴿پیرۆز بن، چونکە من پیرۆزم.﴾<note caller="+" style="f"><char style="fr" closed="false">1‏:16 </char><char style="ft" closed="false"><char style="xt"><ref loc="LEV 11:44">لێڤییەکان 11‏:44</ref>‏،<ref loc="LEV 11:45">45</ref> و <ref loc="LEV 19:2">لێڤییەکان 19‏:2</ref> و <ref loc="LEV 20:7">لێڤییەکان 20‏:7</ref>.‏</char>‏</char></note><verse eid="1PE 1:16"/></para>
  <para style="p">
    <verse number="17" style="v" sid="1PE 1:17"/>لەبەر ئەوەی لە خودای باوک دەپاڕێنەوە، ئەوەی بێ لایەنگری هەرکەسێک بەگوێرەی کردەوەکەی حوکم دەدات، کەواتە لە کاتی نامۆییتاندا بە لەخواترسییەوە بژین. <verse eid="1PE 1:17"/><verse number="18" style="v" sid="1PE 1:18"/>دەزانن بە شتی لەناوچووی وەک زێڕ و زیو نەکڕاونەتەوە، لەو ژیانە پووچەی لە باوباپیرانەوە بۆتان مابووەوە، <verse eid="1PE 1:18"/><verse number="19" style="v" sid="1PE 1:19"/>بەڵکو بە خوێنێکی گرانبەها، خوێنی مەسیح، کە وەک بەرخێکی بێ لەکە و کەموکوڕییە. <verse eid="1PE 1:19"/><verse number="20" style="v" sid="1PE 1:20"/>لەپێش دامەزراندنی جیهان هەڵبژێردرابوو، بەڵام لەم ڕۆژگارانەی دوایی لە پێناوی ئێوەدا دەرکەوت. <verse eid="1PE 1:20"/><verse number="21" style="v" sid="1PE 1:21"/>بەهۆیەوە باوەڕتان بە خودا هەیە، ئەوەی لەنێو مردووان هەڵیستاندەوە و شکۆی پێدا، تاکو هیوا و باوەڕتان بە خودا بێت.<verse eid="1PE 1:21"/></para>
  <para style="p">
    <verse number="22" style="v" sid="1PE 1:22"/>بە گوێڕایەڵیتان بۆ ڕاستی خۆتان پاک کردووەتەوە بۆ خۆشەویستی برایانەی بێ دووڕوویی، لە قووڵایی دڵەوە یەکتریتان خۆشبوێ. <verse eid="1PE 1:22"/><verse number="23" style="v" sid="1PE 1:23"/>ئێوەش لەدایک بوونەوە<note caller="+" style="f"><char style="fr" closed="false">1‏:23 </char><char style="ft" closed="false">نوێبوونەوە بە ڕۆحی پیرۆز.‏</char></note>، نەک بە تۆوێکی فەوتاو بەڵکو نەفەوتاو، بە وشەی زیندووی خودا کە دەمێنێتەوە، <verse eid="1PE 1:23"/><verse number="24" style="v" sid="1PE 1:24"/>چونکە نووسراوە:</para>
  <para style="q1" vid="1PE 1:24">﴿هەموو مرۆڤێک وەک گژوگیا وایە و</para>
  <para style="q2" vid="1PE 1:24">هەموو شکۆیەکەی وەک گوڵی کێوی وایە.</para>
  <para style="q1" vid="1PE 1:24">گژوگیا وشک دەبێت و گوڵ هەڵدەوەرێ،<verse eid="1PE 1:24"/></para>
  <para style="q2">
    <verse number="25" style="v" sid="1PE 1:25"/>بەڵام فەرمایشتی یەزدان هەتاهەتایە چەسپاو دەبێت.﴾<note caller="+" style="f"><char style="fr" closed="false">1‏:25 </char><char style="ft" closed="false"><char style="xt"><ref loc="ISA 40:6-8">ئیشایا 40‏:6‏-8</ref>.‏</char>‏</char></note></para>
  <para style="m" vid="1PE 1:25">ئەمەش ئەو فەرمایشتەیە کە مزگێنیتان پێدرا.<verse eid="1PE 1:25"/></para>
  <chapter eid="1PE 1"/>
  <chapter number="2" style="c" sid="1PE 2"/>
  <para style="s1">بەردی زیندوو</para>
  <para style="p">
    <verse number="1" style="v" sid="1PE 2:1"/>بۆیە هەموو ڕق و هەموو فێڵ و دووڕوویی و چاوپیسی و هەموو زەمکردنێک دابکەنن. <verse eid="1PE 2:1"/><verse number="2" style="v" sid="1PE 2:2"/>وەک ساوای تازە لەدایک بوو، ئارەزووتان لە شیری ڕۆحی پاک بێت، تاکو بەمە بۆ ڕزگاری گەشە بکەن، <verse eid="1PE 2:2"/><verse number="3" style="v" sid="1PE 2:3"/>چونکە تامتان کردووە کە مەسیحی باڵادەست چاکە.<verse eid="1PE 2:3"/></para>
  <para style="p">
    <verse number="4" style="v" sid="1PE 2:4"/>ئەوەی ئێوە دێنە لای، بەردە زیندووەکەیە، لەلایەن خەڵکەوە ڕەتکراوەتەوە، بەڵام لەلایەن خوداوە هەڵبژێردراوە و گرانبەهایە، <verse eid="1PE 2:4"/><verse number="5" style="v" sid="1PE 2:5"/>ئێوەش وەک بەردی زیندوو لە خانووێکی ڕۆحی بنیاد دەنرێن، بۆ کاهینیێتی پیرۆز، بۆ کردنی قوربانییە ڕۆحییە قبوڵکراوەکان بۆ خودا لە ڕێگەی عیسای مەسیحەوە، <verse eid="1PE 2:5"/><verse number="6" style="v" sid="1PE 2:6"/>چونکە لە نووسراوە پیرۆزەکاندا هاتووە:</para>
  <para style="q1" vid="1PE 2:6">﴿ئەوەتا بەردێک لە سییۆن دادەنێم،</para>
  <para style="q2" vid="1PE 2:6">گرنگترین بەردی بناغەی<note caller="+" style="f"><char style="fr" closed="false">2‏:6 </char><char style="ft" closed="false">یان قولینچک.‏</char></note> هەڵبژێردراو و گرانبەها،</para>
  <para style="q2" vid="1PE 2:6">ئەوەی پشتی پێ ببەستێت شەرمەزار نابێت.﴾<note caller="+" style="f"><char style="fr" closed="false">2‏:6 </char><char style="ft" closed="false"><char style="xt"><ref loc="ISA 28:16">ئیشایا 28‏:16</ref>.‏</char>‏</char></note><verse eid="1PE 2:6"/></para>
  <para style="m">
    <verse number="7" style="v" sid="1PE 2:7"/>بۆیە بۆ ئێوە کە باوەڕتان هێناوە ئەم بەردە گرانبەهایە، بەڵام بۆ بێباوەڕان،</para>
  <para style="q1" vid="1PE 2:7">﴿ئەو بەردەی وەستاکان ڕەتیان کردەوە،</para>
  <para style="q2" vid="1PE 2:7">بوو بە گرنگترین بەردی بناغە،﴾<note caller="+" style="f"><char style="fr" closed="false">2‏:7 </char><char style="ft" closed="false"><char style="xt"><ref loc="PSA 118:22">زەبوورەکان 118‏:22</ref>‏</char>‏</char></note><verse eid="1PE 2:7"/></para>
  <para style="m">
    <verse number="8" style="v" sid="1PE 2:8"/>هەروەها:</para>
  <para style="q1" vid="1PE 2:8">﴿دەبێتە بەردێک بۆ کۆسپ،</para>
  <para style="q2" vid="1PE 2:8">تاشەبەردێکیش کە لێی بکەونە خوارەوە.﴾<note caller="+" style="f"><char style="fr" closed="false">2‏:8 </char><char style="ft" closed="false"><char style="xt"><ref loc="ISA 8:14">ئیشایا 8‏:14</ref>.‏</char>‏</char></note></para>
  <para style="m" vid="1PE 2:8">ئەوانە ساتمە دەکەن و دەکەون، چونکە گوێڕایەڵی وشەی خودا نین، هەر ئەمەشە چارەنووسیان.<verse eid="1PE 2:8"/></para>
  <para style="p">
    <verse number="9" style="v" sid="1PE 2:9"/>بەڵام ئێوە گەلێکی هەڵبژێردراون، کاهینیێتی شاهانە، نەتەوەیەکی پیرۆز، گەلی تایبەتی خودان<note caller="+" style="f"><char style="fr" closed="false">2‏:9 </char><char style="ft" closed="false">بڕوانە <char style="xt"><ref loc="EXO 19:5-6">دەرچوون 19‏:5‏-6</ref> و <ref loc="ISA 43:20">ئیشایا 43‏:20</ref>‏،<ref loc="ISA 43:21">21</ref>‏</char>‏.‏</char></note>، تاکو چاکییەکانی ئەوە ڕابگەیەنن کە بانگی کردوون لە تاریکییەوە بۆ ڕووناکییە سەرسوڕهێنەرەکەی. <verse eid="1PE 2:9"/><verse number="10" style="v" sid="1PE 2:10"/>پێشتر گەل نەبوون، بەڵام ئێستا گەلی خودان، پێشتر بەزەییتان وەرنەگرتبوو، بەڵام ئێستا بەزەییتان وەرگرتووە.<verse eid="1PE 2:10"/></para>
  <para style="p">
    <verse number="11" style="v" sid="1PE 2:11"/>خۆشەویستان، ئێوە نامۆ و بێگانەن بەم جیهانە، هەر بۆیە لێتان دەپاڕێمەوە لە هەوەسەکانی جەستە دوور بکەونەوە، کە لە دژی دەروون دەجەنگن. <verse eid="1PE 2:11"/><verse number="12" style="v" sid="1PE 2:12"/>با لەنێو بێباوەڕاندا ڕەوشتتان باش بێت، تاکو کاتێک بوختانتان پێ دەکەن گوایا ئێوە بەدکارن، کردەوە چاکەکانتان ببینن و لە ڕۆژی بەسەرکردنەوەی خودا، ئەوانیش خودا شکۆدار بکەن.<verse eid="1PE 2:12"/></para>
  <para style="s1">ملکەچی بۆ دەسەڵاتداران</para>
  <para style="p">
    <verse number="13" style="v" sid="1PE 2:13"/>لەبەر مەسیحی باڵادەست، ملکەچی هەموو دامودەزگایەکی مرۆڤانە بن: بۆ پاشا وەک دەسەڵاتدار، <verse eid="1PE 2:13"/><verse number="14" style="v" sid="1PE 2:14"/>یان بۆ پارێزگاران وەک نێردراوی ئەو بۆ سزادانی بەدکاران و ستایشی چاکەکاران، <verse eid="1PE 2:14"/><verse number="15" style="v" sid="1PE 2:15"/>چونکە خواستی خودا ئاوایە، بە چاکەکاری نەزانیی گێلەکان بێدەنگ بکەن. <verse eid="1PE 2:15"/><verse number="16" style="v" sid="1PE 2:16"/>وەک مرۆڤی ئازاد بژین، بەڵام نەک ئازادی پەردەی بەدکاری بێت، بەڵکو وەک بەندەی خودا بژین. <verse eid="1PE 2:16"/><verse number="17" style="v" sid="1PE 2:17"/>ڕێز لە هەمووان بگرن، هاوباوەڕانتان خۆشبوێ، لە خودا بترسن و ڕێز لە پاشا بگرن.<verse eid="1PE 2:17"/></para>
  <para style="s1">نموونەی ئازارەکانی مەسیح</para>
  <para style="p">
    <verse number="18" style="v" sid="1PE 2:18"/>ئەی کۆیلەکان، بە هەموو ترسەوە ملکەچی گەورەکانتان بن، نەک تەنها بۆ چاک و دڵنەرمەکان، بەڵکو بۆ توندەکانیش، <verse eid="1PE 2:18"/><verse number="19" style="v" sid="1PE 2:19"/>چونکە ئەگەر کەسێک لەبەر ویژدانی بەرامبەر خودا بەرگەی ژانی ئازاری زۆرداری بگرێت، ئەمە جێی ستایشە. <verse eid="1PE 2:19"/><verse number="20" style="v" sid="1PE 2:20"/>بەڵام ئەگەر هەڵەتان کرد و لێتان درا و بەرگەتان گرت، ئەمە چ شانازییەکە؟ بۆیە ئەگەر چاکە بکەن و لە ئازاردا بەرگەتان گرت، ئەمە جێی ستایشە لەلای خودا. <verse eid="1PE 2:20"/><verse number="21" style="v" sid="1PE 2:21"/>بۆ ئەمە بانگکراون، لەبەر ئەوەی مەسیحیش لە پێناوتاندا ئازاری چێژت و نموونەی بۆ بەجێهێشتن، تاکو بە هەنگاوەکانیدا بڕۆن.<verse eid="1PE 2:21"/></para>
  <para style="q1">
    <verse number="22" style="v" sid="1PE 2:22"/>﴿ئەوەی هیچ گوناهێکی نەکردبوو،</para>
  <para style="q2" vid="1PE 2:22">فڕوفێڵی لەسەر زار نەبوو.﴾<note caller="+" style="f"><char style="fr" closed="false">2‏:22 </char><char style="ft" closed="false"><char style="xt"><ref loc="ISA 53:9">ئیشایا 53‏:9</ref>.‏</char>‏</char></note><verse eid="1PE 2:22"/></para>
  <para style="m">
    <verse number="23" style="v" sid="1PE 2:23"/>ئەوەی جنێوی پێدەدرا و جنێوی نەدەدایەوە، ئازار دەدرا و هەڕەشەی نەدەکرد، بەڵکو خۆی دەدایە دەست ئەوەی حوکمی دادپەروەرانەیە. <verse eid="1PE 2:23"/><verse number="24" style="v" sid="1PE 2:24"/>ئەوەی خودی خۆی لە لەشیدا لەسەر دار گوناهەکانمانی هەڵگرت، تاکو سەبارەت بە گوناه بمرین و بۆ ڕاستودروستی بژین. بە برینەکانی ئەو چاکبوونەوە.<note caller="+" style="f"><char style="fr" closed="false">2‏:24 </char><char style="ft" closed="false">بڕوانە <char style="xt"><ref loc="ISA 53:5">ئیشایا 53‏:5</ref>‏</char>‏</char></note> <verse eid="1PE 2:24"/><verse number="25" style="v" sid="1PE 2:25"/>ئێوە وەک مەڕی ونبوو وابوون، بەڵام ئێستا گەڕاونەتەوە لای شوان و چاودێری گیانتان.<verse eid="1PE 2:25"/></para>
  <chapter eid="1PE 2"/>
  <chapter number="3" style="c" sid="1PE 3"/>
  <para style="s1">ژن و مێرد</para>
  <para style="p">
    <verse number="1" style="v" sid="1PE 3:1"/>ئەی ژنەکان، بە هەمان شێوە ملکەچی مێردەکانتان بن، تەنانەت ئەگەر هەندێکیان گوێڕایەڵی وشەی خودا نەبوون<note caller="+" style="f"><char style="fr" closed="false">3‏:1 </char><char style="ft" closed="false">مەبەستی لەو ژنانەیە لەدوای مێردکردن باوەڕیان هێناوە، مێردەکانیان هێشتا باوەڕیان نەهێناوە.‏</char></note>، ئەوا ژنەکان بێ وشە بە ڕەوشتیان دەیانبەنەوە، <verse eid="1PE 3:1"/><verse number="2" style="v" sid="1PE 3:2"/>کاتێک لەخواترسی و ڕەوشتی پاکتان ببینن. <verse eid="1PE 3:2"/><verse number="3" style="v" sid="1PE 3:3"/>با ڕازاوەییتان دەرەکی نەبێت، لە ئەگریجەی پرچ و زێڕ بەخۆوەکردن و جلی باش لەبەرکردن، <verse eid="1PE 3:3"/><verse number="4" style="v" sid="1PE 3:4"/>بەڵکو لەناو دڵتاندا شاراوە و لەناونەچوو بێ، ڕازاندنەوەی ڕۆحێکی نەرم و هێمن، ئەوەی لەلای خودا گرانبەهایە، <verse eid="1PE 3:4"/><verse number="5" style="v" sid="1PE 3:5"/>چونکە بەم شێوەیە ژنە پیرۆزەکان لە کۆندا، کە هیوایان بە خودا بوو، خۆیان دەڕازاندەوە، ملکەچی مێردەکانیان دەبوون، <verse eid="1PE 3:5"/><verse number="6" style="v" sid="1PE 3:6"/>وەک سارا گوێڕایەڵی ئیبراهیم بوو، بە گەورە بانگی دەکرد. ئێوەش بوونەتە کچی ئەو، ئەگەر چاکە بکەن و لە هیچ شتێک نەترسن.<verse eid="1PE 3:6"/></para>
  <para style="p">
    <verse number="7" style="v" sid="1PE 3:7"/>بە هەمان شێوە، مێردەکان، بە هەستیارییەوە لەگەڵ ژنەکانتاندا بژین و ئەوە لەبەرچاو بگرن کە لە ئێوە ناسکترن. ڕێزیان بگرن، چونکە لەگەڵتاندا هاومیراتی نیعمەتی ژیانن، بۆ ئەوەی نوێژەکانتان کۆسپی تێنەکەوێت.<verse eid="1PE 3:7"/></para>
  <para style="s1">بەرگەگرتنی ئازار لە پێناوی ڕاستی</para>
  <para style="p">
    <verse number="8" style="v" sid="1PE 3:8"/>لە کۆتاییدا، هەمووتان یەک بیروڕاتان هەبێ، هاوسۆزبن و یەکتریتان خۆشبوێت، میهرەبان و ڕۆحسووک بن. <verse eid="1PE 3:8"/><verse number="9" style="v" sid="1PE 3:9"/>خراپە بە خراپە مەدەنەوە، نە جنێویش بە جنێو، بەڵکو بە پێچەوانەوە داوای بەرەکەت بکەن و بزانن ئێوە بۆ ئەمە بانگکراون، تاکو ببنە میراتگری بەرەکەت، <verse eid="1PE 3:9"/><verse number="10" style="v" sid="1PE 3:10"/>چونکە</para>
  <para style="q1" vid="1PE 3:10">﴿ئەوەی بیەوێت ژیانی خۆشبوێت و</para>
  <para style="q2" vid="1PE 3:10">ڕۆژگاری خۆش ببینێت،</para>
  <para style="q1" vid="1PE 3:10">با زمانی لە خراپە بپارێزێت و</para>
  <para style="q2" vid="1PE 3:10">لێوەکانی لە فێڵبازی.<verse eid="1PE 3:10"/></para>
  <para style="q1">
    <verse number="11" style="v" sid="1PE 3:11"/>با لە خراپە لابدات و چاکە بکات،</para>
  <para style="q2" vid="1PE 3:11">با بەدوای ئاشتیدا بگەڕێت و کۆششی بۆ بکات،<verse eid="1PE 3:11"/></para>
  <para style="q1">
    <verse number="12" style="v" sid="1PE 3:12"/>چونکە چاوی یەزدان لەسەر ڕاستودروستانە و</para>
  <para style="q2" vid="1PE 3:12">گوێی لە پاڕانەوەکانیان ڕاگرتووە.</para>
  <para style="q1" vid="1PE 3:12">بەڵام ڕووی یەزدان لە دژی خراپەکارانە.﴾<note caller="+" style="f"><char style="fr" closed="false">3‏:12 </char><char style="ft" closed="false"><char style="xt"><ref loc="PSA 34:12-16">زەبوورەکان 34‏:12‏-16</ref>‏</char>‏</char></note><verse eid="1PE 3:12"/></para>
  <para style="p">
    <verse number="13" style="v" sid="1PE 3:13"/>کێ ئازارتان دەدات ئەگەر بۆ چاکە دڵگەرم بن؟ <verse eid="1PE 3:13"/><verse number="14" style="v" sid="1PE 3:14"/>بەڵام ئەگەر لەبەر ڕاستودروستی ئازارتان چێژت، ئەوا خۆزگە بە ئێوە. ﴿مەترسن لەوەی کە ئەوان لێی دەترسن، مەتۆقن.﴾<note caller="+" style="f"><char style="fr" closed="false">3‏:14 </char><char style="ft" closed="false"><char style="xt"><ref loc="ISA 8:12">ئیشایا 8‏:12</ref>.‏</char>‏</char></note> <verse eid="1PE 3:14"/><verse number="15" style="v" sid="1PE 3:15"/>بەڵکو مەسیح وەک پەروەردگار لە دڵتاندا تەرخان بکەن، هەردەم ئامادەبن بۆ وەڵامدانەوەی پرسیاری هەر یەکێک سەبارەت بەم هیوایەی لە ئێوەدایە، بەڵام بە دڵنەرمی و ڕێزەوە. <verse eid="1PE 3:15"/><verse number="16" style="v" sid="1PE 3:16"/>هەروەها ویژدانێکی باشتان هەبێت، هەتا ئەوانەی بوختان بە سەربوردە باشەکانتان دەکەن کە بەرهەمی یەکبوونتانە لەگەڵ مەسیح، لە قسەکانیان شەرمەزار بن، <verse eid="1PE 3:16"/><verse number="17" style="v" sid="1PE 3:17"/>چونکە باشترە، ئەگەر خواستی خودا بێت، لەبەر چاکەکاری ئازار بدرێن، نەک خراپەکاری. <verse eid="1PE 3:17"/><verse number="18" style="v" sid="1PE 3:18"/>لەبەر ئەوەی مەسیح تەنها جارێک لەبەر گوناه ئازار درا، بێتاوان لە پێناوی تاوانباران، تاکو لە خودامان نزیک بکاتەوە. خەڵک مەسیحیان کوشت بەڵام خودا بە ڕۆح زیندووی کردەوە، <verse eid="1PE 3:18"/><verse number="19" style="v" sid="1PE 3:19"/>بەمەش ڕۆحی مەسیح چوو مزگێنی دا بە ڕۆحە زیندانییەکان، <verse eid="1PE 3:19"/><verse number="20" style="v" sid="1PE 3:20"/>بەوانەی کە لە کۆندا یاخی بوون، کاتێک خودا لە ڕۆژانی نوحدا بە پشوودرێژییەوە چاوەڕوان بوو، کە کەشتییەکە ئامادە دەکرا. تەنها هەشت کەس لەو کەشتییەدا بوون و بە ئاو ڕزگار بوون. <verse eid="1PE 3:20"/><verse number="21" style="v" sid="1PE 3:21"/>ئەمەش هێمای لەئاوهەڵکێشانە کە ئێستا ڕزگارتان دەکات، نەک سڕینەوەی پیسی جەستە، بەڵکو بەڵێنی ویژدانێکی باش بۆ خودا، بە هەستانەوەی عیسای مەسیح، <verse eid="1PE 3:21"/><verse number="22" style="v" sid="1PE 3:22"/>ئەوەی بەرەو ئاسمان ڕۆیشت و لە دەستەڕاستی خودا دانیشت، فریشتە و دەسەڵاتدار و هێزەکان ملکەچن بۆی.<verse eid="1PE 3:22"/></para>
  <chapter eid="1PE 3"/>
  <chapter number="4" style="c" sid="1PE 4"/>
  <para style="s1">ژیان لە پێناوی خودا</para>
  <para style="p">
    <verse number="1" style="v" sid="1PE 4:1"/>وەک مەسیح بە جەستە ئازاری چێژت، ئێوەش خۆتان بەم بیروڕایە چەکدار بکەن، چونکە ئەوەی بە جەستە ئازار بچێژێ لە گوناهکردن دەوەستێ، <verse eid="1PE 4:1"/><verse number="2" style="v" sid="1PE 4:2"/>تاکو ئەو کاتەی بە جەستە لە ژیاندا ماوە بۆ هەوەسی مرۆڤانە نەژی، بەڵکو بۆ خواستی خودا. <verse eid="1PE 4:2"/><verse number="3" style="v" sid="1PE 4:3"/>ئیتر ئەو کاتەی لە ئەنجامدانی خواستی بێباوەڕان بەسەرتان برد بەسە، لە بەڕەڵایی، هەوەسبازی، سەرخۆشی، ڕابواردن، ئاهەنگی شەرابخواردنەوە، بتپەرستیی قێزەون. <verse eid="1PE 4:3"/><verse number="4" style="v" sid="1PE 4:4"/>لەمە سەرسام دەبن کە لەگەڵیان ڕاناکەن بۆ لافاوی هەمان بەدڕەوشتی و جنێوتان پێدەدەن. <verse eid="1PE 4:4"/><verse number="5" style="v" sid="1PE 4:5"/>بەڵام ئەوانە حیسابی خۆیان دەدەن بەوەی کە ئامادەیە مردووان و زیندووان حوکم بدات، <verse eid="1PE 4:5"/><verse number="6" style="v" sid="1PE 4:6"/>چونکە بەم هۆیەوە مژدە درایە مردووانیش، تاکو بەگوێرەی خەڵک لە جەستەدا حوکم بدرێن، بەڵام بەگوێرەی خودا لە ڕۆحدا بژین.<verse eid="1PE 4:6"/></para>
  <para style="p">
    <verse number="7" style="v" sid="1PE 4:7"/>کۆتایی هەموو شتێک نزیک بووەتەوە. بۆیە ژیر و چاوکراوە بن تاکو نوێژ بکەن. <verse eid="1PE 4:7"/><verse number="8" style="v" sid="1PE 4:8"/>لە سەرووی هەموو شتێکەوە خۆشەویستیتان بۆ یەکتری بەهێز بێت، چونکە خۆشەویستی گوناهی زۆر دادەپۆشێت. <verse eid="1PE 4:8"/><verse number="9" style="v" sid="1PE 4:9"/>بێ بۆڵەبۆڵ میوانداریەتی یەکتری بکەن. <verse eid="1PE 4:9"/><verse number="10" style="v" sid="1PE 4:10"/>هەریەکە بەگوێرەی ئەو بەهرەیەی وەریگرتووە، خزمەتی یەکتری پێ بکەن، وەک سەرکارێکی باش لەسەر نیعمەتە جۆراوجۆرەکانی خودا. <verse eid="1PE 4:10"/><verse number="11" style="v" sid="1PE 4:11"/>ئەگەر کەسێک وتار دەدات، با بە جۆرێک بدوێت وەک کەسێک کە پەیامی خودا ڕابگەیەنێت. ئەگەر کەسێک خزمەت دەکات، با بەو هێزەوە بیکات کە خودا دابینی کردووە، تاکو لە ڕێگەی عیسای مەسیحەوە خودا لە هەموو شتێکدا شکۆدار بێت. هەتاهەتایە شکۆ و دەسەڵات بۆ ئەوە. ئامین.<verse eid="1PE 4:11"/></para>
  <para style="s1">وەک قوتابی مەسیح ئازار بچێژن</para>
  <para style="p">
    <verse number="12" style="v" sid="1PE 4:12"/>خۆشەویستان، لەلاتان سەیر نەبێ لە تاقیکردنەوەتان بەڵای سووتێنەر تووشتان دێت، وەک بڵێی شتێکی سەیرتان بەسەرهاتووە، <verse eid="1PE 4:12"/><verse number="13" style="v" sid="1PE 4:13"/>بەڵکو دڵخۆش بن وەکو ئەوەی کە بەشداریتان لە ئازارەکانی مەسیحدا کردبێت، تاکو لە ئاشکراکردنی شکۆیەکەی دڵخۆش و شادمان بن. <verse eid="1PE 4:13"/><verse number="14" style="v" sid="1PE 4:14"/>ئەگەر بە ناوی مەسیح جنێوتان پێدرا، خۆزگە دەخوازرێت بە ئێوە، چونکە ڕۆحی شکۆ و خودا دێتە سەرتان. <verse eid="1PE 4:14"/><verse number="15" style="v" sid="1PE 4:15"/>با کەستان وەک بکوژێک یان دزێک یان بەدکارێک یاخود یەکێک دەست لە کاروباری خەڵک وەربدات ئازار نەچێژێ، <verse eid="1PE 4:15"/><verse number="16" style="v" sid="1PE 4:16"/>بەڵام ئەگەر وەک قوتابی مەسیح ئازار بدرێن، شەرم مەکەن، بەڵکو ستایشی خودا بکەن کە ناوی مەسیحتان هەڵگرتووە، <verse eid="1PE 4:16"/><verse number="17" style="v" sid="1PE 4:17"/>چونکە کاتی دەستپێکردنی لێپرسینەوەیە لە گەلی خودا. ئەگەر دەستپێک لە ئێمەوە بێت، کۆتایی ئەوانە چی دەبێت کە گوێڕایەڵی پەیامی ئینجیلی خودا نابن؟<verse eid="1PE 4:17"/></para>
  <para style="q1">
    <verse number="18" style="v" sid="1PE 4:18"/>﴿ئەگەر کەسی ڕاستودروست بە زەحمەت ڕزگاری ببێت،</para>
  <para style="q2" vid="1PE 4:18">ئەی چارەنووسی خراپەکار و گوناهبار چۆن دەبێت؟﴾<note caller="+" style="f"><char style="fr" closed="false">4‏:18 </char><char style="ft" closed="false"><char style="xt"><ref loc="PRO 11:31">پەندەکان 11‏:31</ref>‏</char>‏</char></note><verse eid="1PE 4:18"/></para>
  <para style="p">
    <verse number="19" style="v" sid="1PE 4:19"/>بۆیە ئەوانەی بەگوێرەی خواستی خودا ئازار دەدرێن، با خۆیان بدەنە دەست بەدیهێنەری دڵسۆز و بەردەوام بن لە چاکەکاری.<verse eid="1PE 4:19"/></para>
  <chapter eid="1PE 4"/>
  <chapter number="5" style="c" sid="1PE 5"/>
  <para style="s1">شوانی مێگەلی خودا</para>
  <para style="p">
    <verse number="1" style="v" sid="1PE 5:1"/>وەک پیرێکی هاوڕێتان، داوا لەو پیرانە دەکەم کە لەنێوتاندان، شایەتی ئازارەکانی مەسیح و هاوبەشی ئەو شکۆیەی وا ڕادەگەیەنرێ: <verse eid="1PE 5:1"/><verse number="2" style="v" sid="1PE 5:2"/>ئەو مێگەلەی خودا بلەوەڕێنن کە لەنێوانتاندایە، وەک چاودێر خزمەتیان بکەن، نەک بە ناچاری، بەڵکو بە ویستەوە وەک چۆن خودا دەیەوێت، نەک بۆ دەستکەوتی شەرمەزاری، بەڵکو بە چالاکییەوە، <verse eid="1PE 5:2"/><verse number="3" style="v" sid="1PE 5:3"/>خۆتان بەسەر ئەوانەدا مەسەپێنن کە دراونەتە دەستتان، بەڵکو ببنە نموونە بۆ مێگەل. <verse eid="1PE 5:3"/><verse number="4" style="v" sid="1PE 5:4"/>کاتێکیش سەرۆکی شوانان دەردەکەوێ، تاجی شکۆ وەردەگرن کە کاڵ نابێتەوە.<verse eid="1PE 5:4"/></para>
  <para style="p">
    <verse number="5" style="v" sid="1PE 5:5"/>ئەی لاوەکان، بە هەمان شێوە ملکەچی پیران بن، هەمووتان بەرامبەر بە یەکتر بێفیز بن، چونکە:</para>
  <para style="q1" vid="1PE 5:5">﴿خودا بەرهەڵستی لووتبەرزەکان دەکات،</para>
  <para style="q2" vid="1PE 5:5">بەڵام نیعمەت دەداتە بێفیزەکان.﴾<note caller="+" style="f"><char style="fr" closed="false">5‏:5 </char><char style="ft" closed="false"><char style="xt"><ref loc="PRO 3:34">پەندەکان 3‏:34</ref>‏</char>‏</char></note><verse eid="1PE 5:5"/></para>
  <para style="m">
    <verse number="6" style="v" sid="1PE 5:6"/>بۆیە لەژێر دەستی بەهێزی خودا بێفیز بن، تاکو لە کاتی خۆیدا بەرزتان بکاتەوە. <verse eid="1PE 5:6"/><verse number="7" style="v" sid="1PE 5:7"/>هەموو خەمێکتان بە خودا بسپێرن، چونکە ئەو بایەختان پێدەدات.<verse eid="1PE 5:7"/></para>
  <para style="p">
    <verse number="8" style="v" sid="1PE 5:8"/>چاوکراوە بن و ئێشک بگرن، شەیتانی دوژمنتان وەک شێرێکی بە نەڕەنەڕ دەسووڕێتەوە، بەدوای یەکێکدا دەگەڕێ بۆ ئەوەی بیخوات. <verse eid="1PE 5:8"/><verse number="9" style="v" sid="1PE 5:9"/>بەربەرەکانێی بکەن، لە باوەڕەکە بچەسپێن، بزانن خوشک و براکانیشتان لە جیهاندا هەمان ئازار دەچێژن.<verse eid="1PE 5:9"/></para>
  <para style="p">
    <verse number="10" style="v" sid="1PE 5:10"/>خودای هەموو نیعمەتێک، ئەوەی بە یەکبوون لەگەڵ عیسای مەسیحدا<note caller="+" style="f"><char style="fr" closed="false">5‏:10 </char><char style="fq" closed="false">بە یەکبوون لەگەڵ عیسای مەسیحدا </char><char style="ft" closed="false">لە زمانی یۆنانیدا (لە عیسای مەسیحدا) بەکارهاتووە.‏</char></note> بانگی کردوون بۆ شکۆیە هەتاهەتاییەکەی، کە تۆزێک ئازارتان چێژت، خۆی ڕاستە ڕێتان دەکات و واتان لێ دەکات کە بەهێز و چەسپاو و دەمەزراو بن. <verse eid="1PE 5:10"/><verse number="11" style="v" sid="1PE 5:11"/>هەتاهەتایە دەسەڵات بۆ ئەوە. ئامین.<verse eid="1PE 5:11"/></para>
  <para style="s1">نیعمەتی ڕاستی خودا</para>
  <para style="p">
    <verse number="12" style="v" sid="1PE 5:12"/>بەهۆی سیلا<note caller="+" style="f"><char style="fr" closed="false">5‏:12 </char><char style="ft" closed="false">یۆنانی: <char style="tl">سیلوانۆس‏</char>.‏</char></note>، کە بە برای دڵسۆزی دەزانم، بە کورتی بۆم نووسین، هانتان دەدەم و شایەتی دەدەم، ئەمە نیعمەتە ڕاستەقینەکەی خودایە. تێیدا بچەسپێن. <verse eid="1PE 5:12"/><verse number="13" style="v" sid="1PE 5:13"/>ئەوەی لە بابل<note caller="+" style="f"><char style="fr" closed="false">5‏:13 </char><char style="ft" closed="false">بابل: هێمایە بۆ ڕۆما.‏</char></note> وەک ئێوە هەڵبژێردراوە، سڵاوتان لێدەکات، هەروەها مەرقۆسی ڕۆڵەم. <verse eid="1PE 5:13"/><verse number="14" style="v" sid="1PE 5:14"/>بە ماچی خۆشەویستی سڵاو لە یەکتری بکەن. ئاشتی بۆ هەمووتان بێت کە لەگەڵ مەسیح یەکن<note caller="+" style="f"><char style="fr" closed="false">5‏:14 </char><char style="fq" closed="false">کە لەگەڵ مەسیح یەکن </char><char style="ft" closed="false">لە زمانی یۆنانیدا (لە مەسیحدا) بەکارهاتووە.‏</char></note>.<verse eid="1PE 5:14"/></para>
  <chapter eid="1PE 5"/>
</usx>
