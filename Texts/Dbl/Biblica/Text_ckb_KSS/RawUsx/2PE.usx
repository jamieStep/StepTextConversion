<?xml version="1.0" encoding="UTF-8"?>
<usx version="3.0">
  <book code="2PE" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">دووەم پەترۆس</para>
  <para style="toc1">دووەم نامەی پەترۆس</para>
  <para style="toc2">دووەم پەترۆس</para>
  <para style="toc3">دووەم پەترۆس</para>
  <para style="mt1">دووەم نامەی پەترۆس</para>
  <para style="imt1">کورتە باسێک</para>
  <para style="ip">ئەمە نامەیەکی ئاگادارکەرەوەیە لەلایەن پەترۆسی قوتابی و نێردراوی مەسیحەوە کە دەسەڵاتی پێدراوە بە وتەی ڕۆحی پیرۆز بدوێت و شایەتحاڵی شێوە گۆڕانی عیسا بووە ‏<char style="xt">(<ref loc="2PE 1:16-18">1‏:16‏-18</ref>،‏</char>‏ بڕوانە <char style="xt"><ref loc="MAT 17:1-5">مەتا 17‏:1‏-5</ref>).‏</char>‏ مەسیح سەبارەت بە پەترۆس دەفەرموێ: «لەسەر ئەم بەردە کۆمەڵەی خۆم بنیاد دەنێم کە دەروازەکانی دۆزەخ پێی ناوێرێت.» ‏<char style="xt">(<ref loc="MAT 16:18">مەتا 16‏:18</ref>‏)‏</char>. بە شیمانەیەکی زۆر ئەم نامەیە لەدوای سێ ساڵ لە نووسینی نامەی یەکەم، لە نزیکەی ساڵی (67 ز.) لە ڕۆماوە نووسراوە. پەترۆس لەدوای ماوەیەکی کورت لە نووسینی ئەم نامەیە لە پێناوی مەسیحدا کوژراوە.</para>
  <para style="ip">پەترۆس دەزانێت ژیانی لەسەر زەوی زۆری بە بەرەوە نەماوە، بۆیە هەرچی لەناو دڵیدا هەیە دەینووسێت و ئاراستەی هەموو باوەڕدارانی دەکات. وەک شوانێک باوەڕداران لەو شتانە ئاگادار دەکاتەوە کە لەدوای مردنی ئەو ڕوودەدەن و بە شێوەیەکی تایبەتیش سەبارەت بە مامۆستایانی درۆزن. هەروەها ڕاستی چەسپاوی ئینجیلیان بیردەخاتەوە، «هێزە خوداییەکەی مەسیح هەموو ئەو شتانەی پێ بەخشیوین کە بۆ ژیان و لەخواترسی پێویستە، ئەمەش لە ڕێگەی ئەو ناسینەی کە هەمانە بۆ ئەو خودایەی کە بانگی کردین بۆ شکۆ و چاکییەکەی.» ‏<char style="xt">(<ref loc="2PE 1:3">1‏:3</ref>‏)‏</char>. دەکرێ نامەکە بۆ چەند بەشێک دابەش بکەین:</para>
  <para style="ili">1. هەڵبژاردن و بانگەوازێک بۆ گەشەکردن ‏<char style="xt">(<ref loc="2PE 1:3-11">1‏:3‏-11</ref>‏)‏</char>.</para>
  <para style="ili">2. مەبەستی پەیامی پەترۆس و سەلماندنی ‏<char style="xt">(<ref loc="2PE 1:12-21">1‏:12‏-21</ref>‏)‏</char>.</para>
  <para style="ili">3. ئاگادارکردنەوە لە مامۆستایانی درۆزن ‏<char style="xt">(<ref loc="2PE 2:1-22">2‏:1‏-22</ref>‏)‏</char>.</para>
  <para style="ili">4. هاتنی ڕۆژی یەزدان ‏<char style="xt">(<ref loc="2PE 3:1-18">3‏:1‏-18</ref>‏)‏</char>.</para>
  <chapter number="1" style="c" sid="2PE 1"/>
  <para style="p">
    <verse number="1" style="v" sid="2PE 1:1"/>لە شیمۆن پەترۆسی بەندە و نێردراوی عیسای مەسیحەوە،</para>
  <para style="b" vid="2PE 1:1"/>
  <para style="p" vid="2PE 1:1">بۆ ئەوانەی لە ڕێگەی ڕاستودروستی خودا و عیسای مەسیحی ڕزگارکەرمانەوە باوەڕێکی بەهاداری وەک باوەڕی ئێمەیان دەستکەوتووە.<verse eid="2PE 1:1"/></para>
  <para style="b"/>
  <para style="p">
    <verse number="2" style="v" sid="2PE 1:2"/>با لە ڕێگەی ناسینی خودا و عیسای خاوەن شکۆمانەوە، نیعمەت<note caller="+" style="f"><char style="fr" closed="false">1‏:2 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و ئاشتیتان بۆ زیاد بێت.<verse eid="2PE 1:2"/></para>
  <para style="b"/>
  <para style="s1">هەڵبژاردن و بانگەوازێک بۆ گەشەکردن</para>
  <para style="p">
    <verse number="3" style="v" sid="2PE 1:3"/>هێزە خوداییەکەی مەسیح هەموو ئەو شتانەی پێ بەخشیوین کە بۆ ژیان و لەخواترسی پێویستە، ئەمەش لە ڕێگەی ئەو ناسینەی کە هەمانە بۆ ئەو خودایەی کە بانگی کردین بۆ شکۆ و چاکییەکەی. <verse eid="2PE 1:3"/><verse number="4" style="v" sid="2PE 1:4"/>خودا بەهۆی هەموو ئەمانەوە بەڵێنە بەهادار و گەورەکانی پێداین، تاکو ئێوە بەهۆی ئەم بەڵێنانەوە بتوانن لەو گەندەڵییەی جیهان دەرباز بن کە لە ئارەزووی خراپدایە و بەشدار بن لە سروشتی خودایی.<verse eid="2PE 1:4"/></para>
  <para style="p">
    <verse number="5" style="v" sid="2PE 1:5"/>هەر لەبەر ئەمەش، تێبکۆشن تاکو لە باوەڕتان چاکە بکەوێتەوە، لە چاکەش، زانیاری، <verse eid="2PE 1:5"/><verse number="6" style="v" sid="2PE 1:6"/>لە زانیاریش بەسەرخۆدا زاڵبوون، لە بەسەرخۆدا زاڵبوونیش دانبەخۆداگرتن، لە دانبەخۆداگرتنیش لەخواترسی، <verse eid="2PE 1:6"/><verse number="7" style="v" sid="2PE 1:7"/>لە لەخواترسیش هەست و سۆزی هاوبەش، لە هەست و سۆزی هاوبەشیش خۆشەویستی، <verse eid="2PE 1:7"/><verse number="8" style="v" sid="2PE 1:8"/>چونکە ئەگەر ئەوانەتان تێدابێت و زیاد بکات، واتان لێدەکات بۆ ناسینی عیسای مەسیحی پەروەردگارمان تەمبەڵ و بێ بەرهەم نەبن. <verse eid="2PE 1:8"/><verse number="9" style="v" sid="2PE 1:9"/>بەڵام ئەوەی ئەمانەی نەبێت، ئەوا کوێر و کەمبینە، لە یادی چووە کە گوناهە کۆنەکانی پاک بووەتەوە.<verse eid="2PE 1:9"/></para>
  <para style="p">
    <verse number="10" style="v" sid="2PE 1:10"/>خوشکان، برایان، هەر بۆیە زیاتریش تێبکۆشن بۆ چەسپاندنی هەڵبژاردن و بانگەوازەکەتان، چونکە ئەگەر ئەمانەتان کرد ئەوا هەرگیز ناکەون، <verse eid="2PE 1:10"/><verse number="11" style="v" sid="2PE 1:11"/>هەروەها پێشوازییەکی گەرمتان لێ دەکرێت بۆ چوونە ناو شانشینی هەتاهەتایی عیسای مەسیحی پەروەردگار و ڕزگارکەرمان.<verse eid="2PE 1:11"/></para>
  <para style="p">
    <verse number="12" style="v" sid="2PE 1:12"/>لەبەر ئەوە بەردەوام دەمەوێ ئەم شتانەتان بەبیر بهێنمەوە، هەرچەندە دەیانزانن و لەو ڕاستییەی ئێستادا چەسپاون. <verse eid="2PE 1:12"/><verse number="13" style="v" sid="2PE 1:13"/>باوەڕم وایە هەتا لەم جەستەیەدا بم، ئەرکی خۆمە بەبیرتان بهێنمەوە، <verse eid="2PE 1:13"/><verse number="14" style="v" sid="2PE 1:14"/>چونکە دەزانم بە زوویی ئەم جیهانە بەجێدەهێڵم، هەروەک چۆن عیسای مەسیحی پەروەردگارمان بۆی دەرخستم. <verse eid="2PE 1:14"/><verse number="15" style="v" sid="2PE 1:15"/>هەروەها تێدەکۆشم تاکو دوای دەرچوونم هەردەم ئەم شتانەتان وەبیربێتەوە.<note caller="+" style="f"><char style="fr" closed="false">1‏:15 </char><char style="ft" closed="false">مەبەستی ئەوەیە کە بەر لە کۆچکردنی نووسراو بەجێدەهێڵێت، هەروەها بەگوێرەی دەقەکان مزگێنی بەپێی نووسینی مەرقۆس بە سەرپەرشتی پەترۆس نووسراوە.‏</char></note><verse eid="2PE 1:15"/></para>
  <para style="s1">شایەتیی نەگۆڕی نێردراوان</para>
  <para style="p">
    <verse number="16" style="v" sid="2PE 1:16"/>کاتێک هاتنی عیسای مەسیحی خاوەن شکۆمان و هێزەکەیمان پێ ناساندن، ئێمە بەدوای کۆمەڵە ئەفسانەیەکی زیرەکانەی هەڵبەستراو نەکەوتبووین، بەڵکو شایەتحاڵی پایەبەرزییەتی ئەو بووین. <verse eid="2PE 1:16"/><verse number="17" style="v" sid="2PE 1:17"/>ڕێز و شکۆی لە خودای باوک وەرگرت کاتێک ئەم دەنگەی لە شکۆداری پایەبەرزەوە بۆ هات: «ئەمەیە کوڕی خۆشەویستم، ئەوەی زۆر پێی دڵشادم.»<note caller="+" style="f"><char style="fr" closed="false">1‏:17 </char><char style="ft" closed="false"><char style="xt"><ref loc="MAT 17:5">مەتا 17‏:5</ref> و <ref loc="MRK 9:7">مەرقۆس 9‏:7</ref> و <ref loc="LUK 9:35">لۆقا 9‏:35</ref>.‏</char>‏</char></note> <verse eid="2PE 1:17"/><verse number="18" style="v" sid="2PE 1:18"/>ئێمەش گوێمان لەم دەنگە بوو کە لە ئاسمانەوە هات، کاتێک لە شاخی پیرۆز لەگەڵی بووین.<verse eid="2PE 1:18"/></para>
  <para style="p">
    <verse number="19" style="v" sid="2PE 1:19"/>هەروەها پەیامی پێغەمبەرانمان هەیە کە بە تەواوی پشتی پێ دەبەسترێت، چاک دەکەن کە گرنگی پێ بدەن، هەروەک چۆن گرنگی بەو چرایە دەدەن کە لە شوێنێکی تاریکدا دەدرەوشێتەوە هەتا ئەو کاتەی ڕۆژ دەبێتەوە و ئەستێرەی بەیان لە دڵتاندا هەڵدێت. <verse eid="2PE 1:19"/><verse number="20" style="v" sid="2PE 1:20"/>لە سەرووی هەموو شتێکەوە ئەمە بزانن، کە هیچ پێشبینییەک لە نووسراوە پیرۆزەکاندا بە لێکدانەوەی خودی پێغەمبەرەکە نەنووسراوە، <verse eid="2PE 1:20"/><verse number="21" style="v" sid="2PE 1:21"/>چونکە هەرگیز پێشبینی بە خواستی مرۆڤ نەهاتووە، بەڵکو ڕۆحی پیرۆز ڕابەرایەتی مرۆڤەکانی کردووە، بۆ ئەوەی پەیامی خودا ڕابگەیەنن.<verse eid="2PE 1:21"/></para>
  <chapter eid="2PE 1"/>
  <chapter number="2" style="c" sid="2PE 2"/>
  <para style="s1">مامۆستا درۆزنەکان</para>
  <para style="p">
    <verse number="1" style="v" sid="2PE 2:1"/>بەڵام لەنێو گەلەکەدا پێغەمبەری درۆزن هەبوون، وەک لەنێوان ئێوەشدا مامۆستای درۆزن دەبێت، ئەوانەی بە نهێنی فێرکردنی چەوتی لەناوبەر دەهێننە ناوەوە، تەنانەت نکۆڵی لە مەسیحی باڵادەست دەکەن کە ئەوانی کڕییەوە، لەناوچوونێکی خێرا بەسەر خۆیاندا دەهێنن. <verse eid="2PE 2:1"/><verse number="2" style="v" sid="2PE 2:2"/>زۆر کەسیش بەدوای بەڕەڵاییەکانیان دەکەون، لەبەر ئەوان کفر بە ڕێبازی ڕاستی دەکرێت. <verse eid="2PE 2:2"/><verse number="3" style="v" sid="2PE 2:3"/>ئەو مامۆستایانەی بەهۆی چاوبرسیێتیانەوە، لە ڕێگەی چەند چیرۆکێکی هەڵبەستراوەوە بۆ سوودی خۆیان بەکارتاندەهێنن، تاوانبارکردنیان نزیک بووەتەوە و لەناوچوونیان بەلاوە نەنراوە.<verse eid="2PE 2:3"/></para>
  <para style="p">
    <verse number="4" style="v" sid="2PE 2:4"/>خودا بەزەیی بەو فریشتانەدا نەهاتەوە کە گوناهیان کرد، بەڵکو فڕێیدانە دۆزەخ و لەنێو تاریکیدا بەندی کردن و بۆ ڕۆژی لێپرسینەوە هەڵیگرتن. <verse eid="2PE 2:4"/><verse number="5" style="v" sid="2PE 2:5"/>هەروەها کە بەزەیی بە جیهانی کۆندا نەهاتەوە کاتێک لافاوی هێنایە سەر جیهانی خراپەکاران، بەڵکو نوحی ڕاگەیەنەری ڕاستودروستی لەگەڵ حەوت کەسی دیکە پاراست. <verse eid="2PE 2:5"/><verse number="6" style="v" sid="2PE 2:6"/>کاتێک شارەکانی سەدۆم و عەمۆرای تاوانبار کرد بە تێکدانی تەواو و ئەوانی کردە خۆڵەمێش، کردنییە پەند بۆ داهاتووی خراپەکاران. <verse eid="2PE 2:6"/><verse number="7" style="v" sid="2PE 2:7"/>کاتێک لوتی پیاوچاکی دەرباز کرد کە لە بەڕەڵایی بەدکاران بێزار بوو، <verse eid="2PE 2:7"/><verse number="8" style="v" sid="2PE 2:8"/>چونکە ئەو پیاوچاکە کە لەنێویاندا دەژیا، کردەوە خراپەکانیانی دەبینی و دەبیست، ڕۆژ بە ڕۆژ گیانی ڕاستودروستی ئازار دەدرا. <verse eid="2PE 2:8"/><verse number="9" style="v" sid="2PE 2:9"/>ئەگەر وابێت، یەزدان دەزانێت چۆن لەخواترسان لە تاقیکردنەوە دەرباز بکات و خراپەکاران هەتا ڕۆژی لێپرسینەوە لەژێر سزاداندا بهێڵێتەوە، <verse eid="2PE 2:9"/><verse number="10" style="v" sid="2PE 2:10"/>بە تایبەتی ئەوانەی کەوتوونەتە دوای هەوەسی گڵاوی سروشتی دنیایی، سووکایەتی بە دەسەڵات دەکەن.</para>
  <para style="p" vid="2PE 2:10">چاونەترس و کەللەڕەقن، ناترسن لەوەی بوختان بە فریشتەکان<note caller="+" style="f"><char style="fr" closed="false">2‏:10 </char><char style="ft" closed="false">یۆنانی: شکۆداران.‏</char></note> بکەن، <verse eid="2PE 2:10"/><verse number="11" style="v" sid="2PE 2:11"/>هەرچەندە فریشتەکان لەوان بە تواناتر و بەهێزترن، بەڵام لەبەردەم یەزداندا حوکمی بوختانکردنیان بەسەردا نادەن. <verse eid="2PE 2:11"/><verse number="12" style="v" sid="2PE 2:12"/>بەڵام ئەو خراپەکارانە کفر لە شتێک دەکەن کە لێی تێناگەن، ئەوانە وەک ئاژەڵی بەستەزمانن کە لەدایک بوون بۆ ئەوەی ڕاوبکرێن و بکوژرێن، بە گەندەڵی خۆیان لەناودەچن.<verse eid="2PE 2:12"/></para>
  <para style="p">
    <verse number="13" style="v" sid="2PE 2:13"/>کرێی خراپەکارییەکانیان وەردەگرن. وا دادەنێن چێژوەرگرتن لەوەیە کە بە درێژایی ڕۆژ سەڵتەنەت لێبدەن، ئەوانە لەکە و کەموکوڕی ئێوەن، کاتێک بەشداری لە خوانەکانتان دەکەن چێژ لە فێڵەکانیان وەردەگرن. <verse eid="2PE 2:13"/><verse number="14" style="v" sid="2PE 2:14"/>چاویان پڕە لە داوێنپیسی و لە گوناه ناوەستن، دەروونە لەرزۆکەکان هەڵدەخەڵەتێنن، دڵیان بە چاوبرسی ڕاهێنراوە، ئەوانە ڕۆڵەی نەفرەتن. <verse eid="2PE 2:14"/><verse number="15" style="v" sid="2PE 2:15"/>لە ڕێگای ڕاستی لایانداوە و چەواشە کراون، دوای ڕێبازی بەلعامی کوڕی بەعۆر<note caller="+" style="f"><char style="fr" closed="false">2‏:15 </char><char style="ft" closed="false">بڕوانە <char style="xt"><ref loc="NUM 22:5-24:25">سەرژمێری 22‏:5‏–24‏:25</ref>.‏</char>‏</char></note> کەوتن، ئەوەی حەزی لە کرێی خراپەکاری بوو، <verse eid="2PE 2:15"/><verse number="16" style="v" sid="2PE 2:16"/>بەڵام سەرزەنشتی سەرپێچییەکەی وەرگرت، گوێدرێژی بێزمان بە دەنگی مرۆڤانە هاتە دوان و سەرشێتی ئەو پێغەمبەرەی ڕاگرت.<verse eid="2PE 2:16"/></para>
  <para style="p">
    <verse number="17" style="v" sid="2PE 2:17"/>ئەوانە کانی بێ ئاون، هەورن بە گەردەلوول دەبردرێن، ئەوپەڕی تاریکاییان بۆ هەڵگیراوە. <verse eid="2PE 2:17"/><verse number="18" style="v" sid="2PE 2:18"/>چونکە کە بە قسەی گەورە و پووچ دەدوێن، بە ئارەزووەکانی سروشتی دنیایی و بە بەڕەڵایی، ئەوانە هەڵدەخەڵەتێنن کە تازە هەڵاتوون لە دەست ئەو کەسانەی لە گومڕاییدا دەژین. <verse eid="2PE 2:18"/><verse number="19" style="v" sid="2PE 2:19"/>بەڵێنی ئازادییان پێدەدەن، کەچی خۆیان کۆیلەی گەندەڵین، چونکە مرۆڤ کۆیلەی هەر شتێکە بەسەریدا زاڵ بێت. <verse eid="2PE 2:19"/><verse number="20" style="v" sid="2PE 2:20"/>ئەگەر بەهۆی ناسینی ڕزگارکەرمان عیسای مەسیحی خاوەن شکۆوە لە گڵاوی جیهان هەڵاتبن، بەڵام دیسان لەو گڵاوییە بئاڵێنەوە و بەسەریاندا زاڵ بێت، ئەو کاتە کۆتاییان لە سەرەتایان خراپتر دەبێت، <verse eid="2PE 2:20"/><verse number="21" style="v" sid="2PE 2:21"/>چونکە باشتر بوو ڕێگای ڕاستودروستییان نەناسیبووایە، لەوەی ناسییان و دوایی لەو ڕاسپاردە پیرۆزەی پێیان درا هەڵگەڕانەوە. <verse eid="2PE 2:21"/><verse number="22" style="v" sid="2PE 2:22"/>ئەو پەندە ڕاستەیان لەسەر دەچەسپێت: ﴿سەگ گەڕایەوە سەر ڕشانەوەکەی،﴾<note caller="+" style="f"><char style="fr" closed="false">2‏:22 </char><char style="ft" closed="false"><char style="xt"><ref loc="PRO 26:11">پەندەکان 26‏:11</ref>.‏</char>‏</char></note> هەروەها: «بەرازی شوشتراو گەڕایەوە ناو چڵپاو.»<verse eid="2PE 2:22"/></para>
  <chapter eid="2PE 2"/>
  <chapter number="3" style="c" sid="2PE 3"/>
  <para style="s1">ڕۆژی یەزدان</para>
  <para style="p">
    <verse number="1" style="v" sid="2PE 3:1"/>خۆشەویستان، ئەمە دووەمین نامەیە بۆتان دەنووسم، تێیاندا بە یادتان دەهێنمەوە تاکو بیری پاکتان بوروژێنم، <verse eid="2PE 3:1"/><verse number="2" style="v" sid="2PE 3:2"/>هەروەها تاکو وتەکانی پێغەمبەرە پیرۆزەکان بێنەوە یادتان، هەروەها ڕاسپاردەی مەسیحی خاوەن شکۆ و ڕزگارکەرمان کە لە ڕێگەی نێردراوانتان دراون.<verse eid="2PE 3:2"/></para>
  <para style="p">
    <verse number="3" style="v" sid="2PE 3:3"/>پێش هەموو شتێک پێویستە ئەوە بزانن کە لە کۆتایی زەمانەدا خەڵکی گاڵتەجاڕ دێن و گاڵتە دەکەن، دوای ئارەزووە خراپەکانیان دەکەون، <verse eid="2PE 3:3"/><verse number="4" style="v" sid="2PE 3:4"/>دەڵێن: «کوانێ بەڵێنی هاتنەوەی؟ لەو کاتەوەی باوباپیرانمان مردوون، لە سەرەتای بەدیهێنانەوە هەموو شتێک وەک خۆیەتی.» <verse eid="2PE 3:4"/><verse number="5" style="v" sid="2PE 3:5"/>بە ئەنقەست ئەوە پشتگوێ دەخەن کە لە کۆنەوە بە فەرمایشتی خودا ئاسمان دروست بووە و زەویش لە ئاو و بە ئاوەوە پەیدابووە. <verse eid="2PE 3:5"/><verse number="6" style="v" sid="2PE 3:6"/>هەروەها بەهۆی ئەم ئاوەشەوە بوو کە جیهانی ئەو کات ژێر ئاو کەوت و لەناوچوو. <verse eid="2PE 3:6"/><verse number="7" style="v" sid="2PE 3:7"/>بەڵام زەوی و ئاسمانی ئێستا بە هەمان فەرمایشت بۆ ئاگر هەڵگیراون، بۆ ڕۆژی لێپرسینەوە و لەناوچوونی خراپەکاران پارێزراون.<verse eid="2PE 3:7"/></para>
  <para style="p">
    <verse number="8" style="v" sid="2PE 3:8"/>بەڵام خۆشەویستان تەنها ئەم شتەتان لەیاد نەچێت، ڕۆژێک لەلای یەزدان وەک هەزار ساڵە و هەزار ساڵیش وەک ڕۆژێکە. <verse eid="2PE 3:8"/><verse number="9" style="v" sid="2PE 3:9"/>یەزدان سەبارەت بە بەڵێنەکەی خاو نییە، وەک هەندێک بە خاوی دەزانن، بەڵام لەگەڵمان پشوو درێژە، نایەوێت کەس لەناوبچێت، بەڵکو دەیەوێت هەمووان بۆ تۆبەکردن بێن.<verse eid="2PE 3:9"/></para>
  <para style="p">
    <verse number="10" style="v" sid="2PE 3:10"/>بەڵام هاتنی ڕۆژی یەزدان وەک هاتنی دز وایە، تێیدا بە دەنگێکی بەرز ئاسمان نامێنێت، بە سووتان توخمەکان لەناودەچن، زەوی و ئەو کارانەی تێیدایە نامێنێت.<verse eid="2PE 3:10"/></para>
  <para style="p">
    <verse number="11" style="v" sid="2PE 3:11"/>کە هەموو ئەو شتانە لەناوبچن، ئیتر پێویستە ئێوە چ جۆرە کەسانێک بن؟ دەبێت بە پیرۆزی و لەخواترسی بژین، <verse eid="2PE 3:11"/><verse number="12" style="v" sid="2PE 3:12"/>چاوەڕوانی ڕۆژی خودا دەکەن و پەلە لە هاتنی دەکەن، چونکە تێیدا ئاسمان بە ئاگر لەناودەچێت، توخمەکانیش بە سووتان دەتوێنەوە. <verse eid="2PE 3:12"/><verse number="13" style="v" sid="2PE 3:13"/>بەڵام بەگوێرەی بەڵێنەکەی، ئێمە چاوەڕوانی ئاسمانی نوێ و زەوی نوێین، کە ڕاستودروستی تێیدا نیشتەجێیە.<verse eid="2PE 3:13"/></para>
  <para style="p">
    <verse number="14" style="v" sid="2PE 3:14"/>خۆشەویستان، کە چاوەڕێی ئەو شتە دەکەن، تێبکۆشن بۆ ئەوەی بێ لەکەیی و بێ گلەیی لە ئاشتیدا لەلای ئەو بدۆزنەوە. <verse eid="2PE 3:14"/><verse number="15" style="v" sid="2PE 3:15"/>بزانن کە پشوودرێژی پەروەردگارمان هەلێکە بۆ ڕزگاری، وەک پۆڵسی برای خۆشەویستمان بەگوێرەی ئەو داناییەی خودا پێیداوە بۆی نووسین. <verse eid="2PE 3:15"/><verse number="16" style="v" sid="2PE 3:16"/>ئەو لە هەموو نامەکانیدا لەبارەی ئەم شتانەوە دواوە، ئەوەی هەندێک شتی تێدایە گرانە بۆ تێگەیشتن کە نەزان و نەچەسپاوەکان، وەک نووسراوە پیرۆزەکانی دیکە<note caller="+" style="f"><char style="fr" closed="false">3‏:16 </char><char style="ft" closed="false">مەبەستی ئەوەیە کە نامەکانی پۆڵس وەک تەورات و زەبوورە.‏</char></note>، بۆ لەناوچوونی خۆیان دەیشێوێنن.<verse eid="2PE 3:16"/></para>
  <para style="p">
    <verse number="17" style="v" sid="2PE 3:17"/>بۆیە خۆشەویستان، چونکە ئێوە لەپێشدا دەزانن، ئاگاداری خۆتان بن، نەوەک بە خراپەی سەرپێچیکاران چەواشە بن و لە چەسپاوی خۆتان بکەون. <verse eid="2PE 3:17"/><verse number="18" style="v" sid="2PE 3:18"/>بەڵکو لە نیعمەت و ناسینی عیسای مەسیحی ڕزگارکەر و پەروەردگارماندا گەشە بکەن.</para>
  <para style="b" vid="2PE 3:18"/>
  <para style="p" vid="2PE 3:18">شکۆی ئێستا و هەتاهەتایە بۆ ئەوە. ئامین.<verse eid="2PE 3:18"/></para>
  <chapter eid="2PE 3"/>
</usx>
