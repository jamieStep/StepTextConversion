<?xml version="1.0" encoding="UTF-8"?>
<usx version="3.0">
  <book code="2TH" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">دووەم سالۆنیکی</para>
  <para style="toc1">دووەم نامەی پۆڵس بۆ کڵێسای سالۆنیکی</para>
  <para style="toc2">دووەم سالۆنیکی</para>
  <para style="toc3">دووەم سالۆنیکی</para>
  <para style="mt1">دووەم نامەی پۆڵس بۆ کڵێسای سالۆنیکی</para>
  <para style="imt1">کورتە باسێک</para>
  <para style="ip">لە نزیکەی ساڵی (52 ز.)، لەدوای نزیکەی شەش مانگ لە نووسینی نامەی یەکەم، پۆڵس ئەم نامەیەی نووسی. لەدوای گەڕانەوەی سیلا و تیمۆساوس لە گەیاندنی نامەی یەکەم، دیسان لە کۆرنسۆسەوە درێژەی نامەی یەکەمی نووسی. (بۆ زانیاری زیاتر بڕوانە پێشەکی نامەی یەکەم.)</para>
  <para style="ip">ئەم نامەیە بە شێوەیەکی گشتی لەسەر هاتنەوەی مەسیح چڕدەبێتەوە: «دەربارەی هاتنەوەی عیسای مەسیحی گەورەمان و کۆبوونەوەمان لەگەڵیدا، داواتان لێ دەکەین خێرا بیرتان نەهەژێت و نەترسن لەوەی کە دەڵێن ڕۆژی یەزدان هاتووە.» ‏<char style="xt">(<ref loc="2TH 2:1-2">2‏:1‏-2</ref>‏)‏</char>. ناوەڕۆکی نامەکە سێ مەبەستی سەرەکی لەخۆ دەگرێت:</para>
  <para style="ili">1. هاندانی باوەڕداران لەسەر خۆڕاگرییان لەژێر چەوسانەوە ‏<char style="xt">(<ref loc="2TH 1:3-12">1‏:3‏-12</ref>‏)‏</char>.</para>
  <para style="ili">2. ڕاستکردنەوەی ئەو بیرە هەڵانەی سەبارەت بە هاتنەوەی مەسیحن ‏<char style="xt">(<ref loc="2TH 2:1-12">2‏:1‏-12</ref>‏)‏</char>.</para>
  <para style="ili">3. ڕاسپاردنیان بۆ ئەوەی واز لە تەمبەڵی بهێنن و کار بکەن، «ئەوەی حەز نەکات کار بکات، ناخوات.» ‏<char style="xt">(<ref loc="2TH 3:10">3‏:10</ref>‏)‏</char>. هەروەها بڕوانە ‏<char style="xt">(<ref loc="2TH 3:13-15">3‏:13‏–3‏:15</ref>‏)‏</char>.</para>
  <para style="ie"/>
  <chapter number="1" style="c" sid="2TH 1"/>
  <para style="p">
    <verse number="1" style="v" sid="2TH 1:1"/>لە پۆڵس و سیلا<note caller="+" style="f"><char style="fr" closed="false">1‏:1 </char><char style="ft" closed="false">یۆنانی: <char style="tl">سیلوانۆس‏</char>.‏</char></note> و تیمۆساوسەوە،</para>
  <para style="b" vid="2TH 1:1"/>
  <para style="p" vid="2TH 1:1">بۆ کڵێسای سالۆنیکییەکان کە لەگەڵ خودای باوکمان و عیسای مەسیحی خاوەن شکۆدا بوونەتە یەک<note caller="+" style="f"><char style="fr" closed="false">1‏:1 </char><char style="fq" closed="false">بوونەتە یەک </char><char style="ft" closed="false">لە زمانی یۆنانیدا (لە خودای باوک و عیسای مەسیحی خاوەن شکۆدا) بەکارهاتووە.‏</char></note>:<verse eid="2TH 1:1"/></para>
  <para style="b"/>
  <para style="p">
    <verse number="2" style="v" sid="2TH 1:2"/>با نیعمەت<note caller="+" style="f"><char style="fr" closed="false">1‏:2 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و ئاشتی لە خودای باوکمان و عیسای مەسیحی خاوەن شکۆوە لەگەڵتان بێت.<verse eid="2TH 1:2"/></para>
  <para style="b"/>
  <para style="s1">سوپاس و نوێژکردن</para>
  <para style="p">
    <verse number="3" style="v" sid="2TH 1:3"/>خوشکان، برایان، دەبێت هەردەم لەبەر ئێوە سوپاسی خودا بکەین، وەک شایستەیە، چونکە باوەڕتان زۆر گەشە دەکات و خۆشەویستی هەر یەکێکتان و هەمووان بۆ یەکتری زیاد دەکات، <verse eid="2TH 1:3"/><verse number="4" style="v" sid="2TH 1:4"/>بۆیە ئێمە خۆمان لە کڵێساکانی خودا شانازیتان پێوە دەکەین، بەهۆی دانبەخۆداگرتن و باوەڕتان لەو هەموو چەوسانەوە و ناخۆشییانەی کە بەرگەی دەگرن.<verse eid="2TH 1:4"/></para>
  <para style="p">
    <verse number="5" style="v" sid="2TH 1:5"/>ئەمە بەڵگەیە کە حوکمی خودا دادپەروەرانەیە، تاکو شیاوی شانشینی خودا بن، ئەوەی کە لە پێناویدا ئازار دەچێژن. <verse eid="2TH 1:5"/><verse number="6" style="v" sid="2TH 1:6"/>لەبەر ئەوەی خودا دادپەروەرە، ئەوانەی تەنگتان پێ هەڵدەچنن بە تەنگانە سزایان دەداتەوە، <verse eid="2TH 1:6"/><verse number="7" style="v" sid="2TH 1:7"/>هەروەها ئێوە کە لە تەنگانەن، لەگەڵ ئێمە حەسانەوەتان دەبێت. ئەوە کاتێک ڕوودەدات کە عیسای خاوەن شکۆ لە ئاسمان لەگەڵ فریشتە بە تواناکانیدا لە گڕی ئاگردا دەردەکەوێت. <verse eid="2TH 1:7"/><verse number="8" style="v" sid="2TH 1:8"/>سزای ئەوانە دەدات کە خودا ناناسن و گوێڕایەڵی پەیامی ئینجیلی عیسای خاوەن شکۆمان نابن، <verse eid="2TH 1:8"/><verse number="9" style="v" sid="2TH 1:9"/>ئەوانە بە لەناوچوونی هەتاهەتایی سزا دەدرێن، دوور لە ئامادەبوونی مەسیح و شکۆی تواناکەی، <verse eid="2TH 1:9"/><verse number="10" style="v" sid="2TH 1:10"/>کاتێک لەو ڕۆژەدا دێتەوە، تاکو لەلایەن گەلە پیرۆزەکەیەوە ستایش بکرێت<note caller="+" style="f"><char style="fr" closed="false">1‏:10 </char><char style="ft" closed="false">بڕوانە <char style="xt"><ref loc="PSA 89:7">زەبوورەکان 89‏:7</ref>‏</char>.‏</char></note> و ببێتە جێی سەرسامی لەنێو هەموو ئەوانەی باوەڕیان هێناوە، چونکە لەلای ئێوە شایەتییەکەمان باوەڕی پێ کرا.<verse eid="2TH 1:10"/></para>
  <para style="p">
    <verse number="11" style="v" sid="2TH 1:11"/>هەردەم نزاتان بۆ دەکەین، تاکو خودامان واتان لێ بکات شایانی بانگەوازەکەی بن، هەموو ئارەزووێک بۆ چاکە و ئەو کردارەی لە باوەڕەوە سەرچاوە دەگرێت بە هێزەوە تەواوی بکات، <verse eid="2TH 1:11"/><verse number="12" style="v" sid="2TH 1:12"/>بۆ ئەوەی ناوی عیسای خاوەن شکۆمان بەهۆی ئێوەوە شکۆدار بێت و ئێوەش بەهۆی ئەوەوە شکۆدار بن، بەگوێرەی نیعمەتی خودامان و عیسای مەسیحی باڵادەست.<verse eid="2TH 1:12"/></para>
  <chapter eid="2TH 1"/>
  <chapter number="2" style="c" sid="2TH 2"/>
  <para style="s1">مرۆڤی سەرپێچی</para>
  <para style="p">
    <verse number="1" style="v" sid="2TH 2:1"/>ئیتر خوشکان و برایان، دەربارەی هاتنەوەی عیسای مەسیحی خاوەن شکۆمان و کۆبوونەوەمان لەگەڵیدا، داواتان لێ دەکەین <verse eid="2TH 2:1"/><verse number="2" style="v" sid="2TH 2:2"/>خێرا بیرتان نەهەژێت و نەترسن لەوەی کە دەڵێن ڕۆژی یەزدان هاتووە، بە پشتبەستن بە بینینی ڕۆحی، پەیامی زارەکی، یان بە نامەیەک کە دەڵێن گوایە لە ئێمەوەیە. <verse eid="2TH 2:2"/><verse number="3" style="v" sid="2TH 2:3"/>بە هیچ شێوەیەک کەس هەڵتاننەخەڵەتێنێ، چونکە ئەو ڕۆژە نایەت ئەگەر پێشتر هەڵگەڕانەوە<note caller="+" style="f"><char style="fr" closed="false">2‏:3 </char><char style="ft" closed="false">هەڵگەڕانەوە: پۆڵس بە سروشی خودا (وەحی) دەڵێ بەر لە هاتنی مەسیح لە هەموو جیهاندا هەڵگەڕانەوەیەکی گەورە بەرامبەر خودا دەبێت.‏</char></note> نەیەت و مرۆڤی سەرپێچی<note caller="+" style="f"><char style="fr" closed="false">2‏:3 </char><char style="ft" closed="false">مرۆڤی سەرپێچی: ئەم هەڵگەڕانەوەیەی بەر لە هاتنی مەسیح بە سەرپەرشتی کەسێک دەبێت. (بڕوانە <char style="xt"><ref loc="DAN 7:25">دانیال 7‏:25</ref>؛ <ref loc="DAN 8:25">8‏:25</ref> و <ref loc="REV 13:5">ئاشکراکردن 13‏:5</ref>‏</char>‏.)‏</char></note>، واتا کوڕی وێرانبوو<note caller="+" style="f"><char style="fr" closed="false">2‏:3 </char><char style="ft" closed="false">کوڕی وێرانبوو: مەبەستی ئەوەیە کە چارەنووسی ئاگر دەبێت، بڕوانە <char style="xt"><ref loc="JHN 17:12">یۆحەنا 17‏:12</ref>‏</char>‏.‏</char></note> دەرنەکەوێت، <verse eid="2TH 2:3"/><verse number="4" style="v" sid="2TH 2:4"/>ئەوەی بەرهەڵستی دەکات و بەسەر هەموو ئەوەی پێی دەگوترێ خودا یان پەرستراو خۆی بەرز دەکاتەوە، تەنانەت لە پەرستگای خودا دادەنیشێت و بانگەشەی خودایەتی دەکات.<verse eid="2TH 2:4"/></para>
  <para style="p">
    <verse number="5" style="v" sid="2TH 2:5"/>ئایا لە یادتان نییە کە لەلاتان بووم ئەمانەم پێ دەگوتن؟ <verse eid="2TH 2:5"/><verse number="6" style="v" sid="2TH 2:6"/>ئێستاش دەزانن چی بەربەستە، تاکو لە کاتی خۆیدا ئاشکرا بکرێت. <verse eid="2TH 2:6"/><verse number="7" style="v" sid="2TH 2:7"/>ئێستا هێزی سەرپێچی بە نهێنیی کار دەکات، بەڵام تەنها هەتا ئەو کاتەی بەربەست لەسەر ڕێ لادەچێت<note caller="+" style="f"><char style="fr" closed="false">2‏:7 </char><char style="ft" closed="false">ئەو بەربەستانەی لە ئایەتەکانی 1 هەتا 4 باسکراوە خودا لە جیهان لایدەدات.‏</char></note>. <verse eid="2TH 2:7"/><verse number="8" style="v" sid="2TH 2:8"/>ئەوسا سەرپێچیکار<note caller="+" style="f"><char style="fr" closed="false">2‏:8 </char><char style="ft" closed="false">بڕوانە <char style="xt"><ref loc="2TH 2:3">2‏:3</ref>‏</char>.‏</char></note> ئاشکرا دەکرێت، ئەوەی عیسای خاوەن شکۆ بە هەناسەی دەمی لەناوی دەبات و بە دەرکەوتنی هاتنەوەی کۆتایی پێ دەهێنێت. <verse eid="2TH 2:8"/><verse number="9" style="v" sid="2TH 2:9"/>هاتنەوەی سەرپێچیکار پەیوەستە بە کارەکانی شەیتانەوە. ئەو هەموو جۆرە پەرجوو و نیشانە و کارێکی سەرسوڕهێنەری درۆیین بەکاردەهێنێت، <verse eid="2TH 2:9"/><verse number="10" style="v" sid="2TH 2:10"/>هەروەها بۆ چەواشەکردنی لەناوچووان هەموو بەدکارییەک بەکاردەهێنێت، چونکە خۆشەویستی ڕاستییان ڕەتکردەوە، ئەوەی ڕزگاریان دەکات. <verse eid="2TH 2:10"/><verse number="11" style="v" sid="2TH 2:11"/>لەبەر ئەم هۆیە خودا چەواشەی بەهێزیان بۆ دەنێرێت بۆ ئەوەی باوەڕ بە درۆ بکەن، <verse eid="2TH 2:11"/><verse number="12" style="v" sid="2TH 2:12"/>تاکو هەموو ئەوانەی باوەڕ بە ڕاستی ناکەن و حەزیان لە ناڕەواییە، تاوانبار بکرێن.<verse eid="2TH 2:12"/></para>
  <para style="p">
    <verse number="13" style="v" sid="2TH 2:13"/>بەڵام ئەی خوشک و برایانی خۆشەویستی مەسیحی خاوەن شکۆ، ئێمە دەبێت هەردەم لەبەر ئێوە سوپاسی خودا بکەین، چونکە خودا ئێوەی بە یەکەمین بەرهەم هەڵبژاردووە تاکو بەهۆی پیرۆزکردنتان لەلایەن ڕۆحی پیرۆزەوە و باوەڕتان بە ڕاستییەکە، ڕزگارتان بێت. <verse eid="2TH 2:13"/><verse number="14" style="v" sid="2TH 2:14"/>بۆ ئەمەش خودا لە ڕێگەی پەیامی ئینجیلەکەی ئێمەوە بانگی کردن، بۆ دەستکەوتنی شکۆی عیسای مەسیحی خاوەن شکۆمان.<verse eid="2TH 2:14"/></para>
  <para style="p">
    <verse number="15" style="v" sid="2TH 2:15"/>کەواتە خوشکان و برایان، چەسپاو بن و دەست بگرن بەو نەریتەی لە ئێمەوە فێربوون، چ بە وشە بێت یان بە نامە.<verse eid="2TH 2:15"/></para>
  <para style="p">
    <verse number="16" style="v" sid="2TH 2:16"/>با عیسای مەسیحی پەروەردگارمان خۆی لەگەڵ خودای باوکمان، ئەوەی خۆشیویستین و دڵنەوایی هەتاهەتایی و هیوایەکی باشی بە نیعمەت پێداین، <verse eid="2TH 2:16"/><verse number="17" style="v" sid="2TH 2:17"/>ورەتان بەرز بکاتەوە و لە هەموو کردار و قسەیەکی چاک بتانچەسپێنێت.<verse eid="2TH 2:17"/></para>
  <chapter eid="2TH 2"/>
  <chapter number="3" style="c" sid="2TH 3"/>
  <para style="s1">داوای نوێژکردن</para>
  <para style="p">
    <verse number="1" style="v" sid="2TH 3:1"/>لە کۆتاییدا ئەی خوشکان و برایانم، نوێژمان بۆ بکەن، تاکو پەیامی مەسیحی خاوەن شکۆ بە خێرایی بڵاوبێتەوە و شکۆدار بێت، هەروەک ئەوەی لەلای ئێوە ڕوویدا، <verse eid="2TH 3:1"/><verse number="2" style="v" sid="2TH 3:2"/>هەروەها تاکو لە کەسانی بەد و خراپ ڕزگارمان بکات، چونکە هەمووان باوەڕیان نییە. <verse eid="2TH 3:2"/><verse number="3" style="v" sid="2TH 3:3"/>بەڵام مەسیحی خاوەن شکۆ دڵسۆزە، ئەوەی دەتانچەسپێنێت و لە شەیتان دەتانپارێزێت. <verse eid="2TH 3:3"/><verse number="4" style="v" sid="2TH 3:4"/>بەهۆی مەسیحی خاوەن شکۆوە متمانەمان بە ئێوە هەیە کە ئەوەی ڕامانسپاردوون دەیکەن و بەردەوام دەبن لەسەری. <verse eid="2TH 3:4"/><verse number="5" style="v" sid="2TH 3:5"/>با عیسای مەسیحی خاوەن شکۆ خۆشەویستی خودا و دانبەخۆداگرتنی خۆی بخاتە دڵتانەوە.<verse eid="2TH 3:5"/></para>
  <para style="s1">ئاگاداری بۆ تەمبەڵەکان</para>
  <para style="p">
    <verse number="6" style="v" sid="2TH 3:6"/>ئێستاش خوشکان، برایان، بە ناوی عیسای مەسیحی خاوەن شکۆمانەوە ڕاتاندەسپێرین کە لە هەر خوشک یان برایەک دوور بکەونەوە کە بە تەمبەڵی ژیان بەڕێ دەکات و بەگوێرەی ئەو فێرکردنە ناڕوات کە لە ئێمەوە وەریگرتووە. <verse eid="2TH 3:6"/><verse number="7" style="v" sid="2TH 3:7"/>ئێوە خۆتان دەزانن کە دەبێت چۆن لاسایی ئێمە بکەنەوە، چونکە کاتێک لەلاتان بووین تەمبەڵ نەبووین، <verse eid="2TH 3:7"/><verse number="8" style="v" sid="2TH 3:8"/>بەخۆڕایی نانی کەسمان نەخواردووە، بەڵکو شەو و ڕۆژ بە ڕەنج و ماندووبوون کارمان کردووە، تاکو نەبینە بار بۆ کەستان. <verse eid="2TH 3:8"/><verse number="9" style="v" sid="2TH 3:9"/>ئەمەش نەک لەبەر ئەوەی مافمان<note caller="+" style="f"><char style="fr" closed="false">3‏:9 </char><char style="ft" closed="false">ماف بۆ وەرگرتنی یارمەتی وەک خزمەتکارێک.‏</char></note> نییە، بەڵکو بۆ ئەوەی خۆمان بکەین بە نموونە بۆ ئێوە تاکو لاساییمان بکەنەوە. <verse eid="2TH 3:9"/><verse number="10" style="v" sid="2TH 3:10"/>تەنانەت کاتێک لەلاتان بووین ئەم ڕاسپاردەیەمان پێدان: «ئەوەی کار نەکات، ناخوات.»<verse eid="2TH 3:10"/></para>
  <para style="p">
    <verse number="11" style="v" sid="2TH 3:11"/>ئێمە بیستوومانە هەندێکتان بە تەمبەڵی دەژین و کار ناکەن و خۆتان لە کاروباری کەسانی دیکەدا هەڵدەقورتێنن. <verse eid="2TH 3:11"/><verse number="12" style="v" sid="2TH 3:12"/>بە ناوی عیسای مەسیحی خاوەن شکۆوە ئامۆژگاری و فەرمان بەو کەسانە دەکەین کە بە هێمنی کار بکەن و نانی خۆیان بخۆن. <verse eid="2TH 3:12"/><verse number="13" style="v" sid="2TH 3:13"/>خوشک و برایان، ئێوەش لە چاکەکاری ماندوو مەبن.<verse eid="2TH 3:13"/></para>
  <para style="p">
    <verse number="14" style="v" sid="2TH 3:14"/>ئەگەر کەسێک گوێڕایەڵی ئەو ڕاسپاردانە نەبوو کە لەم نامەیەدا هاتووە، دیاری بکەن و تێکەڵی مەبن تاکو شەرمەزار بێت. <verse eid="2TH 3:14"/><verse number="15" style="v" sid="2TH 3:15"/>بە دوژمنی دامەنێن، بەڵکو وەک برایەک ئاگاداری بکەنەوە.<verse eid="2TH 3:15"/></para>
  <para style="b"/>
  <para style="s1">سڵاوی کۆتایی</para>
  <para style="p">
    <verse number="16" style="v" sid="2TH 3:16"/>با مەسیحی پەروەردگاری ئاشتی خۆی لە هەموو کات و دۆخێکدا ئاشتیتان بداتێ. با مەسیحی خاوەن شکۆ لەگەڵ هەمووتان بێت.<verse eid="2TH 3:16"/></para>
  <para style="b"/>
  <para style="p">
    <verse number="17" style="v" sid="2TH 3:17"/>من پۆڵسم، ئەم سڵاوە دەستخەتی خۆمە. ئەمەش نیشانەیەکی ڕاستیی هەموو نامەکانی منە، من بەم شێوەیە نامە دەنووسم.<verse eid="2TH 3:17"/></para>
  <para style="b"/>
  <para style="p">
    <verse number="18" style="v" sid="2TH 3:18"/>با نیعمەتی عیسای مەسیحی خاوەن شکۆمان لەگەڵ هەمووتان بێت.<verse eid="2TH 3:18"/></para>
  <chapter eid="2TH 3"/>
</usx>
