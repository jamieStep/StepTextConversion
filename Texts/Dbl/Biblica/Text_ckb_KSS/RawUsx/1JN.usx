<?xml version="1.0" encoding="UTF-8"?>
<usx version="3.0">
  <book code="1JN" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">یەکەم یۆحەنا</para>
  <para style="toc1">یەکەم نامەی یۆحەنا</para>
  <para style="toc2">یەکەم یۆحەنا</para>
  <para style="toc3">یەکەم یۆحەنا</para>
  <para style="mt1">یەکەم نامەی یۆحەنا</para>
  <para style="imt1">کورتە باسێک</para>
  <para style="ip">نووسەری ئەم نامەیە خۆی ناناسێنێ، بەڵام ڕوونە کە یۆحەنای قوتابی عیسا بووە و لەوانەیە لە ئەفەسۆس لە ساڵی (85‏–90 ز.) نووسیبێتی، لەدوای نووسینی مزگێنیی مەسیح. بۆ زانیاری لەسەر کەسایەتی یۆحەنا بڕوانە پێشەکی مزگێنی بەپێی نووسینی یۆحەنا.</para>
  <para style="ip">لەبەر ئەوەی ئەم نامەیە بێ ناونیشانە و بۆ کڵێسایەکی دیاریکراو نەنووسراوە، بۆیە دەتوانین بڵێین کە نامەیەکی گشتییە و بۆ هەموو باوەڕدارانە (بڕوانە ‏<char style="xt"><ref loc="1JN 2:12-14">2‏:12‏-14</ref>‏)‏</char>.</para>
  <para style="ip">یۆحەنا نێردراوی خۆشەویستییە و تەواوی نامەکە لەسەر خۆشەویستی چڕ دەبێتەوە. دەڵێ ئەوانەی باوەڕیان بە عیسا هەیە و خودایان خۆشدەوێ دەبێ یەکتریان خۆشبوێ. بە شێوەیەکی گشتیش نامەکە دوو مەبەستی سەرەکی لەخۆ دەگرێت:</para>
  <para style="ili">1. سەلماندنی ڕاستی سروشتی مەسیح، وەک وەڵامدانەوەیەک بۆ مامۆستایانی درۆزن. «ئەمانەم بۆ ئێوە نووسی لەبارەی ئەوانەی هەوڵ دەدەن چەواشەتان بکەن.» ‏<char style="xt">(<ref loc="1JN 2:26">2‏:26</ref>‏)‏</char>.</para>
  <para style="ili">2. دڵنیاکردنەوە لەسەر ژیانی هەتاهەتایی. «ئەمانەم بۆ ئێوە نووسی کە باوەڕتان بە ناوی کوڕی خودا هەیە، تاکو بزانن ژیانی هەتاهەتاییتان هەیە.» ‏<char style="xt">(<ref loc="1JN 5:13">5‏:13</ref>‏)‏</char>.</para>
  <para style="ip">ئەم نامەیە بۆ چەند بەشێک دابەش دەکرێت:</para>
  <para style="ili">1. پێکەوە ژیان لەگەڵ باوک و کوڕ ‏<char style="xt">(<ref loc="1JN 1:5-2:29">1‏:5‏–2‏:29</ref>‏)‏</char>.</para>
  <para style="ili">2. ژیانی باوەڕدار و ژیانی ڕۆڵەی خودا ‏<char style="xt">(<ref loc="1JN 3:1-24">3‏:1‏-24</ref>‏)‏</char>.</para>
  <para style="ili">3. ڕاستی و چەوتی ڕۆحەکان ‏<char style="xt">(<ref loc="1JN 4:1-6">4‏:1‏-6</ref>‏)‏</char>.</para>
  <para style="ili">4. ژیانی باوەڕدار و ئەرکی خۆشەویستی ‏<char style="xt">(<ref loc="1JN 4:7-21">4‏:7‏-21</ref>‏)‏</char>.</para>
  <para style="ili">5. ژیانی باوەڕدار و سەرکەوتوویی باوەڕەکەی ‏<char style="xt">(<ref loc="1JN 5:1-12">5‏:1‏-12</ref>‏)‏</char>.</para>
  <para style="ili">6. ژیانی باوەڕدار و دڵنیایی لە ژیان ‏<char style="xt">(<ref loc="1JN 5:13-21">5‏:13‏-21</ref>‏)‏</char>.</para>
  <chapter number="1" style="c" sid="1JN 1"/>
  <para style="p">
    <verse number="1" style="v" sid="1JN 1:1"/>ئێمە ئەمە ڕادەگەیەنین سەبارەت بە وشەی<note caller="+" style="f"><char style="fr" closed="false">1‏:1 </char><char style="ft" closed="false">وشە: لە زمانی یۆنانی پێی دەگوترێت <char style="tl">لۆگۆس‏</char> کە واتایەکی فراوانی هەیە، بەڵام لێرەدا مەبەست لەو پەیامەیە کە ژیان دەبەخشێت. بڕوانە ئینجیلی <char style="xt"><ref loc="JHN 1:1">یۆحەنا 1‏:1</ref>‏</char>.‏</char></note> ژیان، ئەوەی لە سەرەتاوە بوو، ئەوەی گوێمان لێی بوو، ئەوەی بە چاوی خۆمان بینیمان، ئەوەی تەماشامان کرد و دەستمان لێیدا. <verse eid="1JN 1:1"/><verse number="2" style="v" sid="1JN 1:2"/>ژیانەکە دەرکەوت، ئێمە بینیومانە و شایەتی بۆ دەدەین، ژیانە هەتاهەتاییەکەتان بۆ ڕادەگەیەنین، ئەو ژیانەی کە لەلای باوکی ئاسمانی بوو و بۆ ئێمە دەرکەوت. <verse eid="1JN 1:2"/><verse number="3" style="v" sid="1JN 1:3"/>ئەوەی بینیومانە و بیستوومانە بە ئێوەی ڕادەگەیەنین، بۆ ئەوەی پێکەوە ژیانی هاوبەشمان هەبێت، پێکەوە ژیانی ئێمەش پەیوەستە لەگەڵ باوکی ئاسمانی و عیسای مەسیحی کوڕی. <verse eid="1JN 1:3"/><verse number="4" style="v" sid="1JN 1:4"/>ئێمە ئەمانەتان بۆ دەنووسین تاکو خۆشییەکەمان پڕ و تەواو بێت.<verse eid="1JN 1:4"/></para>
  <para style="s1">خودا ڕووناکییە</para>
  <para style="p">
    <verse number="5" style="v" sid="1JN 1:5"/>ئەمەش ئەو پەیامەیە کە لە مەسیحەوە بیستمان و پێتانی ڕادەگەیەنین: خودا ڕووناکییە، هیچ تاریکییەکی تێدا نییە. <verse eid="1JN 1:5"/><verse number="6" style="v" sid="1JN 1:6"/>ئەگەر بڵێین لەگەڵیدا پێکەوە دەژین و بە تاریکیدا بڕۆین، ئەوا درۆ دەکەین و ڕاست ناکەین، <verse eid="1JN 1:6"/><verse number="7" style="v" sid="1JN 1:7"/>بەڵام ئەگەر بە ڕووناکیدا بڕۆین، هەروەک چۆن خودا لە ڕووناکیدایە، ئەوا پێکەوە دەژین و خوێنی عیسای کوڕی لە هەموو گوناهێک پاکمان دەکاتەوە.<verse eid="1JN 1:7"/></para>
  <para style="p">
    <verse number="8" style="v" sid="1JN 1:8"/>ئەگەر بڵێین گوناهمان نییە، ئەوا خۆمان هەڵدەخەڵەتێنین و ڕاستی لە ئێمەدا نییە. <verse eid="1JN 1:8"/><verse number="9" style="v" sid="1JN 1:9"/>ئەگەر دانمان بە گوناهەکانماندا نا، ئەوا خودا دڵسۆز و دادپەروەرە، تەنانەت لە گوناهەکانمان خۆشدەبێت و لە هەموو ناڕەواییەک پاکمان دەکاتەوە. <verse eid="1JN 1:9"/><verse number="10" style="v" sid="1JN 1:10"/>ئەگەر بڵێین گوناهمان نەکردووە، ئەوا بە درۆزنی دادەنێین و پەیامەکەی لە ئێمەدا نییە.<verse eid="1JN 1:10"/></para>
  <chapter eid="1JN 1"/>
  <chapter number="2" style="c" sid="1JN 2"/>
  <para style="s1">مەسیح داکۆکیکارمانە</para>
  <para style="p">
    <verse number="1" style="v" sid="1JN 2:1"/>ڕۆڵە خۆشەویستەکانم، ئەمانەتان بۆ دەنووسم تاکو گوناه نەکەن. بەڵام ئەگەر یەکێک گوناهی کرد، ئەوا لەلای باوک داکۆکیکارمان<note caller="+" style="f"><char style="fr" closed="false">2‏:1 </char><char style="ft" closed="false">هەمان وشەیە لە <char style="xt"><ref loc="JHN 14:16">یۆحەنا 14‏:16</ref>‏</char>‏دا هاتووە بە (یارمەتیدەر).‏</char></note> هەیە کە عیسای مەسیحی ڕاستودروستە. <verse eid="1JN 2:1"/><verse number="2" style="v" sid="1JN 2:2"/>ئەو کەفارەتی<note caller="+" style="f"><char style="fr" closed="false">2‏:2 </char><char style="ft" closed="false">ئەم قوربانییەیە کە تووڕەیی خودا لادەدات.‏</char></note> گوناهەکانمانە، نەک تەنها هی ئێمە، بەڵکو گوناهەکانی هەموو جیهان.<verse eid="1JN 2:2"/></para>
  <para style="p">
    <verse number="3" style="v" sid="1JN 2:3"/>بەمەدا دەزانین کە ئەومان ناسیوە، ئەگەر کار بە ڕاسپاردەکانی بکەین. <verse eid="1JN 2:3"/><verse number="4" style="v" sid="1JN 2:4"/>ئەوەی دەڵێت: «ناسیومە» بەڵام ڕاسپاردەکانی بەجێناگەیەنێت، ئەوا درۆزنە و ڕاستی لەودا نییە. <verse eid="1JN 2:4"/><verse number="5" style="v" sid="1JN 2:5"/>بەڵام ئەوەی گوێڕایەڵی پەیامی خودا بێت، ئەوا بە ڕاستی خۆشەویستی خودا لەو کەسەدا تەواوە. بەمەدا دەزانین کە ئێمە بە یەکبوون لەگەڵ مەسیح دەژین: <verse eid="1JN 2:5"/><verse number="6" style="v" sid="1JN 2:6"/>هەرکەسێک بڵێت: «من بە یەکبوون لەگەڵ مەسیح دەژیم»، ئەوا دەبێت بەو شێوەیە بژیێت کە عیسا ژیاوە.<verse eid="1JN 2:6"/></para>
  <para style="s1">ڕاسپاردەیەکی نوێ</para>
  <para style="p">
    <verse number="7" style="v" sid="1JN 2:7"/>خۆشەویستان، ڕاسپاردەیەکی نوێتان بۆ نانووسم، بەڵکو ڕاسپاردەیەکی کۆن کە هەر لە سەرەتاوە هەتانبوو. ڕاسپاردە کۆنەکە ئەو پەیامەیە کە لە سەرەتادا گوێتان لێی بوو. <verse eid="1JN 2:7"/><verse number="8" style="v" sid="1JN 2:8"/>لەگەڵ ئەوەشدا ڕاسپاردەیەکی نوێتان بۆ دەنووسم، ئەو ڕاستییەی کە لە مەسیح و ئێوەدا هەیە، چونکە تاریکی بەسەردەچێت، وا ڕووناکییە ڕاستەقینەکە پڕشنگ دەداتەوە.<verse eid="1JN 2:8"/></para>
  <para style="p">
    <verse number="9" style="v" sid="1JN 2:9"/>ئەوەی دەڵێت: «من لە ڕووناکیدام» و ڕقی لە خوشکی یان لە براکەی دەبێتەوە، ئەوا هەتا ئێستا لە تاریکیدایە. <verse eid="1JN 2:9"/><verse number="10" style="v" sid="1JN 2:10"/>هەرکەسێک خوشکی یان براکەی خۆشبوێ، ئەوا لە ڕووناکیدا دەژیێت و هیچ شتێکی تێدا نییە کە تووشی گوناهیان بکات. <verse eid="1JN 2:10"/><verse number="11" style="v" sid="1JN 2:11"/>بەڵام ئەوەی ڕقی لە خوشک یان برای خۆی ببێتەوە، لە تاریکیدایە و بە تاریکیدا دەڕوات، نازانێت بۆ کوێ مل دەنێت، چونکە تاریکی چاوی کوێر کردووە.<verse eid="1JN 2:11"/></para>
  <para style="q1">
    <verse number="12" style="v" sid="1JN 2:12"/>ئەی ڕۆڵە خۆشەویستەکان، بۆ ئێوە دەنووسم،</para>
  <para style="q2" vid="1JN 2:12">چونکە لەبەر ناوی ئەو گوناهەکانتان بەخشرا.<verse eid="1JN 2:12"/></para>
  <para style="q1">
    <verse number="13" style="v" sid="1JN 2:13"/>ئەی باوکان، بۆ ئێوە دەنووسم،</para>
  <para style="q2" vid="1JN 2:13">چونکە ئەوە دەناسن کە لە سەرەتاوەیە.</para>
  <para style="q1" vid="1JN 2:13">ئەی لاوان، بۆ ئێوە دەنووسم،</para>
  <para style="q2" vid="1JN 2:13">چونکە بەسەر شەیتاندا زاڵ بوون.<verse eid="1JN 2:13"/></para>
  <para style="b"/>
  <para style="q1">
    <verse number="14" style="v" sid="1JN 2:14"/>ئەی ڕۆڵە خۆشەویستەکان، بۆ ئێوەم نووسی،</para>
  <para style="q2" vid="1JN 2:14">چونکە خودای باوک دەناسن.</para>
  <para style="q1" vid="1JN 2:14">ئەی باوکان، بۆ ئێوەم نووسی،</para>
  <para style="q2" vid="1JN 2:14">چونکە ئەوە دەناسن کە لە سەرەتاوەیە.</para>
  <para style="q1" vid="1JN 2:14">ئەی لاوان، بۆ ئێوەم نووسی،</para>
  <para style="q2" vid="1JN 2:14">چونکە بەهێزن،</para>
  <para style="q1" vid="1JN 2:14">پەیامی خوداتان تێدا چەسپاوە و</para>
  <para style="q2" vid="1JN 2:14">بەسەر شەیتاندا زاڵ بوون.<verse eid="1JN 2:14"/></para>
  <para style="p">
    <verse number="15" style="v" sid="1JN 2:15"/>نە جیهانتان خۆشبوێت، نە ئەو شتانەی لە جیهاندایە. ئەگەر یەکێک جیهانی خۆشبوێ، ئەوا خۆشەویستی باوکی تێدا نییە. <verse eid="1JN 2:15"/><verse number="16" style="v" sid="1JN 2:16"/>لەبەر ئەوەی هەموو ئەو شتانەی لە جیهاندایە، ئارەزووی جەستە و ئارەزووی چاو و سەڵتەنەتی ژیانە، ئەمانەش لە باوکەوە نین، بەڵکو لە جیهانەوەن. <verse eid="1JN 2:16"/><verse number="17" style="v" sid="1JN 2:17"/>جیهان و ئارەزووەکانی بەسەردەچن، بەڵام ئەوەی خواستی خودا جێبەجێ دەکات بۆ هەتاهەتایە دەژیێت.<verse eid="1JN 2:17"/></para>
  <para style="s1">ئاگاداری دژە مەسیحەکان بن</para>
  <para style="p">
    <verse number="18" style="v" sid="1JN 2:18"/>ڕۆڵەکان ئەمە دوا کاتژمێرە. وەک بیستووتانە دژە مەسیح دێت، ئێستاش زۆر دژە مەسیح هاتوون، بەمەدا دەزانین دوا کاتژمێرە. <verse eid="1JN 2:18"/><verse number="19" style="v" sid="1JN 2:19"/>ئەوان لێمان جیا بوونەوە، بەڵام بەڕاستی سەر بە ئێمە نەبوون، چونکە ئەگەر سەر بە ئێمە بوونایە، لەگەڵمان دەمانەوە، بەڵام چوون بۆ ئەوەی دەریبخەن کە کەسیان سەر بە ئێمە نین.<verse eid="1JN 2:19"/></para>
  <para style="p">
    <verse number="20" style="v" sid="1JN 2:20"/>بەڵام مەسیحی پیرۆز بە ڕۆحی خۆی دەستنیشانی کردن<note caller="+" style="f"><char style="fr" closed="false">2‏:20 </char><char style="ft" closed="false">یۆنانی: ئێوەش لەلایەن پیرۆزەکەوە دەستنیشانکردنتان هەیە. بڕوانە <char style="xt"><ref loc="LUK 4:18">لۆقا 4‏:18</ref>‏</char>‏.‏</char></note> و هەمووتان ڕاستی دەزانن. <verse eid="1JN 2:20"/><verse number="21" style="v" sid="1JN 2:21"/>من ئەمەتان بۆ نانووسم لەبەر ئەوەی کە ڕاستی نازانن، بەڵکو لەبەر ئەوەی ڕاستی دەزانن و دەشزانن کە هیچ درۆیەک لە ڕاستییەکەوە نایەت. <verse eid="1JN 2:21"/><verse number="22" style="v" sid="1JN 2:22"/>کێ درۆزنە؟ ئەوەی نکۆڵی بکات کە عیسا مەسیحەکەیە. ئەوە دژە مەسیحە کە نکۆڵی لە باوک و کوڕەکە دەکات. <verse eid="1JN 2:22"/><verse number="23" style="v" sid="1JN 2:23"/>هەرکەسێک نکۆڵی لە کوڕەکە بکات باوکی نابێت، ئەوەش دان بە کوڕەکەدا بنێت باوکی دەبێت.<verse eid="1JN 2:23"/></para>
  <para style="p">
    <verse number="24" style="v" sid="1JN 2:24"/>پەیوەست بن بەوەی لە سەرەتادا بیستتان. ئەگەر بەمەوە پەیوەست بن، ئەوا بە کوڕەکە و باوکەوە پەیوەست دەبن. <verse eid="1JN 2:24"/><verse number="25" style="v" sid="1JN 2:25"/>ئەمەیە ئەو بەڵێنەی ئەو پێیداوین، ژیانی هەتاهەتایی.<verse eid="1JN 2:25"/></para>
  <para style="p">
    <verse number="26" style="v" sid="1JN 2:26"/>ئەمانەم بۆ ئێوە نووسی لەبارەی ئەوانەی هەوڵ دەدەن چەواشەتان بکەن. <verse eid="1JN 2:26"/><verse number="27" style="v" sid="1JN 2:27"/>بەڵام ئێوە ئەو دەستنیشانکردنەی کە لە مەسیحتان وەرگرتووە بە ئێوەوە پەیوەست بووە، لەبەر ئەوە پێویستتان بە مرۆڤ نییە فێرتان بکات، بەڵکو ڕۆحی پیرۆز هەموو شتێکتان فێردەکات. ئەم دەستنیشانکردنە ڕاستە و درۆ نییە، بۆیە پەیوەست بن بە مەسیحەوە وەک ڕۆحی پیرۆز فێری کردوون<note caller="+" style="f"><char style="fr" closed="false">2‏:27 </char><char style="ft" closed="false">بڕوانە <char style="xt"><ref loc="JHN 15:4">یۆحەنا 15‏:4</ref>‏</char>‏.‏</char></note>.<verse eid="1JN 2:27"/></para>
  <para style="p">
    <verse number="28" style="v" sid="1JN 2:28"/>ئێستا ڕۆڵە خۆشەویستەکان، بە یەکبوون لەگەڵ مەسیح پەیوەست بن تاکو کاتێک ئەو دەردەکەوێت متمانەمان هەبێت و لە هاتنەوەکەی شەرمی لێ نەکەین.<verse eid="1JN 2:28"/></para>
  <para style="p">
    <verse number="29" style="v" sid="1JN 2:29"/>ئەگەر بزانن ئەو ڕاستودروستە، دەزانن کە هەرکەسێک ڕاستودروستی پەیڕەو بکات لە ئەوەوە لەدایک بووە.<verse eid="1JN 2:29"/></para>
  <chapter eid="1JN 2"/>
  <chapter number="3" style="c" sid="1JN 3"/>
  <para style="s1">ئێمە ڕۆڵەی خوداین</para>
  <para style="p">
    <verse number="1" style="v" sid="1JN 3:1"/>تەماشا بکەن باوک چ خۆشەویستییەکی پێداوین، تاکو پێمان بگوترێت ڕۆڵەی خودا! ئێمە ئەوەین! بۆیە جیهان نامانناسێت، چونکە ئەوی نەناسیوە. <verse eid="1JN 3:1"/><verse number="2" style="v" sid="1JN 3:2"/>خۆشەویستان، ئێستا ڕۆڵەی خوداین و هێشتا دەرنەکەوتووە دەبینە چی. بەڵام دەزانین کاتێک ئەو دەردەکەوێت ئێمە وەک ئەو دەبین، چونکە وەک خۆی دەیبینین. <verse eid="1JN 3:2"/><verse number="3" style="v" sid="1JN 3:3"/>هەرکەسێک ئەم هیوایەی بەو هەبێت، خۆی پاک دەکاتەوە، هەروەک چۆن ئەو پاکە.<verse eid="1JN 3:3"/></para>
  <para style="p">
    <verse number="4" style="v" sid="1JN 3:4"/>هەرکەسێک گوناه بکات سەرپێچی دەکات، چونکە گوناه سەرپێچییە. <verse eid="1JN 3:4"/><verse number="5" style="v" sid="1JN 3:5"/>دەزانن ئەو دەرکەوت تاکو گوناهەکان لاببات. ئەو خۆی بێ گوناهە. <verse eid="1JN 3:5"/><verse number="6" style="v" sid="1JN 3:6"/>هەرکەسێک بە یەکبوون لەگەڵ مەسیح بژیێت، لە گوناهکردن بەردەوام نابێت. هەرکەسێک بە بەردەوامی گوناه بکات، نە ئەوی بینیوە و نە ئەویشی ناسیوە.<verse eid="1JN 3:6"/></para>
  <para style="p">
    <verse number="7" style="v" sid="1JN 3:7"/>ڕۆڵە خۆشەویستەکان، با کەس چەواشەتان نەکات. ئەوەی ڕاستودروستی پەیڕەو بکات ڕاستودروستە، وەک چۆن ئەویش ڕاستودروستە. <verse eid="1JN 3:7"/><verse number="8" style="v" sid="1JN 3:8"/>ئەوەی گوناه بکات لە ئیبلیسە، چونکە ئیبلیس هەر لە سەرەتاوە گوناهی کردووە. کوڕی خودا بۆ ئەمە دەرکەوت، تاکو کارەکانی ئیبلیس تێکبدات. <verse eid="1JN 3:8"/><verse number="9" style="v" sid="1JN 3:9"/>هەرکەسێک لە خوداوە لەدایک بووبێت بەردەوام نابێت لە گوناهکردن، چونکە تۆوی خودای تێدا دەچەسپێت. ناتوانێت بەردەوام‏ بێت لە گوناهکردن، لەبەر ئەوەی لە خوداوە لەدایک بووە. <verse eid="1JN 3:9"/><verse number="10" style="v" sid="1JN 3:10"/>ڕۆڵەی خودا و ڕۆڵەی ئیبلیس بەمە دەردەکەون: هەرکەسێک ڕاستودروستی پەیڕەو نەکات لە خوداوە نییە، هەروەک ئەوەی خوشکی یان برای خۆی خۆشنەوێت، <verse eid="1JN 3:10"/><verse number="11" style="v" sid="1JN 3:11"/>چونکە ئەمە ئەم پەیامەیە کە لە سەرەتادا بیستتان، کە یەکترمان خۆشبوێ.<verse eid="1JN 3:11"/></para>
  <para style="s1">خۆشویستنی یەکتر</para>
  <para style="p">
    <verse number="12" style="v" sid="1JN 3:12"/>وەک قایین مەبن، کە سەر بە شەیتان بوو و هابیلی برای خۆی کوشت. بۆچی کوشتی؟ چونکە کارەکانی ئەو خراپ بوون و هی براکەی ڕاستودروست. <verse eid="1JN 3:12"/><verse number="13" style="v" sid="1JN 3:13"/>خوشکان، برایان، لاتان سەیر نەبێت ئەگەر جیهان ڕقی لێتان بێتەوە. <verse eid="1JN 3:13"/><verse number="14" style="v" sid="1JN 3:14"/>دەزانین لە مردنەوە بۆ ژیان گواستراینەوە، چونکە برایانمان خۆشدەوێت. ئەوەی خۆشەویستی نەبێت لە مردندا دەمێنێتەوە. <verse eid="1JN 3:14"/><verse number="15" style="v" sid="1JN 3:15"/>هەرکەسێک ڕقی لە خوشکی یان براکەی ببێتەوە، بکوژە و ئێوە دەزانن هیچ بکوژێک نابێتە خاوەنی ژیانی هەتاهەتایی.<verse eid="1JN 3:15"/></para>
  <para style="p">
    <verse number="16" style="v" sid="1JN 3:16"/>بەمە خۆشەویستیمان زانی: عیسای مەسیح ژیانی خۆی بۆ ئێمە دانا. ئێمەش دەبێت ژیانی خۆمان بۆ خوشک و براکانمان دابنێین. <verse eid="1JN 3:16"/><verse number="17" style="v" sid="1JN 3:17"/>ئەوەی ماڵی دنیای هەبێت و خوشکی یان براکەی خۆی بە نەداری بینی و دڵی لێی ڕەقکرد، چۆن خۆشەویستی خودای تێدا دەمێنێتەوە؟ <verse eid="1JN 3:17"/><verse number="18" style="v" sid="1JN 3:18"/>ڕۆڵە خۆشەویستەکان، با تەنها بە وشە و زمان خۆشەویستی دەرنەبڕین، بەڵکو بە کردار و ڕاستی.<verse eid="1JN 3:18"/></para>
  <para style="p">
    <verse number="19" style="v" sid="1JN 3:19"/>بەمە دەزانین کە سەر بە ڕاستیین، هەروەها چۆن دڵمان ئاسوودە دەبێت لە ئامادەبوونی ئەو: <verse eid="1JN 3:19"/><verse number="20" style="v" sid="1JN 3:20"/>کاتێک دڵمان سەرکۆنەمان دەکات، خودا لە دڵمان گەورەترە و هەموو شتێک دەزانێت. <verse eid="1JN 3:20"/><verse number="21" style="v" sid="1JN 3:21"/>خۆشەویستان، ئەگەر دڵمان سەرکۆنەمان نەکات، ئەوا لەبەردەم خودا دڵنیا دەبین، <verse eid="1JN 3:21"/><verse number="22" style="v" sid="1JN 3:22"/>هەرچییەکی لێ داوا بکەین لێی وەردەگرین، چونکە ڕاسپاردەکانی بەجێدەگەیەنین و ئەوە دەکەین کە بەدڵیەتی. <verse eid="1JN 3:22"/><verse number="23" style="v" sid="1JN 3:23"/>ئەمەش ڕاسپاردەکەیەتی: باوەڕمان بە ناوی عیسای مەسیحی کوڕەکەی هەبێت و یەکتریمان خۆشبوێ، وەک ڕایسپاردووین. <verse eid="1JN 3:23"/><verse number="24" style="v" sid="1JN 3:24"/>ئەگەر کەسێک ڕاسپاردەکانی خودا بەجێبگەیەنێت، ئەوا بە یەکبوون لەگەڵ خودا دەژیێت، هەروەها خوداش بە یەکبوون لەگەڵ ئەو کەسەدا دەژیێت. بەمەدا دەزانین خودا بە یەکبوون لەگەڵمان دەژیێت: بەو ڕۆحەی کە پێیداوین.<verse eid="1JN 3:24"/></para>
  <chapter eid="1JN 3"/>
  <chapter number="4" style="c" sid="1JN 4"/>
  <para style="s1">تاقیکردنەوەی ڕۆحەکان</para>
  <para style="p">
    <verse number="1" style="v" sid="1JN 4:1"/>خۆشەویستان، بڕوا بە هەموو ڕۆحێک مەکەن، بەڵکو ڕۆحەکان تاقی بکەنەوە، بزانن ئایا لە خوداوەیە؟ چونکە زۆر پێغەمبەری درۆزن بە جیهاندا بڵاوبوونەتەوە. <verse eid="1JN 4:1"/><verse number="2" style="v" sid="1JN 4:2"/>ڕۆحی خودا بەمە دەناسنەوە: هەر ڕۆحێک دان بەوەدا بنێت کە عیسای مەسیح لە جەستەدا هاتووە، ئەوا ئەو ڕۆحە لە خوداوەیە، <verse eid="1JN 4:2"/><verse number="3" style="v" sid="1JN 4:3"/>بەڵام هەر ڕۆحێکیش دان بە عیسادا نەنێت، ئەوا ئەو ڕۆحە لە خوداوە نییە. ئەو ڕۆحە دژە مەسیحە کە بیستووتانە دێت و ئێستا وا لە جیهاندایە.<verse eid="1JN 4:3"/></para>
  <para style="p">
    <verse number="4" style="v" sid="1JN 4:4"/>ڕۆڵە خۆشەویستەکان، ئێوە لە خوداوەن و بەسەر ئەو پێغەمبەرە درۆزنانەدا زاڵ بوون، چونکە ڕۆحی خودا ئەوەی لە ئێوەدایە گەورەترە لە ڕۆحی شەیتان ئەوەی لە جیهاندایە. <verse eid="1JN 4:4"/><verse number="5" style="v" sid="1JN 4:5"/>ئەوان سەر بە جیهانن، هەر بۆیە ئەوەی دەیڵێن لە جیهانەوەیە و جیهان گوێیان لێ دەگرێت. <verse eid="1JN 4:5"/><verse number="6" style="v" sid="1JN 4:6"/>ئێمە لە خوداوەین و ئەوەی خودا بناسێت گوێمان لێ دەگرێت، بەڵام ئەوەی لە خوداوە نەبێت گوێمان لێ ناگرێت. بەم شێوەیە ڕۆحی ڕاستی و ڕۆحی چەواشە دەناسینەوە.<verse eid="1JN 4:6"/></para>
  <para style="s1">خودا خۆشەویستییە</para>
  <para style="p">
    <verse number="7" style="v" sid="1JN 4:7"/>خۆشەویستان، با یەکتریمان خۆشبوێ، چونکە خۆشەویستی لە خوداوەیە و ئەوەی کەسانی دیکەی خۆشدەوێت لە خوداوە لەدایک بووە و خودا دەناسێت. <verse eid="1JN 4:7"/><verse number="8" style="v" sid="1JN 4:8"/>ئەوەی کەسانی دیکەی خۆشنەوێت خودای نەناسیوە، چونکە خودا خۆشەویستییە. <verse eid="1JN 4:8"/><verse number="9" style="v" sid="1JN 4:9"/>بەم شێوەیە خۆشەویستی خودا لەنێوانماندا دەرکەوت: خودا کوڕە تاقانەکەی خۆی ناردە جیهان تاکو بەهۆیەوە بژین. <verse eid="1JN 4:9"/><verse number="10" style="v" sid="1JN 4:10"/>خۆشەویستی لەمەدایە: نەک ئێمە خودامان خۆشویست، بەڵکو ئەو خۆشیویستین و کوڕەکەی بۆ کەفارەتی<note caller="+" style="f"><char style="fr" closed="false">4‏:10 </char><char style="ft" closed="false">ئەم قوربانییەیە کە تووڕەیی خودا لادەدات.‏</char></note> گوناهەکانمان نارد. <verse eid="1JN 4:10"/><verse number="11" style="v" sid="1JN 4:11"/>خۆشەویستان، ئەگەر خودا بەم شێوەیە خۆشیویستین، پێویستە لەسەرمان یەکتریمان خۆشبوێ. <verse eid="1JN 4:11"/><verse number="12" style="v" sid="1JN 4:12"/>هەرگیز کەس خودای نەبینیوە. ئەگەر یەکتریمان خۆشبوێ، ئەوا بە یەکگرتوویی لەگەڵ خودا دەژین و خۆشەویستییەکەی لە ناخماندا تەواوە.<verse eid="1JN 4:12"/></para>
  <para style="p">
    <verse number="13" style="v" sid="1JN 4:13"/>بەمەدا دەزانین کە ئێمە بە یەکبوون لەگەڵ خودا دەژین و خوداش بە یەکبوون لەگەڵ ئێمە دەژیێت: ئەو لە ڕۆحی خۆی پێداوین. <verse eid="1JN 4:13"/><verse number="14" style="v" sid="1JN 4:14"/>ئێمەش بینیمان و شایەتی دەدەین کە باوک کوڕی خۆی ناردووە بۆ ئەوەی ببێتە ڕزگارکەری جیهان. <verse eid="1JN 4:14"/><verse number="15" style="v" sid="1JN 4:15"/>هەرکەسێک دانی پێدا بنێت کە عیسا کوڕی خودایە، ئەوا خودا بە یەکگرتوویی لەگەڵ ئەو کەسەدا دەژیێت، ئەویش بە یەکگرتوویی لەگەڵ خودا دەژیێت. <verse eid="1JN 4:15"/><verse number="16" style="v" sid="1JN 4:16"/>ئێمەش ئەو خۆشەویستییەی خودا کە بۆ ئێمەیە ناسیمان و باوەڕمان پێکرد.</para>
  <para style="p" vid="1JN 4:16">خودا خۆشەویستییە. ئەوەی لە خۆشەویستیدا دەژیێت، ئەوا بە یەکگرتوویی لەگەڵ خودا دەژیێت، خوداش بە هەمان شێوە لەگەڵ ئەودا دەژیێت. <verse eid="1JN 4:16"/><verse number="17" style="v" sid="1JN 4:17"/>بەم شێوەیە خۆشەویستی لە نێوماندا گەیشتووەتە تەواوەتی تاکو لە ڕۆژی لێپرسینەوەدا دڵنیا بین، چونکە ئێمەش لەم جیهانەدا وەک عیسا دەبین. <verse eid="1JN 4:17"/><verse number="18" style="v" sid="1JN 4:18"/>خۆشەویستی ترسی تێدا نییە، بەڵکو خۆشەویستی تەواو ترس دەردەکاتە دەرەوە، چونکە ترس لە سزاوە دێت. ئەوەی بترسێت لە خۆشەویستیدا تەواو نەبووە.<verse eid="1JN 4:18"/></para>
  <para style="p">
    <verse number="19" style="v" sid="1JN 4:19"/>خۆشماندەوێت، چونکە یەکەم جار ئەو خۆشیویستووین. <verse eid="1JN 4:19"/><verse number="20" style="v" sid="1JN 4:20"/>ئەگەر یەکێک گوتی: «خودام خۆشدەوێت» و ڕقی لە خوشکی یان براکەی بێتەوە، ئەوە درۆزنە، چونکە ئەوەی خوشک و برای خۆی خۆشنەوێت کە بینیویەتی، ناتوانێت خودای خۆشبوێ کە نەیبینیوە. <verse eid="1JN 4:20"/><verse number="21" style="v" sid="1JN 4:21"/>لە ئەوەوە ئەم ڕاسپاردەیەمان دراوەتێ: ئەوەی خودای خۆشبوێ، با خوشکەکە و براکەشی خۆشبوێ.<verse eid="1JN 4:21"/></para>
  <chapter eid="1JN 4"/>
  <chapter number="5" style="c" sid="1JN 5"/>
  <para style="s1">باوەڕهێنان بە مەسیح</para>
  <para style="p">
    <verse number="1" style="v" sid="1JN 5:1"/>هەرکەسێک باوەڕی بەوە هەبێت کە عیسا مەسیحە، ئەوە لە خوداوە لەدایک بووە. هەرکەسێک باوکی خۆشبوێ، ئەوەشی خۆشدەوێت کە لێی لەدایک بووە. <verse eid="1JN 5:1"/><verse number="2" style="v" sid="1JN 5:2"/>بەمەدا دەزانین ڕۆڵەکانی خودامان خۆشدەوێت: کە خودامان خۆشبوێت و ڕاسپاردەکانی بەجێبگەیەنین. <verse eid="1JN 5:2"/><verse number="3" style="v" sid="1JN 5:3"/>ئەمە خۆشەویستی خودایە، ڕاسپاردەکانی بەجێبگەیەنن، ڕاسپاردەکانیشی قورس نین، <verse eid="1JN 5:3"/><verse number="4" style="v" sid="1JN 5:4"/>چونکە هەرکەسێک لە خوداوە لەدایک بووبێت جیهان دەبەزێنێت. ئەو سەرکەوتنەش کە جیهان دەبەزێنێت، باوەڕمانە. <verse eid="1JN 5:4"/><verse number="5" style="v" sid="1JN 5:5"/>کێیە جیهان دەبەزێنێت؟ تەنها ئەو کەسەی باوەڕی هەیە کە عیسا کوڕی خودایە.<verse eid="1JN 5:5"/></para>
  <para style="p">
    <verse number="6" style="v" sid="1JN 5:6"/>ئەمە ئەوەیە کە بە ئاو و خوێن هاتووە، عیسای مەسیح، نەک تەنها بە ئاو، بەڵکو بە ئاو و بە خوێن. ڕۆحی پیرۆزیش شایەتی دەدات، چونکە ڕۆحەکە ڕاستییە. <verse eid="1JN 5:6"/><verse number="7" style="v" sid="1JN 5:7"/>ئەوانەی شایەتی دەدەن سێیانن: <verse eid="1JN 5:7"/><verse number="8" style="v" sid="1JN 5:8"/>ڕۆح و ئاو و خوێن، ئەم سێ شایەتە هەمان شایەتی دەدەن. <verse eid="1JN 5:8"/><verse number="9" style="v" sid="1JN 5:9"/>ئەگەر ئێمە شایەتی مرۆڤ لەلامان قبوڵ بێت، شایەتی خودا گەورەترە، چونکە ئەمە شایەتی خودایە سەبارەت بە کوڕەکەی داویەتی. <verse eid="1JN 5:9"/><verse number="10" style="v" sid="1JN 5:10"/>ئەوەی باوەڕ بە کوڕی خودا بهێنێت ئەم شایەتییە لە خۆیدا هەیە. ئەوەی باوەڕ بە خودا نەکات خودا بە درۆزن دادەنێت، چونکە باوەڕ بەو شایەتییە ناکات کە خودا سەبارەت بە کوڕەکەی داویەتی. <verse eid="1JN 5:10"/><verse number="11" style="v" sid="1JN 5:11"/>ئەمەش شایەتییەکەیە: خودا ژیانی هەتاهەتایی پێداوین و ئەو ژیانەش لە کوڕەکەیدایە. <verse eid="1JN 5:11"/><verse number="12" style="v" sid="1JN 5:12"/>ئەوەی کوڕەکەی هەبێت ژیانی هەیە، ئەوەی کوڕی خودای نەبێت، ژیانیشی نابێت.<verse eid="1JN 5:12"/></para>
  <para style="s1">دڵنیایی ژیانی هەتاهەتایی</para>
  <para style="p">
    <verse number="13" style="v" sid="1JN 5:13"/>ئەمانەم بۆ ئێوە نووسی کە باوەڕتان بە ناوی کوڕی خودا هەیە، تاکو بزانن ژیانی هەتاهەتاییتان هەیە. <verse eid="1JN 5:13"/><verse number="14" style="v" sid="1JN 5:14"/>ئەمەش ئەو متمانەیە کە بەومان هەیە، ئەگەر بەگوێرەی ویستی ئەو داوای هەر شتێک بکەین، گوێمان لێ دەگرێت. <verse eid="1JN 5:14"/><verse number="15" style="v" sid="1JN 5:15"/>ئەگەر بزانین هەرچییەک داوا بکەین گوێمان لێ دەگرێت، ئەوا دەزانین ئەوەی لە ئەومان داوا کردووە هەمانە.<verse eid="1JN 5:15"/></para>
  <para style="p">
    <verse number="16" style="v" sid="1JN 5:16"/>ئەگەر کەسێک خوشک یان برایەکی لە کاتی ئەنجامدانی گوناهێکدا بینی کە بەرەو مردنی نەبات<note caller="+" style="f"><char style="fr" closed="false">5‏:16 </char><char style="ft" closed="false">ئەو گوناهەی کە مرۆڤ لە ژیانی هەتاهەتایی دادەبڕێت، بڕوانە <char style="xt"><ref loc="MAT 12:32">مەتا 12‏:32</ref>‏</char>‏</char></note>، پێویستە لەسەری لە خودا بۆی بپاڕێتەوە، خوداش ژیانی دەداتێ. مەبەستم ئەوانەیە گوناه دەکەن کە بەرەو مردن نییە. گوناه هەیە بەرەو مردنە،<note caller="+" style="f"><char style="fr" closed="false">5‏:16 </char><char style="ft" closed="false">هەندێک گوناه کە بە ئەنقەست دەکرێن مرۆڤ بەرەو گومڕایی و مردنی ڕۆحیی دەبات.‏</char></note> بۆ ئەمە ناڵێم داوا بکرێت.<note caller="+" style="f"><char style="fr" closed="false">5‏:16 </char><char style="ft" closed="false">بڕوانە <char style="xt"><ref loc="MAT 12:31">مەتا 12‏:31</ref>‏،<ref loc="MAT 12:32">32</ref>‏</char>‏.‏</char></note> <verse eid="1JN 5:16"/><verse number="17" style="v" sid="1JN 5:17"/>هەموو ناڕەواییەک گوناهە بەڵام گوناهیش هەیە بەرەو مردن نییە.<verse eid="1JN 5:17"/></para>
  <para style="p">
    <verse number="18" style="v" sid="1JN 5:18"/>دەزانین هەرکەسێک لە خوداوە لەدایک بووبێت بەردەوام نابێت لە گوناهکردن، بەڵکو ئەوەی لە خوداوە لەدایک بووە خۆی دەپارێزێت و شەیتان دەستی لێ نادات. <verse eid="1JN 5:18"/><verse number="19" style="v" sid="1JN 5:19"/>دەزانین لە خوداوەین و هەموو جیهان لەژێر دەستی شەیتاندا دانراوە. <verse eid="1JN 5:19"/><verse number="20" style="v" sid="1JN 5:20"/>هەروەها دەزانین کە کوڕی خودا هات و چاوی کردینەوە تاکو ئەو بناسین کە ڕاستییە. ئێمەش لەگەڵ ڕاستییەکەدا بووینەتە یەک، کە عیسای مەسیحی کوڕی خودایە. ئەو خودای ڕاستەقینە و ژیانی هەتاهەتاییە.<verse eid="1JN 5:20"/></para>
  <para style="b"/>
  <para style="p">
    <verse number="21" style="v" sid="1JN 5:21"/>ڕۆڵە خۆشەویستەکان، خۆتان لە بت بپارێزن.<verse eid="1JN 5:21"/></para>
  <chapter eid="1JN 5"/>
</usx>
