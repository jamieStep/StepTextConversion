<?xml version="1.0" encoding="UTF-8"?>
<usx version="3.0">
  <book code="1TH" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">یەکەم سالۆنیکی</para>
  <para style="toc1">یەکەم نامەی پۆڵس بۆ کڵێسای سالۆنیکی</para>
  <para style="toc2">یەکەم سالۆنیکی</para>
  <para style="toc3">یەکەم سالۆنیکی</para>
  <para style="mt1">یەکەم نامەی پۆڵس بۆ کڵێسای سالۆنیکی</para>
  <para style="imt1">کورتە باسێک</para>
  <para style="ip">سالۆنیکی پایتەختی ویلایەتی مەکدۆنیا بوو، بەندەرێکی بازرگانی گەورەی لەسەر دەریای ئیجە هەبوو. پۆڵس لەدوای ئەوەی فیلیپیی بەجێهێشت، ڕووی کردە سالۆنیکی و کڵێسای لێ دامەزراند ‏<char style="xt">(<ref loc="ACT 17:1-9">کردار 17‏:1‏-9</ref>‏)‏</char>، کە زۆربەیان ناجولەکە بوون. لە سالۆنیکی هەندێک جولەکە هەبوون کە دانیشتووانی ئەو شارەیان لە دژی پۆڵس ‏و هەموو باوەڕداران هاندا، لەبەر ئەوە پۆڵس ناچار بوو بچێتە بیریە و لەوێشەوە بۆ ئەسینا. لەدوای ئەوەی تیمۆساوس لە سالۆنیکی هاتەوە و هەواڵی ئەوێی بۆ هێنا، پۆڵس ناردییەوە بۆ سالۆنیکی و خۆی چوو بۆ کۆرنسۆس. لە نزیکەی ساڵی (51 ز.) پۆڵس لە کۆرنسۆسەوە ئەم نامەیەی بۆ باوەڕدارانی سالۆنیکی نووسی.</para>
  <para style="ip">پۆڵس لە نووسینی ئەم نامەیە چەند مەبەستێکی هەیە:</para>
  <para style="ili">1. هاندانی باوەڕدارانی سالۆنیکی لە کاتی تاقیکردنەوە و تەنگانەدا ‏<char style="xt">(<ref loc="1TH 3:3-5">3‏:3‏-5</ref>‏)‏</char>.</para>
  <para style="ili">2. چۆنیەتی ژیان لە پێناوی بەدەستهێنانی ڕەزامەندی خودا ‏<char style="xt">(<ref loc="1TH 4:1-8">4‏:1‏-8</ref>‏)‏</char>.</para>
  <para style="ili">3. هاندان بۆ کارکردن ‏<char style="xt">(<ref loc="1TH 4:11-12">4‏:11‏-12</ref>‏)‏</char>.</para>
  <para style="ili">4. دڵنیاکردنەوە سەبارەت بە گەڕانەوەی مەسیح و هەستانەوەی باوەڕداران ‏<char style="xt">(<ref loc="1TH 4:13-5:11">4‏:13‏–5‏:11</ref>‏)‏</char>.</para>
  <para style="ip">باوەڕدارانی سالۆنیکی زۆر پێویستیان بەوە بوو کە لە باوەڕدا زیاتر گەشە بکەن، چونکە هەندێک تێگەیشتنی هەڵە لەنێو باوەڕداراندا هەبووە لەسەر گەڕانەوەی مەسیح. پۆڵس سەرەتا هانیان دەدات کە لەسەر باوەڕیان چەسپاو بن، بە تایبەتیش هەوڵ دەدات ئەو تێگەیشتنە هەڵەیە ڕاست بکاتەوە. بۆیە سەبارەت بە هەستانەوە دەڵێ: «لەبەر ئەوەی باوەڕمان بەوە هەیە کە عیسا مرد و هەستایەوە، بە هەمان شێوە باوەڕیشمان بەوە هەیە کە خودا ئەو باوەڕدارانە بۆ لای خۆی دەبات کە بە یەکبوون لەگەڵ عیسادا نوستوون.» ‏<char style="xt">(<ref loc="1TH 4:14">4‏:14</ref>‏)‏</char>.</para>
  <para style="ie"/>
  <chapter number="1" style="c" sid="1TH 1"/>
  <para style="p">
    <verse number="1" style="v" sid="1TH 1:1"/>لە پۆڵس و سیلا<note caller="+" style="f"><char style="fr" closed="false">1‏:1 </char><char style="ft" closed="false">یۆنانی: <char style="tl">سیلوانۆس‏</char>.‏</char></note> و تیمۆساوسەوە،</para>
  <para style="b" vid="1TH 1:1"/>
  <para style="p" vid="1TH 1:1">بۆ کڵێسای سالۆنیکییەکان کە لەگەڵ خودای باوک و عیسای مەسیحی خاوەن شکۆدا بوونەتە یەک<note caller="+" style="f"><char style="fr" closed="false">1‏:1 </char><char style="fq" closed="false">بوونەتە یەک </char><char style="ft" closed="false">لە زمانی یۆنانیدا (لە خودای باوک و عیسای مەسیحی خاوەن شکۆدا) بەکارهاتووە.‏</char></note>:</para>
  <para style="b" vid="1TH 1:1"/>
  <para style="p" vid="1TH 1:1">با نیعمەت<note caller="+" style="f"><char style="fr" closed="false">1‏:1 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و ئاشتیتان لەگەڵ بێت.<verse eid="1TH 1:1"/></para>
  <para style="b"/>
  <para style="s1">سوپاسگوزاری بۆ باوەڕداران</para>
  <para style="p">
    <verse number="2" style="v" sid="1TH 1:2"/>هەموو کات لە پێناوی هەر یەکێکتاندا سوپاسی خودا دەکەین و بێ بڕانەوە لە نوێژەکانمان یادتان دەکەین، <verse eid="1TH 1:2"/><verse number="3" style="v" sid="1TH 1:3"/>بەردەوام لەبەردەم خودای باوکماندا ئەو کارانەتان بەبیر دەهێنینەوە کە بەرهەمی باوەڕتانە، هەروەها ئەو ڕەنجەتان کە لە خۆشەویستییەوەیە و ئەو دانبەخۆداگرتنەشتان کە سەرچاوە دەگرێت لە هیواتان بە عیسای مەسیحی خاوەن شکۆمان.<verse eid="1TH 1:3"/></para>
  <para style="p">
    <verse number="4" style="v" sid="1TH 1:4"/>ئەی خوشکان و برایان، خۆشەویستانی خودا، دەزانین کە خودا ئێوەی هەڵبژاردووە، <verse eid="1TH 1:4"/><verse number="5" style="v" sid="1TH 1:5"/>چونکە تەنها بە قسە پەیامی ئینجیلمان بۆ نەهێنان، بەڵکو بە هێز و بە ڕۆحی پیرۆز و بە دڵنیایی تەواوەوە، وەک دەزانن لە پێناوی ئێوە لەنێوانتاندا چ جۆرە کەسێک بووین. <verse eid="1TH 1:5"/><verse number="6" style="v" sid="1TH 1:6"/>ئێوەش لاسایی ئێمە و مەسیحی خاوەن شکۆتان کردەوە، لە تەنگانەیەکی گەورەدا بە خۆشی ڕۆحی پیرۆز پێشوازیتان لە پەیامەکە کرد، <verse eid="1TH 1:6"/><verse number="7" style="v" sid="1TH 1:7"/>تاکو بوونە نموونە بۆ هەموو باوەڕداران لە مەکدۆنیا و ئەخایا. <verse eid="1TH 1:7"/><verse number="8" style="v" sid="1TH 1:8"/>پەیامی مەسیحی خاوەن شکۆ لەلای ئێوەوە بڵاو کرایەوە، نەک تەنها لە مەکدۆنیا و ئەخایا، بەڵکو ناوبانگی باوەڕتان بە خودا لە هەموو شوێنێکدا بڵاو بووەتەوە. لەبەر ئەوە پێویست ناکات هیچ شتێک بڵێین، <verse eid="1TH 1:8"/><verse number="9" style="v" sid="1TH 1:9"/>چونکە خۆیان باسمان دەکەن کە پێشوازیتان لە ئێمە چۆن بووە و چۆن لە بتپەرستییەوە گەڕاونەتەوە بۆ لای خودا، تاکو خودای زیندوو و ڕاست بپەرستن و <verse eid="1TH 1:9"/><verse number="10" style="v" sid="1TH 1:10"/>چاوەڕێی کوڕەکەی بکەن لە ئاسمان، ئەوەی لەنێو مردووان هەڵیستاندەوە، مەبەست لە عیسایە، کە لە تووڕەیی داهاتووی خودا دەربازمان دەکات.<verse eid="1TH 1:10"/></para>
  <chapter eid="1TH 1"/>
  <chapter number="2" style="c" sid="1TH 2"/>
  <para style="s1">خزمەتکردنی پۆڵس</para>
  <para style="p">
    <verse number="1" style="v" sid="1TH 2:1"/>ئەی خوشکان و برایان، خۆتان دەزانن هاتنمان بۆ لاتان بێ سوود نەبوو، <verse eid="1TH 2:1"/><verse number="2" style="v" sid="1TH 2:2"/>بەڵکو وەک دەزانن پێشتر لە فیلیپی ئازارمان چێژت و سووکایەتیمان پێ کرا، بەڵام بە پشتیوانی خودا سەرەڕای دژایەتییەکی زۆر، ئازایانە باسی مزگێنیی خودامان بۆ کردن. <verse eid="1TH 2:2"/><verse number="3" style="v" sid="1TH 2:3"/>مەبەستی ئێمە لە هاندانتان چەواشەکردن و بەڕەڵایی و خەڵەتاندن نییە، <verse eid="1TH 2:3"/><verse number="4" style="v" sid="1TH 2:4"/>بەڵکو هەروەک چۆن لەلایەن خوداوە پەسەند کرابین کە متمانەی مزگێنیمان بدرێتێ، بە هەمان شێوە دەدوێین، ئەمەش بۆ بەدەستهێنانی ڕەزامەندی خەڵک نییە، بەڵکو ڕەزامەندی خودا، کە دڵمان تاقی دەکاتەوە. <verse eid="1TH 2:4"/><verse number="5" style="v" sid="1TH 2:5"/>خودا شایەتە، نە زمانلووسیتان بۆ دەکەین و نە لەبەر چاوچنۆکییە، وەک دەزانن، <verse eid="1TH 2:5"/><verse number="6" style="v" sid="1TH 2:6"/>چاوەڕوانی ستایش و پێداهەڵدانی خەڵک نەبووین، نە لە ئێوە و نە لە کەسانی دیکەش.</para>
  <para style="p" vid="1TH 2:6">وەک نێردراوانی مەسیح دەمانتوانی بارگرانی بین لەسەرتان، <verse eid="1TH 2:6"/><verse number="7" style="v" sid="1TH 2:7"/>بەڵام نەرمونیان بووین لەگەڵتاندا، وەک دایکێک شیر بداتە منداڵەکانی. <verse eid="1TH 2:7"/><verse number="8" style="v" sid="1TH 2:8"/>بە ڕادەیەک ئێوەمان خۆشویست کە ئامادەبووین نەک تەنها مزگێنیی خودا بەڵکو خۆشمان لەگەڵتاندا بەش بکەین، چونکە ئێوە لەلای ئێمە زۆر ئازیز بوون. <verse eid="1TH 2:8"/><verse number="9" style="v" sid="1TH 2:9"/>خوشکان و برایان، دڵنیام ڕەنج و ماندووبوونی ئێمەتان لە یادە، شەو و ڕۆژ کارمان دەکرد، تاکو بەسەر کەستانەوە نەبینە بار، کاتێک مزگێنیی خودامان بۆ ڕاگەیاندن. <verse eid="1TH 2:9"/><verse number="10" style="v" sid="1TH 2:10"/>ئێوە و خوداش شایەتن کە لەنێو ئێوەی باوەڕداردا چۆن بە پیرۆزی و ڕاستودروستی و بێ گلەیی ڕەفتارمان کردووە. <verse eid="1TH 2:10"/><verse number="11" style="v" sid="1TH 2:11"/>هەروەک دەزانن کە ئێمە لەگەڵ هەریەک لە ئێوە وەکو باوکێک هەڵسوکەوتمان کرد، وەک چۆن باوکێک لەگەڵ منداڵەکانی خۆیدا هەڵسوکەوت دەکات، <verse eid="1TH 2:11"/><verse number="12" style="v" sid="1TH 2:12"/>هانمان دەدان و ورەمان بەرز دەکردنەوە و لێتان دەپاڕاینەوە، بە شێوەیەک بژین شایانی خودا بێت، ئەوەی بۆ شانشین و شکۆی خۆی بانگتان دەکات.<verse eid="1TH 2:12"/></para>
  <para style="p">
    <verse number="13" style="v" sid="1TH 2:13"/>لەبەر ئەمە بێ بڕانەوە سوپاسی خودا دەکەین، چونکە پەیامی خوداتان وەک پەیامی مرۆڤ لە ئێمە وەرنەگرت، بەڵکو وەک بەڕاستی وشەی خودا بێت، لە ڕاستیشدا هەر بەو جۆرەیە، ئەوەی لەناو ئێوەی باوەڕداریشدا کار دەکات. <verse eid="1TH 2:13"/><verse number="14" style="v" sid="1TH 2:14"/>ئەی خوشکان و برایان، ئێوە بوون بە لاساییکەرەوەی کڵێساکانی خودا لە یەهودیا، واتا ئەوانەی کە لەگەڵ عیسای مەسیحدا بوونەتە یەک، چونکە ئێوە بە دەستی هاوڵاتییەکانی خۆتان هەمان ئەو ئازارانەتان کێشا کە باوەڕدارانی یەهودیا بە دەستی جولەکەکان کێشایان، <verse eid="1TH 2:14"/><verse number="15" style="v" sid="1TH 2:15"/>ئەوانەی عیسای خاوەن شکۆ و پێغەمبەرانیان کوشت و ئێمەیان چەوساندەوە. خودا ڕازی ناکەن و لە دژی هەموو خەڵکن، <verse eid="1TH 2:15"/><verse number="16" style="v" sid="1TH 2:16"/>ڕێگامان لێ دەگرن لەوەی بۆ نەتەوەکان بدوێین تاکو ڕزگاربن، بەمەش کاسەی گوناهەکانیان سەرڕێژ دەکەن. بەڵام لە کۆتاییدا تووڕەیی خودا هاتووەتە سەریان.<verse eid="1TH 2:16"/></para>
  <para style="p">
    <verse number="17" style="v" sid="1TH 2:17"/>بەڵام ئەی خوشکان و برایان، ئێمە کە بۆ ماوەیەکی کورت لێتان دوور کەوتینەوە، بە چاو نەک بە دڵ، زۆر شەیدا و پەرۆشی بینینتان بووین. <verse eid="1TH 2:17"/><verse number="18" style="v" sid="1TH 2:18"/>ویستمان بێینە لاتان، لە ڕاستیدا خۆم وەک پۆڵس چەند جارێک هەوڵم دا، بەڵام شەیتان ڕێی لێگرتین. <verse eid="1TH 2:18"/><verse number="19" style="v" sid="1TH 2:19"/>هیوا و خۆشی و تاجی شانازیمان لەبەردەم عیسای خاوەن شکۆمان چییە لە کاتی هاتنیدا؟ ئایا ئێوە نین؟ <verse eid="1TH 2:19"/><verse number="20" style="v" sid="1TH 2:20"/>ئێوە شکۆ و خۆشیمانن.<verse eid="1TH 2:20"/></para>
  <chapter eid="1TH 2"/>
  <chapter number="3" style="c" sid="1TH 3"/>
  <para style="s1">ناردنی تیمۆساوس بۆ سالۆنیکی</para>
  <para style="p">
    <verse number="1" style="v" sid="1TH 3:1"/>بۆیە، کاتێک بەرگەی دووری ئێوەمان نەگرت، بە باشمان زانی بە تەنها لە ئەسینا بمێنینەوە. <verse eid="1TH 3:1"/><verse number="2" style="v" sid="1TH 3:2"/>تیمۆساوسمان نارد کە برا و هاوکارمانە بۆ خودا لە مزگێنیی مەسیحدا، بۆ ئەوەی باوەڕتان بەهێز بکات و هانتان بدات، <verse eid="1TH 3:2"/><verse number="3" style="v" sid="1TH 3:3"/>تاکو لەم ناخۆشییانەدا کەس نەهەژێت. خۆتان دەزانن کە بۆ ئەمە دیاری کراوین. <verse eid="1TH 3:3"/><verse number="4" style="v" sid="1TH 3:4"/>لە ڕاستیدا، کاتێک لەلاتان بووین، بەردەوام پێمان گوتوون کە تووشی چەوسانەوە دەبین، وەک دەزانن ڕوویدا. <verse eid="1TH 3:4"/><verse number="5" style="v" sid="1TH 3:5"/>لەبەر ئەوە منیش کاتێک بەرگەم نەگرت، تیمۆساوسم نارد بۆ ئەوەی دۆخی باوەڕتان بزانم، نەوەک تاقیکەرەوە تاقی کردبنەوە و ڕەنجمان بەفیڕۆ بچێت.<verse eid="1TH 3:5"/></para>
  <para style="p">
    <verse number="6" style="v" sid="1TH 3:6"/>بەڵام ئێستا تیمۆساوس لەلای ئێوەوە هاتەوە بۆ لامان، مژدەی باوەڕ و خۆشەویستی ئێوەی پێداین، هەروەها چۆن هەردەم بە چاکە یادمان دەکەن و پەرۆشی بینینمانن، هەروەک چۆن ئێمەش بە پەرۆشین بۆ بینینی ئێوە. <verse eid="1TH 3:6"/><verse number="7" style="v" sid="1TH 3:7"/>لەبەر ئەوە خوشکان و برایان، لە کاتی تەنگانە و چەوسانەوەماندا، باوەڕتان هاندەرێکی گەورە بوو بۆمان، <verse eid="1TH 3:7"/><verse number="8" style="v" sid="1TH 3:8"/>چونکە ئێوە بەهۆی یەکبوونتان لەگەڵ مەسیحی باڵادەستدا چەسپاون، ئێستا ئێمەش بەڕاستی دەژین. <verse eid="1TH 3:8"/><verse number="9" style="v" sid="1TH 3:9"/>نازانین بە چ شێوەیەک سوپاسی خودا بکەین لەبەر ئەو هەموو دڵخۆشییەی لەبەردەم خودامان بە ئێوە هەمانە. <verse eid="1TH 3:9"/><verse number="10" style="v" sid="1TH 3:10"/>شەو و ڕۆژ گەرمتر دەپاڕێینەوە، تاکو بتانبینین و کەموکوڕیی باوەڕتان دابین بکەین.<verse eid="1TH 3:10"/></para>
  <para style="p">
    <verse number="11" style="v" sid="1TH 3:11"/>با‏ خودای باوکمان‏ و عیسای پەروەردگارمان ڕێگای هاتنمان بۆ لاتان ئاسان بکات، <verse eid="1TH 3:11"/><verse number="12" style="v" sid="1TH 3:12"/>هەروەها داواکارین عیسای خاوەن شکۆ خۆشەویستیتان بۆ یەکتری و هەموو خەڵکی دیکە زیاد و سەرڕێژ بکات، بە ئەندازەی خۆشەویستی ئێمە بۆتان. <verse eid="1TH 3:12"/><verse number="13" style="v" sid="1TH 3:13"/>با عیسای خاوەن شکۆمان دڵتان بەهێز بکات تاوەکو لە کاتی گەڕانەوەی لەگەڵ هەموو گەلە پیرۆزەکەی، لەبەردەم خودای باوکمان بێ گلەیی لە پیرۆزیدا بن.<verse eid="1TH 3:13"/></para>
  <chapter eid="1TH 3"/>
  <chapter number="4" style="c" sid="1TH 4"/>
  <para style="s1">ژیانێک بۆ ڕازیکردنی خودا</para>
  <para style="p">
    <verse number="1" style="v" sid="1TH 4:1"/>لە کۆتاییدا خوشکان، برایان، ئێمە فێرمان کردوون کە دەبێت چۆن بژین تاکو خودا ڕازی بکەن، وەک ئاواش دەژین، ئیتر داواتان لێ دەکەین و لێتان دەپاڕێینەوە بە ناوی عیسای خاوەن شکۆوە تاکو زیاتر خۆتان تەرخان بکەن، <verse eid="1TH 4:1"/><verse number="2" style="v" sid="1TH 4:2"/>چونکە دەزانن ئەو ڕاسپاردانە چی بوون کە بە دەسەڵاتی عیسای باڵادەست پێماندان.<verse eid="1TH 4:2"/></para>
  <para style="p">
    <verse number="3" style="v" sid="1TH 4:3"/>خواستی خودا ئەوەیە کە پیرۆزکراو بن، واتا واز لە داوێنپیسی بهێنن و <verse eid="1TH 4:3"/><verse number="4" style="v" sid="1TH 4:4"/>هەریەکەتان فێری ئەوە بێت کە چۆن جەستەی خۆی پاک و پیرۆز بپارێزێت، <verse eid="1TH 4:4"/><verse number="5" style="v" sid="1TH 4:5"/>نەک بە ئارەزووی هەوەسبازی وەک ئەو نەتەوانەی خودا ناناسن؛ <verse eid="1TH 4:5"/><verse number="6" style="v" sid="1TH 4:6"/>هەروەها لەم بارەوە کەس بۆ مەرامی خۆی سوود لە برا و خوشکەکەی وەرنەگرێت، هەروەها خراپەیان بەرامبەر نەکەن، چونکە یەزدان تۆڵەی هەموو ئەمانە دەکاتەوە، وەک پێشتر پێمان گوتوون و ئاگادارمان کردوونەتەوە. <verse eid="1TH 4:6"/><verse number="7" style="v" sid="1TH 4:7"/>خودا بانگی نەکردووین بۆ گڵاوی، بەڵکو بانگی کردووین تاکو بە پاک و پیرۆزی بژین. <verse eid="1TH 4:7"/><verse number="8" style="v" sid="1TH 4:8"/>کەواتە ئەوەی ئەم فێرکردنە ڕەت بکاتەوە، مرۆڤ ڕەت ناکاتەوە بەڵکو خودا ڕەت دەکاتەوە، کە ڕۆحی پیرۆزی خۆی پێدان.<verse eid="1TH 4:8"/></para>
  <para style="p">
    <verse number="9" style="v" sid="1TH 4:9"/>دەربارەی خۆشەویستی برایانە، پێویست ناکات بۆتان بنووسم، چونکە خۆتان لە خوداوە فێربوون یەکتریتان خۆشبوێ. <verse eid="1TH 4:9"/><verse number="10" style="v" sid="1TH 4:10"/>لەڕاستیدا، هەموو خوشک و برایانتان لە تەواوی مەکدۆنیا خۆشدەوێت. لەگەڵ ئەوەشدا ئەی خوشک و برایان، تکاتان لێ دەکەین کە زیاتر و زیاتر بەم شێوەیە بن. <verse eid="1TH 4:10"/><verse number="11" style="v" sid="1TH 4:11"/>با ئامانجی ئێوە بەڕێکردنی ژیانێکی ئارام و هێمن بێت. سەرتان لە کاری خۆتاندا بێت و بە دەستی خۆتان کار بکەن، وەک ڕامانسپاردوون، <verse eid="1TH 4:11"/><verse number="12" style="v" sid="1TH 4:12"/>تاکو بە لێوەشاوەیی بژین لەگەڵ ئەوانەی دەرەوە و پێویستیتان بە کەس نەبێت.<verse eid="1TH 4:12"/></para>
  <para style="s1">هاتنەوەی عیسای خاوەن شکۆ</para>
  <para style="p">
    <verse number="13" style="v" sid="1TH 4:13"/>خوشکان، برایان، نامانەوێت سەبارەت بە نوستووان<note caller="+" style="f"><char style="fr" closed="false">4‏:13 </char><char style="fq" closed="false">نوستووان </char><char style="ft" closed="false">مەبەست لەوانەیە کە بە جەستە مردوون.‏</char></note> بێ ئاگا بن، تاکو وەک ئەوانەی دیکە خەمبار نەبن کە هیوایان نییە. <verse eid="1TH 4:13"/><verse number="14" style="v" sid="1TH 4:14"/>لەبەر ئەوەی باوەڕمان بەوە هەیە کە عیسا مرد و هەستایەوە، بە هەمان شێوە باوەڕیشمان بەوە هەیە کە خودا ئەو باوەڕدارانە بۆ لای خۆی دەبات کە بە یەکبوون لەگەڵ عیسادا نوستوون. <verse eid="1TH 4:14"/><verse number="15" style="v" sid="1TH 4:15"/>ئێمەش بەگوێرەی فێرکردنی مەسیح ئەمەتان پێ ڕادەگەیەنین، ئێمەی زیندوو کە ماوین هەتا هاتنەوەی مەسیحی خاوەن شکۆ، پێش نوستووان ناکەوین، <verse eid="1TH 4:15"/><verse number="16" style="v" sid="1TH 4:16"/>چونکە مەسیحی خاوەن شکۆ خۆی بە دەنگی بەرز فەرمان دەدات، بە دەنگی سەرۆکی فریشتەکان و بە کەڕەنای خودا، لە ئاسمانەوە دێتە خوارەوە و یەکەم جار ئەو مردووانە هەڵدەستنەوە کە لەگەڵ مەسیحدا بوونەتە یەک<note caller="+" style="f"><char style="fr" closed="false">4‏:16 </char><char style="fq" closed="false">لەگەڵ مەسیحدا بوونەتە یەک </char><char style="ft" closed="false">لە زمانی یۆنانیدا (لە مەسیحدا) بەکارهاتووە.‏</char></note>. <verse eid="1TH 4:16"/><verse number="17" style="v" sid="1TH 4:17"/>ئینجا ئێمەی زیندوو کە ماوین، هەموومان لەگەڵیان لە هەوردا دەڕفێنرێین بۆ پێشوازی مەسیحی خاوەن شکۆ لە ئاسماندا، ئیتر هەمیشە لەگەڵ ئەو دەبین. <verse eid="1TH 4:17"/><verse number="18" style="v" sid="1TH 4:18"/>بۆیە بەم قسانە یەکتری هانبدەن.<verse eid="1TH 4:18"/></para>
  <chapter eid="1TH 4"/>
  <chapter number="5" style="c" sid="1TH 5"/>
  <para style="p">
    <verse number="1" style="v" sid="1TH 5:1"/>خوشکان، برایان، سەبارەت بە کات و بەروار پێویست ناکات بۆتان بنووسین، <verse eid="1TH 5:1"/><verse number="2" style="v" sid="1TH 5:2"/>چونکە خۆتان باش دەزانن، هاتنی ڕۆژی یەزدان وەک هاتنی دز وایە لە شەودا. <verse eid="1TH 5:2"/><verse number="3" style="v" sid="1TH 5:3"/>کاتێک خەڵکی دەڵێن: «ئاشتی و ئاسایشە،» دەستبەجێ مردن دێتە سەریان، وەک ژانی ژنی سکپڕ لە ناوەختدا دێت و ناشتوانن دەربازیان بێت.<verse eid="1TH 5:3"/></para>
  <para style="p">
    <verse number="4" style="v" sid="1TH 5:4"/>بەڵام ئێوە خوشکان، برایان، لە تاریکیدا نین تاکو ئەو ڕۆژە وەک دز لەناکاو بێتە سەرتان، <verse eid="1TH 5:4"/><verse number="5" style="v" sid="1TH 5:5"/>چونکە هەمووتان ڕۆڵەی ڕووناکی و ڕۆژن. ڕۆڵەی شەو یان تاریکی نین. <verse eid="1TH 5:5"/><verse number="6" style="v" sid="1TH 5:6"/>کەواتە ئێمە وەک خەڵکی دیکە ناخەوین، بەڵکو با ئێشک بگرین و وریابین، <verse eid="1TH 5:6"/><verse number="7" style="v" sid="1TH 5:7"/>چونکە ئەوانەی دەخەون بە شەو دەخەون و ئەوانەی سەرخۆش دەبن بە شەو سەرخۆش دەبن. <verse eid="1TH 5:7"/><verse number="8" style="v" sid="1TH 5:8"/>بەڵام ئێمەی ڕۆڵەی ڕۆژ با وریا بین و زرێی<note caller="+" style="f"><char style="fr" closed="false">5‏:8 </char><char style="ft" closed="false">جلێکی ئاسنینە بۆ پاراستنی سنگی سەرباز لە کاتی جەنگدا.‏</char></note> باوەڕ و خۆشەویستی لەبەر بکەین و هیوای ڕزگاری وەک کڵاوی ئاسنین لەسەر بکەین، <verse eid="1TH 5:8"/><verse number="9" style="v" sid="1TH 5:9"/>چونکە خودا ئێمەی بۆ تووڕەیی دەستنیشان نەکردووە، بەڵکو بۆ بەدەستهێنانی ڕزگاری لە ڕێگەی عیسای مەسیحی خاوەن شکۆمانەوە، <verse eid="1TH 5:9"/><verse number="10" style="v" sid="1TH 5:10"/>ئەوەی لە پێناوی ئێمەدا مرد، تاکو ئەگەر بەخەبەر بین یاخود نوستوو<note caller="+" style="f"><char style="fr" closed="false">5‏:10 </char><char style="fq" closed="false">نوستوو </char><char style="ft" closed="false">مەبەست لەوانەیە کە بە جەستە مردوون.</char></note>، لەگەڵ ئەو بژین. <verse eid="1TH 5:10"/><verse number="11" style="v" sid="1TH 5:11"/>لەبەر ئەوە یەکتری هانبدەن و یەکتری بنیاد بنێن، وەک دەیکەن.<verse eid="1TH 5:11"/></para>
  <para style="p">
    <verse number="12" style="v" sid="1TH 5:12"/>ئیتر خوشکان و برایان، داواتان لێ دەکەین ڕێزی ئەوانە بگرن کە لەنێوتاندا زەحمەت دەکێشن و بە یەکبوون لەگەڵ مەسیحی باڵادەستدا سەرپەرشتی و ئامۆژگاریتان دەکەن، <verse eid="1TH 5:12"/><verse number="13" style="v" sid="1TH 5:13"/>لەبەر کارەکانیان ئەوپەڕی ڕێز و خۆشەویستییان بۆ دەربڕن. بە ئاشتی لەگەڵ یەکتری بژین. <verse eid="1TH 5:13"/><verse number="14" style="v" sid="1TH 5:14"/>ئەی خوشکان و برایان، لێتان دەپاڕێینەوە کە سەرزەنشتی تەمبەڵەکان بکەن، ورەی ترسنۆکەکان بەرز بکەنەوە، یارمەتی لاوازەکان بدەن و لەگەڵ هەمووان پشوودرێژ بن. <verse eid="1TH 5:14"/><verse number="15" style="v" sid="1TH 5:15"/>ئاگاداربن پاداشتی خراپە بە خراپە مەدەنەوە، بەڵکو هەمیشە هەوڵ بدەن بۆ یەکتری و بۆ خەڵکی دیکەش باش بن.<verse eid="1TH 5:15"/></para>
  <para style="p">
    <verse number="16" style="v" sid="1TH 5:16"/>هەمیشە دڵشاد بن، <verse eid="1TH 5:16"/><verse number="17" style="v" sid="1TH 5:17"/>بەردەوام نوێژ بکەن، <verse eid="1TH 5:17"/><verse number="18" style="v" sid="1TH 5:18"/>لە هەموو بارودۆخێکدا سوپاسی خودا بکەن، چونکە ئەمە ویستی خودایە بۆ ئێوە بە یەکبوونتان لەگەڵ عیسای مەسیحدا.<verse eid="1TH 5:18"/></para>
  <para style="p">
    <verse number="19" style="v" sid="1TH 5:19"/>ڕۆحی پیرۆز مەکوژێننەوە، <verse eid="1TH 5:19"/><verse number="20" style="v" sid="1TH 5:20"/>پەیامی ئەوانە بە سووک مەزانن کە دەڵێن پەیامی خودا ڕادەگەیەنن، <verse eid="1TH 5:20"/><verse number="21" style="v" sid="1TH 5:21"/>بەڵام هەموو شتێک تاقی بکەنەوە، چی باشە دەستی پێوە بگرن، <verse eid="1TH 5:21"/><verse number="22" style="v" sid="1TH 5:22"/>لە هەموو جۆرە خراپەیەک دوور بکەونەوە.<verse eid="1TH 5:22"/></para>
  <para style="s1">سڵاوی کۆتایی</para>
  <para style="p">
    <verse number="23" style="v" sid="1TH 5:23"/>خودای ئاشتی خۆی بە تەواوی پیرۆزتان بکات. تەواوی ڕۆح و دەروون و جەستەتان لە کاتی هاتنەوەی عیسای مەسیحی خاوەن شکۆماندا بێ گلەیی بپارێزن. <verse eid="1TH 5:23"/><verse number="24" style="v" sid="1TH 5:24"/>ئەو خودایەی بانگتان دەکات، دڵسۆزە و بەڵێنی خۆی دەباتە سەر.<verse eid="1TH 5:24"/></para>
  <para style="b"/>
  <para style="p">
    <verse number="25" style="v" sid="1TH 5:25"/>خوشکان و برایانم، نوێژمان بۆ بکەن.<verse eid="1TH 5:25"/></para>
  <para style="b"/>
  <para style="p">
    <verse number="26" style="v" sid="1TH 5:26"/>بە ماچی پیرۆز سڵاو لە هەموو گەلی خودا بکەن.<verse eid="1TH 5:26"/></para>
  <para style="b"/>
  <para style="p">
    <verse number="27" style="v" sid="1TH 5:27"/>بە ناوی مەسیحی خاوەن شکۆوە ڕاتاندەسپێرم کە ئەم نامەیە بۆ هەموو باوەڕداران بخوێنرێتەوە.<verse eid="1TH 5:27"/></para>
  <para style="b"/>
  <para style="p">
    <verse number="28" style="v" sid="1TH 5:28"/>با نیعمەتی عیسای مەسیحی خاوەن شکۆمان لەگەڵتان بێت.<verse eid="1TH 5:28"/></para>
  <chapter eid="1TH 5"/>
</usx>
