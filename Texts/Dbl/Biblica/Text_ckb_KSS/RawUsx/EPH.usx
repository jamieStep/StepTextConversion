<?xml version="1.0" encoding="UTF-8"?>
<usx version="3.0">
  <book code="EPH" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">ئەفەسۆس</para>
  <para style="toc1">نامەی پۆڵس بۆ باوەڕدارانی ئەفەسۆس</para>
  <para style="toc2">ئەفەسۆس</para>
  <para style="toc3">ئەفەسۆس</para>
  <para style="mt1">نامەی پۆڵس بۆ باوەڕدارانی ئەفەسۆس</para>
  <para style="imt1">کورتە باسێک</para>
  <para style="ip">ئەفەسۆس گرنگترین شار بووە لە ئاسیای بچووک (تورکیای ئێستا) کە دەکەوێتە نزیک شاری ئەزمیری ئێستا. ئەفەسۆس لەسەر دەریای ئیجە بەندەری هەبوو، ناوەندێکی گەورەی بازرگانی بوو. پەرستگایەکی بەناوبانگی ئەرتەمیسی لێبوو ‏<char style="xt">(<ref loc="ACT 19:23-39">کردار 19‏:23‏-39</ref>‏)‏</char>. پۆڵسی نێردراو ماوەی سێ ساڵ ئەفەسۆسی کردە ناوەندی خزمەتکردنی بۆ ئاسیا ‏<char style="xt">(<ref loc="ACT 18:19-20:38">کردار 18‏:19‏–20‏:38</ref>‏</char>‏).</para>
  <para style="ip">مێژووی نووسینی ئەم نامەیە لە دەوروبەری ساڵی (60 ز.) لە کاتێکدایە کە پۆڵس لە ڕۆما لە بەندیخانە بوو. ئەم نامەیە بۆ ڕووبەڕووبوونەوەی قسەڵۆک و کێشە لەنێو کڵێسادا نەنووسراوە، بەڵکو بۆ درێژەدان بە تێگەیشتنی باوەڕداران لە پلانی هەتاهەتایی خودا و گەورەیی نیعمەتەکەی، تاکو ئامانجی سەرەکی خودا بۆ کڵێساکەی بزانن.</para>
  <para style="ip">بە شێوەیەکی گشتی دەکرێ ئەم نامەیە بۆ چوار بەش دابەش بکرێت:</para>
  <para style="ili">1. ژیانی نوێ کە خودا لە ڕێگای مەسیحەوە دەیبەخشێت ‏<char style="xt">(<ref loc="EPH 1:3-2:10">1‏:3‏–2‏:10</ref>‏)‏</char>.</para>
  <para style="ili">2. کۆمەڵگای نوێ (کڵێسا) کە خودا دروستی کردووە ‏<char style="xt">(<ref loc="EPH 2:11-3:21">2‏:11‏–3‏:21</ref>‏)‏</char>.</para>
  <para style="ili">3. داواکارییە نوێیەکانی خودا بۆ یەکێتی و پاکیێتی لەناو کڵێسای خۆی ‏<char style="xt">(<ref loc="EPH 4:1-5:20">4‏:1‏–5‏:20</ref>‏)‏</char>.</para>
  <para style="ili">4. پەیوەندییە نوێیەکان لەنێوان خێزان و جەنگی نوێ لە دژی شەیتان ‏<char style="xt">(<ref loc="EPH 5:21-6:20">5‏:21‏–6‏:20</ref>‏)‏</char>.</para>
  <para style="ie"/>
  <chapter number="1" style="c" sid="EPH 1"/>
  <para style="p">
    <verse number="1" style="v" sid="EPH 1:1"/>لە پۆڵسەوە کە بە خواستی خودا نێردراوی عیسای مەسیحە،</para>
  <para style="b" vid="EPH 1:1"/>
  <para style="p" vid="EPH 1:1">بۆ گەلی پیرۆزی خودا لە شاری ئەفەسۆس، بۆ ئەوانەی کە بە یەکبوون لەگەڵ عیسای مەسیحدا دڵسۆزن:<verse eid="EPH 1:1"/></para>
  <para style="b"/>
  <para style="p">
    <verse number="2" style="v" sid="EPH 1:2"/>با نیعمەت<note caller="+" style="f"><char style="fr" closed="false">1‏:2 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و ئاشتی لە خودای باوکمان و عیسای مەسیحی خاوەن شکۆوە لەگەڵتان بێت.<verse eid="EPH 1:2"/></para>
  <para style="b"/>
  <para style="s1">بەرەکەتی ڕۆحی لە ڕێگەی یەکبوون لەگەڵ مەسیح</para>
  <para style="p">
    <verse number="3" style="v" sid="EPH 1:3"/>ستایش بۆ خودا، باوکی عیسای مەسیحی خاوەن شکۆمان، کە ئێمەی بە یەکبوون لەگەڵ مەسیحدا<note caller="+" style="f"><char style="fr" closed="false">1‏:3 </char><char style="fq" closed="false">بە یەکبوون لەگەڵ مەسیحدا </char><char style="ft" closed="false">لە زمانی یۆنانیدا (لە مەسیحدا) بەکارهاتووە. هەروەها بڕوانە ئایەتی 4‏، 6، 7، 9، 11، 13.‏</char></note> بە هەموو بەرەکەتێکی ڕۆحی لە شوێنەکانی ئاسماندا<note caller="+" style="f"><char style="fr" closed="false">1‏:3 </char><char style="ft" closed="false">شوێنەکانی ئاسمان: مەبەست لەو شوێنەیە کە خودا سەبارەت بە ژیانی ڕۆحیمان بڕیار دەدات. بڕوانە 1‏:20، 2‏:6، 3‏:10، 6‏:12.‏</char></note> بەرەکەتدار کردووە، <verse eid="EPH 1:3"/><verse number="4" style="v" sid="EPH 1:4"/>وەک پێش دامەزراندنی جیهان بە یەکبوونمان لەگەڵ مەسیحدا هەڵیبژاردین، تاکو لەبەردەمی پیرۆز و بێ کەموکوڕی بین. <verse eid="EPH 1:4"/><verse number="5" style="v" sid="EPH 1:5"/>پێشتر بە خۆشەویستی ئێمەی دیاری کرد، تاکو لە ڕێگەی عیسای مەسیحەوە بەگوێرەی خواستی خۆشحاڵانەی، وەکو منداڵی خۆی لە خۆیمان بگرێتەوە<note caller="+" style="f"><char style="fr" closed="false">1‏:5 </char><char style="ft" closed="false">لێرەدا زاراوەیەکی یاسایی لە دەقی یۆنانی هاتووە کە لەو سەردەمدا بەپێی دابونەریتی ڕۆمانییەکان مەبەست لە بەخشینی تەواوی مافی میراتگری نێرینە بووە.‏</char></note>، <verse eid="EPH 1:5"/><verse number="6" style="v" sid="EPH 1:6"/>ئەمەش دەبێتە مایەی ستایشکردنی نیعمەتە شکۆدارەکەی کە بە یەکبوون لەگەڵ مەسیحی خۆشەویستیەوە بەخۆڕایی پێیداوین. <verse eid="EPH 1:6"/><verse number="7" style="v" sid="EPH 1:7"/>ئێمە بە یەکبوون لەگەڵ مەسیحدا و بەهۆی خوێنی ئەوەوە کڕدراینەوە، واتا لێخۆشبوونی گوناهمان وەرگرت، بەگوێرەی دەوڵەمەندی نیعمەتەکەی، <verse eid="EPH 1:7"/><verse number="8" style="v" sid="EPH 1:8"/>ئەوەی بەوپەڕی دانایی و تێگەیشتنەوە بەسەرمانی داباراند. <verse eid="EPH 1:8"/><verse number="9" style="v" sid="EPH 1:9"/>نهێنی خواستی خۆی پێ ناساندین، بەگوێرەی خۆشحاڵی خۆی کە لە ڕێگەی مەسیحەوە مەبەستی بوو، <verse eid="EPH 1:9"/><verse number="10" style="v" sid="EPH 1:10"/>بۆ بەجێگەیاندنی لە تەواوی زەمانەدا، تاکو هەموو شتێک لە زەوی و ئاسمان لەژێر دەسەڵاتی مەسیحدا و لە ڕێگەی ئەوەوە یەک بخات.<verse eid="EPH 1:10"/></para>
  <para style="p">
    <verse number="11" style="v" sid="EPH 1:11"/>خودا پێشوەخت بە یەکبوون لەگەڵ مەسیحدا ئێمەی هەڵبژارد تاکو بەگوێرەی پلانەکەی بۆ ئەو بین. خودا هەموو شتێک بەگوێرەی مەبەست و ویستی خۆی بەڕێوە دەبات، <verse eid="EPH 1:11"/><verse number="12" style="v" sid="EPH 1:12"/>بۆ ئەوەی ئێمە کە یەکەمین بووین هیوای خۆمان بە مەسیحەوە گرێ بدەین، ببینە مایەی ستایشکردن بۆ شکۆی مەسیح. <verse eid="EPH 1:12"/><verse number="13" style="v" sid="EPH 1:13"/>هەروەها ئێوە، کاتێک گوێتان لە پەیامی ڕاستی گرت کە مزگێنیی ڕزگاریتانە، خودا ئێوەی لەگەڵ مەسیحدا کرد بە یەک، چونکە کاتێک باوەڕتان هێنا ڕۆحی پیرۆزی بەڵێندراو وەک مۆرێک دەستنیشانی کردن. <verse eid="EPH 1:13"/><verse number="14" style="v" sid="EPH 1:14"/>ڕۆحی پیرۆزیش پێشەکی دەستەبەری میراتەکەمانە، بۆ کڕینەوەی گەلی تایبەتی خودا، بۆ ستایشکردنی شکۆیەکەی.<verse eid="EPH 1:14"/></para>
  <para style="s1">نوێژ بۆ ڕۆحی دانایی</para>
  <para style="p">
    <verse number="15" style="v" sid="EPH 1:15"/>لەبەر ئەم هۆیە کاتێک منیش باوەڕی ئێوەم بیست بە عیسای خاوەن شکۆ و خۆشەویستیتان بۆ هەموو گەلی پیرۆزی خودا، <verse eid="EPH 1:15"/><verse number="16" style="v" sid="EPH 1:16"/>بێ وەستان لە پێناوتاندا سوپاسی خودا دەکەم، لە نوێژەکانمدا یادتان دەکەم. <verse eid="EPH 1:16"/><verse number="17" style="v" sid="EPH 1:17"/>داوا دەکەم لە باوکی شکۆدار، کە خودای عیسای مەسیحی پەروەردگارمانە، ڕۆحی دانایی و ئاشکراکردنتان بداتێ هەتا بتوانن بە شێوەیەکی دروست بیناسن. <verse eid="EPH 1:17"/><verse number="18" style="v" sid="EPH 1:18"/>نزا دەکەم بیروهۆشتان ڕووناک بێتەوە تاکو بزانن چییە ئەو هیوایەی ئێوەی بۆ بانگ کراون، هەروەها لە شکۆ و دەوڵەمەندیی میراتەکەی بۆ خوشک‏ و برا پیرۆزەکان تێبگەن، <verse eid="EPH 1:18"/><verse number="19" style="v" sid="EPH 1:19"/>هەروەها گەورەیی بێ سنووری هێزەکەشی بۆ ئێمە کە باوەڕدارین. ئەم هێزە هەمان ئەو توانا مەزنەیە <verse eid="EPH 1:19"/><verse number="20" style="v" sid="EPH 1:20"/>کە خودا بەکاریهێنا ئەو کاتەی کە مەسیحی لەنێو مردووان هەستاندەوە و لە دەستەڕاستی خۆی لە شوێنەکانی ئاسماندا داینا، <verse eid="EPH 1:20"/><verse number="21" style="v" sid="EPH 1:21"/>لە سەرووی هەموو فەرمانڕەوا و حوکومڕان و هێز و دەسەڵاتێک و هەموو ئەوانەی ناویان هەیە، نەک تەنها لەم دنیایە، بەڵکو لەو دنیاش. <verse eid="EPH 1:21"/><verse number="22" style="v" sid="EPH 1:22"/>خودا هەموو شتێکی خستە ژێر پێیەکانی، لە سەرووی هەموو شتێکدا کردییە سەر بۆ کڵێسا، <verse eid="EPH 1:22"/><verse number="23" style="v" sid="EPH 1:23"/>کە جەستەی مەسیحە، واتا پڕیی ئەو بە هەموو شێوەیەک هەموو گەردوون پڕ دەکات.<verse eid="EPH 1:23"/></para>
  <chapter eid="EPH 1"/>
  <chapter number="2" style="c" sid="EPH 2"/>
  <para style="s1">زیندووبوونەوە لەگەڵ مەسیح</para>
  <para style="p">
    <verse number="1" style="v" sid="EPH 2:1"/>ئێوەش بەهۆی خراپە و گوناهەکانتانەوە مردبوون <verse eid="EPH 2:1"/><verse number="2" style="v" sid="EPH 2:2"/>کە پێشتر تێیدا دەژیان کاتێک پەیڕەوی ڕێبازی ئەم جیهانە و سەرۆکی دەسەڵاتی هەواتان دەکرد، ئەو ڕۆحەی ئێستا لە یاخیبوواندا کار دەکات. <verse eid="EPH 2:2"/><verse number="3" style="v" sid="EPH 2:3"/>ئێمەش هەموو لەوان بووین، لە هەوەسەکانی سروشتی دنیاییماندا دەژیاین، بە خواستەکانی ئەم سروشتە و بیرەکانیمان دەکرد، وەکو خەڵکی دیکە بە سروشت شایانی تووڕەیی خودا بووین. <verse eid="EPH 2:3"/><verse number="4" style="v" sid="EPH 2:4"/>بەڵام خودا کە دەوڵەمەندە لە بەزەیی، لەبەر ئەو خۆشەویستییە مەزنەی بۆ ئێمەی دەربڕیوە، <verse eid="EPH 2:4"/><verse number="5" style="v" sid="EPH 2:5"/>ئێمە کە بەهۆی گوناهەکان مردبووین، لەگەڵ مەسیح زیندووی کردینەوە. بە نیعمەت ڕزگارتان بووە. <verse eid="EPH 2:5"/><verse number="6" style="v" sid="EPH 2:6"/>خودا ئێمەی لەگەڵ عیسای مەسیحدا هەستاندەوە و بەهۆی ‏یەکبوون لەگەڵ ئەودا لە شوێنەکانی ‏ئاسمان دایناین، <verse eid="EPH 2:6"/><verse number="7" style="v" sid="EPH 2:7"/>تاکو لە دنیای داهاتوو دەوڵەمەندی نیعمەتی بێ هاوتای خۆی لە ڕێگەی میهرەبانییەکەیەوە بۆ ئێمە دەربخات کە لەگەڵ عیسای مەسیحدا یەکین. <verse eid="EPH 2:7"/><verse number="8" style="v" sid="EPH 2:8"/>لەبەر ئەوەی بە نیعمەت ڕزگارتان بوو لە ڕێگەی باوەڕەوە، ئەمەش لە خۆتانەوە نییە، بەڵکو دیاری خودایە، <verse eid="EPH 2:8"/><verse number="9" style="v" sid="EPH 2:9"/>بە کردار نییە، تاکو کەس شانازی نەکات. <verse eid="EPH 2:9"/><verse number="10" style="v" sid="EPH 2:10"/>ئێمە دروستکراوی دەستی خوداین و بە یەکبوونمان لەگەڵ عیسای مەسیح دەبینە بەدیهێنراوێک بۆ کاری چاکە، کە خودا پێشتر ئامادەی کردووە تاکو بە ئەنجامی بگەیەنین.<verse eid="EPH 2:10"/></para>
  <para style="s1">مەسیح ئاشتیی ئێمەیە</para>
  <para style="p">
    <verse number="11" style="v" sid="EPH 2:11"/>بۆیە وەبیرتان بێتەوە، ئێوە بە جولەکەیی لەدایک نەبوون، پێتان دەگوترا «خەتەنەنەکراو» لەلایەن ئەوانەی پێیان دەگوترا «خەتەنەکراو»، ئەوەی لە جەستەدا بە دەست کراوە، <verse eid="EPH 2:11"/><verse number="12" style="v" sid="EPH 2:12"/>ئەو کاتە بێ مەسیح بوون، لە هاوڵاتییەتی ئیسرائیل بێگانە بوون و لە پەیمانەکانی بەڵێن نامۆ بوون، لە جیهاندا بێ هیوا و بێ خودا بوون. <verse eid="EPH 2:12"/><verse number="13" style="v" sid="EPH 2:13"/>بەڵام ئێوە ئێستا لەگەڵ عیسای مەسیحدا یەکن، هەرچەندە پێشتر دوور بوون، بە خوێنی مەسیح نزیک بوونەوە.<verse eid="EPH 2:13"/></para>
  <para style="p">
    <verse number="14" style="v" sid="EPH 2:14"/>لەبەر ئەوەی مەسیح ئاشتی ئێمەیە، جولەکە و ناجولەکەی کرد بە‏ یەک‏، دیواری ناوبڕی دوژمنایەتی ڕووخاند، <verse eid="EPH 2:14"/><verse number="15" style="v" sid="EPH 2:15"/>بە جەستەی خۆی شەریعەتی تەوراتی بە فەرمان و فەرزەکانییەوە بەلاوە نا<note caller="+" style="f"><char style="fr" closed="false">2‏:15 </char><char style="ft" closed="false">ڕێساکانی بێتاوانکردنی لە تەوراتدا بەلاوە نا، بڕوانە <char style="xt"><ref loc="MAT 5:17">مەتا 5‏:17</ref>‏</char>‏.‏</char></note>، بە ئامانجی ئەوەی بە یەکبوونیان لەگەڵ خۆی لە هەردووکیان<note caller="+" style="f"><char style="fr" closed="false">2‏:15 </char><char style="ft" closed="false">مەبەستی لە جولەکە و ناجولەکەیە.‏</char></note> مرۆڤێکی نوێ دروستبکات و بەم شێوەیە ئاشتی بچەسپێنێت، <verse eid="EPH 2:15"/><verse number="16" style="v" sid="EPH 2:16"/>تاکو هەردووکیان لە یەک لەشدا لەگەڵ خودا ئاشت بکاتەوە بە خاچ، بەوەش دوژمنایەتیی لەناوبرد. <verse eid="EPH 2:16"/><verse number="17" style="v" sid="EPH 2:17"/>مەسیح هات و مژدەی ئاشتیی بە ئێوە دا کە دوورن هەروەها ئەوانەش کە نزیکن، <verse eid="EPH 2:17"/><verse number="18" style="v" sid="EPH 2:18"/>چونکە لە ڕێگەی ئەوەوە هەردوو لامان لە یەک ڕۆحدا ڕێپێدراویێتیمان<note caller="+" style="f"><char style="fr" closed="false">2‏:18 </char><char style="ft" closed="false">بڕوانە <char style="xt"><ref loc="ROM 5:2">ڕۆما 5‏:2</ref>.‏</char>‏</char></note> هەیە بۆ چوونە لای باوک.<verse eid="EPH 2:18"/></para>
  <para style="p">
    <verse number="19" style="v" sid="EPH 2:19"/>بۆیە ئیتر نامۆ و بێگانە نین، بەڵکو دەبنە هاوڵاتی لەگەڵ گەلی پیرۆزی خودا و بنەماڵەی خودا، <verse eid="EPH 2:19"/><verse number="20" style="v" sid="EPH 2:20"/>لەسەر بناغەی نێردراوان و پێغەمبەران بنیاد نراون، عیسای مەسیحیش خۆی گرنگترین بەردی بناغەیە<note caller="+" style="f"><char style="fr" closed="false">2‏:20 </char><char style="ft" closed="false">گرنگترین بەردی بناغە: بەردی قولینچک، بەردێکی گەورەیە لە گۆشەی دیوار دادەنرێت لەو بەردانە بەهێزترە کە لە دیوارەکە بەکاردێت و دەبێتە هۆی بەهێزکردنی دیوارەکە.‏</char></note>. <verse eid="EPH 2:20"/><verse number="21" style="v" sid="EPH 2:21"/>هەموو خانووەکە بە یەکبوون لەگەڵ مەسیحدا پێکەوە بەستراوە و گەشە دەکات هەتا ببێتە پەرستگایەکی پیرۆز بۆ مەسیح. <verse eid="EPH 2:21"/><verse number="22" style="v" sid="EPH 2:22"/>ئێوەش بە یەکبوون لەگەڵ ئەودا پێکەوە بنیادنراون، تاکو ببنە خانووێک بۆ ڕۆحی خودا.<verse eid="EPH 2:22"/></para>
  <chapter eid="EPH 2"/>
  <chapter number="3" style="c" sid="EPH 3"/>
  <para style="s1">پەیامی پۆڵس بۆ نەتەوەکان</para>
  <para style="p">
    <verse number="1" style="v" sid="EPH 3:1"/>بەهۆی ئەمەوە<note caller="+" style="f"><char style="fr" closed="false">3‏:1 </char><char style="ft" closed="false">بڕوانە 2‏:11‏-22.‏</char></note>، من کە پۆڵسم، لە پێناوی ئێوەی ناجولەکە ئێستا دیلی عیسای مەسیحم…<verse eid="EPH 3:1"/></para>
  <para style="p">
    <verse number="2" style="v" sid="EPH 3:2"/>بێگومان گوێتان لەوە بووە کە ئەرکی ڕاگەیاندنی نیعمەتی خودا بۆ ئێوە بە من سپێردراوە، <verse eid="EPH 3:2"/><verse number="3" style="v" sid="EPH 3:3"/>کە خودا بە ئاشکراکردن نهێنییەکەی بۆ دەرخستم، هەروەک پێشتر بە کورتی نووسیم. <verse eid="EPH 3:3"/><verse number="4" style="v" sid="EPH 3:4"/>بە خوێندنەوەی ئەم نامەیە، دەتوانن لە تێگەیشتنی من لە نهێنی مەسیح حاڵی بن، <verse eid="EPH 3:4"/><verse number="5" style="v" sid="EPH 3:5"/>ئەو نهێنییەی بۆ هیچ کەسێک لە نەوەکانی پێشتر ئاشکرا نەکراوە، وەک ئێستا بە ڕۆحی پیرۆز بۆ نێردراوە پیرۆزەکانی و پێغەمبەران ئاشکرا کرا. <verse eid="EPH 3:5"/><verse number="6" style="v" sid="EPH 3:6"/>نهێنییەکە ئەوەیە کە لە ڕێگەی پەیامی ئینجیلەوە ناجولەکە بوو بە هاومیراتی جولەکە و پێکەوە بوونە ئەندامانی یەک جەستە و هاوبەشی ئەو بەڵێنەی کە بەهۆی عیسای مەسیحەوە پێمان دراوە.<verse eid="EPH 3:6"/></para>
  <para style="p">
    <verse number="7" style="v" sid="EPH 3:7"/>بەپێی هێزە کردەییەکەی خودا و بەگوێرەی بەخشینی نیعمەتەکەی کە پێمدرا، بوومە خزمەتکاری پەیامی ئینجیل. <verse eid="EPH 3:7"/><verse number="8" style="v" sid="EPH 3:8"/>هەرچەندە من بچووکترینی هەموو گەلی پیرۆزی خودام، ئەم نیعمەتە درایە من: مژدەی دەوڵەمەندی بێ سنووری مەسیح بدەمە نەتەوەکان و <verse eid="EPH 3:8"/><verse number="9" style="v" sid="EPH 3:9"/>پلانی ئەم نهێنییە بۆ هەمووان ڕوون بکەمەوە، ئەوەی لە دێرزەمانەوە بەهۆی خوداوە شاردراوەتەوە، ئەوەی هەموو شتێکی بەدیهێناوە، <verse eid="EPH 3:9"/><verse number="10" style="v" sid="EPH 3:10"/>بۆ ئەوەی ئێستا لە ڕێگەی کڵێساوە، دانایی هەمەجۆرەی خودا بۆ فەرمانڕەوا و دەسەڵاتداران لە شوێنەکانی ئاسمان زانراو بێت، <verse eid="EPH 3:10"/><verse number="11" style="v" sid="EPH 3:11"/>بەگوێرەی خواستی هەتاهەتایی، ئەوەی بەهۆی عیسای مەسیحی خاوەن شکۆمانەوە هێنایە دی. <verse eid="EPH 3:11"/><verse number="12" style="v" sid="EPH 3:12"/>بەهۆی یەکبوونمان لەگەڵ مەسیح<note caller="+" style="f"><char style="fr" closed="false">3‏:12 </char><char style="fq" closed="false">بەهۆی یەکبوونمان لەگەڵ مەسیح </char><char style="ft" closed="false">لە زمانی یۆنانیدا (لە مەسیحدا) بەکارهاتووە.‏</char></note> و باوەڕهێنانمان پێی، بە دڵنیاییەوە ئەو ئازادییەمان هەیە بۆ چوونە<note caller="+" style="f"><char style="fr" closed="false">3‏:12 </char><char style="ft" closed="false">بڕوانە <char style="xt"><ref loc="EPH 2:18">ئەفەسۆس 2‏:18</ref>‏</char>‏.‏</char></note> لای خودا. <verse eid="EPH 3:12"/><verse number="13" style="v" sid="EPH 3:13"/>بۆیە داواتان لێ دەکەم لە ناخۆشییەکانم ورە بەرنەدەن کە بۆ ئێوەیە، شکۆمەندی ئێوەیە.<verse eid="EPH 3:13"/></para>
  <para style="p">
    <verse number="14" style="v" sid="EPH 3:14"/>لەبەر ئەمە چۆک بۆ باوک دادەدەم، <verse eid="EPH 3:14"/><verse number="15" style="v" sid="EPH 3:15"/>ئەوەی هەموو خێزانێک لە ئاسمان و سەر زەوی بوونیان لە ئەوەوە سەرچاوەی گرتووە. <verse eid="EPH 3:15"/><verse number="16" style="v" sid="EPH 3:16"/>لێی دەپاڕێمەوە کە بەپێی دەوڵەمەندی شکۆی خۆی بەهێزتان بکات لە ڕێگەی ڕۆحەکەی کە لە ناختاندایە، <verse eid="EPH 3:16"/><verse number="17" style="v" sid="EPH 3:17"/>تاکو بە باوەڕ مەسیح لە دڵتاندا نیشتەجێ بێت و ڕەگ و بناغەتان لە خۆشەویستیدا دابمەزرێت، <verse eid="EPH 3:17"/><verse number="18" style="v" sid="EPH 3:18"/>تاکو توانادار بن، لەگەڵ تەواوی گەلی پیرۆزی خودا تێبگەن کە پانی و درێژی و بەرزی و قووڵی خۆشەویستی مەسیح چییە، <verse eid="EPH 3:18"/><verse number="19" style="v" sid="EPH 3:19"/>تاکو ئەم خۆشەویستییە بناسن کە لە سەرووی زانیارییەوەیە، بۆ ئەوەی پڕبن لە هەموو پڕیێتی خودا.<verse eid="EPH 3:19"/></para>
  <para style="p">
    <verse number="20" style="v" sid="EPH 3:20"/>بۆ ئەو خودایەی توانادارە هەموو شتێک بکات زۆر زیاتر لەوەی کە داوای دەکەین یان بیری لێ دەکەینەوە، بەگوێرەی ئەو هێزەی کە تیاماندا کار دەکات، <verse eid="EPH 3:20"/><verse number="21" style="v" sid="EPH 3:21"/>با نەوە لەدوای نەوە، خودا بۆ هەتاهەتایە لە کڵێسا و لە عیسای مەسیحدا شکۆدار بێت. ئامین.<verse eid="EPH 3:21"/></para>
  <chapter eid="EPH 3"/>
  <chapter number="4" style="c" sid="EPH 4"/>
  <para style="s1">یەک جەستە و یەک ڕۆح</para>
  <para style="p">
    <verse number="1" style="v" sid="EPH 4:1"/>منی بەندکراو لە پێناوی مەسیحی خاوەن شکۆ لێتان دەپاڕێمەوە بە شێوەیەک بژین شایانی ئەم بانگەوازە بێت کە پێی بانگکراون. <verse eid="EPH 4:1"/><verse number="2" style="v" sid="EPH 4:2"/>بەوپەڕی بێفیزی و دڵنەرمی و ئارامگرتنەوە، بە خۆشەویستی بەرگەی یەکتری بگرن. <verse eid="EPH 4:2"/><verse number="3" style="v" sid="EPH 4:3"/>تێکۆشەر بن بۆ پاراستنی یەکێتی ڕۆحی پیرۆز بە پشتێنی ئاشتی. <verse eid="EPH 4:3"/><verse number="4" style="v" sid="EPH 4:4"/>هەروەک یەک جەستە و یەک ڕۆح هەیە، بۆ یەک هیوای بانگەوازەکەتان کە بانگکران، <verse eid="EPH 4:4"/><verse number="5" style="v" sid="EPH 4:5"/>یەک پەروەردگار، یەک باوەڕ، یەک لەئاوهەڵکێشان، <verse eid="EPH 4:5"/><verse number="6" style="v" sid="EPH 4:6"/>یەک خودا، باوکی هەمووانە، گەورەی هەمووانە، لەناو ناخی هەموواندا کار دەکات و لەنێو هەموواندایە.<verse eid="EPH 4:6"/></para>
  <para style="p">
    <verse number="7" style="v" sid="EPH 4:7"/>بەڵام بەگوێرەی پێوانەی بەخشینی مەسیح نیعمەت بە هەر یەکێکمان دراوە، <verse eid="EPH 4:7"/><verse number="8" style="v" sid="EPH 4:8"/>بۆیە دەفەرموێ:</para>
  <para style="q1" vid="EPH 4:8">﴿کاتێک ئەو بەرزبووەوە بۆ بەرزایی،</para>
  <para style="q2" vid="EPH 4:8">دیلێکی زۆری لەگەڵ خۆی برد،</para>
  <para style="q2" vid="EPH 4:8">دیاری بە خەڵکی بەخشی.﴾<note caller="+" style="f"><char style="fr" closed="false">4‏:8 </char><char style="ft" closed="false"><char style="xt"><ref loc="PSA 68:18">زەبوورەکان 68‏:18</ref>.‏</char>‏</char></note><verse eid="EPH 4:8"/></para>
  <para style="m">
    <verse number="9" style="v" sid="EPH 4:9"/>مەبەست لە «بەرزبووەوە» چییە، جگە لەوەی کە دابەزیوەتە نزمترین شوێنی زەوی؟ <verse eid="EPH 4:9"/><verse number="10" style="v" sid="EPH 4:10"/>ئەوەی دابەزی هەر خۆی بەرزبووەوە بۆ سەر هەموو ئاسمان، تاکو هەمووی پڕ بکاتەوە. <verse eid="EPH 4:10"/><verse number="11" style="v" sid="EPH 4:11"/>ئیتر مەسیح بە هەندێکی دا ببنە نێردراو، هەندێک پێغەمبەر، هەندێک مزگێنیدەر، هەندێک شوان و مامۆستا، <verse eid="EPH 4:11"/><verse number="12" style="v" sid="EPH 4:12"/>بۆ ئامادەکردنی گەلی پیرۆزی خۆی بۆ کاری خزمەت، بۆ بنیادنانی جەستەی مەسیح، <verse eid="EPH 4:12"/><verse number="13" style="v" sid="EPH 4:13"/>هەتا هەموومان بگەین بە یەکێتی باوەڕ و ناسینی کوڕی خودا، ببینە مرۆڤێکی پێگەیشتوو، بگەینە ئەندازەی تەواوی پڕیێتی مەسیح.<verse eid="EPH 4:13"/></para>
  <para style="p">
    <verse number="14" style="v" sid="EPH 4:14"/>بۆ ئەوەی لەمەولا ساوا نەبین، شێواو و هەڵگیراو بە هەموو بایەکی فێرکردن، بە فێڵی خەڵکی، بە مەکر بەرەو چەواشەی تەڵەکەبازی، <verse eid="EPH 4:14"/><verse number="15" style="v" sid="EPH 4:15"/>بەڵکو لە خۆشەویستیدا ڕاستگۆ بین، با لە هەموو شتێکدا گەشە بکەین، لەناو ئەوەی سەرە، واتا مەسیح. <verse eid="EPH 4:15"/><verse number="16" style="v" sid="EPH 4:16"/>بەهۆی مەسیحەوە هەموو کڵێسا لە خۆشەویستیدا گەشە دەکات و خۆی بنیاد دەنێت، وەک چۆن ئەندامەکانی لەشی مرۆڤ تێک هەڵکێشراون و بە جومگەکان بەیەکەوە بەستراونەتەوە، هاوکاری یەکتری دەکەن.<verse eid="EPH 4:16"/></para>
  <para style="s1">ژیانی نوێ بە مەسیح</para>
  <para style="p">
    <verse number="17" style="v" sid="EPH 4:17"/>لەبەر ئەوە پێتان دەڵێم و بە ناوی مەسیحی خاوەن شکۆوە پێداگریش لەسەر ئەمە دەکەم، کە ئیتر وەک ناجولەکەکان مەژین، ئەوانەی کە بیریان پووچە، <verse eid="EPH 4:17"/><verse number="18" style="v" sid="EPH 4:18"/>کە مێشکیان تاریکە، لەبەر ئەو نەزانییەی تێیاندایە و لەبەر دڵڕەقییان لە ژیانی خودا دابڕاون. <verse eid="EPH 4:18"/><verse number="19" style="v" sid="EPH 4:19"/>ئەوانەی هەستیان نەماوە خۆیان داوەتە دەست بەڕەڵایی، بۆ ئەوەی بە چاوچنۆکییەوە هەموو کارێکی گڵاو بکەن.<verse eid="EPH 4:19"/></para>
  <para style="p">
    <verse number="20" style="v" sid="EPH 4:20"/>بەڵام ئێوە بەم شێوەیە فێری مەسیح نەبوون، <verse eid="EPH 4:20"/><verse number="21" style="v" sid="EPH 4:21"/>کاتێک لەبارەی مەسیحەوە بیستتان و بەگوێرەی ئەو ڕاستییەی کە لە عیسادایە فێرکراون. <verse eid="EPH 4:21"/><verse number="22" style="v" sid="EPH 4:22"/>سەبارەت بە شێوازی ژیانی پێشووتان فێرکراون کە مرۆڤە کۆنەکە دابکەنن، چونکە بە ئارەزووە هەڵخەڵەتێنەرەکانی گەندەڵ بووە، <verse eid="EPH 4:22"/><verse number="23" style="v" sid="EPH 4:23"/>هەروەها شێوازی بیرکردنەوەتان نوێ بکەنەوە و <verse eid="EPH 4:23"/><verse number="24" style="v" sid="EPH 4:24"/>مرۆڤی نوێ لەبەر بکەن، ئەوەی خودا وەکو خۆی بەدیهێناوە لە ڕاستودروستی و پیرۆزیی ڕاستەقینە.<verse eid="EPH 4:24"/></para>
  <para style="p">
    <verse number="25" style="v" sid="EPH 4:25"/>بۆیە واز لە درۆ بهێنن، با هەریەکە ڕاستگۆ بێ لەگەڵ نزیکەکەی، چونکە ئەندامی یەک جەستەین. <verse eid="EPH 4:25"/><verse number="26" style="v" sid="EPH 4:26"/>﴿کاتێک تووڕە دەبن، گوناه مەکەن.﴾<note caller="+" style="f"><char style="fr" closed="false">4‏:26 </char><char style="ft" closed="false"><char style="xt"><ref loc="PSA 4:4">زەبوورەکان 4‏:4</ref>.‏</char>‏</char></note> مەهێڵن ڕۆژ ئاوا بێت بەسەر تووڕەییتاندا، <verse eid="EPH 4:26"/><verse number="27" style="v" sid="EPH 4:27"/>دەرفەت بۆ شەیتان مەڕەخسێنن. <verse eid="EPH 4:27"/><verse number="28" style="v" sid="EPH 4:28"/>دز ئیتر با دزی نەکات، بەڵکو با ڕەنج بدات و بە دەستی خۆی ئیشێکی پاک بکات، تاکو هەیبێت بداتە ئەوەی پێویستی پێیەتی.<verse eid="EPH 4:28"/></para>
  <para style="p">
    <verse number="29" style="v" sid="EPH 4:29"/>وشەی خراپ لە دەمتان دەرنەچێت، بەڵکو هەرچییەکی باشە بۆ بنیادنان، بەگوێرەی پێویستی، تاکو نیعمەت بداتە گوێگران. <verse eid="EPH 4:29"/><verse number="30" style="v" sid="EPH 4:30"/>ڕۆحی پیرۆزی خودا خەمبار مەکەن، ئەوەی بۆ ڕۆژی ڕزگاری<note caller="+" style="f"><char style="fr" closed="false">4‏:30 </char><char style="ft" closed="false">یۆنانی: کڕینەوە‏</char></note> پێی مۆرکران. <verse eid="EPH 4:30"/><verse number="31" style="v" sid="EPH 4:31"/>هەموو تاڵی و تووڕەیی و توندی و هاوارکردن و بوختان و هەموو دڵڕەشییەک فڕێبدەن. <verse eid="EPH 4:31"/><verse number="32" style="v" sid="EPH 4:32"/>لەگەڵ یەکتری نەرمونیان و بە بەزەیی بن، لە یەکتری خۆشبن، هەروەک چۆن خودا بە یەکبوونتان لەگەڵ مەسیح لێتان خۆشبوو.<verse eid="EPH 4:32"/></para>
  <chapter eid="EPH 4"/>
  <chapter number="5" style="c" sid="EPH 5"/>
  <para style="s1">وەک ڕۆڵەی ڕووناکی بژین</para>
  <para style="p">
    <verse number="1" style="v" sid="EPH 5:1"/>کەواتە وەک ڕۆڵەی خۆشەویست، لاسایی خودا بکەنەوە، <verse eid="EPH 5:1"/><verse number="2" style="v" sid="EPH 5:2"/>لە خۆشەویستیدا بژین، وەک مەسیح خۆشیویستین و لە پێناوی ئێمەدا خۆی بەختکرد، قوربانییەک و سەربڕاوێک، بۆنخۆش بۆ خودا.<verse eid="EPH 5:2"/></para>
  <para style="p">
    <verse number="3" style="v" sid="EPH 5:3"/>بەڵام داوێنپیسی و هەموو گڵاوییەک یان چاوچنۆکییەک با لەنێوتاندا ناوی نەبێت، چونکە ئەمانە لە گەلی پیرۆزی خودا ناوەشێتەوە، <verse eid="EPH 5:3"/><verse number="4" style="v" sid="EPH 5:4"/>نەک بێ شەرمی و قسەی ناشیرین و سووک کە ناشێت، بەڵکو لە جیاتی ئەمە سوپاسکردن. <verse eid="EPH 5:4"/><verse number="5" style="v" sid="EPH 5:5"/>بێگومان بن لەوەی هەموو داوێنپیسێک یان گڵاو یان چاوچنۆکێک لە شانشینی مەسیح و خودا میراتی نییە، چونکە چاوچنۆک بتپەرستە. <verse eid="EPH 5:5"/><verse number="6" style="v" sid="EPH 5:6"/>کەس بە قسەی پووچ هەڵتاننەخەڵەتێنێ، چونکە بەهۆی ئەمانە تووڕەیی خودا دێتە سەر کوڕەکانی یاخیبوون. <verse eid="EPH 5:6"/><verse number="7" style="v" sid="EPH 5:7"/>بۆیە هاوبەشییان مەکەن.<verse eid="EPH 5:7"/></para>
  <para style="p">
    <verse number="8" style="v" sid="EPH 5:8"/>پێشتر ئێوە تاریکی بوون، بەڵام ئێستا ڕووناکین بەهۆی یەکبوونتان لەگەڵ مەسیحی باڵادەست. وەک ڕۆڵەی ڕووناکی بژین، <verse eid="EPH 5:8"/><verse number="9" style="v" sid="EPH 5:9"/>چونکە بەروبوومی ڕووناکی لە هەموو چاکە و ڕاستودروستی و ڕاستییەکدایە، <verse eid="EPH 5:9"/><verse number="10" style="v" sid="EPH 5:10"/>هەروەها بزانن کە چی جێگەی ڕەزامەندی مەسیحی خاوەن شکۆیە. <verse eid="EPH 5:10"/><verse number="11" style="v" sid="EPH 5:11"/>بەشداری کرداری تاریکی بێ بەرهەم مەکەن، بەڵکو ئاشکرای بکەن، <verse eid="EPH 5:11"/><verse number="12" style="v" sid="EPH 5:12"/>چونکە ئەو کارانەی بە دزی دەیکەن، تەنانەت ناوهێنانیشی شەرمەزارییە. <verse eid="EPH 5:12"/><verse number="13" style="v" sid="EPH 5:13"/>بەڵام هەموو شتێک لە ڕووناکیدا ئاشکرا بکرێت دەبینرێت، <verse eid="EPH 5:13"/><verse number="14" style="v" sid="EPH 5:14"/>چونکە هەر شتێک ببینرێت ڕووناکییە. بۆیە دەڵێت:</para>
  <para style="q1" vid="EPH 5:14">«ئەی نوستوو هەستە،</para>
  <para style="q2" vid="EPH 5:14">لەنێو مردووان هەستەوە،</para>
  <para style="q2" vid="EPH 5:14">مەسیح بەسەرتدا دەدرەوشێتەوە.»<note caller="+" style="f"><char style="fr" closed="false">5‏:14 </char><char style="ft" closed="false">بڕوانە <char style="xt"><ref loc="ISA 60:1">ئیشایا 60‏:1</ref>‏</char>‏.‏</char></note><verse eid="EPH 5:14"/></para>
  <para style="p">
    <verse number="15" style="v" sid="EPH 5:15"/>ئاگاداربن چۆن دەژین، نەک وەک نەفام، بەڵکو وەک دانا، <verse eid="EPH 5:15"/><verse number="16" style="v" sid="EPH 5:16"/>کات بقۆزنەوە، چونکە زەمانە بەدکارە. <verse eid="EPH 5:16"/><verse number="17" style="v" sid="EPH 5:17"/>گێل مەبن، بەڵکو تێبگەن خواستی مەسیحی باڵادەست چییە. <verse eid="EPH 5:17"/><verse number="18" style="v" sid="EPH 5:18"/>بە شەراب سەرخۆش مەبن کە بەڕەڵایی تێدایە، بەڵکو پڕبن لە ڕۆحی پیرۆز: <verse eid="EPH 5:18"/><verse number="19" style="v" sid="EPH 5:19"/>لەگەڵ یەکتری بە زەبوور و سروود و گۆرانی ڕۆحی بدوێن، لە دڵتانەوە گۆرانی و ستران بۆ یەزدان بڵێن، <verse eid="EPH 5:19"/><verse number="20" style="v" sid="EPH 5:20"/>هەموو کاتێک و بۆ هەموو شتێک بە ناوی عیسای مەسیحی خاوەن شکۆمان سوپاسی خودای باوک بکەن، <verse eid="EPH 5:20"/><verse number="21" style="v" sid="EPH 5:21"/>بە ترسی مەسیح ملکەچی یەکتری بن.<verse eid="EPH 5:21"/></para>
  <para style="s1">ژن و مێرد</para>
  <para style="p">
    <verse number="22" style="v" sid="EPH 5:22"/>ئەی ژنان، ملکەچی مێردەکانتان بن هەروەک چۆن ملکەچی مەسیحن. <verse eid="EPH 5:22"/><verse number="23" style="v" sid="EPH 5:23"/>وەک چۆن مەسیح سەری کڵێسایە کە جەستەی خۆیەتی و خۆی ڕزگارکەریەتی، ئاوا پیاو سەری ژنە. <verse eid="EPH 5:23"/><verse number="24" style="v" sid="EPH 5:24"/>وەک چۆن کڵێسا ملکەچی مەسیحە، ژنانیش دەبێت لە هەموو شتێک ملکەچی مێردەکانیان بن.<verse eid="EPH 5:24"/></para>
  <para style="p">
    <verse number="25" style="v" sid="EPH 5:25"/>ئەی مێردەکان، ژنەکانتان خۆشبوێ، هەروەک مەسیحیش کڵێسای خۆشویست و لە پێناوی خۆی بەختکرد، <verse eid="EPH 5:25"/><verse number="26" style="v" sid="EPH 5:26"/>تاکو پیرۆزی بکات و بە شوشتنی بە ئاو لە ڕێگەی وشەوە پاکی بکاتەوە، <verse eid="EPH 5:26"/><verse number="27" style="v" sid="EPH 5:27"/>بۆ ئەوەی کڵێسایەکی شکۆدار بۆ خۆی ئامادە بکات، لەکە و لۆچ و هیچ شتێکی ئاوای نەبێت، بەڵکو پیرۆز و بێ کەموکوڕی بێت. <verse eid="EPH 5:27"/><verse number="28" style="v" sid="EPH 5:28"/>بە هەمان شێوە پێویستە پیاوان ژنەکانیان وەک جەستەی خۆیان خۆشبوێت، ئەوەی ژنی خۆی خۆشبوێت خۆی خۆشدەوێ. <verse eid="EPH 5:28"/><verse number="29" style="v" sid="EPH 5:29"/>کەس ڕقی لە جەستەی خۆی نابێتەوە، بەڵکو نانی دەدات و بەخێوی دەکات، هەروەک چۆن مەسیح بایەخ بە کڵێسا دەدات، <verse eid="EPH 5:29"/><verse number="30" style="v" sid="EPH 5:30"/>چونکە ئێمە ئەندامی جەستەی ئەوین. <verse eid="EPH 5:30"/><verse number="31" style="v" sid="EPH 5:31"/>﴿لەبەر ئەوە پیاو دایک و باوکی خۆی بەجێدەهێڵێت و بە ژنەکەیەوە دەنووسێت، ئیتر هەردووکیان دەبنە یەک جەستە.﴾<note caller="+" style="f"><char style="fr" closed="false">5‏:31 </char><char style="ft" closed="false"><char style="xt"><ref loc="GEN 2:24">پەیدابوون 2‏:24</ref>.‏</char>‏</char></note> <verse eid="EPH 5:31"/><verse number="32" style="v" sid="EPH 5:32"/>ئەمە نهێنییەکی گەورەیە، بەڵام من باسی مەسیح و کڵێسا دەکەم. <verse eid="EPH 5:32"/><verse number="33" style="v" sid="EPH 5:33"/>ئێوەش با هەر یەکێکتان ژنەکەی وەک خۆی خۆشبوێ، ژنیش ڕێز لە مێردەکەی بگرێت.<verse eid="EPH 5:33"/></para>
  <chapter eid="EPH 5"/>
  <chapter number="6" style="c" sid="EPH 6"/>
  <para style="s1">دایک و باوک و منداڵ</para>
  <para style="p">
    <verse number="1" style="v" sid="EPH 6:1"/>ئەی منداڵان، ئێوە وەک شوێنکەوتەی مەسیحی باڵادەست، گوێڕایەڵی دایک و باوکتان بن، چونکە دروستەکەی ئەوەیە. <verse eid="EPH 6:1"/><verse number="2" style="v" sid="EPH 6:2"/>﴿ڕێزی دایک و باوکتان بگرن.﴾ ئەمە یەکەم ڕاسپاردەیە لەگەڵ بەڵێنەوە دێت <verse eid="EPH 6:2"/><verse number="3" style="v" sid="EPH 6:3"/>﴿بۆ ئەوەی چاکە بێتە ڕێتان و تەمەن درێژ بن لەسەر زەوی.﴾<note caller="+" style="f"><char style="fr" closed="false">6‏:3 </char><char style="ft" closed="false"><char style="xt"><ref loc="DEU 5:16">دواوتار 5‏:16</ref>‏</char>.‏</char></note><verse eid="EPH 6:3"/></para>
  <para style="p">
    <verse number="4" style="v" sid="EPH 6:4"/>ئێوەش ئەی باوکان، منداڵەکانتان تووڕە مەکەن، بەڵکو بەگوێرەی ڕێنمایی و فێرکردنی مەسیحی باڵادەست پەروەردەیان بکەن.<verse eid="EPH 6:4"/></para>
  <para style="s1">کۆیلە و گەورەکانیان</para>
  <para style="p">
    <verse number="5" style="v" sid="EPH 6:5"/>ئەی کۆیلەکان، بە ترس و لەرزەوە بە دڵپاکی گوێڕایەڵی گەورەکانتان بن لەسەر زەوی، وەک بۆ مەسیح بێت، <verse eid="EPH 6:5"/><verse number="6" style="v" sid="EPH 6:6"/>نەک بە خزمەتی بەرچاوان وەک ئەوەی خەڵک ڕازی بکەن، بەڵکو وەک کۆیلەی مەسیح بەدڵ خواستی خودا بەجێبهێنن. <verse eid="EPH 6:6"/><verse number="7" style="v" sid="EPH 6:7"/>با خزمەتتان لە دڵەوە بێت، وەک بۆ عیسای خاوەن شکۆی بکەن نەک بۆ خەڵکی، <verse eid="EPH 6:7"/><verse number="8" style="v" sid="EPH 6:8"/>چونکە دەزانن عیسای خاوەن شکۆ پاداشتی هەرکەسێک دەداتەوە کە کاری چاک دەکات، جا کۆیلە بێت یاخود ئازاد.<verse eid="EPH 6:8"/></para>
  <para style="p">
    <verse number="9" style="v" sid="EPH 6:9"/>ئێوەش ئەی گەورەکان، هەمان شتیان بۆ بکەن، واز لە هەڕەشەلێکردنیان بهێنن، بزانن گەورەی ئەوان و ئێوە لە ئاسمانە، ئەویش لایەنگری ناکات.<verse eid="EPH 6:9"/></para>
  <para style="s1">چەکی تەواوی خودا</para>
  <para style="p">
    <verse number="10" style="v" sid="EPH 6:10"/>لە کۆتاییدا پێتان دەڵێم کە بە یەکبوون لەگەڵ مەسیحی باڵادەست و هێزە گەورەکەی بەهێز بن. <verse eid="EPH 6:10"/><verse number="11" style="v" sid="EPH 6:11"/>بە چەکی تەواوی خودا خۆتان چەکدار بکەن، تاکو بتوانن بەرامبەر پیلانی شەیتان خۆتان ڕابگرن، <verse eid="EPH 6:11"/><verse number="12" style="v" sid="EPH 6:12"/>چونکە زۆرانبازی ئێمە لەگەڵ گۆشت و خوێن نییە، بەڵکو لە دژی سەرۆک و دەسەڵاتدار و فەرمانڕەوایانی ئەم جیهانە تاریکەیە، هەروەها لە دژی سەربازە بەدکارە ڕۆحییەکانە لە شوێنەکانی ئاسمان. <verse eid="EPH 6:12"/><verse number="13" style="v" sid="EPH 6:13"/>بۆیە چەکی تەواوی خودا هەڵبگرن، تاکو بتوانن لە ڕۆژی بەدکاردا خۆڕاگر بن و دوای تەواوبوونی هەموو شتێک، بچەسپێن. <verse eid="EPH 6:13"/><verse number="14" style="v" sid="EPH 6:14"/>بە بەستنی پشتێنی ڕاستی بە ناوقەدتان و زرێی<note caller="+" style="f"><char style="fr" closed="false">6‏:14 </char><char style="ft" closed="false">جلێکی ئاسنینە بۆ پاراستنی سنگی سەرباز لە کاتی جەنگدا. بڕوانە <char style="xt"><ref loc="ISA 59:17">ئیشایا 59‏:17</ref>.‏</char>‏</char></note> ڕاستودروستی بە سنگتانەوە، <verse eid="EPH 6:14"/><verse number="15" style="v" sid="EPH 6:15"/>ئامادەیی لە پێ بکەن بۆ ڕاگەیاندنی مزگێنیی ئاشتی<note caller="+" style="f"><char style="fr" closed="false">6‏:15 </char><char style="ft" closed="false">ڕاگەیاندنی مژدەی ئاشتبوونەوە لەگەڵ خودا.‏</char></note>، <verse eid="EPH 6:15"/><verse number="16" style="v" sid="EPH 6:16"/>لە سەرووی هەموو ئەوانە قەڵغانی باوەڕ هەڵبگرن، بەمە دەتوانن هەموو تیرە گڕدارەکانی شەیتان بکوژێننەوە. <verse eid="EPH 6:16"/><verse number="17" style="v" sid="EPH 6:17"/>هەروەها کڵاوی ئاسنینی ڕزگاری لەسەر بکەن و شمشێری ڕۆحی پیرۆز هەڵبگرن کە پەیامی خودایە.<verse eid="EPH 6:17"/></para>
  <para style="p">
    <verse number="18" style="v" sid="EPH 6:18"/>بە هەموو جۆرە نوێژ و پاڕانەوەیەک، هەموو کاتێک لە ڕۆحی پیرۆزدا نوێژ بکەن. بۆ ئەمەش ئێشک بگرن و بە بەردەوامی بۆ تەواوی گەلی پیرۆزی خودا بپاڕێنەوە. <verse eid="EPH 6:18"/><verse number="19" style="v" sid="EPH 6:19"/>نوێژ بۆ منیش بکەن تاکو هەر کاتێک دەمم دەکەمەوە قسەی گونجاوم بدرێتێ و ئازایانە نهێنی پەیامی ئینجیل ڕابگەیەنم. <verse eid="EPH 6:19"/><verse number="20" style="v" sid="EPH 6:20"/>من لێرە باڵوێزی ئینجیلم، هەرچەندە لە پێناویدا کۆت و بەند کراوم، نوێژ بکەن بۆ ئەوەی بەگوێرەی پێویست ئازابم بۆ قسەکردن.<verse eid="EPH 6:20"/></para>
  <para style="b"/>
  <para style="s1">سڵاوی کۆتایی</para>
  <para style="p">
    <verse number="21" style="v" sid="EPH 6:21"/>تیخیکۆس کە برایەکی خۆشەویست و بە یەکبوون لەگەڵ مەسیح خزمەتکارێکی دڵسۆزە، هەموو شتێکتان پێ دەڵێت بۆ ئەوەی ئێوەش هەواڵی من بزانن و ئاگاداری ئەوە بن کە خەریکی چیم. <verse eid="EPH 6:21"/><verse number="22" style="v" sid="EPH 6:22"/>بە تایبەتی بۆ ئەمە ناردمە لاتان، تاکو هەواڵی ئێمە بزانن و ورەتان بەرز بکاتەوە.<verse eid="EPH 6:22"/></para>
  <para style="b"/>
  <para style="p">
    <verse number="23" style="v" sid="EPH 6:23"/>لە خودای باوک و عیسای مەسیحی خاوەن شکۆوە، ئاشتی و خۆشەویستییەکی لەگەڵ باوەڕ بۆ باوەڕداران.<verse eid="EPH 6:23"/></para>
  <para style="b"/>
  <para style="p">
    <verse number="24" style="v" sid="EPH 6:24"/>نیعمەت لەگەڵ هەموو ئەوانە بێت کە بە خۆشەویستییەکی نەمر عیسای مەسیحی پەروەردگاری ئێمەیان خۆشدەوێت.<verse eid="EPH 6:24"/></para>
  <chapter eid="EPH 6"/>
</usx>
