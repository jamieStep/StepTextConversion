<?xml version="1.0" encoding="UTF-8"?>
<usx version="3.0">
  <book code="2TI" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">دووەم تیمۆساوس</para>
  <para style="toc1">دووەم نامەی پۆڵس بۆ تیمۆساوس</para>
  <para style="toc2">دووەم تیمۆساوس</para>
  <para style="toc3">دووەم تیمۆساوس</para>
  <para style="mt1">دووەم نامەی پۆڵس بۆ تیمۆساوس</para>
  <para style="imt1">کورتە باسێک</para>
  <para style="ip">پۆڵس لەدوای چوارەم گەشتی مزگێنیدەریێتییەکەی، وەک تاوانبارێک خرایە ناو کۆتی بەندیخانەوە ‏<char style="xt">(<ref loc="2TI 1:16">1‏:16</ref>‏)‏</char>. ئەو لەژێر دەسەڵاتی ستەمکارانەی نیڕۆی ئیمپراتۆردا بوو، کە لە نزیکەی ساڵی (66‏ ز.) ئەم نامەیەی بۆ تیمۆساوسی خۆشەویستی نووسیوە. پۆڵس دەیزانی کە لە مەرگ نزیک بووەتەوە ‏<char style="xt">(<ref loc="2TI 4:6-8">4‏:6‏-8</ref>‏)‏</char>، دەیویست مەشخەڵی خزمەتەکەی ڕادەستی نەوەی نوێ بکات «ئەوەی لەبەردەم چەندەها شایەتدا لە منت بیستووە، بە خەڵکی دڵسۆزی بسپێرە کە لێهاتوو بن، خەڵکی دیکەش فێربکەن.» ‏<char style="xt">(<ref loc="2TI 2:2">2‏:2</ref>‏)‏</char>. بۆ زانیاری لەسەر کەسایەتی تیمۆساوس، بڕوانە پێشەکی نامەی یەکەم.</para>
  <para style="ip">سێ هۆکار لە پشت نووسینی ئەم نامەیەوە بوون:</para>
  <para style="ili">1. پۆڵس هەستی بە تەنهایی دەکرد، چونکە زۆربەی خزمەتکاران بەجێیان هێشتبوو، جگە لە لۆقا ‏<char style="xt">(<ref loc="2TI 1:15-4:9">1‏:15‏–4‏:9‏-12</ref>‏)‏</char>. دوو جار داوای هاتنی تیمۆساوسی کرد، چونکە تیمۆساوسی بە کوڕی خۆی دانابوو.</para>
  <para style="ili">2. پۆڵس لە کاتی چەوسانەوەدا بایەخی بە کاروباری کڵێساکان دەدا. تیمۆساوسی هاندەدا بۆ پاراستنی پەیامی مەسیح، «سپاردە چاکەکە بە ڕۆحی پیرۆز بپارێزە،» ‏<char style="xt">(<ref loc="2TI 1:14">1‏:14</ref>‏)‏</char> هەروەها بۆ بەردەوام بوون لە ڕاگەیاندنی مژدەکە ‏<char style="xt">(<ref loc="2TI 4:2">4‏:2</ref>‏)‏</char> و ئامادەبوون بۆ چێژتنی ئازار لە پێناویدا ‏<char style="xt">(<ref loc="2TI 1:8">1‏:8</ref>‏؛ <ref loc="2TI 2:3">2‏:3</ref>‏)‏</char>.</para>
  <para style="ili">3. دەیویست لە ڕێگای تیمۆساوسەوە پەیامەکەی ئاراستەی کڵێسای ئەفەسۆس بکات ‏<char style="xt">(<ref loc="2TI 4:22">4‏:22</ref>‏)‏</char>.</para>
  <chapter number="1" style="c" sid="2TI 1"/>
  <para style="p">
    <verse number="1" style="v" sid="2TI 1:1"/>لە پۆڵسەوە کە بە خواستی خودا نێردراوی عیسای مەسیحە، بەگوێرەی بەڵێنی ژیان کە بە یەکبوون لەگەڵ عیسای مەسیحدا بەدەستدێت،<verse eid="2TI 1:1"/></para>
  <para style="b"/>
  <para style="p">
    <verse number="2" style="v" sid="2TI 1:2"/>بۆ کوڕی خۆشەویستم تیمۆساوس:</para>
  <para style="b" vid="2TI 1:2"/>
  <para style="p" vid="2TI 1:2">با نیعمەت<note caller="+" style="f"><char style="fr" closed="false">1‏:2 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و بەزەیی و ئاشتی لە خودای باوک و عیسای مەسیحی خاوەن شکۆمانەوە لەگەڵت بێت.<verse eid="2TI 1:2"/></para>
  <para style="b"/>
  <para style="s1">هاندان بۆ ئازارچێژتن</para>
  <para style="p">
    <verse number="3" style="v" sid="2TI 1:3"/>سوپاسی خودا دەکەم، ئەوەی هەروەک باوباپیرانم بە ویژدانێکی پاک دەیپەرستم، کاتێک بە شەو و ڕۆژ بێ بڕانەوە لە پاڕانەوەکانمدا یادت دەکەم. <verse eid="2TI 1:3"/><verse number="4" style="v" sid="2TI 1:4"/>کاتێک یادی فرمێسکەکانت دەکەمەوە، پەرۆشی بینینت دەبم تاکو پڕبم لە خۆشی. <verse eid="2TI 1:4"/><verse number="5" style="v" sid="2TI 1:5"/>باوەڕی بێ دووڕوویی تۆم وەبیر دێتەوە کە یەکەم جار لە ناخی لوئیسی داپیرەت و یونیکی دایکتدا نیشتەجێ بوو، دڵنیام لە تۆشدایە.<verse eid="2TI 1:5"/></para>
  <para style="p">
    <verse number="6" style="v" sid="2TI 1:6"/>لەبەر ئەمە وەبیرت دەهێنمەوە ئەو بەهرەیە دابگیرسێنیت کە لەدوای ئەوەی من دەستم لەسەرت دانا خودا پێی بەخشیت، <verse eid="2TI 1:6"/><verse number="7" style="v" sid="2TI 1:7"/>چونکە خودا ڕۆحی ترسی پێمان نەبەخشیوە، بەڵکو ڕۆحی هێز و خۆشەویستی و خۆڕاگریی پێ بەخشیوین. <verse eid="2TI 1:7"/><verse number="8" style="v" sid="2TI 1:8"/>بۆیە نە لە بەرامبەر پەیامەکە سەبارەت بە مەسیحی خاوەن شکۆمان و نە بەرامبەر بە من کە لە پێناوی ئەودا بەند کراوم هەست بە شەرمەزاری مەکە، بەڵکو لەگەڵ من و بە پشتبەستن بە هێزی خودا بەشداری لەو ئازارەدا بکە کە بەهۆی مزگێنییەوە دەیچێژیت. <verse eid="2TI 1:8"/><verse number="9" style="v" sid="2TI 1:9"/>خودا ڕزگاری کردین و بە بانگەوازێکی پیرۆز بانگی کردین، نەک بەگوێرەی کردارمان، بەڵکو بەگوێرەی خواست و نیعمەتی خۆی کە پێش دەستپێکی زەمانە بەهۆی یەکبوونمان لەگەڵ عیسای مەسیحدا پێمان دراوە، <verse eid="2TI 1:9"/><verse number="10" style="v" sid="2TI 1:10"/>ئێستاش ئاشکرا بوو بە دەرکەوتنی عیسای مەسیحی ڕزگارکەرمان، ئەوەی مردنی لەناو برد و لە ڕێگەی پەیامی ئینجیلەوە ژیان و نەمریی ڕووناک کردەوە. <verse eid="2TI 1:10"/><verse number="11" style="v" sid="2TI 1:11"/>بۆ ئەم مزگێنییە بە مزگێنیدەر و نێردراو و مامۆستا دەستنیشان کرام. <verse eid="2TI 1:11"/><verse number="12" style="v" sid="2TI 1:12"/>لەبەر ئەم هۆیەش ئەم ئازارانە دەچێژم، بەڵام شەرمی پێوە ناکەم، چونکە دەزانم باوەڕم بە کێ هێناوە، دڵنیام مەسیح دەتوانێ پارێزگاری سپاردەکەم<note caller="+" style="f"><char style="fr" closed="false">1‏:12 </char><char style="ft" closed="false">مەبەستی لە ئینجیلە.‏</char></note> بکات هەتا ئەو ڕۆژە.<verse eid="2TI 1:12"/></para>
  <para style="s1">سپاردە چاکەکە بپارێزە</para>
  <para style="p">
    <verse number="13" style="v" sid="2TI 1:13"/>بەدوای ئەو فێرکردنە دروستە بکەوە کە لە منت بیستووە، بیکە سەرمەشقی ژیانت، لەگەڵ ئەو باوەڕ و خۆشەویستییەی کە لە یەکبوون لەگەڵ عیسای مەسیحدا هەیە. <verse eid="2TI 1:13"/><verse number="14" style="v" sid="2TI 1:14"/>سپاردە<note caller="+" style="f"><char style="fr" closed="false">1‏:14 </char><char style="ft" closed="false">مەبەستی لە ئینجیلە.‏</char></note> چاکەکە بە ڕۆحی پیرۆز بپارێزە کە تیاماندا نیشتەجێیە.<verse eid="2TI 1:14"/></para>
  <para style="p">
    <verse number="15" style="v" sid="2TI 1:15"/>ئەمە دەزانی، هەموو ئەوانەی لە ئاسیادان وازیان لێ هێنام، لەوانە فیگەلۆس و هەرمۆگینیس.<verse eid="2TI 1:15"/></para>
  <para style="p">
    <verse number="16" style="v" sid="2TI 1:16"/>با مەسیحی باڵادەست بەزەیی بە خێزانی ئۆنیسیفۆرۆسدا بێتەوە، چونکە زۆر جار ورەی بەرز کردومەتەوە و شەرمی بە کۆت و زنجیرم نەبووە، <verse eid="2TI 1:16"/><verse number="17" style="v" sid="2TI 1:17"/>بەڵکو کاتێک لە ڕۆما بوو، بە پەرۆشییەوە بەدوامدا گەڕا و منی دۆزییەوە. <verse eid="2TI 1:17"/><verse number="18" style="v" sid="2TI 1:18"/>با لە‏ ڕۆژی لێپرسینەوەدا بەهۆی مەسیحی باڵادەستەوە بەزەیی خودای باوک بەدەستبهێنێت. تۆ باش دەزانیت کە لە ئەفەسۆس بە چەندین شێوە خزمەتی کردم.<verse eid="2TI 1:18"/></para>
  <chapter eid="2TI 1"/>
  <chapter number="2" style="c" sid="2TI 2"/>
  <para style="s1">بەشداری ئازار بکە</para>
  <para style="p">
    <verse number="1" style="v" sid="2TI 2:1"/>بۆیە کوڕی خۆم، تۆ بەهێز بە بەو نیعمەتەی کە لە عیسای مەسیحدایە. <verse eid="2TI 2:1"/><verse number="2" style="v" sid="2TI 2:2"/>ئەوەی لەبەردەم چەندین شایەتدا لە منت بیستووە، بە خەڵکی دڵسۆزی بسپێرە کە لێهاتوو بن بۆ ئەوەی خەڵکی دیکەش فێربکەن. <verse eid="2TI 2:2"/><verse number="3" style="v" sid="2TI 2:3"/>وەک سەربازێکی چاک بۆ عیسای مەسیح، لەگەڵمان بەشداری لە ئازار بکە. <verse eid="2TI 2:3"/><verse number="4" style="v" sid="2TI 2:4"/>هیچ سەربازێک خۆی بە کاروباری ڕۆژگارەوە خەریک ناکات تاکو فەرماندەکەی ڕازی بکات. <verse eid="2TI 2:4"/><verse number="5" style="v" sid="2TI 2:5"/>ئەگەر یەکێک پێشبڕکێ بکات، خەڵات ناکرێت ئەگەر شوێن یاسای پێشبڕکێکە نەکەوێت. <verse eid="2TI 2:5"/><verse number="6" style="v" sid="2TI 2:6"/>جوتیاری ڕەنجدەر دەبێ یەکەم کەس بێت بەشی خۆی لە بەرهەمەکە ببات. <verse eid="2TI 2:6"/><verse number="7" style="v" sid="2TI 2:7"/>بیربکەوە لەوەی دەیڵێم، مەسیحی خاوەن شکۆ یارمەتیت دەدات لە هەموو شتێک تێبگەیت.<verse eid="2TI 2:7"/></para>
  <para style="p">
    <verse number="8" style="v" sid="2TI 2:8"/>یادی عیسای مەسیح بکە، کە لەنێو مردووان هەستایەوە و لە نەوەی داود بوو. ئەمە پەیامی ئینجیلەکەمە، <verse eid="2TI 2:8"/><verse number="9" style="v" sid="2TI 2:9"/>کە لە پێناویدا ئازار دەچێژم و وەک تاوانبارێک کۆت و زنجیر کراوم، بەڵام وشەی خودا کۆت ناکرێت. <verse eid="2TI 2:9"/><verse number="10" style="v" sid="2TI 2:10"/>بۆیە بەرگەی هەموو شتێک دەگرم لەبەر ئەوانەی خودا هەڵیبژاردن، تاکو ئەوانیش ئەو ڕزگارییە بەدەستبهێنن کە بەهۆی عیسای مەسیحەوەیە، لەگەڵ شکۆی هەتاهەتایی.<verse eid="2TI 2:10"/></para>
  <para style="p">
    <verse number="11" style="v" sid="2TI 2:11"/>ئەم قسەیە ڕاستە:</para>
  <para style="q1" vid="2TI 2:11">«ئەگەر لەگەڵیدا مردبین،</para>
  <para style="q2" vid="2TI 2:11">لەگەڵیشی دەژین،<verse eid="2TI 2:11"/></para>
  <para style="q1">
    <verse number="12" style="v" sid="2TI 2:12"/>ئەگەر دانبەخۆدا بگرین،</para>
  <para style="q2" vid="2TI 2:12">لەگەڵیدا پاشایەتی دەکەین.</para>
  <para style="q1" vid="2TI 2:12">ئەگەر نکۆڵی لێ بکەین،</para>
  <para style="q2" vid="2TI 2:12">ئەویش نکۆڵیمان لێدەکات.<verse eid="2TI 2:12"/></para>
  <para style="q1">
    <verse number="13" style="v" sid="2TI 2:13"/>ئەگەر دڵسۆز نەبین،</para>
  <para style="q2" vid="2TI 2:13">ئەو هەر بە دڵسۆزی دەمێنێتەوە،</para>
  <para style="q2" vid="2TI 2:13">چونکە ناتوانێت نکۆڵی لە خۆی بکات.»<verse eid="2TI 2:13"/></para>
  <para style="s1">کارگەری وشەی ڕاست</para>
  <para style="p">
    <verse number="14" style="v" sid="2TI 2:14"/>ئەمانەیان بیربخەوە و لە شەڕەقسە ئاگاداریان بکەوە لەبەردەم خودا، چونکە سوودی نییە، بەڵکو بیسەران دەڕووخێنێت. <verse eid="2TI 2:14"/><verse number="15" style="v" sid="2TI 2:15"/>کۆشش بکە وەک کارگەرێکی بێ شەرمەزاری خۆت بسەلمێنی بۆ خودا، بە ڕێگای ڕاست وشەی ڕاستی لێک بدەیتەوە. <verse eid="2TI 2:15"/><verse number="16" style="v" sid="2TI 2:16"/>خۆت لە قسەی هیچوپووچ بپارێزە، چونکە زیاتر و زیاتر مرۆڤ بەرەو خوانەناسی دەبات. <verse eid="2TI 2:16"/><verse number="17" style="v" sid="2TI 2:17"/>وشەکانیان وەک لاڕەشەیە<note caller="+" style="f"><char style="fr" closed="false">2‏:17 </char><char style="ft" closed="false">یۆنانی: <char style="tl">گانگرین‏</char>، نەخۆشییەکی کوشندەیە.‏</char></note> تەشەنە دەکات. لەوانە هیمینایۆس و فیلێتۆس، <verse eid="2TI 2:17"/><verse number="18" style="v" sid="2TI 2:18"/>کە لە ڕاستی دەرچوون و دەڵێن هەستانەوە ڕوویداوە، ئیتر باوەڕی هەندێک هەڵدەگێڕنەوە. <verse eid="2TI 2:18"/><verse number="19" style="v" sid="2TI 2:19"/>بەڵام بناغە توندەکەی خودا چەسپاوە، ئەم مۆرەی لەسەرە: ﴿یەزدان ئەوانەی هی خۆیەتی دەیانناسێت،﴾<note caller="+" style="f"><char style="fr" closed="false">2‏:19 </char><char style="ft" closed="false"><char style="xt"><ref loc="NUM 16:5">سەرژمێری 16‏:5</ref>‏</char>‏</char></note> هەروەها «ئەوەی ناوی یەزدانی لەسەرە، با لە بەدکاری دووربکەوێتەوە.»<verse eid="2TI 2:19"/></para>
  <para style="p">
    <verse number="20" style="v" sid="2TI 2:20"/>بەڵام لە ماڵێکی گەورەدا تەنها قاپوقاچاغی زێڕ و زیو نییە، بەڵکو دارینە و گڵینیش هەیە کە هەندێکیان بۆ ڕێزلێنانن و هەندێکی دیکەشیان بۆ کاروباری ئاسایین. <verse eid="2TI 2:20"/><verse number="21" style="v" sid="2TI 2:21"/>بۆیە ئەگەر یەکێک خۆی لەمانە پاک بکاتەوە، ئەوا دەبێتە جامێک بۆ ڕێزلێنان، پیرۆز<note caller="+" style="f"><char style="fr" closed="false">2‏:21 </char><char style="ft" closed="false">تەرخانکراو‏</char></note> و سوودبەخش بۆ گەورەکەی، ئامادە بۆ هەموو کارێکی چاک.<verse eid="2TI 2:21"/></para>
  <para style="p">
    <verse number="22" style="v" sid="2TI 2:22"/>لە هەوەسەکانی گەنجییەتی ڕابکە، کۆشش بکە بۆ ڕاستودروستی و باوەڕ و خۆشەویستی و ئاشتی لەگەڵ ئەوانەی بە دڵێکی پاک لە مەسیحی باڵادەست دەپاڕێنەوە. <verse eid="2TI 2:22"/><verse number="23" style="v" sid="2TI 2:23"/>لە گفتوگۆی پووچ و نەزان دووربکەوە، بزانە شەڕی لێ دەکەوێتەوە. <verse eid="2TI 2:23"/><verse number="24" style="v" sid="2TI 2:24"/>بەندەی مەسیحی خاوەن شکۆ نابێت شەڕفرۆش بێت، بەڵکو دەبێت لەگەڵ هەمووان میهرەبان بێت، توانای فێرکردنی هەبێت، هەروەها پێویستە لە کاتی تەنگانەدا دان بەخۆیدا بگرێت. <verse eid="2TI 2:24"/><verse number="25" style="v" sid="2TI 2:25"/>ئەوانەی بەربەرەکانێی دەکەن بە دڵنەرمی ڕاستیان بکاتەوە، بە هیوای ئەوەی خودا تۆبەکردنی ڕاستی ناسینیان بداتێ <verse eid="2TI 2:25"/><verse number="26" style="v" sid="2TI 2:26"/>و لە داوی شەیتان هۆشیان بەخۆیاندا بێتەوە، ئەوەی بۆ ئەنجامدانی خواستی خۆی بەندی کردن.<verse eid="2TI 2:26"/></para>
  <chapter eid="2TI 2"/>
  <chapter number="3" style="c" sid="2TI 3"/>
  <para style="s1">نیشانەکانی ڕۆژانی دوایی</para>
  <para style="p">
    <verse number="1" style="v" sid="2TI 3:1"/>ئەوە بزانە کە لە ڕۆژانی کۆتاییدا کاتێکی تەنگانە دادێت، <verse eid="2TI 3:1"/><verse number="2" style="v" sid="2TI 3:2"/>چونکە خەڵکی خۆیان خۆشدەوێ، پارەیان خۆشدەوێ، لووتبەرزن، خۆهەڵکێشن، زمانپیسن، گوێڕایەڵی دایک و باوک نابن، سوپاسگوزار نین، گڵاون، <verse eid="2TI 3:2"/><verse number="3" style="v" sid="2TI 3:3"/>بێ خۆشەویستین، گەردن ئازاد ناکەن، بوختانکەرن، بەسەرخۆدا زاڵنەبوون، دڕندەن، حەز لە چاکە ناکەن، <verse eid="2TI 3:3"/><verse number="4" style="v" sid="2TI 3:4"/>ناپاکن، سەرەڕۆ و لەخۆبایین، زیاتر حەزیان لە چێژە نەک خۆشەویستی خودا، <verse eid="2TI 3:4"/><verse number="5" style="v" sid="2TI 3:5"/>ڕواڵەتی خواترسییان هەیە، بەڵام نکۆڵی لە هێزەکەی دەکەن. جا لەوانە دوور بکەونەوە.<verse eid="2TI 3:5"/></para>
  <para style="p">
    <verse number="6" style="v" sid="2TI 3:6"/>ئەوانە لەو جۆرە کەسانەن کە بە ماڵاندا دەگەڕێن، ژنە لاوازەکان دەستەمۆ دەکەن، کە بە بارگرانی گوناهەوە شوێنی هەموو جۆرە هەوەسێک کەوتوون، <verse eid="2TI 3:6"/><verse number="7" style="v" sid="2TI 3:7"/>هەردەم فێر دەبن، بەڵام هەرگیز ناتوانن ڕاستی بناسن. <verse eid="2TI 3:7"/><verse number="8" style="v" sid="2TI 3:8"/>وەک چۆن یەنیس و یەمبریس<note caller="+" style="f"><char style="fr" closed="false">3‏:8 </char><char style="ft" closed="false">دوو جادووگەری میسری بوون کە لە کۆشکی فیرعەون بەربەرەکانێی موسایان کرد، بڕوانە <char style="xt"><ref loc="EXO 7:11">دەرچوون 7‏:11</ref>‏</char>‏.‏</char></note> بەربەرەکانێی موسایان کرد، ئەوانەش بەربەرەکانێی ڕاستی دەکەن. ئەو پیاوانە مێشکیان گەندەڵ بووە و لەلایەن باوەڕەکەوە ڕەتکراونەتەوە. <verse eid="2TI 3:8"/><verse number="9" style="v" sid="2TI 3:9"/>بەڵام زیاتر پێش ناکەون، چونکە گێلایەتییان بۆ هەمووان دەردەکەوێت، وەک گێلایەتی ئەوانی لێهات.<verse eid="2TI 3:9"/></para>
  <para style="s1">لەسەر باوەڕت بمێنەوە</para>
  <para style="p">
    <verse number="10" style="v" sid="2TI 3:10"/>بەڵام تۆ، فێرکردن و شێوازی ژیان، ئامانج و باوەڕ، ئارامگرتن و خۆشەویستی و دانبەخۆداگرتن، <verse eid="2TI 3:10"/><verse number="11" style="v" sid="2TI 3:11"/>چەوسانەوە و ئازاری منت زانی، ئەوەی لە ئەنتاکیا و کۆنیا و لیسترا بەسەرم هات و بەرگەی چ چەوسانەوەیەکم گرت، بەڵام مەسیحی باڵادەست لە هەموویان دەربازی کردم. <verse eid="2TI 3:11"/><verse number="12" style="v" sid="2TI 3:12"/>هەموو ئەوانەی دەیانەوێ بە لەخواترسییەوە بە یەکبوون لەگەڵ عیسای مەسیح بژین، دەچەوسێنرێنەوە، <verse eid="2TI 3:12"/><verse number="13" style="v" sid="2TI 3:13"/>بەڵام خراپەکار و فێڵبازان بەرەو خراپتر دەڕۆن کە چەواشەکار و چەواشەکراون. <verse eid="2TI 3:13"/><verse number="14" style="v" sid="2TI 3:14"/>بەڵام تۆ، لەسەر ئەوە بمێنەوە کە فێری بوویت و دڵنیابوویت، چونکە زانیت لە کێ فێربوویت، <verse eid="2TI 3:14"/><verse number="15" style="v" sid="2TI 3:15"/>هەروەها لە منداڵییەوە لە نووسراوە پیرۆزەکانەوە دەزانیت کە دەتوانن لە ڕێگەی باوەڕ بە عیسای مەسیح بتکەنە دانا بۆ بەدەستهێنانی ڕزگاری. <verse eid="2TI 3:15"/><verse number="16" style="v" sid="2TI 3:16"/>هەموو نووسراوە پیرۆزەکان لە سروشی خودان<note caller="+" style="f"><char style="fr" closed="false">3‏:16 </char><char style="ft" closed="false">یۆنانی: فووی خودا.‏</char></note>، سوودبەخشن بۆ فێرکردن و سەرزەنشت و ڕاستەڕێکردن و لێڕاهێنان لە ڕاستودروستی، <verse eid="2TI 3:16"/><verse number="17" style="v" sid="2TI 3:17"/>تاکو پیاوی خودا تەواو ئامادە بێت بۆ هەموو کارێکی باش.<verse eid="2TI 3:17"/></para>
  <chapter eid="2TI 3"/>
  <chapter number="4" style="c" sid="2TI 4"/>
  <para style="s1">وشەی خودا ڕابگەیەنە</para>
  <para style="p">
    <verse number="1" style="v" sid="2TI 4:1"/>لەبەردەم خودا و عیسای مەسیح، ئەوەی لە داهاتوودا زیندووان و مردووان حوکم دەدات، لەبەر دەرکەوتنی خۆی و شانشینەکەی ڕاتدەسپێرم: <verse eid="2TI 4:1"/><verse number="2" style="v" sid="2TI 4:2"/>وشەی خودا ڕابگەیەنە، ئامادە بە لە کاتی گونجاو و نەگونجاو، خەڵکی ڕاستەڕێ بکە، سەرزەنشت بکە و ورەیان بەرز بکەرەوە، بەوپەڕی پشوودرێژی و هەوڵی فێرکردن، <verse eid="2TI 4:2"/><verse number="3" style="v" sid="2TI 4:3"/>چونکە کاتێک دێت خەڵک بەرگەی فێرکردنی دروست ناگرن، بەڵکو بەگوێرەی ئارەزووی تایبەتی خۆیان مامۆستا کۆدەکەنەوە تاکو ختووکەی گوێیان بدات. <verse eid="2TI 4:3"/><verse number="4" style="v" sid="2TI 4:4"/>بۆ ڕاستی گوێیان دادەخەن، بۆ ئەفسانە لادەدەن. <verse eid="2TI 4:4"/><verse number="5" style="v" sid="2TI 4:5"/>بەڵام تۆ، لە هەموو شتێکدا وریابە، لە ئازاردا دان بە خۆتدا بگرە، بە کاری مزگێنیدەری هەستە، خزمەتی خۆت تەواو بکە.<verse eid="2TI 4:5"/></para>
  <para style="p">
    <verse number="6" style="v" sid="2TI 4:6"/>سەبارەت بە من، وا وەک شەرابی پێشکەشکراو دەڕژێم<note caller="+" style="f"><char style="fr" closed="false">4‏:6 </char><char style="ft" closed="false">مەبەستی نووسەر لێرەدا واتا من وا دەمرم، نەریت و باو بووە کە خواردنەوەی گرنگ وەک قوربانی ڕژێنراوە، <char style="xt"><ref loc="LEV 23:18">لێڤییەکان 23‏:18</ref>‏</char>‏.‏</char></note> و کاتی کۆچکردنم هاتووە. <verse eid="2TI 4:6"/><verse number="7" style="v" sid="2TI 4:7"/>تێکۆشانێکی باش تێکۆشاوم، پێشبڕکێکەم تەواو کرد و باوەڕەکەم پاراست. <verse eid="2TI 4:7"/><verse number="8" style="v" sid="2TI 4:8"/>ئێستا تاجی ڕاستودروستیم بۆ دانراوە، ئەوەی مەسیحی خاوەن شکۆ کە دادوەری ڕاستودروستە لەو ڕۆژەدا دەمداتێ، تەنها بۆ من نییە، بەڵکو بۆ هەموو ئەوانەشە کە پەرۆشی دەرکەوتنین.<verse eid="2TI 4:8"/></para>
  <para style="s1">دوا ڕاسپاردە</para>
  <para style="p">
    <verse number="9" style="v" sid="2TI 4:9"/>کۆشش بکە زوو بێیتە لام، <verse eid="2TI 4:9"/><verse number="10" style="v" sid="2TI 4:10"/>چونکە دیماس بەجێی هێشتم، ئەم جیهانەی خۆشویست و چوو بۆ سالۆنیکی، کریسکینیش بۆ گەلاتیا و تیتۆس بۆ دەلماتیا. <verse eid="2TI 4:10"/><verse number="11" style="v" sid="2TI 4:11"/>بە تەنها لۆقام لەلایە. مەرقۆس لەگەڵ خۆت بهێنە، چونکە لە خزمەتکردندا سوودی بۆم هەیە. <verse eid="2TI 4:11"/><verse number="12" style="v" sid="2TI 4:12"/>تیخیکۆسم ناردووە بۆ ئەفەسۆس. <verse eid="2TI 4:12"/><verse number="13" style="v" sid="2TI 4:13"/>کاتێک هاتیت، ئەو کەوایە لەگەڵ خۆت بهێنە کە لە ترۆئاس لەلای کارپۆس بەجێم هێشت، تۆمارەکانیش<note caller="+" style="f"><char style="fr" closed="false">4‏:13 </char><char style="ft" closed="false">پەڕتووکی نووسراو لەسەر پێست یان کاغەز و پێچراوەتەوە.‏</char></note> بهێنە، بە تایبەت دەستنووسەکان.<verse eid="2TI 4:13"/></para>
  <para style="p">
    <verse number="14" style="v" sid="2TI 4:14"/>ئەسکەندەری مسگەر زۆر خراپەی لەگەڵ کردم، مەسیحی خاوەن شکۆ تۆڵەی لێدەکاتەوە لەسەر کردارەکانی. <verse eid="2TI 4:14"/><verse number="15" style="v" sid="2TI 4:15"/>خۆتی لێ بپارێزە، چونکە زۆر بەرهەڵستی پەیامەکەمانی کرد.<verse eid="2TI 4:15"/></para>
  <para style="p">
    <verse number="16" style="v" sid="2TI 4:16"/>لە بەرگری یەکەمم کەس لەگەڵم نەهات، بەڵکو هەموو بەجێیان هێشتم. خودایە، لەسەریان هەژمارد مەکە. <verse eid="2TI 4:16"/><verse number="17" style="v" sid="2TI 4:17"/>بەڵام مەسیحی خاوەن شکۆ لەگەڵم وەستا و بەهێزی کردم، تاکو بە منەوە جاڕدانەکە بە تەواوی بدرێت و هەموو گەلان بیبیستن. ئیتر لە دەمی شێر دەرباز بووم. <verse eid="2TI 4:17"/><verse number="18" style="v" sid="2TI 4:18"/>مەسیحی خاوەن شکۆ لە هەموو خراپەیەک دەربازم دەکات و ڕزگارم دەکات بۆ شانشینە ئاسمانییەکەی. با هەتاهەتایە مەسیح شکۆدار بێت! ئامین.<verse eid="2TI 4:18"/></para>
  <para style="s1">سڵاوی کۆتایی</para>
  <para style="p">
    <verse number="19" style="v" sid="2TI 4:19"/>سڵاو لە پریسکیلا و ئەکیلا و خێزانی ئۆنیسیفۆرۆس بکە.<verse eid="2TI 4:19"/></para>
  <para style="b"/>
  <para style="p">
    <verse number="20" style="v" sid="2TI 4:20"/>ئەراستۆس لە کۆرنسۆس مایەوە، بەڵام تروفیمۆسم بە نەخۆشی لە میلیتۆس بەجێهێشت. <verse eid="2TI 4:20"/><verse number="21" style="v" sid="2TI 4:21"/>کۆشش بکە پێش زستان بێی.</para>
  <para style="b" vid="2TI 4:21"/>
  <para style="p" vid="2TI 4:21">یۆبۆلۆس و پودیس و لینۆس و کڵاودیا و هەموو خوشکان و برایان سڵاوت لێدەکەن.<verse eid="2TI 4:21"/></para>
  <para style="b"/>
  <para style="p">
    <verse number="22" style="v" sid="2TI 4:22"/>مەسیحی خاوەن شکۆ لەگەڵ ڕۆحت بێت. با نیعمەتتان لەگەڵ بێت.<verse eid="2TI 4:22"/></para>
  <chapter eid="2TI 4"/>
</usx>
