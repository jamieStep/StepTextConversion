<?xml version="1.0" encoding="UTF-8"?>
<usx version="3.0">
  <book code="JDG" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">ڕابەران</para>
  <para style="toc1">ڕابەران</para>
  <para style="toc2">ڕابەران</para>
  <para style="toc3">ڕابەران</para>
  <para style="mt1">ڕابەران</para>
  <para style="imt1">کورتە باسێک</para>
  <para style="ip">
    <char style="em">پەڕتووکی ڕابەران مانەوەی ئیسرائیل لە ڕۆژانی تاریکی کەنعانییەکان دەخاتە ڕوو، کاتێک لەژێر دەسەڵاتی ڕابەران چوونە ژێر باڵی خودا.‏</char></para>
  <para style="ib"/>
  <para style="ip">بە کاریگەری ئەوەی گەلی خودا چوونە ناو خاکی کەنعان، لەدوای مردنی یەشوعی کوڕی نون، کە شوێنگرەوەی موسا بوو، چەند پیاوێک ڕابەرایەتی گەلیان گرتە ئەستۆ کە پێیان دەگوترا ڕابەران، یان دڵسۆزان. ئەرکی سەرەکییان ئەرکی سەربازی بوو کە خاکەکەیان لە هێرشی دوژمنان دەپاراست و لە سنوورەکانیان وەدەریان دەنان، کاتێک ئیسرائیلییەکانیان ملکەچ دەکرد و دەیانچەوساندنەوە گەلیان لە دەسەڵاتی ئەوان ڕزگار دەکرد. لە ماوەی ئەو سەردەمەی مێژوو لە ژیانی گەلی ئیسرائیل وڵات تووشی چەند جەنگێکی یەک لەدوای یەکی بێگانەکان هات، گەلی ئیسرائیل پەنایان بۆ خودا دەبرد بۆ ئەوەی لە چنگی دوژمنەکانیان ڕزگاریان بکات، خوداش ڕابەرێکی بۆ هەڵدەستاندنەوە بۆ ئەوەی ڕزگاریان بکات. لە دەقەکانی ئەم پەڕتووکە چەندین جار ئەو ڕووداوە دووبارە بووەتەوە. بە داخەوە گەل سەرباری ئەوەی تووشی سزا و ناخۆشی بوو نەیزانی کە سەرپێچی خودا ڕوو لە کارەساتە.</para>
  <para style="ip">وانەی ئازاربەخشی ئەم پەڕتووکە ئەمەیە «کرێی گوناه مردنە،» (نامەی <char style="xt"><ref loc="ROM 6:23">ڕۆما 6‏:23</ref>‏</char>‏). گوناه شێوەی جۆراوجۆری هەیە، جلی جۆراوجۆر دەپۆشێت، هەندێکیان درەوشاوەن و ڕازێنراوەن وەک گوناهەکانی پاشاکان، هەندێکیشیان وەحشیگەری و توندڕەوییە وەک ئەو گوناهانەی لە بەشەکانی کۆتایی ئەم پەڕتووکە تۆمارکراون، بەڵام هەمان ئەنجامیان هەیە. کاتێک هەرکەسە بە ویستی خۆی هەڵسوکەوت دەکات وێرانکاری و ئاژاوە دەکەوێتەوە (<char style="xt"><ref loc="JDG 21:25">ڕابەران 21‏:25</ref>‏</char>‏). بەڵام خودا لە سایەی دڵسۆزییەکەی، باوەڕداران ڕزگار دەکات کاتێک بە پەشیمانبوونەوەیەکی ڕاستگۆوە دەگەڕێنەوە لای.</para>
  <para style="ie"/>
  <chapter number="1" style="c" sid="JDG 1"/>
  <para style="s1">شەڕ لەگەڵ پاشماوەی کەنعانییەکان</para>
  <para style="p">
    <verse number="1" style="v" sid="JDG 1:1"/>لەدوای مردنی یەشوع، نەوەی ئیسرائیل لە یەزدانیان پرسی و گوتیان: «کێ لە ئێمە یەکەم جار بچێت بۆ شەڕکردن لە دژی کەنعانییەکان؟»<verse eid="JDG 1:1"/></para>
  <para style="p">
    <verse number="2" style="v" sid="JDG 1:2"/>یەزدانیش وەڵامی دانەوە: «با هۆزی یەهودا بچن، من وا خاکەکەم خستووەتە ژێر دەستیان.»<verse eid="JDG 1:2"/></para>
  <para style="p">
    <verse number="3" style="v" sid="JDG 1:3"/>پیاوانی یەهوداش بە شیمۆنییەکانی برایانیان گوت: «لەو بەشە خاکەی لە تیروپشک بۆمان دەرچووە لەگەڵمان وەرن، با لە دژی کەنعانییەکان بجەنگین، ئینجا ئێمەش لەو بەشە خاکەی کە بۆتان دەرچووە لەگەڵتان دێین.» شیمۆنییەکانیش لەگەڵیان چوون.<verse eid="JDG 1:3"/></para>
  <para style="p">
    <verse number="4" style="v" sid="JDG 1:4"/>پیاوانی یەهودا چوون، یەزدانیش کەنعانی و پریزییەکانی خستە ژێر دەستیان، ئەوانیش لە بەزەق دە هەزار پیاویان لێ کوشتن. <verse eid="JDG 1:4"/><verse number="5" style="v" sid="JDG 1:5"/>ئینجا لە بەزەق، ئەدۆنی بەزەقیان<note caller="+" style="f"><char style="fr" closed="false">1‏:5 </char><char style="ft" closed="false">واتا میری بەزەق.‏</char></note> دۆزییەوە و شەڕیان لە دژی کرد، کەنعانی و پریزییەکانیان شکاند. <verse eid="JDG 1:5"/><verse number="6" style="v" sid="JDG 1:6"/>ئەدۆنی بەزەق هەڵات، بەڵام ئەوان بەدوای کەوتن و گرتیان و پەنجە گەورەی دەست و پێیان بڕی.<verse eid="JDG 1:6"/></para>
  <para style="p">
    <verse number="7" style="v" sid="JDG 1:7"/>ئەدۆنی بەزەق گوتی: «حەفتا پاشا کە پەنجە گەورەی دەست و قاچیان بڕابوو لەژێر مێزی نانخواردنەکەم بەرماوەیان هەڵدەگرتەوە، ئەوەی کردبووم خودا پێی کردمەوە.» ئینجا هێنایانە ئۆرشەلیم و لەوێ مرد.<verse eid="JDG 1:7"/></para>
  <para style="p">
    <verse number="8" style="v" sid="JDG 1:8"/>کوڕانی یەهودا هێرشیان بردە سەر ئۆرشەلیم و گرتیان، خەڵکەکەیان بە شمشێر کوشت و ئاگریان لە شارەکە بەردا.<verse eid="JDG 1:8"/></para>
  <para style="p">
    <verse number="9" style="v" sid="JDG 1:9"/>لەدوای ئەوە کوڕانی یەهودا بەرەو خوارەوە چوون بۆ شەڕکردن لە دژی کەنعانییەکانی ناوچە شاخاوییەکان و ئەوانەی نەقەب و ئەوانەی لە زوورگەکانی<note caller="+" style="f"><char style="fr" closed="false">1‏:9 </char><char style="ft" closed="false">زوورگ: لە تەپۆڵکە بەرزترە، هەروەک بەرزاییەکانی زوورگەزراو لە کوردستان.‏</char></note> خۆرئاوا نیشتەجێ بوون. <verse eid="JDG 1:9"/><verse number="10" style="v" sid="JDG 1:10"/>ئینجا کوڕانی یەهودا بەرەو کەنعانییەکانی دانیشتووی حەبرۆن چوون و شێشەی و ئەحیمەن و تەلمەییان بەزاند. حەبرۆن پێشتر ناوی قیریەت ئەربەع بوو. <verse eid="JDG 1:10"/><verse number="11" style="v" sid="JDG 1:11"/>لەوێشەوە بۆ هێرشکردنە سەر دانیشتووانی دەڤیر پێشڕەوییان کرد، دەڤیر پێشتر ناوی قیریەت سێفەر بوو.<verse eid="JDG 1:11"/></para>
  <para style="p">
    <verse number="12" style="v" sid="JDG 1:12"/>ئینجا کالێب گوتی: «ئەوەی پەلاماری قیریەت سێفەر بدات و بیگرێت، عەکسای کچمی دەدەمێ ببێتە ژنی.» <verse eid="JDG 1:12"/><verse number="13" style="v" sid="JDG 1:13"/>ئیتر عۆسنیێلی کوڕی<note caller="+" style="f"><char style="fr" closed="false">1‏:13 </char><char style="ft" closed="false">واتا عۆسنیێل برازای کالێب بوو، بڕوانە <char style="xt"><ref loc="JDG 3:9">3‏:9</ref>‏</char>.‏</char></note> قەنەزی برای کالێب کە لەو بچووکتر بوو، قیریەت سێفەری گرت. کالێبیش عەکسای کچی دایێ بۆ ئەوەی ببێتە ژنی.<verse eid="JDG 1:13"/></para>
  <para style="p">
    <verse number="14" style="v" sid="JDG 1:14"/>ئینجا لە کاتی هاتنی بۆ لای عۆسنیێل، عەکسا هانی دا بۆ ئەوەی داوای کێڵگەیەک لە باوکی بکات. کاتێک عەکسا لە گوێدرێژەکە دابەزی، کالێب لێی پرسی: «چیت بۆ بکەم؟»<verse eid="JDG 1:14"/></para>
  <para style="p">
    <verse number="15" style="v" sid="JDG 1:15"/>ئەویش پێی گوت: «بەرەکەتێکم بدەرێ، لەبەر ئەوەی لە نەقەب زەویت پێداوم، سەرچاوەکانی ئاوم بدەرێ.» کالێبیش کانیاوەکانی سەروو و خوارووی پێدا.<verse eid="JDG 1:15"/></para>
  <para style="p">
    <verse number="16" style="v" sid="JDG 1:16"/>نەوەی خەزووری موسا، ئەوەی کە قێنی بوو<note caller="+" style="f"><char style="fr" closed="false">1‏:16 </char><char style="ft" closed="false">خەزووری موسا ناوی (یەترۆ) بوو، هەروەها (ڕەعوئێل)یشی پێ دەگوترا. دەشێت ڕەعوئێل ناوی خێڵی یەترۆ بووبێت. بڕوانە <char style="xt"><ref loc="EXO 3:1">دەرچوون 3‏:1</ref> و <ref loc="EXO 2:18">2‏:18</ref> و <ref loc="NUM 10:29">سەرژمێری 10‏:29</ref>‏</char>‏.‏</char></note>، لە شاری دار خورما<note caller="+" style="f"><char style="fr" closed="false">1‏:16 </char><char style="ft" closed="false">مەبەستی لە شاری ئەریحایە، لێرە و لە <char style="xt"><ref loc="JDG 3:13">3‏:13</ref>‏</char>.‏</char></note> لەگەڵ کوڕانی یەهودا چوونە چۆڵەوانی یەهودا لە نەقەب لە نزیکی عەراد، چوون و لەگەڵ گەلەکە نیشتەجێ بوون.<verse eid="JDG 1:16"/></para>
  <para style="p">
    <verse number="17" style="v" sid="JDG 1:17"/>پیاوەکانی یەهودا لەگەڵ شیمۆنییەکانی برایان چوون و کەنعانییەکانی دانیشتووی چەفەتیان بەزاند، بە تەواوی وێرانیان کرد<note caller="+" style="f"><char style="fr" closed="false">1‏:17 </char><char style="ft" closed="false">بە تەواوی وێرانیان کرد: لە زمانی عیبری ئەم زاراوەیە دەگەڕێتەوە بۆ شتێک یان کەسێک کە دەبەخشرێت بە یەزدان، زۆر جار بەخشینەکە بە تەواوی لە ناودەبردرێت.‏</char></note>، لەبەر ئەوە ناویان لە شارەکە نا حۆرما<note caller="+" style="f"><char style="fr" closed="false">1‏:17 </char><char style="ft" closed="false">حۆرما واتا وێرانکردن.‏</char></note>. <verse eid="JDG 1:17"/><verse number="18" style="v" sid="JDG 1:18"/>کوڕانی یەهودا دەستیان گرت بەسەر غەزە و ئەسقەلان و عەقرۆن و سنوورەکانیان.<verse eid="JDG 1:18"/></para>
  <para style="p">
    <verse number="19" style="v" sid="JDG 1:19"/>یەزدانیش لەگەڵ کوڕانی یەهودا بوو، جا ناوچە شاخاوییەکە بووە موڵکیان، بەڵام نەیانتوانی دانیشتووانی دەشتاییەکان دەربکەن، چونکە گالیسکەی ئاسنینیان هەبوو. <verse eid="JDG 1:19"/><verse number="20" style="v" sid="JDG 1:20"/>هەروەک موسا بەڵێنی دابوو<note caller="+" style="f"><char style="fr" closed="false">1‏:20 </char><char style="ft" closed="false">بڕوانە <char style="xt"><ref loc="JOS 14:9">یەشوع 14‏:9</ref>‏</char>‏.‏</char></note>، حەبرۆنیان دایە کالێب، ئەویش هەر سێ خێڵی نەوەی عەناقی لەوێ دەرکرد. <verse eid="JDG 1:20"/><verse number="21" style="v" sid="JDG 1:21"/>بەڵام هۆزی بنیامینیش یەبوسییەکانی دانیشتووی ئۆرشەلیمیان دەرنەکرد، ئیتر یەبوسییەکان لەگەڵ نەوەی بنیامین لە ئۆرشەلیم ژیان، هەتا ئەمڕۆش.<verse eid="JDG 1:21"/></para>
  <para style="p">
    <verse number="22" style="v" sid="JDG 1:22"/>هەروەها بنەماڵەی یوسف هێرشیان بردە سەر بێت‌ئێل و یەزدانیش لەگەڵیان بوو. <verse eid="JDG 1:22"/><verse number="23" style="v" sid="JDG 1:23"/>کاتێک ماڵی یوسف سیخوڕیان نارد بۆ بێت‌ئێل، کە پێشتر شارەکە ناوی لوز بوو، <verse eid="JDG 1:23"/><verse number="24" style="v" sid="JDG 1:24"/>سیخوڕەکان پیاوێکیان بینی لە شارەکە هاتبووە دەرەوە، پێیان گوت: «دەروازەی شارەکەمان پیشان بدە، ئێمەش لەگەڵت باش دەبین.» <verse eid="JDG 1:24"/><verse number="25" style="v" sid="JDG 1:25"/>ئەویش دەروازەی شارەکەی پیشاندان، ئەوانیش شارەکەیان دایە بەر زەبری شمشێر، بەڵام پیاوەکە و هەموو تیرەکەی ئەویان بەڕەڵا کرد. <verse eid="JDG 1:25"/><verse number="26" style="v" sid="JDG 1:26"/>پیاوەکەش چوو بۆ خاکی حیتییەکان و شارێکی دروستکرد و ناوی لێنا لوز، هەتا ئەمڕۆش ئەوە ناویەتی.<verse eid="JDG 1:26"/></para>
  <para style="p">
    <verse number="27" style="v" sid="JDG 1:27"/>بەڵام مەنەشە ئەم خەڵکانەی لەگەڵ دانیشتووانی دەوروبەریان دەرنەکرد: خەڵکی بێت‌شان و تەعنەک و دۆر و یەڤلەعام و مەگیدۆ، چونکە کەنعانییەکان سوور بوون لەسەر نیشتەجێبوون لەو خاکە. <verse eid="JDG 1:27"/><verse number="28" style="v" sid="JDG 1:28"/>کاتێک ئیسرائیلییەکان بەهێز بوون، کەنعانییەکانیان خستە ژێر کاری بێگاری، بەڵام بە تەواوی دەریاننەکردن. <verse eid="JDG 1:28"/><verse number="29" style="v" sid="JDG 1:29"/>ئەفرایمییەکانیش ئەو کەنعانیانەیان دەرنەکرد کە دانیشتووی گەزەر بوون، بەڵکو کەنعانییەکان لە گەزەر لەنێویان نیشتەجێ بوون. <verse eid="JDG 1:29"/><verse number="30" style="v" sid="JDG 1:30"/>زەبولونییەکانیش دانیشتووانی قیترۆن و دانیشتووانی نەهەلۆلیان دەرنەکرد، جا کەنعانییەکان لەنێویان نیشتەجێ بوون و لەژێر کاری بێگاریدا بوون. <verse eid="JDG 1:30"/><verse number="31" style="v" sid="JDG 1:31"/>ئاشێرییەکانیش دانیشتووانی عەکۆیان دەرنەکرد، هەروەها دانیشتووانی سەیدا و ئەحلاڤ و ئەکزیڤ و حەلبا و ئەفێق و ڕەحۆڤیش. <verse eid="JDG 1:31"/><verse number="32" style="v" sid="JDG 1:32"/>ئیتر ئاشێرییەکان لەنێو کەنعانییەکانی دانیشتووی خاکەکە نیشتەجێ بوون، چونکە دەریاننەکردن. <verse eid="JDG 1:32"/><verse number="33" style="v" sid="JDG 1:33"/>نەفتالییەکانیش دانیشتووانی بێت‌شەمەش و دانیشتووانی بێت‌عەناتیان دەرنەکرد، بەڵکو لەنێو کەنعانییەکانی دانیشتووی خاکەکە نیشتەجێ بوون، ئیتر دانیشتووانی بێت‌شەمەش و بێت‌عەنات لەژێر کاری بێگاری بوون بۆیان. <verse eid="JDG 1:33"/><verse number="34" style="v" sid="JDG 1:34"/>ئەمۆرییەکانیش نەوەی دانیان لە ناوچەی شاخاوی گەمارۆ دا، چونکە نەیانهێشت دابەزن بۆ دۆڵەکە. <verse eid="JDG 1:34"/><verse number="35" style="v" sid="JDG 1:35"/>ئەمۆرییەکانیش سوور بوون لەسەر نیشتەجێبوون لە کێوی حەرەس و لە ئەیالۆن و لە شەعەلڤیم، بەڵام کاتێک دەسەڵاتی بنەماڵەی یوسف بەهێز بوو، ئەوانیش بێگارییان پێ کردن. <verse eid="JDG 1:35"/><verse number="36" style="v" sid="JDG 1:36"/>سنووری ئەمۆرییەکانیش لە هەورازی دووپشک لە سەلەعەوە و بەرەو ژوور دەچوو.<verse eid="JDG 1:36"/></para>
  <chapter eid="JDG 1"/>
  <chapter number="2" style="c" sid="JDG 2"/>
  <para style="s1">فریشتەی یەزدان لە بۆخیم</para>
  <para style="p">
    <verse number="1" style="v" sid="JDG 2:1"/>ئینجا فریشتەی یەزدان لە گلگالەوە چوو بۆ بۆخیم و فەرمووی: «لە میسرەوە دەرمهێنان و ئێوەم هێنا بۆ ئەو خاکەی سوێندم بۆ باوباپیرانتان خوارد و فەرمووم: ”هەرگیز پەیمانی خۆم لەگەڵتان ناشکێنم. <verse eid="JDG 2:1"/><verse number="2" style="v" sid="JDG 2:2"/>ئێوەش لەگەڵ خەڵکی ئەم خاکە پەیمان مەبەستن و قوربانگاکانیان بڕووخێنن.“ بەڵام گوێڕایەڵی فەرمانم نەبوون، ئایا بۆچی ئەمەتان کرد؟ <verse eid="JDG 2:2"/><verse number="3" style="v" sid="JDG 2:3"/>لەبەر ئەوە ئێستا پێتان دەڵێم: لەبەردەمتان دەریانناکەم، بەڵکو دەبن بە دڕک لە کەلەکەتان و خوداوەندەکانیان دەبن بە تەڵە و داو بۆتان.»<verse eid="JDG 2:3"/></para>
  <para style="p">
    <verse number="4" style="v" sid="JDG 2:4"/>کاتێک فریشتەی یەزدان ئەم قسانەی بە هەموو نەوەی ئیسرائیل فەرموو، گەل بە دەنگی بەرز گریان. <verse eid="JDG 2:4"/><verse number="5" style="v" sid="JDG 2:5"/>بۆیە ئەو شوێنەیان ناو نا بۆخیم<note caller="+" style="f"><char style="fr" closed="false">2‏:5 </char><char style="ft" closed="false">بۆخیم واتا گرینۆک.‏</char></note> و لەوێ قوربانییان بۆ یەزدان سەربڕی.<verse eid="JDG 2:5"/></para>
  <para style="s1">یاخیبوون و بەزین</para>
  <para style="p">
    <verse number="6" style="v" sid="JDG 2:6"/>دوای ئەوەی کە یەشوع گەلەکەی ڕەوانە کردبوو، نەوەی ئیسرائیل هەریەکەیان چوونە لای میراتەکەی خۆیان بۆ ئەوەی دەست بەسەر زەوییەکەدا بگرن. <verse eid="JDG 2:6"/><verse number="7" style="v" sid="JDG 2:7"/>گەلیش بە درێژایی سەردەمی یەشوع یەزدانیان دەپەرست، هەروەها بە درێژایی سەردەمی پیران کە لەدوای یەشوع تەمەنیان درێژەی کێشا و هەموو ئەو کارانەیان بینی کە یەزدانی مەزن بۆ ئیسرائیلی ئەنجام دا.<verse eid="JDG 2:7"/></para>
  <para style="p">
    <verse number="8" style="v" sid="JDG 2:8"/>یەشوعی کوڕی نونی بەندەی یەزدانیش لە تەمەنی سەد و دە ساڵیدا مرد. <verse eid="JDG 2:8"/><verse number="9" style="v" sid="JDG 2:9"/>لە سنووری میراتەکەی لە تیمنەت حەرەس<note caller="+" style="f"><char style="fr" closed="false">2‏:9 </char><char style="ft" closed="false">تیمنەت حەرەس: کە تیمنەت سەرەح. بڕوانە <char style="xt"><ref loc="JOS 19:50">یەشوع 19‏:50</ref> و <ref loc="JOS 24:30">24‏:30</ref>.‏</char>‏</char></note> لە ناوچە شاخاوییەکانی ئەفرایم لە باکووری کێوی گاعەش ناشتیان.<verse eid="JDG 2:9"/></para>
  <para style="p">
    <verse number="10" style="v" sid="JDG 2:10"/>هەموو ئەو نەوەیەش چوونە پاڵ باوکانیان، نەوەیەکی دیکە لەدوای ئەوان هاتن نە یەزدانیان دەناسی و نە ئەو کارانەیان دەناسی کە بۆ ئیسرائیلی کردبوو. <verse eid="JDG 2:10"/><verse number="11" style="v" sid="JDG 2:11"/>ئیتر نەوەی ئیسرائیل لەبەرچاوی یەزدان خراپەکارییان کرد و بەعلەکانیان پەرست<note caller="+" style="f"><char style="fr" closed="false">2‏:11 </char><char style="ft" closed="false">بڕوانە <char style="xt"><ref loc="NUM 25:3-5">سەرژمێری 25‏:3‏-5</ref>.‏</char>‏</char></note>. <verse eid="JDG 2:11"/><verse number="12" style="v" sid="JDG 2:12"/>وازیان لە یەزدانی پەروەردگاری باوباپیرانیان هێنا، ئەوەی کە لە خاکی میسر دەریهێنان و دوای خوداوەندە جۆراوجۆرەکانی گەلانی دەوروبەریان کەوتن و کڕنۆشیان بۆ بردن، <verse eid="JDG 2:12"/><verse number="13" style="v" sid="JDG 2:13"/>چونکە وازیان لێ هێنا و بەعل و عەشتۆرەتەکانیان پەرست. <verse eid="JDG 2:13"/><verse number="14" style="v" sid="JDG 2:14"/>تووڕەیی یەزدان لە نەوەی ئیسرائیل هاتە جۆش، بۆیە ئەوانی دایە دەست تاڵانکەران تاڵانیان بکەن و ڕادەستی دوژمنەکانی دەوروبەریانی کردن، ئیتر نەیانتوانی بەرامبەر بە دوژمنەکانیان بوەستن. <verse eid="JDG 2:14"/><verse number="15" style="v" sid="JDG 2:15"/>بۆ هەر جەنگێک دەچوون یەزدان دژایەتی دەکردن بۆ بەزاندنیان، هەروەک یەزدان فەرمووی و سوێندی بۆ خواردن.<note caller="+" style="f"><char style="fr" closed="false">2‏:15 </char><char style="ft" closed="false">بڕوانە <char style="xt"><ref loc="LEV 26:14-17">لێڤییەکان 26‏:14‏-17</ref>.‏</char>‏</char></note> ئیتر ئەمە زۆر تەنگی پێ هەڵچنین.<verse eid="JDG 2:15"/></para>
  <para style="p">
    <verse number="16" style="v" sid="JDG 2:16"/>ئینجا یەزدان ڕابەری بۆ هەڵدەستاندنەوە و لە دەستی تاڵانکەرانیان ڕزگاریان دەکردن. <verse eid="JDG 2:16"/><verse number="17" style="v" sid="JDG 2:17"/>بەڵام نە تەنها گوێیان لە ڕابەرەکانیان نەگرت، بەڵکو لەشفرۆشییان<note caller="+" style="f"><char style="fr" closed="false">2‏:17 </char><char style="ft" closed="false">بە واتای لەشفرۆشی جەستەیی و ڕۆحیش دێت. بەو کەسە دەگوترێت کە لاف لێدەدات بەوەفایە بۆ یەزدان، بەڵام لە هەمان کاتدا ستایش و قوربانی بۆ خودایەکی دیکە دەکات. واتا لە بنەڕەتدا کەسەکە بێوەفایە لەگەڵ یەزدان، هەروەک چۆن پیاوێک بێوەفا بێت بەرامبەر بە ژنەکەی.‏</char></note> کرد بەوەی دوای خوداوەندانی دیکە کەوتن و کڕنۆشیان بۆ بردن. بە خێرایی لەو ڕێیەی باوکانیان لەسەری دەڕۆیشتن لایاندا و گوێڕایەڵی فەرمانەکانی یەزدان نەبوون. <verse eid="JDG 2:17"/><verse number="18" style="v" sid="JDG 2:18"/>هەر جارێک یەزدان ڕابەری<note caller="+" style="f"><char style="fr" closed="false">2‏:18 </char><char style="ft" closed="false">ئەم ڕابەرانە کاری جیاوازیان پێ سپێردراوە و لە هەمان کاتدا دادوەرایەتییان بۆ گەلی ئیسرائیل کردووە. بڕوانە <char style="xt"><ref loc="HEB 11:32-33">عیبرانییەکان 11‏:32‏-33</ref>.‏</char>‏</char></note> بۆ هەستاندبانایەوە، یەزدان لەگەڵ ڕابەرەکە دەبوو، بە درێژایی ژیانی ڕابەرەکە لە دەستی دوژمنانیان ڕزگاری دەکردن، چونکە دڵی یەزدان پێیان سووتا لەبەر ناڵەیان بەهۆی ئەوانەی تەنگیان پێ هەڵچنین و دەیانچەوساندنەوە. <verse eid="JDG 2:18"/><verse number="19" style="v" sid="JDG 2:19"/>بەڵام کاتێک ڕابەرەکە دەمرد دەگەڕانەوە و لە باوکانیان زیاتر کاری قێزەونیان دەکرد، بەوەی دوای خودای دیکە دەکەوتن بۆ ئەوەی بیانپەرستن و کڕنۆشیان بۆ ببەن، وازیان لە نەریتە خراپەکانیان و ڕەفتارە کەللەڕەقەکانیان نەدەهێنا.<verse eid="JDG 2:19"/></para>
  <para style="p">
    <verse number="20" style="v" sid="JDG 2:20"/>لەبەر ئەوە تووڕەیی یەزدان بەسەر ئیسرائیلدا جۆشا و فەرمووی: «لەبەر ئەوەی ئەم گەلە لەو پەیمانەی فەرمانم دا بە باوکانیان شکاندیان و گوێیان لە دەنگم نەگرت، <verse eid="JDG 2:20"/><verse number="21" style="v" sid="JDG 2:21"/>ئیتر منیش هیچ کەسێک لەبەردەمیان دەرناکەم، لەو نەتەوانەی کە یەشوع لە کاتی مردنیدا بەجێی هێشتن. <verse eid="JDG 2:21"/><verse number="22" style="v" sid="JDG 2:22"/>بەکاریاندەهێنم بۆ ئەوەی ئیسرائیلیان پێ تاقی بکەمەوە و بزانم ئاخۆ وەک باوکانیان ڕێچکەی یەزدان دەگرنەبەر و پەیڕەوی دەکەن یان نا.» <verse eid="JDG 2:22"/><verse number="23" style="v" sid="JDG 2:23"/>ئیتر یەزدان وازی لەو نەتەوانە هێنابوو و بە خێرایی دەرینەکردبوون و نەیخستنە ژێر دەستی یەشوعەوە.<verse eid="JDG 2:23"/></para>
  <chapter eid="JDG 2"/>
  <chapter number="3" style="c" sid="JDG 3"/>
  <para style="p">
    <verse number="1" style="v" sid="JDG 3:1"/>ئەوانە ئەو نەتەوانەن کە یەزدان بەجێی هێشتن، بۆ ئەوەی ئیسرائیلیان پێ تاقی بکاتەوە، هەموو ئەو ئیسرائیلییانەی کە شارەزاییان نەبوو دەربارەی هیچ کامێک لە جەنگەکانی کەنعان، <verse eid="JDG 3:1"/><verse number="2" style="v" sid="JDG 3:2"/>جا ئەوەی تەنها بۆ فێرکردنی نەوەی ئیسرائیل کرد بۆ جەنگ، ئەوانەی کە پێشتر شارەزاییان لە جەنگ نەبوو، <verse eid="JDG 3:2"/><verse number="3" style="v" sid="JDG 3:3"/>پێنج حوکمڕانەکەی فەلەستییەکان و هەموو کەنعانی و سەیدائی و حیڤییەکانی دانیشتووی زنجیرە چیای لوبنان، لە چیای بەعل‌حەرمۆنەوە هەتا دەروازەی حەمات. <verse eid="JDG 3:3"/><verse number="4" style="v" sid="JDG 3:4"/>ئەمانە بۆ تاقیکردنەوەی ئیسرائیل بوون، بۆ ئەوەی بزانرێت ئاخۆ گوێڕایەڵی فەرمانەکانی یەزدان دەبن، ئەوانەی لە ڕێگەی موساوە فەرمانی بە باوباپیرانیان دابوو.<verse eid="JDG 3:4"/></para>
  <para style="p">
    <verse number="5" style="v" sid="JDG 3:5"/>ئیتر کوڕانی ئیسرائیل لەنێو کەنعانی و حیتی و ئەمۆری و پریزی و حیڤی و یەبوسییەکاندا نیشتەجێ بوون. <verse eid="JDG 3:5"/><verse number="6" style="v" sid="JDG 3:6"/>کچەکانیان هێنان وەک ژن بۆ خۆیان و کچەکانی خۆشیان دا بە کوڕەکانی ئەوان و خوداوەندەکانی ئەوانیان پەرست.<verse eid="JDG 3:6"/></para>
  <para style="s1">عۆسنیێل</para>
  <para style="p">
    <verse number="7" style="v" sid="JDG 3:7"/>جا نەوەی ئیسرائیل لەبەرچاوی یەزدان خراپەکارییان کرد و یەزدانی پەروەردگاری خۆیان لەبیر چووەوە و بەعلەکان و ئەشێراکانیان پەرست. <verse eid="JDG 3:7"/><verse number="8" style="v" sid="JDG 3:8"/>تووڕەیی یەزدان بەسەر نەوەی ئیسرائیلدا جۆشا، لەبەر ئەوە ڕادەستی کوشەن ڕیشعاتەیمی<note caller="+" style="f"><char style="fr" closed="false">3‏:8 </char><char style="ft" closed="false">ڕیشعاتەیم واتا دوو ئەوەندە بەدکار.‏</char></note> پاشای میسۆپۆتامیای<note caller="+" style="f"><char style="fr" closed="false">3‏:8 </char><char style="ft" closed="false">میسۆپۆتامیا: عیبری (ئارامی دوو ڕووبار) بە واتای وڵاتی ئارام کە دەکەوێتە نێوان دجلە و فورات.‏</char></note> کردن. ئیتر نەوەی ئیسرائیل هەشت ساڵ ژێردەستەی کوشەن ڕیشعاتەیم بوون. <verse eid="JDG 3:8"/><verse number="9" style="v" sid="JDG 3:9"/>ئینجا نەوەی ئیسرائیل هاواریان بۆ یەزدان کرد و یەزدانیش ڕزگارکەرێکی بۆیان هەستاندەوە و ڕزگاری کردن، ئەویش عۆسنیێلی کوڕی قەنەزی برای کالێب ئەوەی لەو بچووکتر بوو. <verse eid="JDG 3:9"/><verse number="10" style="v" sid="JDG 3:10"/>ڕۆحی یەزدان هاتە سەری و ڕابەرایەتی ئیسرائیلی کرد. چوو بۆ جەنگ و یەزدانیش کوشەن ڕیشعاتەیمی پاشای ئارامی خستە ژێر دەستیەوە و بەسەر کوشەن ڕیشعاتەیمدا باڵادەست بوو. <verse eid="JDG 3:10"/><verse number="11" style="v" sid="JDG 3:11"/>چل ساڵ خاکەکە لە ئاشتیدا بوو، ئینجا عۆسنیێلی کوڕی قەنەز مرد.<verse eid="JDG 3:11"/></para>
  <para style="s1">ئێهود</para>
  <para style="p">
    <verse number="12" style="v" sid="JDG 3:12"/>دیسان نەوەی ئیسرائیل لەبەرچاوی یەزدان گەڕانەوە بۆ خراپەکاری، لەبەر ئەوە عەگلۆنی پاشای مۆئابی زاڵ کرد بەسەر ئیسرائیل، چونکە لەبەرچاوی یەزدان بەدکارییان کرد. <verse eid="JDG 3:12"/><verse number="13" style="v" sid="JDG 3:13"/>جا عەگلۆن عەمۆنی و عەمالێقییەکانی لە خۆی کۆکردەوە، چوو و ئیسرائیلی بەزاند، دەستی بەسەر شاری دار خورمادا گرت. <verse eid="JDG 3:13"/><verse number="14" style="v" sid="JDG 3:14"/>ئیتر نەوەی ئیسرائیل هەژدە ساڵ ژێردەستەی عەگلۆنی پاشای مۆئاب بوون.<verse eid="JDG 3:14"/></para>
  <para style="p">
    <verse number="15" style="v" sid="JDG 3:15"/>ئینجا نەوەی ئیسرائیل هاواریان بۆ یەزدان کرد و یەزدانیش ڕزگارکەرێکی بۆیان هەستاندەوە، ئێهودی کوڕی گێرای بنیامینی، پیاوێکی چەپلەر<note caller="+" style="f"><char style="fr" closed="false">3‏:15 </char><char style="ft" closed="false">چەپلەر: چۆپان، ئەوەی کار بە دەستی چەپ دەکات.‏</char></note> بوو. نەوەی ئیسرائیلیش سەرانەیان بە دەستی ئەودا نارد بۆ عەگلۆنی پاشای مۆئاب. <verse eid="JDG 3:15"/><verse number="16" style="v" sid="JDG 3:16"/>ئێهود شمشێرێکی دوو دەمی بۆ خۆی دروستکرد کە درێژییەکەی باڵێک<note caller="+" style="f"><char style="fr" closed="false">3‏:16 </char><char style="ft" closed="false">نزیکی نیو مەتر.‏</char></note> بوو، لەژێر جلەکانییەوە لەسەر ڕانی ڕاستی لە خۆی بەست. <verse eid="JDG 3:16"/><verse number="17" style="v" sid="JDG 3:17"/>سەرانەکەی بۆ عەگلۆنی پاشای مۆئاب هێنا، عەگلۆنیش پیاوێکی زۆر قەڵەو بوو. <verse eid="JDG 3:17"/><verse number="18" style="v" sid="JDG 3:18"/>کاتێک ئێهود لە ڕادەستکردنی سەرانەکەی بووەوە، هەڵگرانی سەرانەکەی ڕەوانە کرد. <verse eid="JDG 3:18"/><verse number="19" style="v" sid="JDG 3:19"/>بەڵام ئەو لەلای بتەکانی گلگالەوە گەڕایەوە و گوتی: «ئەی پاشا، پەیامێکی نهێنیم پێیە بۆت.»</para>
  <para style="p" vid="JDG 3:19">ئەویش گوتی: «بێدەنگ بن!» ئینجا هەموو ئەوانەی لەلای وەستا بوون چوونە دەرەوە.<verse eid="JDG 3:19"/></para>
  <para style="p">
    <verse number="20" style="v" sid="JDG 3:20"/>ئیتر ئێهود هاتە ژوورەوە بۆ لای بۆ ژوورە فێنکەکەی سەرەوە کە لێی دانیشتبوو و بە تەنها هی خۆی بوو، ئێهود گوتی: «پەیامی خودام لەلایە بۆ تۆ.» ئەویش لەسەر کورسییەکە هەستا. <verse eid="JDG 3:20"/><verse number="21" style="v" sid="JDG 3:21"/>ئێهودیش دەستی چەپی درێژکرد و شمشێرەکەی لە ڕانی ڕاستی کردەوە و کردی بە ورگی دا. <verse eid="JDG 3:21"/><verse number="22" style="v" sid="JDG 3:22"/>دەسکەکەشی لەدوای تیخەکە چووە ناوەوە و تیخەکە لە پشتی دەرچوو. ئێهود شمشێرەکەی لە ورگی ڕانەکێشایەوە، پیوەکەی<note caller="+" style="f"><char style="fr" closed="false">3‏:22 </char><char style="ft" closed="false">پیوەکە: واتا بەزەکە.‏</char></note> هاتەوە سەر شمشێرەکە و پیساییەکەی هاتە دەرەوە. <verse eid="JDG 3:22"/><verse number="23" style="v" sid="JDG 3:23"/>ئینجا ئێهود چووە دەرەوە بۆ هەیوانەکە، دەرگاکانی سەرەوەی بەدوای خۆیدا داخست و کلیلی دان.<verse eid="JDG 3:23"/></para>
  <para style="p">
    <verse number="24" style="v" sid="JDG 3:24"/>لەدوای ئەوەی ڕۆیشت، خزمەتکارەکان هاتن و بینییان دەرگاکانی ژوورەکەی سەرەوە داخراوە، بۆیە گوتیان: «بێگومان لە ژوورە فێنکەکە لە ئاودەستە.» <verse eid="JDG 3:24"/><verse number="25" style="v" sid="JDG 3:25"/>ئیتر چاوەڕێیان کرد هەتا نیگەران بوون. کاتێک بینییان دەرگاکانی سەرەوە ناکاتەوە، بۆیە دەستیان دایە کلیلەکە و کردیانەوە، بینییان گەورەکەیان لەسەر زەوی بە مردوویەتی کەوتووە.<verse eid="JDG 3:25"/></para>
  <para style="p">
    <verse number="26" style="v" sid="JDG 3:26"/>بەڵام کاتێک ئەوان لە چاوەڕوانی بوون ئێهود دەرباز بوو، بەلای بتەکانیاندا تێپەڕی و دەرباز بوو بۆ سێعیرا. <verse eid="JDG 3:26"/><verse number="27" style="v" sid="JDG 3:27"/>کاتێک هات لە ناوچە شاخاوییەکانی ئەفرایم کەڕەنای لێدا و کوڕانی ئیسرائیل لەگەڵی لە چیاکە هاتنە خوارەوە و ئەو لەپێشیانەوە بوو.<verse eid="JDG 3:27"/></para>
  <para style="p">
    <verse number="28" style="v" sid="JDG 3:28"/>پێی گوتن: «دوام بکەون، چونکە یەزدان دوژمنە مۆئابییەکانی ئێوەی خستە ژێر دەستتان.» ئەوانیش بەدوایدا هاتنە خوارەوە و تەنکاییەکانی ڕووباری ئوردونیان گرت کە دەچووە مۆئاب و نەیانهێشت کەس تێبپەڕێت. <verse eid="JDG 3:28"/><verse number="29" style="v" sid="JDG 3:29"/>لەو کاتەدا لە مۆئاب نزیکەی دە هەزار پیاویان کوشت، لە هەموو پاڵەوانێکی کەڵەگەت، کەس دەرباز نەبوو. <verse eid="JDG 3:29"/><verse number="30" style="v" sid="JDG 3:30"/>مۆئابییەکان لەو ڕۆژەدا ژێردەستەی ئیسرائیل بوون، خاکەکەش هەشتا ساڵ لە ئاشتیدا بوو.<verse eid="JDG 3:30"/></para>
  <para style="s1">شەمگەر</para>
  <para style="p">
    <verse number="31" style="v" sid="JDG 3:31"/>لەدوای ئێهود شەمگەری کوڕی عەنات بوو، کە شەش سەد پیاوی لە فەلەستییەکان بە گۆچانی گاوانی کوشت، هەروەها ئەویش ئیسرائیلی ڕزگار کرد.<verse eid="JDG 3:31"/></para>
  <chapter eid="JDG 3"/>
  <chapter number="4" style="c" sid="JDG 4"/>
  <para style="s1">دەڤۆرا</para>
  <para style="p">
    <verse number="1" style="v" sid="JDG 4:1"/>لەدوای مردنی ئێهود نەوەی ئیسرائیل لەبەرچاوی یەزدان گەڕانەوە بۆ خراپەکاری، <verse eid="JDG 4:1"/><verse number="2" style="v" sid="JDG 4:2"/>یەزدانیش ڕادەستی یاڤینی پاشای کەنعانی کردن، ئەوەی لە حاچۆر فەرمانڕەوا بوو. سیسرا فەرماندەی گشتی سوپاکەی بوو کە لە حەرۆشەت هەگۆیم دەژیا. <verse eid="JDG 4:2"/><verse number="3" style="v" sid="JDG 4:3"/>لەبەر ئەوەی نۆ سەد گالیسکەی ئاسنی هەبوو، بۆ ماوەی بیست ساڵ بە توندی ستەمی لە نەوەی ئیسرائیل دەکرد، هەر بۆیە نەوەی ئیسرائیل هاواریان کرد بۆ یەزدان.<verse eid="JDG 4:3"/></para>
  <para style="p">
    <verse number="4" style="v" sid="JDG 4:4"/>دەڤۆرا پێغەمبەرێکی ژن بوو کە لەو کاتەدا ڕابەرایەتی ئیسرائیلی دەکرد و ژنی لەپیدۆت بوو. <verse eid="JDG 4:4"/><verse number="5" style="v" sid="JDG 4:5"/>بۆ دادپرسی لەژێر دار خورمای دەڤۆرا دادەنیشت کە لەنێوان ڕامە و بێت‌ئێل لە ناوچە شاخاوییەکانی ئەفرایم بوو، نەوەی ئیسرائیل بۆ دادگەری دەهاتنە لای. <verse eid="JDG 4:5"/><verse number="6" style="v" sid="JDG 4:6"/>ناردی بەدوای باراکی کوڕی ئەبینۆعەم کە لە قەدەشی نەفتالی بوو، پێی گوت: «یەزدانی پەروەردگاری ئیسرائیل فەرمانی پێت کردووە و دەفەرموێت: ”بەرەو پێش بڕۆ بۆ کێوی تاڤۆر. دە هەزار پیاو لە نەوەی نەفتالی و زەبولون لەگەڵ خۆت ببە. <verse eid="JDG 4:6"/><verse number="7" style="v" sid="JDG 4:7"/>ئیتر سیسرای فەرماندەی گشتی لەشکری یاڤین و گالیسکە و لەشکرەکەی بەرەو ڕووباری قیشۆن دەبەم و دەیخەمە ژێر دەستتەوە.“»<verse eid="JDG 4:7"/></para>
  <para style="p">
    <verse number="8" style="v" sid="JDG 4:8"/>باراکیش پێی گوت: «ئەگەر لەگەڵم بێیت دەچم، بەڵام ئەگەر لەگەڵم نەیێیت ئەوا ناچم.»<verse eid="JDG 4:8"/></para>
  <para style="p">
    <verse number="9" style="v" sid="JDG 4:9"/>دەڤۆراش گوتی: «بێگومان لەگەڵت دێم، بەڵام لەبەر ئەوەی ئەو ڕێگایەی کە پێیدا دەڕۆیت، بۆت نابێتە شانازی، چونکە یەزدان سیسرا دەداتە دەستی ژنێک.» ئیتر دەڤۆرا هەستا و لەگەڵ باراک چوو بۆ قەدەش، <verse eid="JDG 4:9"/><verse number="10" style="v" sid="JDG 4:10"/>لەوێ باراک زەبولونی و نەفتالییەکانی بانگکرد. دە هەزار پیاو دوای کەوتن، هەروەها دەڤۆراش لەگەڵی چوو.<verse eid="JDG 4:10"/></para>
  <para style="p">
    <verse number="11" style="v" sid="JDG 4:11"/>حەڤەری قێنی خۆی لە قێنییەکان جیا کردبووەوە کە نەوەی حۆڤاڤ بوون، کە حۆڤاڤ ژن برای<note caller="+" style="f"><char style="fr" closed="false">4‏:11 </char><char style="ft" closed="false">برای خێزانەکەی یان کوڕی خەزووری.‏</char></note> موسا بوو، چادرەکەی لەلای دار بەڕووێکی گەورە لە چەعەنەنیم نزیکی قەدەش هەڵدابوو.<verse eid="JDG 4:11"/></para>
  <para style="p">
    <verse number="12" style="v" sid="JDG 4:12"/>ئەوە بوو بە سیسرایان گوت کە باراکی کوڕی ئەبینۆعەم سەرکەوتووە بۆ کێوی تاڤۆر. <verse eid="JDG 4:12"/><verse number="13" style="v" sid="JDG 4:13"/>سیسراش هەموو گالیسکەکانی واتا نۆ سەد گالیسکەی ئاسن و هەموو ئەو پیاوانەی کە لەگەڵیدا بوون لە حەرۆشەت هەگۆیمەوە هەتا ڕووباری قیشۆن کۆکردەوە.<verse eid="JDG 4:13"/></para>
  <para style="p">
    <verse number="14" style="v" sid="JDG 4:14"/>دەڤۆرا بە باراکی گوت: «هەستە! ئەمە ئەو ڕۆژەیە کە تێیدا یەزدان سیسرای خستووەتە ژێر دەستت. ئایا یەزدان پێشت نەکەوتووە؟» ئیتر باراکیش لە کێوی تاڤۆرەوە هاتە خوارەوە و دە هەزار پیاویش بەدوایەوە. <verse eid="JDG 4:14"/><verse number="15" style="v" sid="JDG 4:15"/>یەزدانیش لەبەردەمی باراک بە زەبری شمشێر سەری لە سیسرا و هەموو گالیسکەکان و هەموو لەشکرەکەی شێواند، ئینجا سیسرا لە گالیسکەکە دابەزی و بە پێ هەڵات.<verse eid="JDG 4:15"/></para>
  <para style="p">
    <verse number="16" style="v" sid="JDG 4:16"/>باراکیش بەدوای گالیسکەکان و لەشکرەکە کەوت بۆ حەرۆشەت هەگۆیم، هەموو لەشکرەکەی سیسرا بە شمشێر کوژران، کەسیان نەما. <verse eid="JDG 4:16"/><verse number="17" style="v" sid="JDG 4:17"/>بەڵام سیسرا ڕایکرد بۆ چادری یاعێلی ژنی حەڤەری قێنی، چونکە پەیوەندییەکی ئاشتییانە لەنێوان یاڤینی پاشای حاچۆر و ماڵی حەڤەری قێنی هەبوو.<verse eid="JDG 4:17"/></para>
  <para style="p">
    <verse number="18" style="v" sid="JDG 4:18"/>یاعێل چووە دەرەوە بۆ پێشوازی سیسرا و پێی گوت: «لابدە گەورەم، لابدە بۆ ئێرە، مەترسە.» ئەویش لایدا بۆ لای چادرەکە و ئیتر بە جاجم دایپۆشی.<verse eid="JDG 4:18"/></para>
  <para style="p">
    <verse number="19" style="v" sid="JDG 4:19"/>پێی گوت: «تۆزێک ئاوم بدەرێ، چونکە تینوومە.» ئەویش مەشکەی شیرەکەی کردەوە و پێیدا، ئینجا دایپۆشییەوە.<verse eid="JDG 4:19"/></para>
  <para style="p">
    <verse number="20" style="v" sid="JDG 4:20"/>ئیتر پێی گوت: «لەبەردەم چادرەکە بوەستە، ئەگەر یەکێک هات و پرسیاری لێکردیت: ”ئایا ئێرە کەسی لێیە؟“ تۆش بڵێ: ”نەخێر.“»<verse eid="JDG 4:20"/></para>
  <para style="p">
    <verse number="21" style="v" sid="JDG 4:21"/>بەڵام یاعێلی ژنی حەڤەر مێخێکی<note caller="+" style="f"><char style="fr" closed="false">4‏:21 </char><char style="ft" closed="false">مێخی: سنگی.‏</char></note> چادرەکە و چەکوشێکی هەڵگرت، بە شێنەیی بۆ سیسرا چوو، لە کاتێکدا بەهۆی ماندووییەوە لە خەوێکی قووڵدا بوو. یاعێل مێخەکەی کرد بە لاجانیدا<note caller="+" style="f"><char style="fr" closed="false">4‏:21 </char><char style="ft" closed="false">لاجان: نێوان گوێ و چاو.‏</char></note> و بە زەوییەکەدا چەقاندی و ئەویش یەکسەر مرد.<verse eid="JDG 4:21"/></para>
  <para style="p">
    <verse number="22" style="v" sid="JDG 4:22"/>لە کاتێکدا باراک بەدوای سیسرا کەوتبوو، یاعێل چووە دەرەوە بۆ پێشوازیکردنی و پێی گوت: «وەرە با ئەو پیاوەت پیشان بدەم کە تۆ بەدوایدا دەگەڕێیت.» ئەویش هات بۆ لای و بینی سیسرا بە مردوویەتی کەوتووە و مێخی چادرەکە لەناو لاجانییەتی.<verse eid="JDG 4:22"/></para>
  <para style="p">
    <verse number="23" style="v" sid="JDG 4:23"/>خوداش لەو ڕۆژەدا یاڤینی پاشای کەنعانی لەبەردەم نەوەی ئیسرائیلدا زەلیل کرد. <verse eid="JDG 4:23"/><verse number="24" style="v" sid="JDG 4:24"/>نەوەی ئیسرائیل بەهێزتر و بەهێزتر دەبوون بەسەر یاڤینی پاشای کەنعان، هەتا یاڤینی پاشای کەنعانیان لەناوبرد.<verse eid="JDG 4:24"/></para>
  <chapter eid="JDG 4"/>
  <chapter number="5" style="c" sid="JDG 5"/>
  <para style="s1">سروودی دەڤۆرا</para>
  <para style="p">
    <verse number="1" style="v" sid="JDG 5:1"/>ئینجا دەڤۆرا و باراکی کوڕی ئەبینۆعەم لەو ڕۆژەدا دەستیان بە گوتنی سروود کرد:<verse eid="JDG 5:1"/></para>
  <para style="q1">
    <verse number="2" style="v" sid="JDG 5:2"/>«کاتێک پێشەواکان لە ئیسرائیل ڕابەرایەتی دەکەن،</para>
  <para style="q2" vid="JDG 5:2">کاتێک گەل خۆیان بەخت دەکەن،</para>
  <para style="q2" vid="JDG 5:2">ستایشی یەزدان بکەن!<verse eid="JDG 5:2"/></para>
  <para style="b"/>
  <para style="q1">
    <verse number="3" style="v" sid="JDG 5:3"/>«ئەی پاشایان، ببیستن! ئەی فەرمانڕەوایان، گوێ بگرن!</para>
  <para style="q2" vid="JDG 5:3">من بۆ یەزدان سروود دەڵێم،</para>
  <para style="q2" vid="JDG 5:3">مۆسیقا بۆ یەزدانی پەروەردگاری ئیسرائیل دەژەنم.<verse eid="JDG 5:3"/></para>
  <para style="b"/>
  <para style="b"/>
  <para style="q1">
    <verse number="4" style="v" sid="JDG 5:4"/>«ئەی یەزدان، بە هاتنەدەرەوەت لە سێعیر،</para>
  <para style="q2" vid="JDG 5:4">بە بەرەوپێشچوونت لە خاکی ئەدۆم،</para>
  <para style="q1" vid="JDG 5:4">زەوی لەرزی، ئاسمانیش دڵۆپەی کرد،</para>
  <para style="q2" vid="JDG 5:4">هەروەها هەورەکانیش ئاویان لێ باری.<verse eid="JDG 5:4"/></para>
  <para style="q1">
    <verse number="5" style="v" sid="JDG 5:5"/>چیاکان هەرەسیان هێنا لە ڕووی یەزدانی پەروەردگاری شاخی سینا،</para>
  <para style="q2" vid="JDG 5:5">لە ڕووی یەزدانی پەروەردگاری ئیسرائیل.<verse eid="JDG 5:5"/></para>
  <para style="b"/>
  <para style="q1">
    <verse number="6" style="v" sid="JDG 5:6"/>«لە ماوەی ڕابەرایەتی شەمگەری کوڕی عەنات،</para>
  <para style="q2" vid="JDG 5:6">لە سەردەمی یاعێل ڕێگا سەرەکییەکان وازلێهێنران و</para>
  <para style="q2" vid="JDG 5:6">ڕێبوارەکان بە ڕێڕەوی خواروخێچدا ڕۆیشتن.<verse eid="JDG 5:6"/></para>
  <para style="q1">
    <verse number="7" style="v" sid="JDG 5:7"/>گوندەکانی ئیسرائیل چۆڵ بوون،</para>
  <para style="q2" vid="JDG 5:7">چۆڵ بوون، هەتا من کە دەڤۆرام هەستام،</para>
  <para style="q2" vid="JDG 5:7">هەتا وەک دایکێک لە ئیسرائیل هەستام.<verse eid="JDG 5:7"/></para>
  <para style="q1">
    <verse number="8" style="v" sid="JDG 5:8"/>کاتێک شەڕ گەیشتە دەروازەکان،</para>
  <para style="q2" vid="JDG 5:8">خودا ڕابەرە نوێیەکانی هەڵبژارد،</para>
  <para style="q1" vid="JDG 5:8">بەڵام هیچ قەڵغانێک یان ڕمێک</para>
  <para style="q2" vid="JDG 5:8">لەنێو چل هەزار کەس لە ئیسرائیل نەبینرا.<verse eid="JDG 5:8"/></para>
  <para style="q1">
    <verse number="9" style="v" sid="JDG 5:9"/>دڵم لەگەڵ سەرکردەکانی ئیسرائیلە،</para>
  <para style="q2" vid="JDG 5:9">لەگەڵ خۆبەختکەرانی نێو گەل،</para>
  <para style="q2" vid="JDG 5:9">ستایشی یەزدان بکەن!<verse eid="JDG 5:9"/></para>
  <para style="b"/>
  <para style="q1">
    <verse number="10" style="v" sid="JDG 5:10"/>«ئەی ئەوانەی سواری ماکەری سپی بوون،</para>
  <para style="q2" vid="JDG 5:10">دانیشتوو لەسەر زینی لباد و</para>
  <para style="q2" vid="JDG 5:10">ئەوانەی ڕێتان گرتووەتەبەر،</para>
  <para style="q1" vid="JDG 5:10">گوێ بگرن <verse eid="JDG 5:10"/><verse number="11" style="v" sid="JDG 5:11"/>لە دەنگی گۆرانیبێژان لەلای بیرە ئاوەکان،</para>
  <para style="q2" vid="JDG 5:11">لەوێ بە کردارە ڕاستودروستەکانی یەزدانیان هەڵدا،</para>
  <para style="q2" vid="JDG 5:11">کردەوە ڕاستودروستەکانی جەنگاوەرانی ئەو لە ئیسرائیل.</para>
  <para style="b" vid="JDG 5:11"/>
  <para style="q1" vid="JDG 5:11">«ئینجا گەلی یەزدان</para>
  <para style="q2" vid="JDG 5:11">بەرەو دەروازەکان ڕۆیشتن.<verse eid="JDG 5:11"/></para>
  <para style="q1">
    <verse number="12" style="v" sid="JDG 5:12"/>”هەستە، هەستە، ئەی دەڤۆرا!</para>
  <para style="q2" vid="JDG 5:12">هەستە، هەستە، سروود بڵێ!</para>
  <para style="q1" vid="JDG 5:12">هەستە، ئەی باراک!</para>
  <para style="q2" vid="JDG 5:12">ئەی کوڕی ئەبینۆعەم دیلەکانت بگرە.“<verse eid="JDG 5:12"/></para>
  <para style="b"/>
  <para style="q1">
    <verse number="13" style="v" sid="JDG 5:13"/>«ئینجا پاشماوەی گەل</para>
  <para style="q2" vid="JDG 5:13">هاتنە خوارەوە بۆ لای بەگزادەکان،</para>
  <para style="q1" vid="JDG 5:13">گەلی یەزدان بۆ لام هاتنە خوارەوە،</para>
  <para style="q2" vid="JDG 5:13">لەگەڵ پاڵەوانەکان.<verse eid="JDG 5:13"/></para>
  <para style="q1">
    <verse number="14" style="v" sid="JDG 5:14"/>هەندێکیان لە ئەفرایمەوە هاتن، ئەوانەی بارەگایان لەنێو عەمالێقە،</para>
  <para style="q2" vid="JDG 5:14">لە دواتەوەن، نەوەی بنیامین لەگەڵ گەلەکەت.</para>
  <para style="q1" vid="JDG 5:14">لە ماکیرەوە سەرکردەکان دابەزین و</para>
  <para style="q2" vid="JDG 5:14">لە زەبولونەوە ئەوانەی داردەستی پێشەوایان بەدەستەوەیە.<verse eid="JDG 5:14"/></para>
  <para style="q1">
    <verse number="15" style="v" sid="JDG 5:15"/>سەرۆکەکانی یەساخار لەگەڵ دەڤۆرا هاتن و</para>
  <para style="q2" vid="JDG 5:15">نەوەی یەساخار لەگەڵ باراک،</para>
  <para style="q2" vid="JDG 5:15">بەرەو دۆڵەکە بە پەلە بەدوایدا دەڕۆیشتن.</para>
  <para style="q1" vid="JDG 5:15">لەنێو خێڵەکانی ڕەئوبێن</para>
  <para style="q2" vid="JDG 5:15">دڵەڕاوکێیەکی زۆر هەبوو.<verse eid="JDG 5:15"/></para>
  <para style="q1">
    <verse number="16" style="v" sid="JDG 5:16"/>بۆچی لەنێو پەرژینەکان دانیشتبوون،</para>
  <para style="q2" vid="JDG 5:16">بۆ گوێگرتن لە دەنگی بلوێرلێدان بۆ مێگەلەکان؟</para>
  <para style="q1" vid="JDG 5:16">لەنێو خێڵەکانی ڕەئوبێن</para>
  <para style="q2" vid="JDG 5:16">دڵەڕاوکێیەکی زۆر هەبوو.<verse eid="JDG 5:16"/></para>
  <para style="q1">
    <verse number="17" style="v" sid="JDG 5:17"/>گلعاد لەوبەری ڕووباری ئوردون مایەوە،</para>
  <para style="q2" vid="JDG 5:17">بۆچی دان لەلای کەشتییەکان چاوەڕێی دەکرد؟</para>
  <para style="q1" vid="JDG 5:17">ئاشێریش لەلای کەناری دەریا دانیشت و</para>
  <para style="q2" vid="JDG 5:17">لە بەندەرەکانی مایەوە.<verse eid="JDG 5:17"/></para>
  <para style="q1">
    <verse number="18" style="v" sid="JDG 5:18"/>زەبولون گەلێکە گیان لەسەر دەست</para>
  <para style="q2" vid="JDG 5:18">لەگەڵ نەفتالی لە بەرزاییەکانی گۆڕەپانی جەنگ.<verse eid="JDG 5:18"/></para>
  <para style="b"/>
  <para style="q1">
    <verse number="19" style="v" sid="JDG 5:19"/>«پاشایان هاتن و جەنگان،</para>
  <para style="q2" vid="JDG 5:19">ئینجا پاشایانی کەنعان جەنگان</para>
  <para style="q1" vid="JDG 5:19">لە تەعنەک لەلای ئاوی مەگیدۆ،</para>
  <para style="q2" vid="JDG 5:19">هەندێک زیویشیان دەست نەکەوت.<verse eid="JDG 5:19"/></para>
  <para style="q1">
    <verse number="20" style="v" sid="JDG 5:20"/>ئەستێرەکان لە ئاسمانەوە جەنگان،</para>
  <para style="q2" vid="JDG 5:20">لە خولگەکانی خۆیانەوە لە دژی سیسرا جەنگان.<verse eid="JDG 5:20"/></para>
  <para style="q1">
    <verse number="21" style="v" sid="JDG 5:21"/>ڕووباری قیشۆن ڕایماڵین،</para>
  <para style="q2" vid="JDG 5:21">ڕووباری قیشۆن، ڕووبارێکی دێرینە.</para>
  <para style="q2" vid="JDG 5:21">ئەی گیانی من بە ئازایەتییەوە بەرەو پێشەوە بڕۆ!<verse eid="JDG 5:21"/></para>
  <para style="q1">
    <verse number="22" style="v" sid="JDG 5:22"/>ئینجا سمی ئەسپەکان دەنگەدەنگەیان دەدا،</para>
  <para style="q2" vid="JDG 5:22">لە غارەغاری ئەسپە بەتاوەکانی.<verse eid="JDG 5:22"/></para>
  <para style="q1">
    <verse number="23" style="v" sid="JDG 5:23"/>فریشتەی یەزدان فەرمووی: ”نەفرەت لە مێرۆز بکەن،</para>
  <para style="q2" vid="JDG 5:23">بە توندی نەفرەت لە دانیشتووانی بکەن،</para>
  <para style="q1" vid="JDG 5:23">چونکە نەهاتن بۆ یارمەتیدانی یەزدان،</para>
  <para style="q2" vid="JDG 5:23">یارمەتیدانی یەزدان لە دژی پاڵەوانان.“<verse eid="JDG 5:23"/></para>
  <para style="b"/>
  <para style="b"/>
  <para style="q1">
    <verse number="24" style="v" sid="JDG 5:24"/>«بەرەکەتدار بێت لەنێو ئافرەتان،</para>
  <para style="q2" vid="JDG 5:24">یاعێلی ژنی حەڤەری قێنی،</para>
  <para style="q2" vid="JDG 5:24">بەرەکەتدار بێت لەناو هەموو ئەو ئافرەتانەی چادرنشینن.<verse eid="JDG 5:24"/></para>
  <para style="q1">
    <verse number="25" style="v" sid="JDG 5:25"/>داوای ئاوی کرد شیری پێدا،</para>
  <para style="q2" vid="JDG 5:25">لەناو کاسەی شازادان، دەڵەمەی<note caller="+" style="f"><char style="fr" closed="false">5‏:25 </char><char style="ft" closed="false">یان دەرەمە، قۆناغی پێش دروستبوونی پەنیر.‏</char></note> بۆ هێنا.<verse eid="JDG 5:25"/></para>
  <para style="q1">
    <verse number="26" style="v" sid="JDG 5:26"/>دەستی درێژکرد بۆ مێخی چادرەکە و</para>
  <para style="q2" vid="JDG 5:26">دەستی ڕاستی بۆ چەکوشی کرێکار.</para>
  <para style="q1" vid="JDG 5:26">لە سیسرای دا و سەری شکاند،</para>
  <para style="q2" vid="JDG 5:26">کاسە سەری وردوخاش کرد و لاجانی کون کرد.<verse eid="JDG 5:26"/></para>
  <para style="q1">
    <verse number="27" style="v" sid="JDG 5:27"/>لەبەر پێیەکانی ڕۆچوو،</para>
  <para style="q2" vid="JDG 5:27">کەوت، ڕاکشا،</para>
  <para style="q1" vid="JDG 5:27">لەبەر پێیەکانی ڕۆچوو، کەوت،</para>
  <para style="q2" vid="JDG 5:27">لەکوێ ڕۆچوو، لەوێ کەوت و مرد.<verse eid="JDG 5:27"/></para>
  <para style="b"/>
  <para style="q1">
    <verse number="28" style="v" sid="JDG 5:28"/>«دایکی سیسرا لە پەنجەرەوە تەماشای کرد و</para>
  <para style="q2" vid="JDG 5:28">لە کڵاوڕۆژنەوە<note caller="+" style="f"><char style="fr" closed="false">5‏:28 </char><char style="ft" closed="false">وەک پەنجەرەیە، دەلاقەیەکە بۆ هاتوچۆی هەوا و گێڕانەوەی تیشکی خۆر.‏</char></note> دەستی بە شیوەن کرد.</para>
  <para style="q1" vid="JDG 5:28">”بۆچی گالیسکەکانی لە هاتن دواکەوتن؟</para>
  <para style="q2" vid="JDG 5:28">بۆچی دەنگی ناڵی وڵاخی گالیسکەکانی دواکەوتن؟“<verse eid="JDG 5:28"/></para>
  <para style="q1">
    <verse number="29" style="v" sid="JDG 5:29"/>ئینجا داناترین شازادەی وەڵامی دایەوە،</para>
  <para style="q2" vid="JDG 5:29">بەڵکو خۆی بوو وەڵامی خۆی دایەوە:<verse eid="JDG 5:29"/></para>
  <para style="q1">
    <verse number="30" style="v" sid="JDG 5:30"/>”ئایا دەستکەوتێکیان دەست نەکەوتووە و بەشی ناکەن،</para>
  <para style="q2" vid="JDG 5:30">کیژێک یان دووان بۆ هەر پیاوێک،</para>
  <para style="q2" vid="JDG 5:30">تاڵانکردنی جلی ڕەنگکراو بۆ سیسرا،</para>
  <para style="q2" vid="JDG 5:30">جلی ڕەنگکراو و نەخشێنراو،</para>
  <para style="q2" vid="JDG 5:30">جلی نەخشێنراو لە هەردوو ڕوو بۆ گەردنم،</para>
  <para style="q1" vid="JDG 5:30">هەمووی وەک تاڵانی؟“<verse eid="JDG 5:30"/></para>
  <para style="b"/>
  <para style="b"/>
  <para style="q1">
    <verse number="31" style="v" sid="JDG 5:31"/>«ئاوا هەموو دوژمنانت لەناودەچن، ئەی یەزدان!</para>
  <para style="q2" vid="JDG 5:31">بەڵام با ئەوانەی کە تۆیان خۆشدەوێت وەک خۆر بن</para>
  <para style="q2" vid="JDG 5:31">کاتێک لە بەهێزیدا هەڵدێت.»</para>
  <para style="p" vid="JDG 5:31">ئینجا خاکەکە چل ساڵ لە ئاشتیدا بوو.<verse eid="JDG 5:31"/></para>
  <chapter eid="JDG 5"/>
  <chapter number="6" style="c" sid="JDG 6"/>
  <para style="s1">گدعۆن</para>
  <para style="p">
    <verse number="1" style="v" sid="JDG 6:1"/>نەوەی ئیسرائیل لەبەرچاوی یەزدان خراپەکارییان کرد، یەزدانیش حەوت ساڵ ژێر دەستەی میدیانییەکانی کردن. <verse eid="JDG 6:1"/><verse number="2" style="v" sid="JDG 6:2"/>جا دەسەڵاتی مییدیانییەکان بەسەر ئیسرائیلدا زاڵ بوو، لەبەر میدیانییەکان نەوەی ئیسرائیل بۆ خۆیان پەناگایان لەناو کونە شاخ و ئەشکەوت و قەڵای چیاکان دروستکرد. <verse eid="JDG 6:2"/><verse number="3" style="v" sid="JDG 6:3"/>هەر جارێک ئیسرائیلییەکان تۆویان دەچاند میدیانییەکان بۆیان سەردەکەوتن و عەمالێقییەکان و کوڕانی ڕۆژهەڵات دەهاتنە سەریان. <verse eid="JDG 6:3"/><verse number="4" style="v" sid="JDG 6:4"/>لە دژیان چادریان هەڵدەدا و بەروبوومی زەوی و زاریان لەناو دەبرد تاکو دەگەیشتنە غەزە، هیچ شتێکی زیندوویان بۆ نەوەی ئیسرائیل نەدەهێشت<note caller="+" style="f"><char style="fr" closed="false">6‏:4 </char><char style="ft" closed="false">هیچ شتێکی زیندوو: بڕوانە <char style="xt"><ref loc="DEU 28:31">دواوتار 28‏:31</ref>‏</char>.‏</char></note>، نە لە مەڕ و نە لە مانگا و نە لە گوێدرێژ. <verse eid="JDG 6:4"/><verse number="5" style="v" sid="JDG 6:5"/>لەبەر ئەوەی کە سەردەکەوتن بە ئاژەڵی ماڵی و چادرەکانیانەوە دەهاتن و وەک کۆمەڵە کوللە لە زۆریدا، خۆیان و وشترەکانیان بێشومار بوون، دەچوونە ناو خاکەکەوە بۆ ئەوەی وێرانی بکەن. <verse eid="JDG 6:5"/><verse number="6" style="v" sid="JDG 6:6"/>ئیتر ئیسرائیلییەکان بەدەست میدیانییەکانەوە زۆر هەژار بوون و نەوەی ئیسرائیل هاواریان بۆ یەزدان کرد.<verse eid="JDG 6:6"/></para>
  <para style="p">
    <verse number="7" style="v" sid="JDG 6:7"/>کاتێک نەوەی ئیسرائیل هاواریان بۆ یەزدان کرد بەهۆی میدیانییەکانەوە، <verse eid="JDG 6:7"/><verse number="8" style="v" sid="JDG 6:8"/>یەزدان پێغەمبەرێکی بۆ نەوەی ئیسرائیل نارد، ئەوەی پێ گوتن: «یەزدانی پەروەردگاری ئیسرائیل ئەمە دەفەرموێت: من لە میسرەوە سەرم خستن و لە خاکی کۆیلایەتی دەرمهێنان و <verse eid="JDG 6:8"/><verse number="9" style="v" sid="JDG 6:9"/>لە دەستی میسرییەکان و لە دەستی هەموو ئەوانەی دەیانچەوساندنەوە دەربازم کردن، لەبەردەمتاندا دەرمکردن و خاکەکەیانم پێدان. <verse eid="JDG 6:9"/><verse number="10" style="v" sid="JDG 6:10"/>پێم فەرموون: ”من یەزدانی پەروەردگاری ئێوەم. خوداوەندەکانی ئەمۆرییەکان مەپەرستن، ئەوانەی ئێوە لە خاکیاندا نیشتەجێن،“ بەڵام گوێتان لێ نەگرتم.»<verse eid="JDG 6:10"/></para>
  <para style="p">
    <verse number="11" style="v" sid="JDG 6:11"/>ئینجا فریشتەی یەزدان هات و لەژێر دار بەڕووەکەی عۆفرا کە هی یۆئاشی ئەبیعەزەری بوو دانیشت. گدعۆنی کوڕی یۆئاشیش لە گوشەرەکە گەنمی دەکوتا بۆ ئەوەی لە میدیانییەکانی بشارێتەوە. <verse eid="JDG 6:11"/><verse number="12" style="v" sid="JDG 6:12"/>جا فریشتەی یەزدان بۆ گدعۆن دەرکەوت و پێی فەرموو: «ئەی جەنگاوەری بەهێز، یەزدانت لەگەڵە.»<verse eid="JDG 6:12"/></para>
  <para style="p">
    <verse number="13" style="v" sid="JDG 6:13"/>گدعۆنیش پێی گوت: «گەورەم لێت دەپرسم، ئەگەر یەزدان لەگەڵماندایە، ئەی بۆچی ئەم هەموو کارەساتەمان بەسەرهات؟ کوا هەموو کارە سەرسوڕهێنەرەکانی کە باوکانمان پێیان ڕاگەیاندین و گوتیان: ”ئایا یەزدان نەبوو لە میسرەوە دەریهێناین؟“ ئێستاش یەزدان وازی لێ هێناوین و ژێردەستەی میدیانی کردووین.»<verse eid="JDG 6:13"/></para>
  <para style="p">
    <verse number="14" style="v" sid="JDG 6:14"/>ئینجا یەزدان ئاوڕی لێدایەوە و گوتی: «بەم توانایەتەوە بڕۆ و ئیسرائیل لە دەستی میدیان ڕزگار بکە. من تۆ دەنێرم.»<verse eid="JDG 6:14"/></para>
  <para style="p">
    <verse number="15" style="v" sid="JDG 6:15"/>گدعۆنیش لێی پرسی: «ئای گەورەم! ئیسرائیل بە چی ڕزگار بکەم؟ ئەوەتا خێڵەکەم بێهێزترین خێڵی مەنەشەیە و منیش لە ماڵی باوکم لە هەموویان بچووکترم.»<verse eid="JDG 6:15"/></para>
  <para style="p">
    <verse number="16" style="v" sid="JDG 6:16"/>یەزدانیش وەڵامی دایەوە: «من لەگەڵت دەبم و لە هەموو میدیانییەکان دەدەی وەک ئەوەی لە تەنها پیاوێک بدەی.»<verse eid="JDG 6:16"/></para>
  <para style="p">
    <verse number="17" style="v" sid="JDG 6:17"/>گدعۆنیش پێی گوت: «ئەگەر جێی ڕەزامەندی تۆم، نیشانەیەکم بدەرێ کە تۆ خۆتی قسەم لەگەڵ دەکەیت. <verse eid="JDG 6:17"/><verse number="18" style="v" sid="JDG 6:18"/>تکایە ئێرە بەجێمەهێڵە هەتا دێمەوە بۆ لات و پێشکەشکراوەکەم دەردەهێنم و لەبەردەمتدا دای دەنێم.»</para>
  <para style="p" vid="JDG 6:18">یەزدانیش فەرمووی: «دەمێنمەوە هەتا دەگەڕێیتەوە.»<verse eid="JDG 6:18"/></para>
  <para style="p">
    <verse number="19" style="v" sid="JDG 6:19"/>گدعۆنیش چووە ژوورەوە و کارەبزنێکی سەربڕی و ئامادەی کرد لەگەڵ ئێفەیەک ئارد<note caller="+" style="f"><char style="fr" closed="false">6‏:19 </char><char style="ft" closed="false">‏نزیکەی شازدە کیلۆ.‏</char></note> کە نانی فەتیرەی لێ دروستکرد. گۆشتەکەی لەناو سەبەتەیەک دانا و گۆشتاوەکەشی<note caller="+" style="f"><char style="fr" closed="false">6‏:19 </char><char style="ft" closed="false">گۆشتاو: چەلاو.‏</char></note> کردە مەنجەڵێکەوە و بردیە دەرەوە بۆی بۆ ژێر دار بەڕووەکە و پێشکەشی کرد.<verse eid="JDG 6:19"/></para>
  <para style="p">
    <verse number="20" style="v" sid="JDG 6:20"/>فریشتەی خوداش پێی فەرموو: «گۆشت و نانە فەتیرەکە ببە و لەسەر ئەو تاتەبەردە دایانبنێ و گۆشتاوەکە بڕێژە.» گدعۆنیش بەم جۆرەی کرد. <verse eid="JDG 6:20"/><verse number="21" style="v" sid="JDG 6:21"/>ئینجا فریشتەکەی یەزدان سەری گۆچانەکەی کە بە دەستیەوە بوو درێژی کرد و لە گۆشت و نانە فەتیرەکەی دا و ئاگرێک لە بەردەکەوە بەرزبووەوە و گۆشت و نانە فەتیرەکەی خوارد. ئینجا فریشتەکەی یەزدان لەبەرچاوی نەما. <verse eid="JDG 6:21"/><verse number="22" style="v" sid="JDG 6:22"/>ئیتر گدعۆن زانی کە فریشتەی یەزدان بوو، بۆیە گوتی: «ئای ئەی یەزدانی باڵادەست! من فریشتەی یەزدانم ڕووبەڕوو بینی.»<verse eid="JDG 6:22"/></para>
  <para style="p">
    <verse number="23" style="v" sid="JDG 6:23"/>یەزدانیش پێی فەرموو: «ئاشتی بۆ تۆ، مەترسە، نامریت.»<verse eid="JDG 6:23"/></para>
  <para style="p">
    <verse number="24" style="v" sid="JDG 6:24"/>ئیتر گدعۆن لەوێ قوربانگایەکی بۆ یەزدان دروستکرد و ناوی لێنا «یەزدان ئاشتییە.» هەتا ئەمڕۆ لە عۆفرای ئەبیعەزەرییەکانە.<verse eid="JDG 6:24"/></para>
  <para style="p">
    <verse number="25" style="v" sid="JDG 6:25"/>ئینجا لەو شەوەدا یەزدان پێی فەرموو: «دووەمین گای باوکت کە حەوت ساڵانە، بیبە بۆ قوربانگاکەی بەعل کە هی باوکتە، قوربانگاکە تێکبدە و ئەو ستوونە ئەشێرایەی<note caller="+" style="f"><char style="fr" closed="false">6‏:25 </char><char style="ft" closed="false">ستوونە ئەشێرا: هێمای خواژنە. بڕوانە <char style="xt"><ref loc="1KI 11:5">یەکەم پاشایان 11‏:5</ref>‏</char>‏.‏</char></note> لەتەنیشتییەتی بیبڕەوە. <verse eid="JDG 6:25"/><verse number="26" style="v" sid="JDG 6:26"/>ئینجا قوربانگایەک بۆ یەزدانی پەروەردگارت لەسەر ئەو قەڵا بەرزە بە ڕێکوپێکی دروستبکە و دووەمین گا سەربخە و بیکە قوربانی سووتاندن لەسەر تەختە دارەکانی ئەو ستوونە ئەشێرایەی کە دەیبڕیتەوە.»<verse eid="JDG 6:26"/></para>
  <para style="p">
    <verse number="27" style="v" sid="JDG 6:27"/>گدعۆنیش دە پیاوی لە خزمەتکارەکانی برد و ئەوەی کرد کە یەزدان پێی گوت. لەبەر ئەوەی لە ماڵی باوکی و خەڵکی شارۆچکەکە دەترسا ئەو کارە بە ڕۆژ ئەنجام بدات، بۆیە بە شەو کردی.<verse eid="JDG 6:27"/></para>
  <para style="p">
    <verse number="28" style="v" sid="JDG 6:28"/>بۆ سبەینێ خەڵکی شارۆچکەکە هەستان و بینییان قوربانگاکەی بەعل ڕووخێنراوە و ستوونە ئەشێراکەی تەنیشتی بڕاوەتەوە، دووەمین گا کراوە بە قوربانی لەسەر قوربانگاکەی کە تازە دروستکرابوو.<verse eid="JDG 6:28"/></para>
  <para style="p">
    <verse number="29" style="v" sid="JDG 6:29"/>ئیتر بە یەکتریان دەگوت: «کێ ئەمەی کردووە؟»</para>
  <para style="p" vid="JDG 6:29">دوای پرسیارکردن و گەڕان، گوتیان «گدعۆنی کوڕی یۆئاش ئەمەی کردووە.»<verse eid="JDG 6:29"/></para>
  <para style="p">
    <verse number="30" style="v" sid="JDG 6:30"/>جا خەڵکی شارۆچکەکە بە یۆئاشیان گوت: «کوڕەکەت بهێنە دەرەوە، دەبێت بکوژرێت، چونکە قوربانگاکەی بەعلی ڕووخاندووە و ستوونە ئەشێراکەی تەنیشتی بڕیوەتەوە.»<verse eid="JDG 6:30"/></para>
  <para style="p">
    <verse number="31" style="v" sid="JDG 6:31"/>بەڵام یۆئاش بە هەموو ئەوانەی گوت کە لێی هەستابوون: «ئایا ئێوە داکۆکی لە بەعل دەکەن، یان ڕزگاری دەکەن؟ ئەوەی داکۆکی لە بەعل بکات لەم بەیانییەدا دەکوژرێت! ئەگەر بەڕاستی خودایە با خۆی داکۆکی لە خۆی بکات، چونکە قوربانگاکەی ڕووخێنراوە.» <verse eid="JDG 6:31"/><verse number="32" style="v" sid="JDG 6:32"/>ئیتر لەو ڕۆژەدا گدعۆنیان ناو نا یەروبەعل<note caller="+" style="f"><char style="fr" closed="false">6‏:32 </char><char style="fq" closed="false">یەروبەعل </char><char style="ft" closed="false">بە واتای (با بەعل بجەنگێت) دێت.‏</char></note> و گوتیان: «با بەعل لە دژی شەڕ بکات،» چونکە قوربانگاکەی ڕووخاندووە.<verse eid="JDG 6:32"/></para>
  <para style="p">
    <verse number="33" style="v" sid="JDG 6:33"/>ئینجا هەموو میدیانییەکان و عەمالێقییەکان و کوڕانی ڕۆژهەڵات پێکەوە کۆبوونەوە و لە ڕووباری ئوردون پەڕینەوە و لە دۆڵی یەزرەعیل چادریان هەڵدا. <verse eid="JDG 6:33"/><verse number="34" style="v" sid="JDG 6:34"/>ڕۆحی یەزدان هاتە سەر گدعۆن و کەڕەنای لێدا و ئەبیعەزەرییەکان شوێنی کەوتن. <verse eid="JDG 6:34"/><verse number="35" style="v" sid="JDG 6:35"/>ئینجا نێردراوی نارد بۆ هەموو مەنەشە و ئەوانیش بە دەنگییەوە هاتن، هەروەها نێردراوی نارد بۆ ئاشێر و زەبولون و نەفتالی، ئەوانیش سەرکەوتن بۆ ئەوەی پێیان بگەن.<verse eid="JDG 6:35"/></para>
  <para style="p">
    <verse number="36" style="v" sid="JDG 6:36"/>ئینجا گدعۆن بە خودای گوت: «ئەگەر بە دەستی من ئیسرائیل ڕزگار دەکەیت وەک فەرمووت، <verse eid="JDG 6:36"/><verse number="37" style="v" sid="JDG 6:37"/>ئەوەتا من کەوڵی مەڕ لەسەر جۆخینەکە<note caller="+" style="f"><char style="fr" closed="false">6‏:37 </char><char style="ft" closed="false">جۆخین یان سەرخەرمان ئەو زەوییە تەرخانکراوەیە کە لەلایەن وەرزێر و جوتیارەوە بەکارهێنراوە بۆ کوتانی دانەوێڵە لەسەری لەدوای کۆکردنەوەی لە کێڵگە.‏</char></note> دادەنێم، جا ئەگەر تەنها کەوڵەکە شەونمی لەسەر بوو و زەوی هەمووی وشک بوو، ئەوا دەزانم کە تۆ بە دەستی من ئیسرائیل ڕزگار دەکەیت وەک گوتت.» <verse eid="JDG 6:37"/><verse number="38" style="v" sid="JDG 6:38"/>ئیتر ئاوا بوو. بەیانی گدعۆن زوو هەستا و کەوڵەکەی گوشی و پڕ تەشتێک شەونمی لە کەوڵەکە گوشی.<verse eid="JDG 6:38"/></para>
  <para style="p">
    <verse number="39" style="v" sid="JDG 6:39"/>ئینجا گدعۆن بە خودای گوت: «لێم تووڕە مەبە هەر ئەم جارە داوا دەکەم. تەنها ئەم جارە بە کەوڵەکە تاقی دەکەمەوە. با بەس کەوڵەکە وشک بێت و لەسەر هەموو زەوی شەونمی لێ بێت.» <verse eid="JDG 6:39"/><verse number="40" style="v" sid="JDG 6:40"/>خوداش لەو شەوەدا بەم جۆرەی کرد. بە تەنها کەوڵەکە وشک بوو و لەسەر هەموو زەوییەکە شەونم هەبوو.<verse eid="JDG 6:40"/></para>
  <chapter eid="JDG 6"/>
  <chapter number="7" style="c" sid="JDG 7"/>
  <para style="s1">بەزاندنی میدیانییەکان</para>
  <para style="p">
    <verse number="1" style="v" sid="JDG 7:1"/>ئیتر یەروبەعل، واتا گدعۆن، هەروەها هەموو ئەو پیاوانەی کە لەگەڵیدا بوون بەیانی زوو هەستان و لەتەنیشت کانی حەرۆد چادریان هەڵدا. ئۆردوگای میدیانییەکانیش لە باکووریانەوە بوون لەلای گردی مۆرە لە دۆڵەکە. <verse eid="JDG 7:1"/><verse number="2" style="v" sid="JDG 7:2"/>ئینجا خودا بە گدعۆنی فەرموو: «ئەو پیاوانەی کە لەگەڵتدان بەلای منەوە زۆرن بۆ ئەوەی میدیانییەکان بدەمە دەستیان، نەوەک ئیسرائیل شانازی لەسەر من بکات و بڵێت: ”هێزی خۆم ڕزگاری کردم.“ <verse eid="JDG 7:2"/><verse number="3" style="v" sid="JDG 7:3"/>ئێستاش بانگەواز بۆ پیاوەکان بکە: ”ئەوەی دەترسێت و تۆقیوە با بگەڕێتەوە و کێوی گلعاد بەجێبهێڵێت.“» ئیتر بیست و دوو هەزار کەس لە پیاوەکان گەڕانەوە و دە هەزار کەس مانەوە.<verse eid="JDG 7:3"/></para>
  <para style="p">
    <verse number="4" style="v" sid="JDG 7:4"/>ئینجا یەزدان بە گدعۆنی فەرموو: «هێشتا پیاوەکان زۆرن. بیانبەرە خوارەوە بۆ سەر ئاوەکە بۆ ئەوەی لەوێ لە بێژنگیان بدەم بۆت. ئیتر ئەوەی کە پێت بڵێم: ”ئەمە لەگەڵت دێت“ ئەوە لەگەڵت دێت، بەڵام بۆ هەر یەکێکیش پێت بڵێم: ”ئەمە لەگەڵت نایەت،“ ئەوا نایەت.»<verse eid="JDG 7:4"/></para>
  <para style="p">
    <verse number="5" style="v" sid="JDG 7:5"/>گدعۆنیش پیاوەکانی بردە خوارەوە بۆ سەر ئاوەکە. ئینجا یەزدان بە گدعۆنی فەرموو: «هەرکەسێک لەسەر لەپی دەستی بە زمان<note caller="+" style="f"><char style="fr" closed="false">7‏:5 </char><char style="ft" closed="false">شێوازی ئاو خواردنەوە لە ڕێگەی لەپی دەستەوە و نزیکبوونەوەی لەپی دەست لە دەم.‏</char></note> لە ئاوەکەی خواردەوە وەک چۆن سەگ ئاو دەخواتەوە جیای بکەرەوە، هەروەها هەرکەسێک بۆ ئاو خواردنەوە بەسەر چۆکدا بکەوێت جیای بکەرەوە.» <verse eid="JDG 7:5"/><verse number="6" style="v" sid="JDG 7:6"/>ئیتر ژمارەی ئەوانەی لە ڕێگەی لەپی دەستەوە بە زمان ئاویان خواردەوە سێ سەد پیاو بوون، پیاوەکانی دیکەش هەموویان لەسەر چۆکیان کەوتن بۆ ئاو خواردنەوە.<verse eid="JDG 7:6"/></para>
  <para style="p">
    <verse number="7" style="v" sid="JDG 7:7"/>ئینجا یەزدان بە گدعۆنی فەرموو: «بەو سێ سەد پیاوەی لە ڕێگەی لەپی دەستەوە بە زمان ئاویان خواردەوە ڕزگارتان دەکەم و میدیانییەکان دەخەمە ژێر دەستتەوە، پیاوەکانی دیکە با هەرکەسە و بچێتەوە بۆ شوێنی خۆی.» <verse eid="JDG 7:7"/><verse number="8" style="v" sid="JDG 7:8"/>ئیتر گدعۆن هەموو پیاوەکانی دیکەی ئیسرائیلی ناردەوە، هەریەکە و بۆ ماڵەکەی خۆی، بەڵام سێ سەد پیاوەکەی هێشتەوە. ئەوانیش ئازووقە و کەڕەناکانی ئەوانی دیکەیان لەگەڵ خۆیاندا برد.</para>
  <para style="p" vid="JDG 7:8">ئۆردوگای میدیانییەکانیش لە دۆڵەکە لە ژێرییەوە بوو. <verse eid="JDG 7:8"/><verse number="9" style="v" sid="JDG 7:9"/>ئینجا لەو شەوەدا یەزدان بە گدعۆنی فەرموو: «هەستە و هێرش بکە سەر ئۆردوگاکە، چونکە خستوومەتە ژێر دەستتەوە. <verse eid="JDG 7:9"/><verse number="10" style="v" sid="JDG 7:10"/>ئەگەر لە هێرشبردن دەترسیت، ئەوا خۆت و پورای خزمەتکارت بچنە خوارەوە بۆ ئۆردوگاکە، <verse eid="JDG 7:10"/><verse number="11" style="v" sid="JDG 7:11"/>گوێت لە قسەکانیان دەبێت و ورەت بەرزدەبێتەوە و هێرش دەبەیتەسەر ئۆردوگاکە.» ئیتر خۆی و پورای خزمەتکاری بەرەو خوار چوون تاکو لە ڕیزەکانی دواوەی چەکدارەکانی ئۆردوگاکە نزیک بوونەوە. <verse eid="JDG 7:11"/><verse number="12" style="v" sid="JDG 7:12"/>میدیانی و عەمالێقییەکان و هەموو کوڕانی ڕۆژهەڵات لە زۆریدا وەک کوللە وابوون و لە دۆڵەکە بوون، وشترەکانیشیان بێشومار بوون لە زۆریدا وەک ئەو لمەی لەسەر کەناری دەریادایە.<verse eid="JDG 7:12"/></para>
  <para style="p">
    <verse number="13" style="v" sid="JDG 7:13"/>ئینجا گدعۆن هات و بینی پیاوێک خەونێک بۆ هاوڕێکەی دەگێڕێتەوە و دەڵێت: «بەڕاستی خەونێکم بینیوە، لە خەونەکە کولێرەیەکی جۆ گلۆربووەوە بۆ ئۆردوگای میدیانییەکان و هاتە چادرەکە و لێیدا، ئیتر کەوت و سەرەوژێری کرد، چادرەکەی تەخت کرد.»<verse eid="JDG 7:13"/></para>
  <para style="p">
    <verse number="14" style="v" sid="JDG 7:14"/>هاوڕێکەشی وەڵامی دایەوە: «ئەوە لە شمشێرەکەی گدعۆنی کوڕی یۆئاشی پیاوی ئیسرائیل زیاتر بەولاوە هیچی دیکە نییە. خودا میدیانییەکان و هەموو سوپاکەی خستووەتە ژێر دەستیەوە.»<verse eid="JDG 7:14"/></para>
  <para style="p">
    <verse number="15" style="v" sid="JDG 7:15"/>ئیتر کاتێک گدعۆن گوێی لە هەواڵی خەونەکە و لێکدانەوەکەی بوو، کڕنۆشی بۆ خودا برد. پاشان گەڕایەوە ئۆردوگاکەی ئیسرائیل و گوتی: «هەستن، چونکە خودا سوپای میدیانییەکانی خستووەتە ژێر دەستتانەوە.» <verse eid="JDG 7:15"/><verse number="16" style="v" sid="JDG 7:16"/>ئینجا سێ سەد پیاوەکەی دابەش کرد بۆ سێ تیپ و کەڕەنای دایە دەستی هەموویان لەگەڵ گۆزەی بەتاڵ و چرای خستە ناو گۆزەکانەوە.<verse eid="JDG 7:16"/></para>
  <para style="p">
    <verse number="17" style="v" sid="JDG 7:17"/>پێی گوتن: «سەیری من بکەن و وەک من بکەن، ئەوەتا من دەچمە نزیک ئۆردوگاکە، ئیتر من چی دەکەم ئێوەش وا بکەن. <verse eid="JDG 7:17"/><verse number="18" style="v" sid="JDG 7:18"/>ئینجا من و هەموو ئەوانەی لەگەڵمدان کە کەڕەنامان لێدا، ئێوەش بە دەوری هەموو ئۆردوگاکەدا کەڕەنا لێ بدەن و بڵێن: ”بۆ یەزدان و بۆ گدعۆن!“»<verse eid="JDG 7:18"/></para>
  <para style="p">
    <verse number="19" style="v" sid="JDG 7:19"/>ئیتر گدعۆن و سەد پیاوەکەی کە لەگەڵیدا بوون لە سەرەتای نیوە شەودا هاتن بۆ کەناری ئۆردوگاکە و لەو کاتەدا پاسەوانەکانیان گۆڕی بوو، ئینجا کەڕەنایان لێدا و ئەو گۆزانەی لە دەستیان بوو شکاندیانن. <verse eid="JDG 7:19"/><verse number="20" style="v" sid="JDG 7:20"/>سێ تیپەکە کەڕەنایان لێدا و گۆزەکانیان شکاند و چراکانیان بە دەستی چەپیانەوە گرت و کەڕەناکانیان بە دەستی ڕاست بۆ ئەوەی لێی بدەن، هاواریان کرد: «شمشێرێک بۆ یەزدان و بۆ گدعۆن!» <verse eid="JDG 7:20"/><verse number="21" style="v" sid="JDG 7:21"/>ئیتر هەریەکە و لە شوێنی خۆیان بە دەوری ئۆردوگاکەدا ڕاوەستان. ئینجا هەموو میدیانییەکان ڕایانکرد و هاواریان کرد و هەڵاتن.<verse eid="JDG 7:21"/></para>
  <para style="p">
    <verse number="22" style="v" sid="JDG 7:22"/>کاتێک سێ سەد کەسەکە کەڕەنایان لێدا، یەزدان کارێکی کرد لە پیاوانی سەراپای ئۆردوگاکە کە هەریەکە بە شمشێرەکەی لە هاوڕێکەی خۆی بدات، ئیتر سوپاکە هەڵات بۆ بێت‌شیتا بەرەو چەرێرا هەتا دەگاتە سنووری ئابێل مەحۆلا نزیک تەبات. <verse eid="JDG 7:22"/><verse number="23" style="v" sid="JDG 7:23"/>ئیتر پیاوانی ئیسرائیل لە هۆزەکانی نەفتالی و ئاشێر و هەموو مەنەشە بانگ کران و بەدوای میدیانییەکان کەوتن. <verse eid="JDG 7:23"/><verse number="24" style="v" sid="JDG 7:24"/>ئینجا گدعۆن نێردراوی نارد بۆ هەموو ناوچە شاخاوییەکانی ئەفرایم و گوتی: «دابەزن بۆ ڕووبەڕووبوونەوەی میدیانییەکان و سەرچاوەی ئاوەکانیان لێ بستێنن هەتا دەگاتە بێت‌بارا و ڕووباری ئوردون.»</para>
  <para style="p" vid="JDG 7:24">ئیتر هەموو پیاوانی ئەفرایم کۆبوونەوە و سەرچاوەی ئاوەکانیان لێسەندن هەتا دەگاتە بێت‌بارا و ڕووباری ئوردون. <verse eid="JDG 7:24"/><verse number="25" style="v" sid="JDG 7:25"/>دوو سەرکردەی میدیانییەکانیشیان گرت، عۆرێڤ و زئێڤ. عۆرێڤیان لەسەر تاشەبەردی عۆرێڤ کوشت، بەڵام زئێڤیان لەناو گوشەری زئێڤدا کوشت. هەروەها دوای میدیانییەکان کەوتن و کەللەسەری عۆرێڤ و زئێڤیان لەوبەری ڕووباری ئوردونەوە هێنا بۆ گدعۆن.<verse eid="JDG 7:25"/></para>
  <chapter eid="JDG 7"/>
  <chapter number="8" style="c" sid="JDG 8"/>
  <para style="s1">زەڤەح و زەلموناعی پاشایانی میدیان</para>
  <para style="p">
    <verse number="1" style="v" sid="JDG 8:1"/>ئینجا پیاوانی ئەفرایم بە گدعۆنیان گوت: «ئەو کارە چی بوو بە ئێمەت کرد، بۆچی کە چوویت بۆ شەڕکردن لەگەڵ میدیانییەکان ئێمەت بانگ نەکرد؟» هەروەها ڕەخنەی توندیان لێ گرت.<verse eid="JDG 8:1"/></para>
  <para style="p">
    <verse number="2" style="v" sid="JDG 8:2"/>ئەویش وەڵامی دانەوە: «ئەوەی من کردوومە چییە لەچاو ئەوەی ئێوە کردووتانە؟ ئایا چنینەوەی<note caller="+" style="f"><char style="fr" closed="false">8‏:2 </char><char style="ft" closed="false">کۆکردنەوەی پاشماوەی ڕنراوەکان.‏</char></note> ترێی ئەفرایم لە ترێ ڕنینەوەی ئەبیعەزەر باشتر نییە؟ <verse eid="JDG 8:2"/><verse number="3" style="v" sid="JDG 8:3"/>خودا عۆرێڤ و زئێڤی هەردوو سەرکردەی میدیانییەکانی خستە ژێر دەستتانەوە. من توانیومە چی بکەم لەچاو ئێوەدا؟» جا لەو کاتەدا کە ئەم قسەیەی کرد، تووڕەییان بەرامبەری خاو بووەوە.<verse eid="JDG 8:3"/></para>
  <para style="p">
    <verse number="4" style="v" sid="JDG 8:4"/>ئینجا گدعۆن هات بۆ ڕووباری ئوردون و خۆی و سێ سەد پیاوەکەی کە لەگەڵیدا بوون پەڕینەوە، ماندوو بوون بەڵام بەردەوام بوون لە ڕاونانیان. <verse eid="JDG 8:4"/><verse number="5" style="v" sid="JDG 8:5"/>گدعۆن بە خەڵکی سوکۆتی گوت: «نان بدەن بەو جەنگاوەرانەی لەگەڵمدان، چونکە ماندوون و من بەردەوام بەدوای زەڤەح و زەلموناعی هەردوو پاشای میدیان کەوتووم.»<verse eid="JDG 8:5"/></para>
  <para style="p">
    <verse number="6" style="v" sid="JDG 8:6"/>بەڵام کاربەدەستەکانی سوکۆت گوتیان: «ئایا ئێستا دەستی زەڤەح و زەلموناع لە دەستتە تاوەکو نان بدەینە سەربازەکانت؟»<verse eid="JDG 8:6"/></para>
  <para style="p">
    <verse number="7" style="v" sid="JDG 8:7"/>گدعۆنیش گوتی: «بۆیە کاتێک یەزدان زەڤەح و زەلموناع دەخاتە ژێر دەستم، لەشتان بە دڕکوداڵی دەشتودەر زامدار دەکەم.»<verse eid="JDG 8:7"/></para>
  <para style="p">
    <verse number="8" style="v" sid="JDG 8:8"/>لەوێشەوە سەرکەوت بۆ پەنیێل و هەمان داواکاری لێکردن. خەڵکی پەنیێلیش وەکو خەڵکی سوکۆت وەڵامیان دایەوە. <verse eid="JDG 8:8"/><verse number="9" style="v" sid="JDG 8:9"/>هەروەها بە خەڵکی پەنیێلی گوت: «کاتێک بە سەرکەوتوویی دەگەڕێمەوە ئەم قوللەیە دەڕووخێنم.»<verse eid="JDG 8:9"/></para>
  <para style="p">
    <verse number="10" style="v" sid="JDG 8:10"/>زەڤەح و زەلموناعیش لە قەرقۆر بوون و سوپاکانیان لەگەڵیان بوون، کە نزیکەی پازدە هەزار بوون، هەموو ئەوانەی مابوونەوە لە هەموو سوپاکەی کوڕانی ڕۆژهەڵات بوون، ئەوانەش کە کەوتن سەد و بیست هەزار پیاوی شمشێر بەدەست بوون. <verse eid="JDG 8:10"/><verse number="11" style="v" sid="JDG 8:11"/>ئیتر گدعۆن لە ڕێگای چادرنشینەکانەوە سەرکەوت، لە ڕۆژهەڵاتی نۆڤەح و یۆگبەهایەوە و لە سوپاکەی دا و سوپاکەش لەو کاتەدا ئاگادار نەبوون. <verse eid="JDG 8:11"/><verse number="12" style="v" sid="JDG 8:12"/>جا زەڤەح و زەلموناع هەڵاتن و ئەویش دوایان کەوت و هەردوو پاشای میدیان زەڤەح و زەلموناعی گرت و هەموو سوپاکەی تەفروتونا کرد.<verse eid="JDG 8:12"/></para>
  <para style="p">
    <verse number="13" style="v" sid="JDG 8:13"/>ئینجا گدعۆنی کوڕی یۆئاش بەلای ڕێگای هەورازی حەرەس لە جەنگ گەڕایەوە. <verse eid="JDG 8:13"/><verse number="14" style="v" sid="JDG 8:14"/>گەنجێکی لە خەڵکی سوکۆت گرت و پرسیاری لێکرد، ئەویش ناوی کاربەدەستەکانی سوکۆت و پیرەکانی بۆ نووسی کە حەفتا و حەوت پیاو بوون. <verse eid="JDG 8:14"/><verse number="15" style="v" sid="JDG 8:15"/>ئینجا گدعۆن هات بۆ لای خەڵکی سوکۆت و گوتی: «ئەوەتا زەڤەح و زەلموناع کە گاڵتەتان پێکردم و گوتتان: ”ئایا دەستی زەڤەح و زەلموناع ئێستا بە دەستتەوەیە هەتا نان بدەینە پیاوە ماندووەکانت؟“» <verse eid="JDG 8:15"/><verse number="16" style="v" sid="JDG 8:16"/>جا پیرەکانی شارۆچکەکەی برد و بە دڕکوداڵی دەشتودەر سزای دان و کردنی بە پەند بۆ خەڵکی سوکۆت. <verse eid="JDG 8:16"/><verse number="17" style="v" sid="JDG 8:17"/>هەروەها قوللەی پەنیێلی ڕووخاند و پیاوەکانی شارۆچکەکەی کوشت.<verse eid="JDG 8:17"/></para>
  <para style="p">
    <verse number="18" style="v" sid="JDG 8:18"/>بە زەڤەح و زەلموناعی گوت: «ئەو پیاوانەی کە لە تاڤۆر کوشتتان چۆن بوون؟»</para>
  <para style="p" vid="JDG 8:18">ئەوانیش گوتیان: «لە تۆ دەچوون، هەریەکەیان وەک شازادەیەک بوو.»<verse eid="JDG 8:18"/></para>
  <para style="p">
    <verse number="19" style="v" sid="JDG 8:19"/>گدعۆنیش گوتی: «ئەوان برای منن و کوڕی دایکمن. بە یەزدانی زیندوو، ئەگەر ئێوە بە زیندوویی بتانهێشبوونایەوە نەمدەکوشتن!» <verse eid="JDG 8:19"/><verse number="20" style="v" sid="JDG 8:20"/>ئینجا بە یەتەری نۆبەرەی کوڕی گوت: «هەستە بیانکوژە!» بەڵام یەتەر شمشێرەکەی ڕانەکێشا، چونکە ترسا، لەبەر ئەوەی هێشتا مێردمنداڵ بوو.<verse eid="JDG 8:20"/></para>
  <para style="p">
    <verse number="21" style="v" sid="JDG 8:21"/>زەڤەح و زەلموناعیش گوتیان: «تۆ هەستە و بمانکوژە، چونکە ”پیاو چۆن بێت هێزیشی وایە.“» گدعۆنیش هەستا و زەڤەح و زەلموناعی کوشت و ئەو هیزارەی<note caller="+" style="f"><char style="fr" closed="false">8‏:21 </char><char style="ft" closed="false">هیزار: ئەو ملوانکە و جوانکاریانەیە بە گەردنی ئاژەڵەوە هەڵدەواسرێت، بریتی بووە لە ملوانکە و زەنگوڵی شێوە مانگی کراوە.‏</char></note> بە ملی وشترەکانیانەوە بوو بردی.<verse eid="JDG 8:21"/></para>
  <para style="s1">ئێفۆدی گدعۆن</para>
  <para style="p">
    <verse number="22" style="v" sid="JDG 8:22"/>ئیتر پیاوانی ئیسرائیل بە گدعۆنیان گوت: «فەرمانڕەوایەتیمان بکە، خۆت و کوڕەکەت و کوڕی کوڕەکەشت، چونکە ڕزگارت کردین لە دەستی میدیان.»<verse eid="JDG 8:22"/></para>
  <para style="p">
    <verse number="23" style="v" sid="JDG 8:23"/>بەڵام گدعۆن پێی گوتن: «من فەرمانڕەوایەتیتان ناکەم و کوڕەکەشم فەرمانڕەوایەتیتان ناکات. یەزدان فەرمانڕەوایەتیتان دەکات.» <verse eid="JDG 8:23"/><verse number="24" style="v" sid="JDG 8:24"/>ئینجا گدعۆن پێی گوتن: «داوای شتێکتان لێ دەکەم، هەریەکەتان ئەو گوارانەی دەستیکەوتووە بمداتێ.» بەگوێرەی نەریتی ئیسماعیلییەکان، گوارەی زێڕیان لە گوێ کردبوو.<verse eid="JDG 8:24"/></para>
  <para style="p">
    <verse number="25" style="v" sid="JDG 8:25"/>ئەوانیش گوتیان: «بە خۆشحاڵییەوە.» ئینجا جبەیەکیان ڕاخست و هەریەکە و ئەو گوارانەی دەستی کەوتبوو فڕێیدایە سەری. <verse eid="JDG 8:25"/><verse number="26" style="v" sid="JDG 8:26"/>کێشی ئەو گوارە زێڕانەی کە داوای کرد هەزار و حەوت سەد شاقل<note caller="+" style="f"><char style="fr" closed="false">8‏:26 </char><char style="ft" closed="false">هەزار و حەوت سەد شاقل: نزیکەی 19,5 کیلۆگرام.‏</char></note> بوو، ئەمە بێجگە لە هیزارەکان کە لەسەر شێوەی مانگی نوێ بوون، هەروەها بازن و جبە و عەبای ئەرخەوانی کە لەبەر پاشایانی میدیان بوو، هەروەها بێجگە لەو ملوانکانەی کە لە ملی وشترەکانیان بوو. <verse eid="JDG 8:26"/><verse number="27" style="v" sid="JDG 8:27"/>جا گدعۆن ئێفۆدێکی لێ دروستکردن و لە عۆفرا داینا کە شارۆچکەکەی خۆی بوو. هەموو ئیسرائیلیش بەدوایەوە لەوێ لەشفرۆشییان کرد، ئیتر ئەوە تەڵەیەک بوو بۆ گدعۆن و ماڵەکەی.<verse eid="JDG 8:27"/></para>
  <para style="s1">مردنی گدعۆن</para>
  <para style="p">
    <verse number="28" style="v" sid="JDG 8:28"/>میدیانیش لەبەردەم کوڕانی ئیسرائیلدا زەلیل بوون و ئیتر سەریان بەرز نەکردەوە. خاکەکەش لە سەردەمی گدعۆندا چل ساڵ لە ئاشتیدا بوو.<verse eid="JDG 8:28"/></para>
  <para style="p">
    <verse number="29" style="v" sid="JDG 8:29"/>جا یەروبەعلی<note caller="+" style="f"><char style="fr" closed="false">8‏:29 </char><char style="ft" closed="false">یەروبەعل: مەبەست لە گدعۆن، لێرە و لە ئایەتی 35.‏</char></note> کوڕی یۆئاش ڕۆیشت و لە ماڵی خۆی دانیشت. <verse eid="JDG 8:29"/><verse number="30" style="v" sid="JDG 8:30"/>گدعۆن حەفتا کوڕی لە پشتی خۆی هەبوو، چونکە ژنی زۆربوو. <verse eid="JDG 8:30"/><verse number="31" style="v" sid="JDG 8:31"/>هەروەها کەنیزەکەشی کە لە شەخەم بوو، ئەویش کوڕێکی بۆی بوو، ناوی لێنا ئەبیمەلەخ. <verse eid="JDG 8:31"/><verse number="32" style="v" sid="JDG 8:32"/>ئینجا گدعۆنی کوڕی یۆئاش لە تەمەنێکی باشی پیریدا مرد و لە گۆڕی یۆئاشی باوکی لە عۆفرای ئەبیعەزەرییەکاندا نێژرا.<verse eid="JDG 8:32"/></para>
  <para style="p">
    <verse number="33" style="v" sid="JDG 8:33"/>هەر لەدوای مردنی گدعۆن نەوەی ئیسرائیل دیسان بەدوای بەعلەکانەوە لەشفرۆشییان کرد و بەعل‌بەریتیان<note caller="+" style="f"><char style="fr" closed="false">8‏:33 </char><char style="ft" closed="false">واتا خوداوەندی پەیمان یان مێردی پەیمان.‏</char></note> بە خودای خۆیان دانا. <verse eid="JDG 8:33"/><verse number="34" style="v" sid="JDG 8:34"/>نەوەی ئیسرائیل یەزدانی پەروەردگاری خۆیان بیر نەکەوتەوە، ئەوەی دەربازی کردن لە دەستی هەموو دوژمنەکانی دەوروبەریان. <verse eid="JDG 8:34"/><verse number="35" style="v" sid="JDG 8:35"/>هەروەها لەگەڵ ماڵی یەروبەعل، واتا گدعۆن، دڵسۆز نەبوون بەرامبەر بە هەموو ئەو چاکانەی کە لەگەڵ ئیسرائیل کردی.<verse eid="JDG 8:35"/></para>
  <chapter eid="JDG 8"/>
  <chapter number="9" style="c" sid="JDG 9"/>
  <para style="s1">ئەبیمەلەخ</para>
  <para style="p">
    <verse number="1" style="v" sid="JDG 9:1"/>ئینجا ئەبیمەلەخی کوڕی یەروبەعل چوو بۆ شەخەم بۆ لای خاڵەکانی، بە هەموو هۆزی دایکی گوت: <verse eid="JDG 9:1"/><verse number="2" style="v" sid="JDG 9:2"/>«بە هەموو خەڵکی شەخەم بڵێن: ”کامیان باشترە بۆ ئێوە، ئایا حەفتا کوڕەکەی یەروبەعل فەرمانڕەوایەتیتان بکەن، یان یەک پیاو فەرمانڕەوایەتیتان بکات؟“ ئەوەشتان لەبیر بێت کە من لە گۆشت و خوێنی خۆتانم.»<verse eid="JDG 9:2"/></para>
  <para style="p">
    <verse number="3" style="v" sid="JDG 9:3"/>ئیتر خاڵەکانی هەموو ئەم قسانەیان بە هەموو خەڵکی شەخەم گوت. ئەوانیش ئەبیمەلەخیان بەدڵ بوو، چونکە گوتیان «ئەو برامانە.» <verse eid="JDG 9:3"/><verse number="4" style="v" sid="JDG 9:4"/>ئینجا حەفتا شاقل زیویان<note caller="+" style="f"><char style="fr" closed="false">9‏:4 </char><char style="ft" closed="false">نزیکەی 0,8 کیلۆگرام.‏</char></note> پێیدا لە پەرستگای بەعل‌بەریت، ئەبیمەلەخیش بەو پارەیە پیاوی یاخی و چاونەترسی بەکرێ گرت و ئەوانیش دوای کەوتن. <verse eid="JDG 9:4"/><verse number="5" style="v" sid="JDG 9:5"/>ئینجا هات بۆ ماڵی باوکی لە عۆفرا و هەموو براکانی خۆی کوشت کە کوڕەکانی یەروبەعل بوون، حەفتا برا لەسەر یەک بەرد. تەنها یۆتامی کوڕی یەروبەعل کە لە هەمووان بچووکتر بوو مایەوە، چونکە خۆی شاردەوە. <verse eid="JDG 9:5"/><verse number="6" style="v" sid="JDG 9:6"/>ئیتر شارنشینەکانی شەخەم و هەموو بێت‌میلۆ کۆبوونەوە، چوون و لەلای دار بەڕووەکەی لای ستوونەکەی شەخەم ئەبیمەلەخیان کردە پاشا.<verse eid="JDG 9:6"/></para>
  <para style="p">
    <verse number="7" style="v" sid="JDG 9:7"/>ئینجا هەواڵی ئەمەیان دا بە یۆتام، ئەویش چوو لەسەر لووتکەی کێوی گەریزیم و وەستا، هاواری لێکردن و پێیانی گوت: «گوێم لێ بگرن ئەی خەڵکی شەخەم، بۆ ئەوەی خودا گوێتان لێ بگرێت. <verse eid="JDG 9:7"/><verse number="8" style="v" sid="JDG 9:8"/>جارێکیان درەختەکان چوون پاشایەک دەستنیشان بکەن لەسەر خۆیان. جا بە دار زەیتوونیان گوت: ”پاشایەتیمان بکە.“<verse eid="JDG 9:8"/></para>
  <para style="p">
    <verse number="9" style="v" sid="JDG 9:9"/>«دار زەیتوونیش وەڵامی دانەوە: ”ئایا واز لە زەیتەکەم بهێنم، ئەوەی پێی ڕێز لە خوداوەندەکان و خەڵک دەگرن، بچم فەرمانڕەوایەتی درەختەکان بکەم؟“<verse eid="JDG 9:9"/></para>
  <para style="p">
    <verse number="10" style="v" sid="JDG 9:10"/>«ئینجا درەختەکان بە دار هەنجیریان گوت: ”وەرە تۆ پاشایەتیمان بکە.“<verse eid="JDG 9:10"/></para>
  <para style="p">
    <verse number="11" style="v" sid="JDG 9:11"/>«دار هەنجیریش وەڵامی دانەوە: ”ئایا واز لە شیرینییەکەم و بەرە خۆشەکەم بهێنم، بچم فەرمانڕەوایەتی درەختەکان بکەم؟“<verse eid="JDG 9:11"/></para>
  <para style="p">
    <verse number="12" style="v" sid="JDG 9:12"/>«ئیتر درەختەکان بە دار مێویان گوت: ”تۆ وەرە پاشایەتیمان بکە.“<verse eid="JDG 9:12"/></para>
  <para style="p">
    <verse number="13" style="v" sid="JDG 9:13"/>«دار مێویش وەڵامی دانەوە: ”ئایا واز لە شەرابەکەم بهێنم، ئەوەی دڵی خوداوەندەکان و خەڵک خۆش دەکات، بچم فەرمانڕەوایەتی درەختەکان بکەم؟“<verse eid="JDG 9:13"/></para>
  <para style="p">
    <verse number="14" style="v" sid="JDG 9:14"/>«ئینجا هەموو درەختەکان بە دڕکوداڵیان گوت: ”تۆ وەرە پاشایەتیمان بکە.“<verse eid="JDG 9:14"/></para>
  <para style="p">
    <verse number="15" style="v" sid="JDG 9:15"/>«دڕکوداڵیش بە درەختەکانی گوت: ”ئەگەر ئێوە بەڕاستی دەتانەوێت بە پاشای خۆتان دەستنیشانم بکەن، وەرن لەژێر سێبەرەکەمدا خۆتان پەنا بدەن. بەڵام ئەگەر وا نەبوو ئاگرێک لە دڕکەکەوە دێتە دەرەوە و دارەکانی ئورزی لوبنان دەخوات!“<verse eid="JDG 9:15"/></para>
  <para style="p">
    <verse number="16" style="v" sid="JDG 9:16"/>«ئایا ئێوە بە دەستپاکی و بە ڕاستی کارتان کردووە کە ئەبیمەلەختان کردووە بە پاشا؟ ئایا چاکەتان لەگەڵ یەروبەعل و لەگەڵ ماڵەکەی کردووە؟ ئایا بەگوێرەی شایستەیی خۆی پاداشتتان داوەتەوە؟ <verse eid="JDG 9:16"/><verse number="17" style="v" sid="JDG 9:17"/>باوکم بۆ ئێوە جەنگا و خۆی خستە مەترسییەوە و لە چنگی میدیان دەربازی کردن. <verse eid="JDG 9:17"/><verse number="18" style="v" sid="JDG 9:18"/>ئێوەش ئەمڕۆ بەگژ ماڵی باوکمدا چوون و کوڕەکانی ئەوتان کوشت، حەفتا پیاو لەسەر یەک بەرد و ئەبیمەلەخی کوڕی ژنە خزمەتکارەکەی ئەوتان کردە پاشای خەڵکی شەخەم، چونکە براتانە! <verse eid="JDG 9:18"/><verse number="19" style="v" sid="JDG 9:19"/>جا ئەگەر بە دەستپاکی و بە ڕاستیتان کردبێت لەگەڵ یەروبەعل و لەگەڵ ماڵەکەی لەم ڕۆژەدا، ئەوا دڵتان خۆش بکەن بە ئەبیمەلەخ و با ئەویش دڵی پێتان خۆش بێت. <verse eid="JDG 9:19"/><verse number="20" style="v" sid="JDG 9:20"/>بەڵام ئەگەر واتان نەکردبوو، ئەوا ئاگرێک لە ئەبیمەلەخەوە دێتە دەرەوە و شارنشینەکانی شەخەم و بێت‌میلۆ دەخوات، ئاگرێکیش لە شارنشینەکانی شەخەم و لە بێت‌میلۆ دێتە دەرەوە و ئەبیمەلەخ دەخوات!»<verse eid="JDG 9:20"/></para>
  <para style="p">
    <verse number="21" style="v" sid="JDG 9:21"/>ئینجا یۆتام ڕایکرد و هەڵات، لە ترسی ئەبیمەلەخی برای چوو بۆ بئێر و لەوێ ژیا.<verse eid="JDG 9:21"/></para>
  <para style="p">
    <verse number="22" style="v" sid="JDG 9:22"/>ئیتر ئەبیمەلەخ سێ ساڵ فەرمانڕەوایەتی ئیسرائیلی کرد. <verse eid="JDG 9:22"/><verse number="23" style="v" sid="JDG 9:23"/>ئینجا خودا ڕۆحێکی بەدکاری نارد بۆ نێوان ئەبیمەلەخ و شارنشینەکانی شەخەم، ئیتر شارنشینەکانی شەخەم ناپاکییان لە ئەبیمەلەخ کرد. <verse eid="JDG 9:23"/><verse number="24" style="v" sid="JDG 9:24"/>خودا ئەمەی کرد هەتا ئەو تاوانەی لە حەفتا کوڕەکەی یەروبەعل کرا، خوێنڕشتنیان لە ئەستۆی ئەبیمەلەخی برایان بێت کە کوشتنی، هەروەها بەسەر شارنشینەکانی شەخەم، ئەوانەی هانیان دا بۆ کوشتنی براکانی. <verse eid="JDG 9:24"/><verse number="25" style="v" sid="JDG 9:25"/>جا شارنشینەکانی شەخەم بۆسەیان لەسەر لووتکەی چیاکان لە دژی دانا و هەر یەکێک لەسەر ڕێگاکە بەلایاندا تێدەپەڕی ڕووتیان دەکردەوە. ئیتر هەواڵ گەیشت بە ئەبیمەلەخ.<verse eid="JDG 9:25"/></para>
  <para style="p">
    <verse number="26" style="v" sid="JDG 9:26"/>ئەوە بوو گەعەلی کوڕی عەبەد و براکانی هاتن و پەڕینەوە بۆ شەخەم، خەڵکی شەخەم متمانەیان پێکرد. <verse eid="JDG 9:26"/><verse number="27" style="v" sid="JDG 9:27"/>چوونە دەرەوە بۆ سەر کێڵگەکانیان و ترێیەکانیان کۆکردەوە و بە پێیەکانیان گوشییان. لەدوای ئەوە چوونە پەرستگای خوداوەندەکەیان و ئاهەنگیان گێڕا. کاتێک خواردیان و خواردیانەوە، نەفرەتیان لە ئەبیمەلەخ کرد. <verse eid="JDG 9:27"/><verse number="28" style="v" sid="JDG 9:28"/>ئینجا گەعەلی کوڕی عەبەد گوتی: «ئەبیمەلەخ کێیە و شەخەم کێیە هەتا ئێمە خزمەتی بکەین؟ ئایا ئەو کوڕی یەروبەعل نییە و زەڤول بریکاری نییە؟ ئیتر بۆچی ئێمە خزمەتی بکەین؟ خزمەتی پیاوەکانی حەمۆری باوکی شەخەم بکەن. <verse eid="JDG 9:28"/><verse number="29" style="v" sid="JDG 9:29"/>خۆزگە ئەم گەلە لەژێر دەستی مندا دەبوون، ئەو کاتە ئەبیمەلەخم لا دەدا، پێم دەگوت: ”هەموو سوپاکەت ئامادە بکە و وەرە دەرەوە!“»<verse eid="JDG 9:29"/></para>
  <para style="p">
    <verse number="30" style="v" sid="JDG 9:30"/>کاتێک زەڤولی فەرمانڕەوای شار قسەکەی گەعەلی کوڕی عەبەدی بیست، زۆر تووڕە بوو و <verse eid="JDG 9:30"/><verse number="31" style="v" sid="JDG 9:31"/>بە نهێنی پەیامنێری بۆ لای ئەبیمەلەخ نارد و گوتی: «وا گەعەلی کوڕی عەبەد و براکانی هاتن بۆ شەخەم و شارەکە لە دژی تۆ دەوروژێنن. <verse eid="JDG 9:31"/><verse number="32" style="v" sid="JDG 9:32"/>ئێستا بە شەو خۆت و ئەو دارودەستانەی لەگەڵتدایە هەستن و لە کێڵگە بۆسە دابنێن. <verse eid="JDG 9:32"/><verse number="33" style="v" sid="JDG 9:33"/>بەیانی کاتی خۆر هەڵاتن زوو هەستە و هێرش بەرە سەر شارەکە، ئینجا کاتێک گەعەل و ئەو دارودەستانەی کە لەگەڵیدان دێنە دەرەوە بۆت، تۆش ئەوەی لە دەستت دێ بیکە.»<verse eid="JDG 9:33"/></para>
  <para style="p">
    <verse number="34" style="v" sid="JDG 9:34"/>ئیتر ئەبیمەلەخ و هەموو دارودەستەکانی کە لەگەڵیدا بوون بە شەو هەستان و بوون بە چوار بەش و بۆسەیان دانا بۆ شەخەم. <verse eid="JDG 9:34"/><verse number="35" style="v" sid="JDG 9:35"/>گەعەلی کوڕی عەبەدیش چووبووە دەرەوە و لەناو دەروازەی شارەکەدا ڕاوەستابوو. لەو کاتەدا ئەبیمەلەخ و دارودەستەکانی کە لەگەڵیدا بوون لە بۆسەکە هاتنە دەرەوە.<verse eid="JDG 9:35"/></para>
  <para style="p">
    <verse number="36" style="v" sid="JDG 9:36"/>کاتێک گەعەل خەڵکەکەی بینی، بە زەڤولی گوت: «ئا ئەوە خەڵکن لە لووتکەی چیاکانەوە دێنە خوارەوە!»</para>
  <para style="p" vid="JDG 9:36">زەڤولیش پێی گوت: «ئەوە تۆ سێبەری چیاکان دەبینیت وا دەزانیت خەڵکە.»<verse eid="JDG 9:36"/></para>
  <para style="p">
    <verse number="37" style="v" sid="JDG 9:37"/>بەڵام گەعەل دیسان گوتی: «ئا ئەوە خەڵکن لە بەرزایی زەوییەکەوە دێنە خوارەوە و یەک تیپیش وا لە ڕێی دار بەڕووەکەی بەخت خوێنەرەکانەوە دێت.»<verse eid="JDG 9:37"/></para>
  <para style="p">
    <verse number="38" style="v" sid="JDG 9:38"/>زەڤولیش پێی گوت: «ئێستا ئەو دەمەت لەکوێیە کە پێی دوایت: ”ئەبیمەلەخ کێیە هەتا ئێمە خزمەتی بکەین؟“ ئایا ئەوە ئەو خەڵکە نین کە گاڵتەت پێیان کرد؟ دە ئێستا بڕۆ دەرەوە و لەگەڵیاندا بجەنگێ!»<verse eid="JDG 9:38"/></para>
  <para style="p">
    <verse number="39" style="v" sid="JDG 9:39"/>گەعەلیش لەبەردەم خەڵکی شەخەمدا چووە دەرەوە و لەگەڵ ئەبیمەلەخ جەنگا. <verse eid="JDG 9:39"/><verse number="40" style="v" sid="JDG 9:40"/>ئەبیمەلەخیش بەزاندی، ئیتر لە دەستی هەڵات و بریندارێکی زۆر بە درێژایی ڕێگاکە هەتا بەردەم دەروازەکە کەوتن. <verse eid="JDG 9:40"/><verse number="41" style="v" sid="JDG 9:41"/>ئینجا ئەبیمەلەخ لە شاری ئەروما دانیشت و زەڤولیش گەعەل و براکانی دەرکرد و نەیهێشت لە شەخەمدا بژین.<verse eid="JDG 9:41"/></para>
  <para style="p">
    <verse number="42" style="v" sid="JDG 9:42"/>ئینجا بۆ بەیانییەکەی خەڵکی شەخەم چوونە دەرەوە بۆ کێڵگە و هەواڵ درا بە ئەبیمەلەخ. <verse eid="JDG 9:42"/><verse number="43" style="v" sid="JDG 9:43"/>ئەویش دارودەستەکانی برد و کردنی بە سێ بەشەوە و لە کێڵگەدا بۆسەی دانا، بینی وا خەڵکەکە لە شار دێنە دەرەوە، ئەویش بۆیان هەستا و لێیدان. <verse eid="JDG 9:43"/><verse number="44" style="v" sid="JDG 9:44"/>ئەبیمەلەخ و ئەو بەشەی لەگەڵیدا بوون هەڵمەتیان برد و لەناو دەروازەی شارەکەدا ڕاوەستان، بەڵام دوو بەشەکەی دیکە هێرشیان بردە سەر هەموو ئەوانەی کە لە کێڵگەدا بوون و لێیان دان. <verse eid="JDG 9:44"/><verse number="45" style="v" sid="JDG 9:45"/>ئەبیمەلەخیش بە درێژایی ڕۆژ چوو بەگژ شارەکەدا و شارەکەی گرت، ئەو خەڵکەی تێیدا بوو کوشتنی، شارەکەی وێران کرد و خاکەکەی بە خوێ داپۆشی.<verse eid="JDG 9:45"/></para>
  <para style="p">
    <verse number="46" style="v" sid="JDG 9:46"/>ئینجا هەموو خەڵکی قوللەی شەخەم ئەمەیان بیست، بۆیە چوونە ناو قەڵای پەرستگای ئێل بەریت. <verse eid="JDG 9:46"/><verse number="47" style="v" sid="JDG 9:47"/>ئیتر هەواڵیان دا بە ئەبیمەلەخ کە هەموو خەڵکی قوللەی شەخەم کۆبوونەتەوە. <verse eid="JDG 9:47"/><verse number="48" style="v" sid="JDG 9:48"/>ئەبیمەلەخ خۆی و هەموو خەڵکەکەی کە لەگەڵی بوون سەرکەوتن بۆ کێوی چەلمۆن. ئینجا ئەبیمەلەخ دەستی دایە تەور و لقوپۆپی داری بڕییەوە و هەڵیگرت و خستییە سەر شانی، بەو خەڵکەی گوت کە لەگەڵیدا بوون: «چاوتان لێیە چیم کرد، ئێوەش خێرا وەکو من بکەن!» <verse eid="JDG 9:48"/><verse number="49" style="v" sid="JDG 9:49"/>خەڵکەکەش هەریەکە و چەند لقوپۆپێکی بڕییەوە و لەدوای ئەبیمەلەخەوە ڕۆیشتن، بە چواردەوری قەڵاکەدا دایاننا و قەڵاکەیان بەسەردا سووتاندن. بەم جۆرە هەموو خەڵکەکەی ناو قوللەی شەخەم مردن کە نزیکەی هەزار پیاو و ژن بوون.<verse eid="JDG 9:49"/></para>
  <para style="p">
    <verse number="50" style="v" sid="JDG 9:50"/>ئینجا ئەبیمەلەخ چوو بۆ تێڤێچ و گەمارۆی تێڤێچی دا و گرتی. <verse eid="JDG 9:50"/><verse number="51" style="v" sid="JDG 9:51"/>لە ناوەڕاستی شارەکەش قوللەیەکی قاییم هەبوو، هەموو پیاوان و ژنان و تەواوی خەڵکی شارەکە بۆ ئەوێ هەڵاتن، دەرگاکانیان لەدوای خۆیانەوە داخست و سەرکەوتن بۆ سەربانی قوللەکە. <verse eid="JDG 9:51"/><verse number="52" style="v" sid="JDG 9:52"/>ئەبیمەلەخیش هات بۆ قوللەکە و چوو بەگژیدا و نزیکی دەرگای قوللەکە بووەوە بۆ ئەوەی بە ئاگر بیسووتێنێت. <verse eid="JDG 9:52"/><verse number="53" style="v" sid="JDG 9:53"/>ئینجا ژنێک بەرداشی سەرەوەی دەستاڕێکی کێشا بە سەری ئەبیمەلەخدا و کەللەی سەری شەقکرد.<verse eid="JDG 9:53"/></para>
  <para style="p">
    <verse number="54" style="v" sid="JDG 9:54"/>ئەویش دەستبەجێ ئەو کوڕەی بانگکرد کە قەڵغان و ڕمەکانی بۆ هەڵگرتبوو، پێی گوت: «شمشێرەکەت دەربێنە و بمکوژە، بۆ ئەوەی پێم نەڵێن: ”ژنێک کوشتی.“» ئیتر کوڕەکە شمشێرەکەی پێدا کرد و مرد. <verse eid="JDG 9:54"/><verse number="55" style="v" sid="JDG 9:55"/>کاتێک پیاوەکانی ئیسرائیل بینییان ئەبیمەلەخ مرد، هەریەکە و گەڕایەوە شوێنی خۆی.<verse eid="JDG 9:55"/></para>
  <para style="p">
    <verse number="56" style="v" sid="JDG 9:56"/>ئیتر خودا خراپەکارییەکەی ئەبیمەلەخی بەسەر خۆیدا هێنایەوە، ئەوەی دەرهەق بە باوکی کردی، کە حەفتا براکەی کوشت. <verse eid="JDG 9:56"/><verse number="57" style="v" sid="JDG 9:57"/>هەروەها خودا هەموو خراپەکارییەکانی خەڵکی شەخەمی بەسەر هێنانەوە، نەفرەتەکەی یۆتامی کوڕی یەروبەعلیان بەسەرهات.<verse eid="JDG 9:57"/></para>
  <chapter eid="JDG 9"/>
  <chapter number="10" style="c" sid="JDG 10"/>
  <para style="s1">تۆلاع</para>
  <para style="p">
    <verse number="1" style="v" sid="JDG 10:1"/>لەدوای سەردەمی ئەبیمەلەخ تۆلاعی کوڕی پوڤە کوڕی دۆدۆ هەستا بۆ ئەوەی ئیسرائیل ڕزگار بکات، کە پیاوێک بوو لە هۆزی یەساخار، لە شامیر لە ناوچە شاخاوییەکانی ئەفرایم دەژیا. <verse eid="JDG 10:1"/><verse number="2" style="v" sid="JDG 10:2"/>بیست و سێ ساڵ ڕابەرایەتی ئیسرائیلی کرد، ئینجا مرد و لە شامیر نێژرا.<verse eid="JDG 10:2"/></para>
  <para style="s1">یائیر</para>
  <para style="p">
    <verse number="3" style="v" sid="JDG 10:3"/>ئینجا لەدوای ئەو یائیری گلعادی هەستا و بیست و دوو ساڵ ڕابەرایەتی ئیسرائیلی کرد. <verse eid="JDG 10:3"/><verse number="4" style="v" sid="JDG 10:4"/>سی کوڕی هەبوو و سواری سی گوێدرێژ دەبوون و سی شارۆچکەیان هەبوو، پێیان دەگوترا حەڤۆت یائیر کە هەتا ئەمڕۆش وایان پێ دەڵێن و لە خاکی گلعادە. <verse eid="JDG 10:4"/><verse number="5" style="v" sid="JDG 10:5"/>یائیرش مرد و لە قامۆن نێژرا.<verse eid="JDG 10:5"/></para>
  <para style="s1">یەفتاح</para>
  <para style="p">
    <verse number="6" style="v" sid="JDG 10:6"/>نەوەی ئیسرائیل لەبەرچاوی یەزدان گەڕانەوە بۆ خراپەکاری. بەعلەکان و عەشتۆرەتەکان و خوداوەندەکانی ئارام، سەیدا، مۆئاب، عەمۆنییەکان و فەلەستییەکانیان پەرست و وازیان لە یەزدان هێنا و نەیانپەرست. <verse eid="JDG 10:6"/><verse number="7" style="v" sid="JDG 10:7"/>لەبەر ئەوە تووڕەیی یەزدان لە ئیسرائیلییەکان هاتە جۆش و ڕادەستی فەلەستییەکان و عەمۆنییەکانی کردن. <verse eid="JDG 10:7"/><verse number="8" style="v" sid="JDG 10:8"/>ئەوانیش لەو ساڵەوە نەوەی ئیسرائیلیان تێکشکاند و ستەمیان لێکردن. بۆ ماوەی هەژدە ساڵ نەوەی ئیسرائیلیان دەچەوساندەوە، هەموو ئەوانەی کە لە بەری ڕۆژهەڵاتی ڕووباری ئوردون بوون لە خاکی ئەمۆرییەکان ئەوانەی لە گلعاد بوون. <verse eid="JDG 10:8"/><verse number="9" style="v" sid="JDG 10:9"/>عەمۆنییەکان لە ڕووباری ئوردونیش پەڕینەوە بۆ جەنگ لە دژی یەهودا و بنیامین و بنەماڵەی ئەفرایم، بۆیە ئیسرائیل زۆر پەرێشان بوون. <verse eid="JDG 10:9"/><verse number="10" style="v" sid="JDG 10:10"/>جا نەوەی ئیسرائیل هاواریان بۆ یەزدان کرد و گوتیان: «ئێمە گوناهمان کرد دەرهەق بە تۆ، چونکە وازمان لە خودای خۆمان هێنا و بەعلەکانمان پەرست.»<verse eid="JDG 10:10"/></para>
  <para style="p">
    <verse number="11" style="v" sid="JDG 10:11"/>یەزدانیش بە نەوەی ئیسرائیلی فەرموو: «کاتێک میسری، ئەمۆری، عەمۆنی، فەلەستی، <verse eid="JDG 10:11"/><verse number="12" style="v" sid="JDG 10:12"/>سەیدائی، عەمالێقی و ماعۆنییەکان، تەنگیان پێتان هەڵچنی، ئیتر هاوارتان بۆ کردم، ئایا منیش لە دەستیان ڕزگارم نەکردن؟ <verse eid="JDG 10:12"/><verse number="13" style="v" sid="JDG 10:13"/>بەڵام ئێوە وازتان لێ هێنام و خودای دیکەتان پەرست. لەبەر ئەوە ئیتر ڕزگارتان ناکەم. <verse eid="JDG 10:13"/><verse number="14" style="v" sid="JDG 10:14"/>بڕۆن هاوار بکەن بۆ ئەو خوداوەندانەی هەڵتانبژاردوون، با لە کاتی تەنگانەتان ئەوان ڕزگارتان بکەن.»<verse eid="JDG 10:14"/></para>
  <para style="p">
    <verse number="15" style="v" sid="JDG 10:15"/>نەوەی ئیسرائیلیش بە یەزدانیان گوت: «گوناهمان کرد، جا چی بە باش دەزانیت پێمانی بکە، تەنها هەر ئەمڕۆ دەربازمان بکە.» <verse eid="JDG 10:15"/><verse number="16" style="v" sid="JDG 10:16"/>ئیتر خوداوەندە بێگانەکانیان لەنێو خۆیاندا لابرد و یەزدانیان پەرست. یەزدان بەهۆی کڵۆڵیی ئیسرائیلەوە دڵتەنگ بوو.<verse eid="JDG 10:16"/></para>
  <para style="p">
    <verse number="17" style="v" sid="JDG 10:17"/>ئینجا لەشکرەکانی عەمۆنییەکان بانگ کران و کۆبوونەوە و لە گلعاددا چادریان هەڵدا، کوڕانی ئیسرائیلیش کۆبوونەوە و لە میچپا چادریان هەڵدا. <verse eid="JDG 10:17"/><verse number="18" style="v" sid="JDG 10:18"/>ئیتر ڕابەرەکانی گەلی گلعاد بە یەکتریان گوت: «ئەو پیاوەی دەست بکات بە جەنگ لەگەڵ عەمۆنییەکان، ئەوا ئەو دەبێت بە سەرۆکی هەموو خەڵکی گلعاد.»<verse eid="JDG 10:18"/></para>
  <chapter eid="JDG 10"/>
  <chapter number="11" style="c" sid="JDG 11"/>
  <para style="p">
    <verse number="1" style="v" sid="JDG 11:1"/>یەفتاحی گلعادی جەنگاوەرێکی بەهێز بوو، کوڕی لەشفرۆشێک بوو، گلعادیش باوکی بوو. <verse eid="JDG 11:1"/><verse number="2" style="v" sid="JDG 11:2"/>ژنەکەی گلعاد چەند کوڕێکی بوو، کاتێک کوڕەکان گەورە بوون یەفتاحیان دەرکرد و پێیان گوت: «نابیت بە میراتگر لە ماڵی باوکمان، چونکە تۆ کوڕی ژنێکی دیکەیت.» <verse eid="JDG 11:2"/><verse number="3" style="v" sid="JDG 11:3"/>بۆیە یەفتاح لە دەست براکانی هەڵات و لە خاکی تۆڤ نیشتەجێ بوو، چەند پیاوێکی یاخی و چاونەترس لە دەوری کۆبوونەوە و دوای کەوتن.<verse eid="JDG 11:3"/></para>
  <para style="p">
    <verse number="4" style="v" sid="JDG 11:4"/>ئینجا پاش ماوەیەک عەمۆنییەکان لە دژی ئیسرائیل جەنگان. <verse eid="JDG 11:4"/><verse number="5" style="v" sid="JDG 11:5"/>کاتێک عەمۆنییەکان لە دژی ئیسرائیل جەنگان، پیرانی گلعاد چوون بۆ ئەوەی یەفتاح لە خاکی تۆڤەوە بهێنن. <verse eid="JDG 11:5"/><verse number="6" style="v" sid="JDG 11:6"/>بە یەفتاحیان گوت: «وەرە ببە بە سەرکردەمان هەتا لە دژی عەمۆنییەکان بجەنگین.»<verse eid="JDG 11:6"/></para>
  <para style="p">
    <verse number="7" style="v" sid="JDG 11:7"/>یەفتاحیش بە پیرانی گلعادی گوت: «ئایا ئێوە نەبوون کە ڕقتان لێم بووەوە و لە ماڵی باوکم دەرتانکردم؟ بۆچی ئێستا هاتوون بۆ لام کە لە تەنگانە دان؟»<verse eid="JDG 11:7"/></para>
  <para style="p">
    <verse number="8" style="v" sid="JDG 11:8"/>پیرانی گلعادیش بە یەفتاحیان گوت: «بۆیە ئێستا گەڕاوینەتەوە بۆ لات هەتا لەگەڵمان بێیت و لە دژی عەمۆنییەکان بجەنگین و ببیت بە سەرکردەمان بەسەر هەموو دانیشتووانی گلعاد.»<verse eid="JDG 11:8"/></para>
  <para style="p">
    <verse number="9" style="v" sid="JDG 11:9"/>یەفتاحیش بە پیرانی گلعادی گوت: «ئەگەر منتان گەڕاندەوە بۆ جەنگ لە دژی عەمۆنییەکان و یەزدان ئەوانی بەدەستمەوە دا، ئەوا بەڕاستی من دەبمە سەرکردەتان؟»<verse eid="JDG 11:9"/></para>
  <para style="p">
    <verse number="10" style="v" sid="JDG 11:10"/>پیرانی گلعادیش بە یەفتاحیان گوت: «با یەزدان لەنێوانمان شایەت بێت، بە دڵنیاییەوە ئاوا دەکەین بەپێی ئەوەی گوتت.» <verse eid="JDG 11:10"/><verse number="11" style="v" sid="JDG 11:11"/>ئینجا یەفتاح لەگەڵ پیرانی گلعاددا ڕۆیشت و گەل کردیان بەسەرکردە و فەرماندەی خۆیان و یەفتاحیش هەموو قسەکانی خۆی لە میچپا لەبەردەم یەزدان دووبارە کردەوە.<verse eid="JDG 11:11"/></para>
  <para style="p">
    <verse number="12" style="v" sid="JDG 11:12"/>ئینجا یەفتاح چەند نێردراوێکی بۆ لای پاشای عەمۆنییەکان ڕەوانە کرد و گوتی: «چیم لەگەڵ تۆ هەیە، تۆ هاتوویتە سەرم هەتا لە خاکەکەم لە دژم بجەنگیت؟»<verse eid="JDG 11:12"/></para>
  <para style="p">
    <verse number="13" style="v" sid="JDG 11:13"/>پاشای عەمۆنییەکانیش بە نێردراوەکانی یەفتاحی گوت: «لەبەر ئەوەی ئیسرائیل لە کاتی هاتتنیدا لە میسر خاکەکەی بردووم، لە ئەرنۆنەوە هەتا یەبۆق و هەتا ڕووباری ئوردون، ئێستاش بە ئاشتی بیگەڕێنەوە.»<verse eid="JDG 11:13"/></para>
  <para style="p">
    <verse number="14" style="v" sid="JDG 11:14"/>ئینجا یەفتاح دووبارە چەند نێردراوێکی بۆ لای پاشای عەمۆنییەکان ڕەوانە کردەوە و <verse eid="JDG 11:14"/><verse number="15" style="v" sid="JDG 11:15"/>پێی گوت:</para>
  <para style="pm" vid="JDG 11:15">«یەفتاح ئاوا دەڵێت: ئیسرائیل خاکی مۆئاب و خاکی عەمۆنییەکانی نەبردووە، <verse eid="JDG 11:15"/><verse number="16" style="v" sid="JDG 11:16"/>چونکە لە کاتی هاتنی ئیسرائیل لە میسرەوە بەناو چۆڵەوانیدا هەتا دەریای سوور<note caller="+" style="f"><char style="fr" closed="false">11‏:16 </char><char style="ft" closed="false">عیبری <char style="tl">سوف‏</char> واتا (زەل). دەشێت مەبەست لە دەریای سوف بێت، ئەو دەریایە بێت کە دەکەوێتە سەرووی باکووری کەنداوی سوێسی ئەمڕۆ، بەڵام لە دەقی یۆنانی پەیمانی نوێ هەر بە دەریای سوور نووسراوە. بڕوانە <char style="xt"><ref loc="HEB 11:29">عیبرانییەکان 11‏:29</ref>‏</char>‏.‏</char></note> ڕۆیشت و هات بۆ قادێش. <verse eid="JDG 11:16"/><verse number="17" style="v" sid="JDG 11:17"/>ئیتر ئیسرائیل چەند نێردراوێکی نارد بۆ لای پاشای ئەدۆم و گوتی: ”لێمانگەڕێ با بەناو خاکەکەتدا تێپەڕ بین،“ بەڵام پاشای ئەدۆم گوێی نەگرت. هەروەها نێردراویان بۆ لای پاشای مۆئاب نارد، بەڵام ڕازی نەبوو. ئینجا نەوەی ئیسرائیل لە قادێش مانەوە.<verse eid="JDG 11:17"/></para>
  <para style="pm">
    <verse number="18" style="v" sid="JDG 11:18"/>«ئینجا بەناو چۆڵەوانیدا ڕۆیشتن و بەدەوری خاکی ئەدۆم و خاکی مۆئابدا سووڕانەوە، لەلای ڕۆژهەڵاتەوە هاتن بۆ خاکی مۆئاب و لە کەناری ئەرنۆن چادریان هەڵدا، نەهاتنە ناو خاکی مۆئاب، چونکە ڕووباری ئەرنۆن سنووری مۆئاب بوو.<verse eid="JDG 11:18"/></para>
  <para style="pm">
    <verse number="19" style="v" sid="JDG 11:19"/>«پاشان ئیسرائیل چەند نێردراوێکی بۆ لای سیحۆنی پاشای ئەمۆرییەکان و پاشای حەشبۆن نارد و پێی گوتن: ”لێمانگەڕێن با بەناو خاکەکەتاندا تێپەڕین بۆ شوێنەکەمان.“ <verse eid="JDG 11:19"/><verse number="20" style="v" sid="JDG 11:20"/>بەڵام سیحۆن متمانەی بە ئیسرائیل نەبوو بەناو سنوورەکەیدا تێبپەڕێت، بەڵکو سیحۆن هەموو هێزەکانی کۆکردەوە و لە یەهەچ چادریان هەڵدا و لە دژی ئیسرائیل جەنگان.<verse eid="JDG 11:20"/></para>
  <para style="pm">
    <verse number="21" style="v" sid="JDG 11:21"/>«ئینجا یەزدانی پەروەردگاری ئیسرائیل سیحۆن و هەموو سوپاکەی دا بەدەست نەوەی ئیسرائیلەوە و ئەوانیان بەزاند. ئیتر ئیسرائیل بوو بە خاوەنی هەموو زەوی ئەمۆرییەکان و دانیشتووانی ئەو خاکە، <verse eid="JDG 11:21"/><verse number="22" style="v" sid="JDG 11:22"/>دەستیان بەسەر هەموو سنووری ئەمۆرییەکاندا گرت، لە ئەرنۆنەوە هەتا یەبۆق و لە چۆڵەوانییەوە هەتا ڕووباری ئوردون.<verse eid="JDG 11:22"/></para>
  <para style="pm">
    <verse number="23" style="v" sid="JDG 11:23"/>«ئێستاش کە یەزدانی پەروەردگاری ئیسرائیل ئەمۆرییەکانی لەبەردەم ئیسرائیلی گەلی خۆی دەرکردووە، ئایا بە چ مافێک تۆ خاوەنداریێتی دەکەیت؟ <verse eid="JDG 11:23"/><verse number="24" style="v" sid="JDG 11:24"/>ئایا نابیتە خاوەنی ئەوەی کە کەمۆشی<note caller="+" style="f"><char style="fr" closed="false">11‏:24 </char><char style="ft" closed="false">خوداوەندی هەرە گەورەی مۆئابییەکان بوو. بڕوانە <char style="xt"><ref loc="NUM 21:29">سەرژمێری 21‏:29</ref>‏</char>‏.‏</char></note> خوداوەندت پێت دەدات؟ ئێمەش خاوەنی هەموو ئەوانەین کە یەزدانی پەروەردگارمان لەبەردەمماندا وەدەرینان. <verse eid="JDG 11:24"/><verse number="25" style="v" sid="JDG 11:25"/>ئێستاش ئایا تۆ بەڕاستی لە بالاقی کوڕی چیپوری پاشای مۆئاب چاکتریت؟ ئایا ئەو بەربەرەکانێی ئیسرائیلی کرد، یاخود لە دژیان جەنگا؟ <verse eid="JDG 11:25"/><verse number="26" style="v" sid="JDG 11:26"/>ئەو کاتەی ئیسرائیل لە حەشبۆن و گوندەکانی و عەرۆعێر و گوندەکانی و هەموو شارۆچکەکانی کەناری ئەرنۆن سێ سەد ساڵ نیشتەجێ بوو، بۆچی لەو کاتەدا بەدەستت نەهێنایەوە؟ <verse eid="JDG 11:26"/><verse number="27" style="v" sid="JDG 11:27"/>من هیچ گوناهم دەرهەق بە تۆ نەکردووە، بەڵام تۆ خراپەم لەگەڵ دەکەیت بە شەڕکردن لەگەڵ من. با ئەمڕۆ یەزدانی دادوەر حوکم لەنێوان ئیسرائیل و عەمۆنییەکاندا بدات.»<verse eid="JDG 11:27"/></para>
  <para style="m">
    <verse number="28" style="v" sid="JDG 11:28"/>بەڵام پاشای عەمۆنییەکان گوێی لە قسەکانی یەفتاح نەگرت کە بۆی نارد.<verse eid="JDG 11:28"/></para>
  <para style="p">
    <verse number="29" style="v" sid="JDG 11:29"/>جا ڕۆحی یەزدان هاتە سەر یەفتاح. لە گلعاد و مەنەشە پەڕییەوە و میچپای گلعادیشی تێپەڕاند، لەوێشەوە بۆ هێرشکردنە سەر عەمۆنییەکان پێشڕەویی کرد. <verse eid="JDG 11:29"/><verse number="30" style="v" sid="JDG 11:30"/>ئینجا یەفتاح نەزری<note caller="+" style="f"><char style="fr" closed="false">11‏:30 </char><char style="ft" closed="false">نەزر: واتا پابەندکردنی مرۆڤ خۆیەتی بە مەرجێکەوە، لە کاتێکدا کە داخوازییەک بەرز دەکاتەوە بۆ خودا و بە ئەرێ وەڵام دەدرێتەوە لەلایەن خوداوە. بڕوانە <char style="xt"><ref loc="NUM 21:2">سەرژمێری 21‏:2</ref>‏</char>‏.‏</char></note> بۆ یەزدان کرد و گوتی: «ئەگەر عەمۆنییەکانت دا بەدەستمەوە، <verse eid="JDG 11:30"/><verse number="31" style="v" sid="JDG 11:31"/>ئەوا لە کاتی گەڕانەوەمدا بە سەرکەوتوویی لەلای عەمۆنییەکانەوە، ئەوەی بۆ پێشوازیلێکردنم لە دەرگای ماڵەکەمەوە بێتە دەرەوە، ئەوە بۆ یەزدان دەبێت و وەک قوربانی سووتاندن پێشکەشی دەکەم.»<verse eid="JDG 11:31"/></para>
  <para style="p">
    <verse number="32" style="v" sid="JDG 11:32"/>ئینجا یەفتاح پەڕییەوە بۆ عەمۆنییەکان بۆ جەنگ لە دژیان و یەزدان ئەوانی دایە دەستی. <verse eid="JDG 11:32"/><verse number="33" style="v" sid="JDG 11:33"/>لەنێوان عەرۆعێرەوە و مینیت هەتا ئابێل کەرامیم بیست شارۆچکەی وێران کرد و بەم شێوەیە عەمۆنییەکان کەوتنە ژێردەستی نەوەی ئیسرائیل.<verse eid="JDG 11:33"/></para>
  <para style="p">
    <verse number="34" style="v" sid="JDG 11:34"/>پاشان یەفتاح گەڕایەوە بۆ میچپا بۆ ماڵەکەی و تەماشای کرد وا کچەکەی بە دەفلێدان و سەماکردنەوە هاتووەتە دەرەوە بۆ پێشوازیلێکردنی. ئەو کچەش تاقانە بوو، جگە لەو کوڕ و کچی دیکەی نەبوو. <verse eid="JDG 11:34"/><verse number="35" style="v" sid="JDG 11:35"/>لەو کاتەدا کە چاوی پێکەوت جلەکانی دادڕی و گوتی: «ئای کچەکەم ئەژنۆت شکاندم و ژیانت لێ تاڵ کردم، چونکە سوێندم بۆ یەزدان خواردووە و ناتوانم لێی پاشگەز ببمەوە.»<verse eid="JDG 11:35"/></para>
  <para style="p">
    <verse number="36" style="v" sid="JDG 11:36"/>ئەویش پێی گوت: «ئەی باوکە تۆ نەزرت بۆ یەزدان کردووە. بەوەم لەگەڵ بکە کە لە دەمت هاتووەتە دەرەوە، چونکە یەزدان تۆڵەی بۆ سەندییەوە لە دوژمنەکانت، لە عەمۆنییەکان.» <verse eid="JDG 11:36"/><verse number="37" style="v" sid="JDG 11:37"/>پاشان بە باوکی گوت: «با ئەو کارەم لەگەڵدا بکرێت، دوو مانگ لێم بگەڕێ هەتا بڕۆم و لەسەر چیاکان بگەڕێم و لەگەڵ هاوڕێیەکانم شیوەن بگێڕم، چونکە هەرگیز شوو ناکەم.»<verse eid="JDG 11:37"/></para>
  <para style="p">
    <verse number="38" style="v" sid="JDG 11:38"/>ئەویش گوتی: «بڕۆ.» دوو مانگ ناردی، ڕۆیشت و لەگەڵ دەستە خوشکەکانی لەسەر چیاکان شیوەنی گێڕا، چونکە هەرگیز شوو ناکات. <verse eid="JDG 11:38"/><verse number="39" style="v" sid="JDG 11:39"/>لە کۆتایی دوو مانگەکەدا گەڕایەوە بۆ لای باوکی، ئیتر ئەو نەزرەی کردبووی ئەنجامی دا، کچەکەش پاکیزە بوو.</para>
  <para style="p" vid="JDG 11:39">ئیتر ئەمە لەناو ئیسرائیلدا بوو بە نەریت <verse eid="JDG 11:39"/><verse number="40" style="v" sid="JDG 11:40"/>کە کچەکانی ئیسرائیل ساڵانە چوار ڕۆژ دەچن بۆ ئەوەی شیوەن بۆ کچەکەی یەفتاحی گلعادی بگێڕن.<verse eid="JDG 11:40"/></para>
  <chapter eid="JDG 11"/>
  <chapter number="12" style="c" sid="JDG 12"/>
  <para style="s1">یەفتاح و ئەفرایم</para>
  <para style="p">
    <verse number="1" style="v" sid="JDG 12:1"/>ئینجا پیاوانی لەشکری ئەفرایم بانگکران و کۆبوونەوە و پەڕینەوە بۆ شارۆچکەی چافۆن و بە یەفتاحیان گوت: «بۆچی بۆ جەنگ لە دژی عەمۆنییەکان پەڕیتەوە و بانگت نەکردین بۆ ئەوەی لەگەڵت بێین؟ لەبەر ئەوە ماڵەکەت بە ئاگر بەسەرتدا دەسووتێنین.»<verse eid="JDG 12:1"/></para>
  <para style="p">
    <verse number="2" style="v" sid="JDG 12:2"/>یەفتاحیش وەڵامی دانەوە: «من و گەلەکەم لەگەڵ عەمۆنییەکاندا ململانێیەکی توندمان هەبوو، کاتێک بانگم کردن، ئێوە لە دەستیان ڕزگارتان نەکردم. <verse eid="JDG 12:2"/><verse number="3" style="v" sid="JDG 12:3"/>کاتێک بینیم ئێوە ڕزگارم ناکەن، گیانم خستە دەستمەوە و پەڕیمەوە بۆ جەنگ لە دژی عەمۆنییەکان و یەزدانیش ئەوانی خستە ژێر دەستمەوە. ئیتر بۆچی ئێوە ئەمڕۆ هاتوونەتە سەرم بۆ ئەوەی لە دژم بجەنگن؟»<verse eid="JDG 12:3"/></para>
  <para style="p">
    <verse number="4" style="v" sid="JDG 12:4"/>ئینجا یەفتاح هەموو پیاوانی گلعادی کۆکردەوە و لە دژی ئەفرایم جەنگا و پیاوانی گلعاد ئەفرایمیان بەزاند، چونکە ئەفرایمییەکان گوتبوویان: «ئێوەی گلعادی لە دەست ئەفرایم و مەنەشە ڕاتانکردووە.» <verse eid="JDG 12:4"/><verse number="5" style="v" sid="JDG 12:5"/>گلعادییەکان تەنکاییەکانی ڕووباری ئوردونیان لە ئەفرایم گرت، لەو کاتەدا هەرکەسێک لە هەڵاتووەکانی ئەفرایم بیگوتایە: «لێمگەڕێن با تێپەڕم،» پیاوانی گلعاد پێیان دەگوت: «تۆ ئەفرایمیت؟» ئەگەر دەیگوت: «نەخێر،» <verse eid="JDG 12:5"/><verse number="6" style="v" sid="JDG 12:6"/>پێیان دەگوت: «باشە بڵێ ”شیبۆلەت.“» ئەویش دەیگوت: «سیبۆلەت،» چونکە بە تەواوی نەیدەتوانی وشەکە دەرببڕێت. ئینجا دەیانگرت و لە تەنکاییەکانی ڕووباری ئوردون دەیانکوشت. لەو کاتەدا چل و دوو هەزار لە ئەفرایم کوژران.<verse eid="JDG 12:6"/></para>
  <para style="p">
    <verse number="7" style="v" sid="JDG 12:7"/>لەدوای ئەوە یەفتاح شەش ساڵ ڕابەرایەتی ئیسرائیلی کرد و پاشان یەفتاحی گلعادی مرد و لە یەکێک لە شارۆچکەکانی گلعاد نێژرا.<verse eid="JDG 12:7"/></para>
  <para style="s1">ئیبسان و ئێلۆن و عەبدۆن</para>
  <para style="p">
    <verse number="8" style="v" sid="JDG 12:8"/>پاش ئەو ئیبسانی خەڵکی بێت‌لەحم ڕابەرایەتی ئیسرائیلی کرد و <verse eid="JDG 12:8"/><verse number="9" style="v" sid="JDG 12:9"/>سی کوڕ و سی کچی هەبوو، کچەکانی بە شوو دا بە خەڵکی دەرەوەی خێڵەکەی و لە دەرەوەی خێڵەکەی سی بووکی بۆ کوڕەکانی هێنا. ئیبسان حەوت ساڵ ڕابەرایەتیی ئیسرائیلی کرد و <verse eid="JDG 12:9"/><verse number="10" style="v" sid="JDG 12:10"/>پاشان مرد و لە بێت‌لەحم نێژرا.<verse eid="JDG 12:10"/></para>
  <para style="p">
    <verse number="11" style="v" sid="JDG 12:11"/>پاش ئەو ئێلۆنی زەبولونی دە ساڵ ڕابەرایەتیی ئیسرائیلی کرد و <verse eid="JDG 12:11"/><verse number="12" style="v" sid="JDG 12:12"/>پاشان مرد و لە ئەیالۆن لە خاکی زەبولون نێژرا.<verse eid="JDG 12:12"/></para>
  <para style="p">
    <verse number="13" style="v" sid="JDG 12:13"/>پاش ئەویش عەبدۆنی کوڕی هیلێل لە شاری پیرعاتۆن ڕابەرایەتی ئیسرائیلی کرد و <verse eid="JDG 12:13"/><verse number="14" style="v" sid="JDG 12:14"/>چل کوڕ و سی کوڕەزای هەبوو سواری حەفتا گوێدرێژ دەبوون. هەشت ساڵ ڕابەرایەتی ئیسرائیلی کرد. <verse eid="JDG 12:14"/><verse number="15" style="v" sid="JDG 12:15"/>ئینجا عەبدۆنی کوڕی هیلێلی پیرعاتۆنی مرد و لە پیرعاتۆن لە خاکی ئەفرایمدا لە ناوچە شاخاوییەکانی عەمالێقییەکان نێژرا.<verse eid="JDG 12:15"/></para>
  <chapter eid="JDG 12"/>
  <chapter number="13" style="c" sid="JDG 13"/>
  <para style="s1">لەدایکبوونی شەمشون</para>
  <para style="p">
    <verse number="1" style="v" sid="JDG 13:1"/>دیسان نەوەی ئیسرائیل لەبەرچاوی یەزدان گەڕانەوە بۆ خراپەکاری و یەزدانیش چل ساڵ ژێر دەستەی فەلەستییەکانی کردن.<verse eid="JDG 13:1"/></para>
  <para style="p">
    <verse number="2" style="v" sid="JDG 13:2"/>ئینجا پیاوێک لە چۆرعا هەبوو لە هۆزی دانییەکان ناوی مانۆوەح بوو، ژنەکەی نەزۆک بوو منداڵی نەدەبوو. <verse eid="JDG 13:2"/><verse number="3" style="v" sid="JDG 13:3"/>جا فریشتەی یەزدان بۆ ژنەکە دەرکەوت و پێی فەرموو: «تۆ نەزۆکیت و منداڵت نەبووە، بەڵام سکپڕ دەبیت و کوڕێکت دەبێت. <verse eid="JDG 13:3"/><verse number="4" style="v" sid="JDG 13:4"/>ئێستاش وریابە شەراب و مەی مەخۆرەوە و شتی گڵاو مەخۆ. <verse eid="JDG 13:4"/><verse number="5" style="v" sid="JDG 13:5"/>ئەوەتا سک پڕ دەبیت و کوڕێکت دەبێت، گوێزان بەسەر سەریدا نایەت، چونکە کوڕەکە هەر لە سکتەوە تەرخانکراو<note caller="+" style="f"><char style="fr" closed="false">13‏:5 </char><char style="ft" closed="false">تەرخانکراو: واتا نەزر دەکات. بڕوانە سەرژمێری بەشی 6.‏</char></note> دەبێت بۆ خودا، ئەویش دەست دەکات بە ڕزگارکردنی ئیسرائیل لە دەستی فەلەستییەکان.»<verse eid="JDG 13:5"/></para>
  <para style="p">
    <verse number="6" style="v" sid="JDG 13:6"/>ئینجا ژنەکە چوو بۆ لای مێردەکەی و پێی گوت: «پیاوێکی خودا هات بۆ لام و وەک فریشتەی خودا شێوەی زۆر سامناک بوو. لێم نەپرسی کە لەکوێوە هاتووە، ئەویش ناوی خۆی پێ نەگوتم. <verse eid="JDG 13:6"/><verse number="7" style="v" sid="JDG 13:7"/>پێی گوتم: ”ئەوەتا سک پڕ دەبیت و کوڕێکت دەبێت، ئێستاش شەراب و مەی مەخۆرەوە و شتی گڵاو مەخۆ، چونکە کوڕەکە لەو کاتەوەی لە سکتە تەرخانکراو دەبێت بۆ خودا هەتا ڕۆژی مردنی.“»<verse eid="JDG 13:7"/></para>
  <para style="p">
    <verse number="8" style="v" sid="JDG 13:8"/>ئینجا مانۆوەح لە یەزدان پاڕایەوە و گوتی: «ئەی پەروەردگار، داوات لێ دەکەم ئەو پیاوەی خودا کە ناردت با دووبارە بێتەوە بۆ لامان و فێرمان بکات چی بۆ ئەو کوڕە بکەین کە لەدایک دەبێت.»<verse eid="JDG 13:8"/></para>
  <para style="p">
    <verse number="9" style="v" sid="JDG 13:9"/>خوداش گوێی لە دەنگی مانۆوەح گرت و فریشتەی خودا دووبارە هاتەوە بۆ لای ژنەکە کە لە کێڵگەدا دانیشتبوو و مانۆوەحی مێردی لەگەڵدا نەبوو. <verse eid="JDG 13:9"/><verse number="10" style="v" sid="JDG 13:10"/>ئیتر ژنەکە بە خێرایی ڕایکرد و بە مێردەکەی گوت: «ئەو پیاوەی کە ئەو ڕۆژە هات بۆ لام، لێرەیە!»<verse eid="JDG 13:10"/></para>
  <para style="p">
    <verse number="11" style="v" sid="JDG 13:11"/>مانۆوەحیش هەستا و بەدوای ژنەکەیدا ڕۆیشت و هات بۆ لای پیاوەکە، پێی گوت: «تۆ ئەو پیاوەی کە لەگەڵ ژنەکەم قسەت کرد؟»</para>
  <para style="p" vid="JDG 13:11">ئەویش گوتی: «من ئەوم.»<verse eid="JDG 13:11"/></para>
  <para style="p">
    <verse number="12" style="v" sid="JDG 13:12"/>مانۆوەحیش گوتی: «لە کاتی هاتنەدی وتەکەت، ڕێنمایی و کردارەکانی چۆن دەبێت؟»<verse eid="JDG 13:12"/></para>
  <para style="p">
    <verse number="13" style="v" sid="JDG 13:13"/>ئینجا فریشتەکەی یەزدان بە مانۆوەحی گوت: «با ژنەکە هۆشیار بێت لە هەموو ئەو شتانەی پێم گوت، <verse eid="JDG 13:13"/><verse number="14" style="v" sid="JDG 13:14"/>ئەوەی لە دار مێو بێت با نەیخوات، شەراب و مەی نەخواتەوە و هیچ شتێکی گڵاویش نەخوات. با خۆی لە هەموو ئەو شتانە بپارێزێت کە ڕامسپاردووە.»<verse eid="JDG 13:14"/></para>
  <para style="p">
    <verse number="15" style="v" sid="JDG 13:15"/>ئینجا مانۆوەح بە فریشتەکەی یەزدانی گوت: «لێمانگەڕێ با بتحەوێنینەوە و کارەبزنێکت بۆ سەر ببڕین.»<verse eid="JDG 13:15"/></para>
  <para style="p">
    <verse number="16" style="v" sid="JDG 13:16"/>فریشتەکەی یەزدانیش بە مانۆوەحی گوت: «ئەگەر بشمحەوێننەوە لە نانەکەت ناخۆم، ئەگەر قوربانی سووتاندنیشت کرد پێشکەشی یەزدانی بکە.» مانۆوەح نەیزانی ئەوە فریشتەی یەزدانە.<verse eid="JDG 13:16"/></para>
  <para style="p">
    <verse number="17" style="v" sid="JDG 13:17"/>مانۆوەحیش بە فریشتەکەی یەزدانی گوت: «ناوت چییە، بۆ ئەوەی کاتێک وتەکەت هاتە دی ڕێزت لێ بنێین؟»<verse eid="JDG 13:17"/></para>
  <para style="p">
    <verse number="18" style="v" sid="JDG 13:18"/>فریشتەکەی یەزدانیش پێی گوت: «بۆچی لە ناوم دەپرسیت؟ ئەو لە سەرووی تێگەیشتنەوەیە؟» <verse eid="JDG 13:18"/><verse number="19" style="v" sid="JDG 13:19"/>ئینجا مانۆوەح کارەبزنەکە و دانەوێڵە پێشکەشکراوەکەی برد و سەری خستنە سەر تاتەبەردێک و کردنی بە قوربانی بۆ یەزدان، یەزدانیش کارێکی سەرسوڕهێنەری ئەنجام دا و مانۆوەح و ژنەکەشی تەماشایان دەکرد. <verse eid="JDG 13:19"/><verse number="20" style="v" sid="JDG 13:20"/>ئەوە بوو: لە کاتی بەرزبوونەوەی گڕی ئاگر لە قوربانگاکەوە بۆ ئاسمان، فریشتەکەی یەزدان لەناو گڕی قوربانگاکەدا سەرکەوت. کە مانۆوەح و ژنەکەی ئەمەیان بینی هەردووکیان بە ڕوودا کەوتن بە زەویدا. <verse eid="JDG 13:20"/><verse number="21" style="v" sid="JDG 13:21"/>لەدوای ئەمە فریشتەکەی یەزدان لەبەرچاوی مانۆوەح و ژنەکەی دیار نەما، ئەوسا مانۆوەح زانی ئەوە فریشتەی یەزدان بوو.<verse eid="JDG 13:21"/></para>
  <para style="p">
    <verse number="22" style="v" sid="JDG 13:22"/>ئیتر مانۆوەح بە ژنەکەی گوت: «بێگومان دەمرین، چونکە خودامان بینی!»<verse eid="JDG 13:22"/></para>
  <para style="p">
    <verse number="23" style="v" sid="JDG 13:23"/>ژنەکەشی وەڵامی دایەوە: «ئەگەر یەزدان بیویستایە بمانمرێنێت قوربانی سووتاندن و پێشکەشکراوی دانەوێڵەیی لە دەستمان وەرنەدەگرت، هەموو ئەم شتانەی نیشان نەدەداین و لەم کاتەدا هەموو ئەم شتانەی پێ نەدەگوتین.»<verse eid="JDG 13:23"/></para>
  <para style="p">
    <verse number="24" style="v" sid="JDG 13:24"/>ئینجا ژنەکە کوڕێکی بوو و ناوی لێنا شەمشون. کوڕەکە گەورە بوو و یەزدان بەرەکەتداری کرد، <verse eid="JDG 13:24"/><verse number="25" style="v" sid="JDG 13:25"/>ڕۆحی یەزدانیش دەستی کرد بە جوڵاندنی شەمشون کاتێک لە مەحەنێی دان بوو کە دەکەوێتە نێوان چۆرعا و ئەشتائۆل.<verse eid="JDG 13:25"/></para>
  <chapter eid="JDG 13"/>
  <chapter number="14" style="c" sid="JDG 14"/>
  <para style="s1">شەمشون ژن دەهێنێت</para>
  <para style="p">
    <verse number="1" style="v" sid="JDG 14:1"/>ئینجا شەمشون بەرەو خوار چوو بۆ تیمنا و لە تیمنادا ئافرەتێکی لە کچانی فەلەستییەکان بینی. <verse eid="JDG 14:1"/><verse number="2" style="v" sid="JDG 14:2"/>جا هاتەوە و بە دایک و باوکی گوت: «ئافرەتێکم لە تیمنا لە کچانی فەلەستییەکان بینی و ئێستاش بۆم داوا بکەن وەک ژنم.»<verse eid="JDG 14:2"/></para>
  <para style="p">
    <verse number="3" style="v" sid="JDG 14:3"/>دایک و باوکیشی وەڵامیان دایەوە: «ئایا لەناو کچانی خزمەکانت و لەناو هەموو گەلەکەتدا ئافرەتێکی تێدا نییە، هەتا بچیت و ژنێک لە فەلەستییە خەتەنەنەکراوەکان بهێنیت؟»</para>
  <para style="p" vid="JDG 14:3">شەمشونیش بە باوکی گوت: «ئەوم بۆ بهێنە، چونکە ئەوم بەدڵە.» <verse eid="JDG 14:3"/><verse number="4" style="v" sid="JDG 14:4"/>دایک و باوکیشی نەیانزانی ئەوە لەلایەن یەزدانەوەیە، کە بەدوای دەرفەتێکدا دەگەڕا لە دژی فەلەستییەکان، چونکە لەو کاتەدا فەلەستییەکان بەسەر ئیسرائیلدا زاڵ بوون.<verse eid="JDG 14:4"/></para>
  <para style="p">
    <verse number="5" style="v" sid="JDG 14:5"/>ئینجا شەمشون و دایک و باوکی بەرەو خوار چوون بۆ تیمنا و هاتن بۆ ڕەزەمێوەکانی تیمنا و لەو کاتەدا جوانە شێرێک لێی هاتە پێش و دەینەڕاند. <verse eid="JDG 14:5"/><verse number="6" style="v" sid="JDG 14:6"/>جا ڕۆحی یەزدان بە تواناوە هاتە سەری و وەک کارەبزن پارچەپارچەی کرد، ئەگەر چی هیچیشی بەدەستەوە نەبوو. کەچی دایک و باوکیشی ئاگادار نەکردەوە لەوەی کە کردی. <verse eid="JDG 14:6"/><verse number="7" style="v" sid="JDG 14:7"/>ئینجا چوو و قسەی لەگەڵ ئافرەتەکەدا کرد و شەمشون بە دڵی بوو.<verse eid="JDG 14:7"/></para>
  <para style="p">
    <verse number="8" style="v" sid="JDG 14:8"/>پاش چەند ڕۆژێک، کاتێک گەڕایەوە بۆ ئەوەی بیهێنێت، لایدا هەتا لاشەی شێرەکە ببینێت، تەماشای کرد شارە هەنگێک لەناو هەناوی شێرەکە هەیە لەگەڵ هەنگوین. <verse eid="JDG 14:8"/><verse number="9" style="v" sid="JDG 14:9"/>جا هەردوو چنگی لێ پڕکرد و بە ڕۆیشتنەوە دەیخوارد. ئەوسا چوو بۆ لای دایک و باوکی، بەشی دان و خواردیان، پێی نەگوتن کە هەنگوینەکەی لە هەناوی شێرەکەوە دەرهێناوە.<verse eid="JDG 14:9"/></para>
  <para style="p">
    <verse number="10" style="v" sid="JDG 14:10"/>ئینجا باوکی چووە خوارەوە بۆ لای ئافرەتەکە و شەمشونیش لەوێ زەماوەندێکی ساز کرد، چونکە ئەمە نەریتی زاوا بوو. <verse eid="JDG 14:10"/><verse number="11" style="v" sid="JDG 14:11"/>جا کاتێک بینییان سی هاوڕێیان هێنا و لەگەڵیدا بوون.<verse eid="JDG 14:11"/></para>
  <para style="p">
    <verse number="12" style="v" sid="JDG 14:12"/>ئینجا شەمشون پێی گوتن: «مەتەڵێکتان پێ دەڵێم ئەگەر لە ماوەی حەوت ڕۆژی خوانەکەدا هەڵتانهێنا و دۆزیتانەوە سی کراسی کەتان و سی قات جلتان پێدەدەم، <verse eid="JDG 14:12"/><verse number="13" style="v" sid="JDG 14:13"/>بەڵام ئەگەر بۆتان هەڵنەهێنام ئەوا ئێوە سی کراسی کەتان و سی قات جل بە من دەدەن.»</para>
  <para style="p" vid="JDG 14:13">ئەوانیش گوتیان: «مەتەڵەکەت بڵێ با گوێمان لێی بێت.»<verse eid="JDG 14:13"/></para>
  <para style="p">
    <verse number="14" style="v" sid="JDG 14:14"/>ئەویش وەڵامی دانەوە:</para>
  <para style="q1" vid="JDG 14:14">«لە بخۆر، خواردن هاتە دەرەوە،</para>
  <para style="q2" vid="JDG 14:14">لە بەهێزیش، شیرینی.»</para>
  <para style="m" vid="JDG 14:14">ئەوانیش لە سێ ڕۆژدا نەیانتوانی مەتەڵەکە هەڵبهێنن.<verse eid="JDG 14:14"/></para>
  <para style="p">
    <verse number="15" style="v" sid="JDG 14:15"/>لە ڕۆژی چوارەمدا بە ژنەکەی شەمشونیان گوت: «مێردەکەت فریو بدە بۆ ئەوەی مەتەڵەکەمان پێ بڵێت، ئەگینا خۆت و ماڵی باوکت بە ئاگر دەسووتێنین. داوەتتان کردووین بۆ ئەوەی ڕووتمان بکەنەوە؟»<verse eid="JDG 14:15"/></para>
  <para style="p">
    <verse number="16" style="v" sid="JDG 14:16"/>ئینجا ژنەکەی شەمشون لەلای گریا و گوتی: «تۆ ڕقت لێمە و منت خۆشناوێت. مەتەڵێکت بە نەوەی گەلەکەم گوتووە و وەڵامەکەت بە من نەگوتووە.»</para>
  <para style="p" vid="JDG 14:16">ئەویش پێی گوت: «تەنانەت بۆ دایک و باوکمم ڕوون نەکردووەتەوە، ئیتر چۆن بۆ تۆی ڕوون بکەمەوە؟» <verse eid="JDG 14:16"/><verse number="17" style="v" sid="JDG 14:17"/>بەو شێوەیە لە ماوەی حەوت ڕۆژی خوانەکەدا لەلای گریا و ئینجا ئەویش لە ڕۆژی حەوتەم پێی گوت، چونکە تەنگی پێهەڵچنی و ئەویش مەتەڵەکەی بۆ نەوەی گەلەکەی ئاشکرا کرد.<verse eid="JDG 14:17"/></para>
  <para style="p">
    <verse number="18" style="v" sid="JDG 14:18"/>جا پیاوانی شارۆچکەکە لە ڕۆژی حەوتەم بەر لە ئاوابوونی خۆر پێیان گوت:</para>
  <para style="q1" vid="JDG 14:18">«چ شتێک لە هەنگوین شیرینترە و</para>
  <para style="q2" vid="JDG 14:18">لە شێر بەهێزترە؟»</para>
  <para style="p" vid="JDG 14:18">ئەویش پێی گوتن:</para>
  <para style="q1" vid="JDG 14:18">«ئەگەر بە گوێرەکەکەم<note caller="+" style="f"><char style="fr" closed="false">14‏:18 </char><char style="ft" closed="false">نوێنگینەکەم.‏</char></note> نەتاندەکێڵا،</para>
  <para style="q2" vid="JDG 14:18">مەتەڵەکەمتان هەڵنەدەهێنا.»<verse eid="JDG 14:18"/></para>
  <para style="p">
    <verse number="19" style="v" sid="JDG 14:19"/>ئینجا ڕۆحی یەزدان بە تواناوە هاتە سەری و بەرەو خوار چوو بۆ ئەسقەلان و سی پیاوی لێ کوشتن و تاڵانییەکەیانی برد و جلەکانی ئەوانی دایە ئاشکراکەرانی مەتەڵەکە. پاشان زۆر تووڕە بوو و چووەوە ماڵی باوکی. <verse eid="JDG 14:19"/><verse number="20" style="v" sid="JDG 14:20"/>ژنەکەی شەمشونیش بوو بە ژنی ئەو هاوڕێیەی کە لە زەماوەندەکەیدا لەگەڵی بوو.<verse eid="JDG 14:20"/></para>
  <chapter eid="JDG 14"/>
  <chapter number="15" style="c" sid="JDG 15"/>
  <para style="s1">شەمشون تۆڵە لە فەلەستییەکان دەکاتەوە</para>
  <para style="p">
    <verse number="1" style="v" sid="JDG 15:1"/>ئینجا پاش ماوەیەک لە کاتی دروێنەی گەنمدا شەمشون ژنەکەی بە کارەبزنێک بەسەرکردەوە و گوتی: «دەچمە ژوورەوە بۆ لای ژنەکەم لە ژوورەکەی خۆی.» بەڵام باوکی ژنەکەی نەیهێشت بچێتە ژوورەوە.<verse eid="JDG 15:1"/></para>
  <para style="p">
    <verse number="2" style="v" sid="JDG 15:2"/>باوکی گوتی: «لە ڕاستیدا من وا بیرم کردەوە کە تۆ ڕقت لێی بووەتەوە، بۆیە دام بە هاوڕێکەت. ئایا خوشکە بچووکەکەی لەو جوانتر نییە؟ با لە جیاتی ئەو بۆ تۆ بێت.»<verse eid="JDG 15:2"/></para>
  <para style="p">
    <verse number="3" style="v" sid="JDG 15:3"/>شەمشونیش پێی گوتن: «ئێستا من بێتاوانم ئەگەر خراپە بەسەر فەلەستییەکان بهێنم.» <verse eid="JDG 15:3"/><verse number="4" style="v" sid="JDG 15:4"/>ئینجا شەمشون چووە ڕاو و سێ سەد ڕێوی ڕاوکرد، کلکی هەردوو ڕێوی پێکەوە بەستەوە و مەشخەڵێکی لە ناوەڕاستی هەردوو کلکەکان دانا. <verse eid="JDG 15:4"/><verse number="5" style="v" sid="JDG 15:5"/>ئینجا ئاگری لە مەشخەڵەکان بەردا و ڕێویەکانی بەڕەڵا کردە ناو کێڵگەکانی فەلەستییەکانەوە، جا ئەوەی کۆکرابووەوە و ئەوەی چێنرابوو تەنانەت ڕەزەمێوەکان و ڕەزە زەیتوونەکانیشی سووتاند.<verse eid="JDG 15:5"/></para>
  <para style="p">
    <verse number="6" style="v" sid="JDG 15:6"/>فەلەستییەکانیش گوتیان: «کێ ئەمەی کرد؟» وەڵامیان دایەوە: «شەمشونی زاوای تیمنی، چونکە ژنەکەی لێسەندەوە و دایە هاوڕێکەی.»</para>
  <para style="p" vid="JDG 15:6">ئینجا فەلەستییەکان سەرکەوتن و ژنەکە و باوکیان سووتاند. <verse eid="JDG 15:6"/><verse number="7" style="v" sid="JDG 15:7"/>شەمشونیش پێی گوتن: «لەبەر ئەوەی ئەم کارەتان کرد، وازتان لێ ناهێنم هەتا تۆڵەتان لێ نەکەمەوە.» <verse eid="JDG 15:7"/><verse number="8" style="v" sid="JDG 15:8"/>ئینجا بە توندی لێیدان و زۆر کەسی لێیان کوشت، پاشان بەرەو خوار چوو و لەناو ئەشکەوتێک لە تاشەبەردی عێتام نیشتەجێ بوو.<verse eid="JDG 15:8"/></para>
  <para style="p">
    <verse number="9" style="v" sid="JDG 15:9"/>ئینجا فەلەستییەکان سەرکەوتن و لە یەهودا چادریان هەڵدا و لە لەحی بڵاو بوونەوە. <verse eid="JDG 15:9"/><verse number="10" style="v" sid="JDG 15:10"/>جا پیاوانی یەهودا گوتیان: «بۆچی هاتوونەتە سەرمان؟»</para>
  <para style="p" vid="JDG 15:10">ئەوانیش گوتیان: «بۆ ئەوەی شەمشون ببەستینەوە و ئەوەی پێ بکەین کە پێی کردین.»<verse eid="JDG 15:10"/></para>
  <para style="p">
    <verse number="11" style="v" sid="JDG 15:11"/>ئینجا سێ هەزار پیاو لە یەهودا بەرەو خوار چوون بۆ ئەشکەوتەکە لە تاشەبەردی عێتام و بە شەمشونیان گوت: «ئایا نازانیت فەلەستییەکان بەسەرماندا زاڵن؟ تۆ چیت پێکردین؟»</para>
  <para style="p" vid="JDG 15:11">ئەویش پێی گوتن: «چییان پێکردم، ئەوەم پێکردوون.»<verse eid="JDG 15:11"/></para>
  <para style="p">
    <verse number="12" style="v" sid="JDG 15:12"/>ئینجا پێیان گوت: «هاتووینە خوارەوە بۆ ئەوەی بتبەستینەوە و بتدەینە دەست فەلەستییەکان.»</para>
  <para style="p" vid="JDG 15:12">شەمشونیش پێی گوتن: «سوێندم بۆ بخۆن کە ئێوە نامکوژن.»<verse eid="JDG 15:12"/></para>
  <para style="p">
    <verse number="13" style="v" sid="JDG 15:13"/>ئەوانیش گوتیان: «نەخێر ناتکوژین، بەڵام دەتبەستینەوە و دەتدەینە دەستیان.» ئینجا بە دوو گوریسی نوێ بەستیانەوە و لە تاشەبەردەکەوە سەریان خست. <verse eid="JDG 15:13"/><verse number="14" style="v" sid="JDG 15:14"/>کاتێک هات بۆ لەحی، فەلەستییەکان بە هاوارەوە بەرەو ڕووی چوون. ئینجا ڕۆحی یەزدان بە تواناوە هاتە سەری و ئەو دوو گوریسەی بە بازوویەوە بوو وەک کەتانی سووتێنراویان لێهات و دەستی ئازاد بوو. <verse eid="JDG 15:14"/><verse number="15" style="v" sid="JDG 15:15"/>ئینجا شەمشون شەویلاکێکی کەری دۆزییەوە کە هێشتا وشک نەببووەوە، هەڵیگرت و هەزار پیاوی بەوە کوشت.<verse eid="JDG 15:15"/></para>
  <para style="p">
    <verse number="16" style="v" sid="JDG 15:16"/>ئینجا شەمشون گوتی:</para>
  <para style="q1" vid="JDG 15:16">«بە شەویلاکی کەرێک</para>
  <para style="q2" vid="JDG 15:16">ئێوەم کردە کەرگەل،</para>
  <para style="q1" vid="JDG 15:16">بە شەویلاکی کەرێک</para>
  <para style="q2" vid="JDG 15:16">هەزار پیاوم کوشت.»<verse eid="JDG 15:16"/></para>
  <para style="m">
    <verse number="17" style="v" sid="JDG 15:17"/>کە لە قسەکردن بووەوە شەویلاکەکەی دەستی فڕێدا و ئەو شوێنەی بە ڕامەت لەحی<note caller="+" style="f"><char style="fr" closed="false">15‏:17 </char><char style="ft" closed="false">ڕامەت لەحی: واتا گردی شەویلاک.‏</char></note> ناو برد.<verse eid="JDG 15:17"/></para>
  <para style="p">
    <verse number="18" style="v" sid="JDG 15:18"/>پاشان زۆر تینووی بوو و هاواری بۆ یەزدان کرد و گوتی: «تۆ ئەم ڕزگارییە گەورەیەت دا بەدەست خزمەتکارەکەت و ئایا ئێستاش لە تینووێتیدا دەمرم و دەکەومە دەست خەتەنەنەکراوەکان؟» <verse eid="JDG 15:18"/><verse number="19" style="v" sid="JDG 15:19"/>ئینجا خودا چاڵەکەی لەحییەی کردە دوو کەرت و ئاوی لێ هاتە دەرەوە. کاتێک شەمشون خواردیەوە ڕۆحی هاتەوە بەر و بووژایەوە، بۆیە بە کانی هەقۆرێ<note caller="+" style="f"><char style="fr" closed="false">15‏:19 </char><char style="fq" closed="false">کانی هەقۆرێ </char><char style="ft" closed="false">واتا ئەو کانییەی کە هاوار دەکات.‏</char></note> ناوبرا کە هەتا ئەمڕۆ لە لەحیدایە.<verse eid="JDG 15:19"/></para>
  <para style="p">
    <verse number="20" style="v" sid="JDG 15:20"/>جا شەمشون لە ڕۆژگاری فەلەستییەکاندا بیست ساڵ ڕابەرایەتی ئیسرائیلی کرد.<verse eid="JDG 15:20"/></para>
  <chapter eid="JDG 15"/>
  <chapter number="16" style="c" sid="JDG 16"/>
  <para style="s1">شەمشون و دەلیلا</para>
  <para style="p">
    <verse number="1" style="v" sid="JDG 16:1"/>پاشان شەمشون چوو بۆ غەزە و لەوێ لەشفرۆشێکی بینی و چووە ژوورەوە بۆ لای. <verse eid="JDG 16:1"/><verse number="2" style="v" sid="JDG 16:2"/>ئینجا بە غەزەییەکان گوترا: «شەمشون هاتووە بۆ ئێرە!» جا چواردەوری شوێنەکەیان گرت و بە درێژایی شەو لە نزیک دەروازەی شارەکەدا خۆیان بۆ مات کرد و گوتیان: «بەرەبەیان دەیکوژین.»<verse eid="JDG 16:2"/></para>
  <para style="p">
    <verse number="3" style="v" sid="JDG 16:3"/>شەمشونیش هەتا نیوەشەو پاڵکەوت و پاشان لە نیوەی شەودا هەستا و هەردوو لای دەروازەی شارەکە بە تەواوی لەگەڵ دوو کۆڵەکەکە و شمشیرەکەی<note caller="+" style="f"><char style="fr" closed="false">16‏:3 </char><char style="ft" closed="false">‏شمشیرە: پارچە دارێک بووە لە جیاتی قوفڵ لە دواوەی دەرگا بە شێوەی ئاسۆیی دانراوە بۆ داخستنی دەرگا.‏</char></note> دەرهێنا و خستنییە سەر شانی و بردنییە سەرەوە بۆ سەر چیاکەی بەرامبەر حەبرۆن.<verse eid="JDG 16:3"/></para>
  <para style="p">
    <verse number="4" style="v" sid="JDG 16:4"/>پاش ئەوە ئافرەتێکی لە دۆڵی سۆرێقدا خۆشویست کە ناوی دەلیلا بوو. <verse eid="JDG 16:4"/><verse number="5" style="v" sid="JDG 16:5"/>ئینجا حوکمڕانە فەلەستییەکان چوونە لای دەلیلا و پێیان گوت: «بزانە دەتوانیت فریوی بدەیت تاوەکو نهێنی هێزە مەزنەکەیت بۆ ئاشکرا بکات و چۆنیش دەتوانین بەسەریدا زاڵ بین بۆ ئەوەی پەلبەست و ملکەچی بکەین. دواتر هەریەک لە ئێمە هەزار و سەد شاقل<note caller="+" style="f"><char style="fr" closed="false">16‏:5 </char><char style="ft" closed="false">نزیکەی 13 کیلۆگرام.‏</char></note> زیوت پێدەدەین.»<verse eid="JDG 16:5"/></para>
  <para style="p">
    <verse number="6" style="v" sid="JDG 16:6"/>جا دەلیلا بە شەمشونی گوت: «پێم بڵێ نهێنی هێزە گەورەکەت چییە و بە چی دەبەسترێیتەوە هەتا ملکەچ بکرێیت؟»<verse eid="JDG 16:6"/></para>
  <para style="p">
    <verse number="7" style="v" sid="JDG 16:7"/>شەمشونیش پێی گوت: «ئەگەر بە حەوت ژێی تەڕی وشک نەبووەوە بمبەستنەوە، بێهێز دەبم و وەک کەسێکی ئاساییم لێدێت.»<verse eid="JDG 16:7"/></para>
  <para style="p">
    <verse number="8" style="v" sid="JDG 16:8"/>ئینجا حوکمڕانە فەلەستییەکان حەوت ژێی تەڕی وشک نەبووەوەیان بۆ دەلیلا سەرخست و پێی بەستییەوە. <verse eid="JDG 16:8"/><verse number="9" style="v" sid="JDG 16:9"/>کەسانی بۆسەکە لە ژوورەکە لەلای مابوونەوە، دەلیلا پێی گوت: «شەمشون، فەلەستییەکان هاتنە سەرت!» شەمشونیش ژێیەکانی بڕی، وەک پچرانی پەت کاتێک لە ئاگر نزیک دەبێتەوە، جا نەزانرا نهێنی هێزەکەی چییە.<verse eid="JDG 16:9"/></para>
  <para style="p">
    <verse number="10" style="v" sid="JDG 16:10"/>جا دەلیلا بە شەمشونی گوت: «ئەوەتا گاڵتەت پێکردم و درۆت لەگەڵ کردم، ئێستا پێم بڵێ بە چی دەبەسترێیتەوە؟»<verse eid="JDG 16:10"/></para>
  <para style="p">
    <verse number="11" style="v" sid="JDG 16:11"/>ئەویش پێی گوت: «ئەگەر بە گوریسی نوێی بەکارنەهاتوو بمبەستنەوە، بێهێز دەبم و وەک کەسێکی ئاساییم لێدێت.»<verse eid="JDG 16:11"/></para>
  <para style="p">
    <verse number="12" style="v" sid="JDG 16:12"/>ئینجا دەلیلا چەند گوریسێکی نوێی هێنا و پێی بەستییەوە و پێی گوت: «شەمشون، فەلەستییەکان هاتنە سەرت!» بۆسەکەش لە ژوورەکەدا لەلای مابووەوە، جا گوریسەکەی وەک دەزوو لە قۆڵی کردەوە.<verse eid="JDG 16:12"/></para>
  <para style="p">
    <verse number="13" style="v" sid="JDG 16:13"/>دەلیلاش بە شەمشونی گوت: «هەتا ئێستا گاڵتەم پێ دەکەیت و درۆم لەگەڵ دەکەیت، ئێستا پێم بڵێ بە چی دەبەسترێیتەوە؟»</para>
  <para style="p" vid="JDG 16:13">ئەویش پێی گوت: «ئەگەر حەوت تیسک<note caller="+" style="f"><char style="fr" closed="false">16‏:13 </char><char style="ft" closed="false">تیسک: کۆمەڵە تاڵە مووی پرچی سەرە کە پێکەوە کۆبووەتەوە، پێشی دەگوترێ لەزگە موو.‏</char></note> لە پرچم بە ڕایەڵی تەونێکەوە بچنیتەوە و لە تەختە دارێک گرێی بدەیت، ئەو کاتە بێهێز دەبم و وەک کەسێکی ئاساییم لێدێت.» جا کاتێک خەوتبوو، دەلیلا حەوت تیسک لە پرچی بە ڕایەڵی تەونەکە چنییەوە و <verse eid="JDG 16:13"/><verse number="14" style="v" sid="JDG 16:14"/>لە تەختە دارێک گرێی دا.</para>
  <para style="p" vid="JDG 16:14">جارێکی دیکە پێی گوت: «شەمشون، فەلەستییەکان هاتنە سەرت!» جا لە خەوەکەی بەئاگا هات و تەختە دار و تەونەکە و ڕایەڵەکەی هەڵتەکاند.<verse eid="JDG 16:14"/></para>
  <para style="p">
    <verse number="15" style="v" sid="JDG 16:15"/>ئینجا پێی گوت: «چۆن دەڵێیت، ”تۆم خۆشدەوێ،“ و دڵیشت لەگەڵمدا نییە؟ ئەوەتا ئەمە سێ جارە گاڵتەم پێ دەکەیت و پێم ناڵێیت نهێنی هێزە گەورەکەت چییە.» <verse eid="JDG 16:15"/><verse number="16" style="v" sid="JDG 16:16"/>جا لەبەر ئەوەی تەنگی پێهەڵچنی بوو و هەموو ڕۆژێک لێی دووبارە دەکردەوە، هەتا وەڕسی کردبوو.<verse eid="JDG 16:16"/></para>
  <para style="p">
    <verse number="17" style="v" sid="JDG 16:17"/>بۆیە هەموو دڵی خۆی بۆ کردەوە و پێی گوت: «گوێزان بەسەر سەرمدا نەهاتووە، چونکە لە سکی دایکمەوە بۆ خودا تەرخانکراوم<note caller="+" style="f"><char style="fr" closed="false">16‏:17 </char><char style="ft" closed="false">تەرخانکراوم: واتا نەزر دەکات. بڕوانە سەرژمێری بەشی 6.‏</char></note>. جا ئەگەر سەرم بتاشرێت هێزەکەم لێم دەڕوات و لاواز دەبم و وەک کەسێکی ئاساییم لێدێت.»<verse eid="JDG 16:17"/></para>
  <para style="p">
    <verse number="18" style="v" sid="JDG 16:18"/>جا دەلیلا کە بینی هەموو ئەوەی لە دڵیدایە پێی گوت، حوکمڕانە فەلەستییەکانی بانگکرد و گوتی: «ئەم جارە سەربکەون، چونکە هەموو ئەوەی کە لە دڵیدا بوو پێی گوتم.» ئینجا حوکمڕانە فەلەستییەکان سەرکەوتنە سەرەوە بۆ لای و زیوەکەیان لەگەڵ خۆیاندا برد. <verse eid="JDG 16:18"/><verse number="19" style="v" sid="JDG 16:19"/>ئینجا لەسەر ڕانی خەواندی و پیاوێکی بانگکرد و هەر حەوت تیسکەکەی سەری تاشی و دەستی بە زەلیلی کرد و هێزەکەی لە دەست دا.<verse eid="JDG 16:19"/></para>
  <para style="p">
    <verse number="20" style="v" sid="JDG 16:20"/>ئینجا گوتی: «شەمشون، فەلەستییەکان هاتنە سەرت!»</para>
  <para style="p" vid="JDG 16:20">جا ئەویش لە خەو خەبەری بووەوە و گوتی: «وەک هەموو جارێک دەچمە دەرەوە و خۆم ڕادەتەکێنم و ئازاد دەبم.» بەڵام نەیزانی یەزدان بەجێی هێشتووە.<verse eid="JDG 16:20"/></para>
  <para style="p">
    <verse number="21" style="v" sid="JDG 16:21"/>جا فەلەستییەکان گرتیان و چاویان هەڵکۆڵی و بردیانە خوارەوە بۆ غەزە و بە زنجیری بڕۆنز بەستیانەوە و لە زینداندا ئیشی دەستاڕی دەکرد. <verse eid="JDG 16:21"/><verse number="22" style="v" sid="JDG 16:22"/>بەڵام مووی سەری دەستی بە هاتنەوە کرد پاش ئەوەی تاشرابوو.<verse eid="JDG 16:22"/></para>
  <para style="s1">مردنی شەمشون</para>
  <para style="p">
    <verse number="23" style="v" sid="JDG 16:23"/>حوکمڕانە فەلەستییەکانیش کۆبوونەوە بۆ ئەوەی قوربانییەکی گەورە بۆ داگۆنی خوداوەندیان سەر ببڕن و ئاهەنگ بگێڕن و گوتیان: «خوداوەندەکەمان شەمشونی دوژمنمانی داوەتە دەستمان.»<verse eid="JDG 16:23"/></para>
  <para style="p">
    <verse number="24" style="v" sid="JDG 16:24"/>جا گەل کە شەمشونیان بینی ستایشی خوداوەندەکەیان کرد، چونکە گوتیان:</para>
  <para style="q1" vid="JDG 16:24">«خوداوەندەکەمان ئەو دوژمنەمانی</para>
  <para style="q2" vid="JDG 16:24">دایە دەستمان</para>
  <para style="q1" vid="JDG 16:24">کە خاکەکەی ئێمەی وێران کرد و</para>
  <para style="q2" vid="JDG 16:24">زۆری لێ کوشتین.»<verse eid="JDG 16:24"/></para>
  <para style="p">
    <verse number="25" style="v" sid="JDG 16:25"/>پاش ئەوەی دڵیان خۆش بوو، گوتیان: «شەمشون بانگ بکەن هەتا جۆش و خرۆشمان پێبدات.» ئینجا شەمشونیان لە زیندانەوە بانگکرد و لەبەردەمیاندا نواندنی بۆ دەکردن.</para>
  <para style="p" vid="JDG 16:25">کاتێک لەنێوان کۆڵەکەکان ڕایانوەستاند، <verse eid="JDG 16:25"/><verse number="26" style="v" sid="JDG 16:26"/>شەمشون بەو مێردمنداڵەی گوت کە دەستی گرتبوو: «لێمگەڕێ با دەست بدەمە کۆڵەکەکان کە پەرستگاکەی لەسەر ڕاوەستاوە هەتا خۆمیان پێوە بگرم.» <verse eid="JDG 16:26"/><verse number="27" style="v" sid="JDG 16:27"/>پەرستگاکەش پڕ بوو لە پیاو و ئافرەت و هەموو حوکمڕانە فەلەستییەکانیش لەوێ بوون، لە سەربانەکەش سێ هەزار پیاو و ئافرەتی لێبوو، تەماشای شەمشونیان دەکرد نواندنی بۆ دەکردن. <verse eid="JDG 16:27"/><verse number="28" style="v" sid="JDG 16:28"/>جا شەمشون هاواری بۆ یەزدان کرد و گوتی: «ئەی یەزدانی باڵادەست، تکایە بە بیری خۆتم بهێنەرەوە، تکایە بەهێزم بکە، تەنها ئەم جارە ئەی خودایە، بۆ ئەوەی بە یەک جار تۆڵەی چاوم لە فەلەستییەکان بکەمەوە.» <verse eid="JDG 16:28"/><verse number="29" style="v" sid="JDG 16:29"/>ئینجا شەمشون دوو کۆڵەکەکەی ناوەندی گرت کە پەرستگاکە لەسەریان ڕاوەستابوو و خۆی پێیانەوە گرت، یەکێکیان لەلای دەستە ڕاستی و ئەوی دیکەیان لەلای دەستە چەپی. <verse eid="JDG 16:29"/><verse number="30" style="v" sid="JDG 16:30"/>ئینجا شەمشون گوتی: «با لەگەڵ فەلەستییەکاندا بمرم!» جا بە هەموو هێزی چەمایەوە و پەرستگاکە بەسەر حوکمڕانەکان و هەموو ئەو خەڵکەی تێیدا بوون ڕووخا، جا ئەوانەی لە کاتی مردنیدا کوشتنی زیاتر بوون لەوانەی لە ژیانیدا کوشتنی.<verse eid="JDG 16:30"/></para>
  <para style="p">
    <verse number="31" style="v" sid="JDG 16:31"/>ئینجا براکانی و هەموو ماڵی باوکی دابەزین و هەڵیانگرت و بردیانە سەرەوە، لەنێوان چۆرعا و ئەشتائۆل لەناو گۆڕی مانۆوەحی باوکی ناشتیان. ئەویش بیست ساڵ ڕابەرایەتی ئیسرائیلی کرد.<verse eid="JDG 16:31"/></para>
  <chapter eid="JDG 16"/>
  <chapter number="17" style="c" sid="JDG 17"/>
  <para style="s1">بتەکانی میخا</para>
  <para style="p">
    <verse number="1" style="v" sid="JDG 17:1"/>پیاوێک هەبوو لە ناوچە شاخاوییەکانی ئەفرایم بە ناوی میخا، <verse eid="JDG 17:1"/><verse number="2" style="v" sid="JDG 17:2"/>بە دایکی گوت: «ئەو هەزار و سەد شاقل<note caller="+" style="f"><char style="fr" closed="false">17‏:2 </char><char style="ft" closed="false">نزیکەی 13 کیلۆگرام.‏</char></note> زیوەی لە تۆ دزرا و منیش گوێم لێبوو نەفرەتت لە دزەکەی کرد، ئەوەتا زیوەکە لەلای منە و من بردم.»</para>
  <para style="p" vid="JDG 17:2">دایکیشی گوتی: «یەزدان بەرەکەتدارت بکات کوڕم!»<verse eid="JDG 17:2"/></para>
  <para style="p">
    <verse number="3" style="v" sid="JDG 17:3"/>کاتێک هەزار و سەد شاقل زیوەکەی بۆ دایکی گەڕاندەوە، دایکی گوتی: «بە دەستی خودی خۆم زیوەکەم بۆ یەزدان تەرخان کردووە لە پێناوی کوڕەکەم، بۆ دروستکردنی پەیکەرێکی داتاشراو و بتێکی لەقاڵبدراو. ئێستاش دەیگەڕێنمەوە بۆت.»<verse eid="JDG 17:3"/></para>
  <para style="p">
    <verse number="4" style="v" sid="JDG 17:4"/>جا کاتێک زیوەکەی گەڕاندەوە بۆ دایکی، دایکیشی دوو سەد شاقل زیوی<note caller="+" style="f"><char style="fr" closed="false">17‏:4 </char><char style="ft" closed="false">نزیکەی 2,3 کیلۆگرام.‏</char></note> برد و دای بە زیوگەرێک، ئەویش پەیکەرێکی داتاشراو و بتێکی لەقاڵبدراوی لێ دروستکردن و هەردووکیان لە ماڵی میخادا بوون.<verse eid="JDG 17:4"/></para>
  <para style="p">
    <verse number="5" style="v" sid="JDG 17:5"/>جا میخا بتخانەی هەبوو، ئێفۆد<note caller="+" style="f"><char style="fr" closed="false">17‏:5 </char><char style="ft" closed="false">ئێفۆد: جلوبەرگێک بووە کە هێمای نوێنەرایەتی کاهین بوو بۆ گەلی خودا. بڕوانە <char style="xt"><ref loc="EXO 28:12">دەرچوون 28‏:12</ref>‏</char>‏.‏</char></note> و بتی<note caller="+" style="f"><char style="fr" closed="false">17‏:5 </char><char style="ft" closed="false">لە زمانی عیبری ئەم وشەیە مەبەستی لە جۆرێک بت بووە لەناو ماڵەوە، لە شێوەی مرۆڤ بووە.‏</char></note> دروستکرد و ئەرکی بە یەکێک لە کوڕەکانی سپارد و کردی بە کاهین بۆ خۆی. <verse eid="JDG 17:5"/><verse number="6" style="v" sid="JDG 17:6"/>لەو سەردەمەشدا هیچ پاشایەک لەناو ئیسرائیلدا نەبوو، هەرکەس ئەوەی دەکرد کە لەبەرچاوی خۆی ڕاست بوو.<verse eid="JDG 17:6"/></para>
  <para style="p">
    <verse number="7" style="v" sid="JDG 17:7"/>گەنجێک لە بێت‌لەحمی یەهودا هەبوو لەناو هۆزی یەهودا، خۆی لێڤی بوو و لەوێ نیشتەجێ بوو. <verse eid="JDG 17:7"/><verse number="8" style="v" sid="JDG 17:8"/>لە شارۆچکەکەوە لە بێت‌لەحمی یەهوداوە ڕۆیشت هەتا لە هەرکوێیەک بۆی ڕێک بکەوێت لەوێ نیشتەجێ بێت. کاتێک بەڕێوە بوو، هات بۆ ناوچە شاخاوییەکانی ئەفرایم بۆ ماڵی میخا.<verse eid="JDG 17:8"/></para>
  <para style="p">
    <verse number="9" style="v" sid="JDG 17:9"/>میخاش پێی گوت: «لەکوێوە هاتوویت؟»</para>
  <para style="p" vid="JDG 17:9">ئەویش گوتی: «من لێڤیم و خەڵکی بێت‌لەحمی یەهودام و دەڕۆم بۆ ئەوەی لە هەرکوێیەک بۆم ڕێک بکەوێت لەوێ نیشتەجێ بم.»<verse eid="JDG 17:9"/></para>
  <para style="p">
    <verse number="10" style="v" sid="JDG 17:10"/>میخاش پێی گوت: «لەلای من بمێنەوە و ببە بە باوک و کاهینم، لە ساڵێکدا دە شاقل<note caller="+" style="f"><char style="fr" closed="false">17‏:10 </char><char style="ft" closed="false">نزیکەی 110 گرام.‏</char></note> زیو و دەستێک جل و خواردنت دەدەمێ.» جا لێڤییەکەش لەگەڵی چوو و <verse eid="JDG 17:10"/><verse number="11" style="v" sid="JDG 17:11"/>ڕازی بوو لەگەڵ پیاوەکە بمێنێتەوە، گەنجەکە بۆی بووە یەکێکی وەک کوڕەکانی. <verse eid="JDG 17:11"/><verse number="12" style="v" sid="JDG 17:12"/>ئینجا میخا لێڤییەکەی دامەزراند و گەنجەکە بووە کاهینی و لەناو ماڵەکەی ژیا. <verse eid="JDG 17:12"/><verse number="13" style="v" sid="JDG 17:13"/>جا میخا گوتی: «ئێستا زانیم یەزدان چاکەم لەگەڵدا دەکات، چونکە لێڤییەکە بووە بە کاهینم.»<verse eid="JDG 17:13"/></para>
  <chapter eid="JDG 17"/>
  <chapter number="18" style="c" sid="JDG 18"/>
  <para style="s1">دانییەکان لە لەیش نیشتەجێ بوون</para>
  <para style="p">
    <verse number="1" style="v" sid="JDG 18:1"/>لەو سەردەمەدا هیچ پاشایەک لەناو ئیسرائیلدا نەبوو.</para>
  <para style="p" vid="JDG 18:1">لەو ڕۆژانەشدا هۆزی دانییەکان بەدوای شوێنێکدا دەگەڕان بۆ نیشتەجێبوون، چونکە هەتا ئەو ڕۆژەش لەنێو هۆزەکانی ئیسرائیلدا هیچ میراتێکیان بەرنەکەوتبوو. <verse eid="JDG 18:1"/><verse number="2" style="v" sid="JDG 18:2"/>جا نەوەی دان لە چۆرعا و لە ئەشتائۆلەوە پێنج جەنگاوەری لێهاتوویان لە تێکڕای خێڵەکەیانەوە نارد، بۆ ئەوەی سیخوڕی بەسەر خاکەکەوە بکەن و بیپشکنن، پێیان گوتن: «بڕۆن و خاکەکە بپشکنن.»</para>
  <para style="p" vid="JDG 18:2">جا ئەوانیش هاتن بۆ ناوچە شاخاوییەکانی ئەفرایم بۆ ماڵی میخا و لەوێ مانەوە. <verse eid="JDG 18:2"/><verse number="3" style="v" sid="JDG 18:3"/>لەو کاتەدا کە ئەوان لە نزیک ماڵی میخا بوون، دەنگی کوڕە لێڤییەکەیان ناسییەوە و چوون بۆ ئەوێ و لێیان پرسی: «کێ تۆی هێناوە بۆ ئێرە؟ لەم شوێنە چی دەکەیت؟ چیت لێرە هەیە؟»<verse eid="JDG 18:3"/></para>
  <para style="p">
    <verse number="4" style="v" sid="JDG 18:4"/>ئەویش پێی گوتن: «میخا ئەمە و ئەوەی بۆ کردووم و بە کرێی گرتووم و بووم بە کاهینی.»<verse eid="JDG 18:4"/></para>
  <para style="p">
    <verse number="5" style="v" sid="JDG 18:5"/>ئەوانیش پێیان گوت: «تکایە لە خودا بپرسە و بزانە لەو ڕێگایەدا سەرکەوتوو دەبین کە پێیدا دەڕۆین؟»<verse eid="JDG 18:5"/></para>
  <para style="p">
    <verse number="6" style="v" sid="JDG 18:6"/>کاهینەکەش وەڵامی دانەوە: «بە سەلامەتی بڕۆن، ئەو ڕێگایەی پێیدا دەڕۆن چاوی یەزدانی لەسەرە.»<verse eid="JDG 18:6"/></para>
  <para style="p">
    <verse number="7" style="v" sid="JDG 18:7"/>ئینجا پێنج پیاوەکە ڕۆیشتن و هاتنە لەیش، تەماشایان کرد ئەو گەلەی تێیدایە بە ئاسوودەیی دەژین، وەک نەریتی سەیدائییەکان، ئاسوودە و خاوەن متمانە بوون، چونکە زەوییەکە لە هیچ شتێکدا کەموکوڕی نەبوو و دەوڵەمەندیش بوون. جگە لەوەش لە سەیدائییەکانەوە دووربوون و پەیوەندیشیان بە کەسەوە نەبوو.<verse eid="JDG 18:7"/></para>
  <para style="p">
    <verse number="8" style="v" sid="JDG 18:8"/>جا هاتنەوە بۆ لای خزمەکانیان بۆ چۆرعا و ئەشتائۆل و خزمەکانیان لێیان پرسین: «ها هەواڵ چی بوو؟»<verse eid="JDG 18:8"/></para>
  <para style="p">
    <verse number="9" style="v" sid="JDG 18:9"/>ئەوانیش گوتیان: «هەستن با بچینە سەریان، چونکە بینیمان خاکەکە زۆر چاکە، جا بێدەنگ مەبن و لە ڕۆیشتن تەمبەڵی مەکەن بۆ ئەوەی بچنە ناو خاکەکەوە و ببن بە خاوەنی. <verse eid="JDG 18:9"/><verse number="10" style="v" sid="JDG 18:10"/>کاتێک دەگەنە ئەوێ، گەلێکی خاوەن متمانە و خاکێکی لە دوو لاوە بەر فراوان دەبینن. خودا خستوویەتییە ژێر دەستتانەوە و شوێنێکە لەسەر ڕووی زەوی کەموکوڕی لە هیچ شتێک نییە.»<verse eid="JDG 18:10"/></para>
  <para style="p">
    <verse number="11" style="v" sid="JDG 18:11"/>ئیتر شەش سەد پیاوی چەکدار لە خێڵی دانییەکان لە چۆرعا و ئەشتائۆلەوە بۆ شەڕکردن بەڕێکەوتن. <verse eid="JDG 18:11"/><verse number="12" style="v" sid="JDG 18:12"/>پیاوەکان سەرکەوتن و لە قیریەت یەعاریم لە یەهودا چادریان هەڵدا، لەبەر ئەوە هەتا ئەمڕۆش بەو شوێنە دەگوترێت مەحەنێی دان<note caller="+" style="f"><char style="fr" closed="false">18‏:12 </char><char style="ft" closed="false">مەحەنێی دان: واتا ئۆردوگای دان.‏</char></note>، شوێنەکەش لە ڕۆژئاوای قیریەت یەعاریمەوەیە. <verse eid="JDG 18:12"/><verse number="13" style="v" sid="JDG 18:13"/>لەوێشەوە پەڕینەوە بۆ ناوچە شاخاوییەکانی ئەفرایم و هاتن بۆ ماڵی میخا.<verse eid="JDG 18:13"/></para>
  <para style="p">
    <verse number="14" style="v" sid="JDG 18:14"/>ئینجا ئەو پێنج پیاوەی کە بۆ سیخوڕیکردن بەسەر خاکی لەیشەوە چووبوون، بە خزمەکانیان گوت: «ئایا دەزانن لەم ماڵەدا ئێفۆد و بت و پەیکەری داتاشراو و بتی لەقاڵبدراو هەیە؟ کەواتە ئێستا بیربکەنەوە چی بکەن.» <verse eid="JDG 18:14"/><verse number="15" style="v" sid="JDG 18:15"/>ئینجا ڕوویان کردە ئەوێ و هاتن بۆ ماڵی میخا، سڵاویان لە کوڕە لێڤییەکە کرد. <verse eid="JDG 18:15"/><verse number="16" style="v" sid="JDG 18:16"/>شەش سەد پیاوە چەکدارەکەی نەوەی دان بە هەموو چەک و تفاقەوە لەبەردەم دەرگاکە ڕاوەستان. <verse eid="JDG 18:16"/><verse number="17" style="v" sid="JDG 18:17"/>ئەو پێنج پیاوەی کە بۆ سیخوڕیکردن بەسەر خاکەکەوە چووبوون، سەرکەوتن و چوونە ژوورەوە بۆ ئەوێ، پەیکەرە داتاشراوەکە و ئێفۆدەکە و بتەکان و بتە لەقاڵبدراوەکەیان برد، کاهینەکەش لەبەردەم دەرگاکە لەگەڵ شەش سەد پیاوە چەکدارەکە ڕاوەستابوو.<verse eid="JDG 18:17"/></para>
  <para style="p">
    <verse number="18" style="v" sid="JDG 18:18"/>کاتێک پێنج پیاوەکە چوونە ناو ماڵی میخا و پەیکەرە داتاشراوەکە و ئێفۆدەکە و بتەکان و بتە لەقاڵبدراوەکەیان برد، کاهینەکە لێی پرسین: «ئەوە چی دەکەن؟»<verse eid="JDG 18:18"/></para>
  <para style="p">
    <verse number="19" style="v" sid="JDG 18:19"/>ئەوانیش وەڵامیان دایەوە: «بێدەنگ بە! دەستت بخەرە سەر دەمت و لەگەڵمان وەرە، ببە بە باوک و کاهینمان. چاکترە کاهینی ماڵی یەک پیاو بیت، یاخود کاهینی هۆزێک و خێڵێک لە ئیسرائیلدا؟» <verse eid="JDG 18:19"/><verse number="20" style="v" sid="JDG 18:20"/>ئیتر کاهینەکەش دڵخۆش بوو، ئێفۆدەکە و بتەکان و پەیکەرە داتاشراوەکەی برد و چووە ڕیزی گەلەکەوە. <verse eid="JDG 18:20"/><verse number="21" style="v" sid="JDG 18:21"/>ئینجا ڕۆیشتن، منداڵ و ئاژەڵی ماڵی و هەرچی بەهادار بوو دایانە پێش خۆیان.<verse eid="JDG 18:21"/></para>
  <para style="p">
    <verse number="22" style="v" sid="JDG 18:22"/>کاتێک لە ماڵی میخا دوور کەوتنەوە ئەو پیاوانەی کە لەناو ماڵەکانی نزیک ماڵی میخا بوون، دوای نەوەی دان کەوتن و پێیان گەیشتن. <verse eid="JDG 18:22"/><verse number="23" style="v" sid="JDG 18:23"/>هاواریان لە نەوەی دان کرد. ئەوانیش ئاوڕیان دایەوە و بە میخایان گوت: «ئەوە چیتە، پیاوەکانت بانگکردووە بۆ ئەوەی شەڕ بکەن؟»<verse eid="JDG 18:23"/></para>
  <para style="p">
    <verse number="24" style="v" sid="JDG 18:24"/>ئەویش گوتی: «ئەو بتانەی دروستم کردن لەگەڵ کاهینەکە بردووتانە و ڕۆیشتوون، هیچم بۆ نەماوەتەوە، ئیتر چۆن پێم دەڵێن، ”ئەوە چیتە؟“»<verse eid="JDG 18:24"/></para>
  <para style="p">
    <verse number="25" style="v" sid="JDG 18:25"/>نەوەی دانیش وەڵامیان دایەوە: «با لەنێوماندا گوێمان لە دەنگت نەبێت، نەوەک ئەم پیاوە سەرگەرمانە پەلامارت بدەن و گیانی خۆت و خێزانەکەت بکێشن.» <verse eid="JDG 18:25"/><verse number="26" style="v" sid="JDG 18:26"/>ئینجا نەوەی دان ڕێگای خۆیان گرتەبەر، کە میخاش بینی لەو بەهێزترن، گەڕایەوە و چووەوە بۆ ماڵەکەی.<verse eid="JDG 18:26"/></para>
  <para style="p">
    <verse number="27" style="v" sid="JDG 18:27"/>بەڵام ئەوان ئەوەی میخا دروستی کردبوو لەگەڵ کاهینەکەیدا بردیان و چوونە لەیش، بۆ لای گەلێکی ئاسوودە و خاوەن متمانە، جا دایانە بەر شمشێر و شارەکەیان سووتاند. <verse eid="JDG 18:27"/><verse number="28" style="v" sid="JDG 18:28"/>کەسیش نەبوو بە هانای بگات، چونکە شارەکە لەناو دۆڵی بێت‌ڕەحۆڤ بوو کە لە سەیداوە دوور بوو، پەیوەندیشیان بە کەسەوە نەبوو.</para>
  <para style="p" vid="JDG 18:28">ئینجا دانییەکان شارەکەیان بنیاد ناوە و تێیدا نیشتەجێ بوون و <verse eid="JDG 18:28"/><verse number="29" style="v" sid="JDG 18:29"/>شارەکەیان ناو نا دان، بە ناوی دانی باپیر گەورەیانەوە کە یەکێک بوو لە کوڕەکانی ئیسرائیل<note caller="+" style="f"><char style="fr" closed="false">18‏:29 </char><char style="ft" closed="false">لە کوڕەکانی ئیسرائیل: واتا یەکێک بوو لە کوڕەکانی یاقوب.‏</char></note>، بەڵام پێشتر شارەکە ناوی لەیش بوو. <verse eid="JDG 18:29"/><verse number="30" style="v" sid="JDG 18:30"/>ئینجا نەوەی دان پەیکەرە داتاشراوەکەیان بۆ خۆیان دانا و یۆناتانی کوڕی گێرشۆمی کوڕی موسا خۆی و کوڕەکانی بوون بە کاهینی هۆزی دانییەکان هەتا ڕۆژی ڕاپێچکردنی خەڵکی خاکەکە. <verse eid="JDG 18:30"/><verse number="31" style="v" sid="JDG 18:31"/>بە درێژایی ئەو ماوەیەی کە ماڵی خودا لە شیلۆ بوو، ئەو پەیکەرە داتاشراوەی کە میخا دروستی کردبوو بۆ خۆیان دایاننا.<verse eid="JDG 18:31"/></para>
  <chapter eid="JDG 18"/>
  <chapter number="19" style="c" sid="JDG 19"/>
  <para style="s1">پیاوێکی لێڤی و کەنیزەکەی</para>
  <para style="p">
    <verse number="1" style="v" sid="JDG 19:1"/>لەو سەردەمەدا هیچ پاشایەک لەناو ئیسرائیلدا نەبوو.</para>
  <para style="p" vid="JDG 19:1">پیاوێکی لێڤی لە شوێنێکی دوورەدەستی ناوچە شاخاوییەکانی ئەفرایمدا نیشتەجێ بوو، کەنیزەیەکی هێنا خەڵکی بێت‌لەحمی یەهودا بوو. <verse eid="JDG 19:1"/><verse number="2" style="v" sid="JDG 19:2"/>ئیتر کەنیزەکە داوێنپیسی کرد و چووەوە بۆ ماڵی باوکی لە بێت‌لەحمی یەهودا، چوار مانگ لەوێ مایەوە. <verse eid="JDG 19:2"/><verse number="3" style="v" sid="JDG 19:3"/>ئینجا پیاوەکەی هەستا و بەدوایدا چوو بۆ ئەوەی ئاشتی بکاتەوە و بیگەڕێنێتەوە، ئیتر خزمەتکارەکەی و دوو گوێدرێژی لەگەڵ خۆی برد. ژنەکەش پیاوەکەی بردە ناو ماڵی باوکی. کاتێک باوکی کیژەکە بینی بە دڵخۆشییەوە بەخێرهاتنی کرد. <verse eid="JDG 19:3"/><verse number="4" style="v" sid="JDG 19:4"/>خەزووری واتا باوکی کیژەکە گلی دایەوە و سێ ڕۆژ لەگەڵیدا مایەوە، خواردیان و خواردیانەوە و لەوێ مایەوە.<verse eid="JDG 19:4"/></para>
  <para style="p">
    <verse number="5" style="v" sid="JDG 19:5"/>لە ڕۆژی چوارەمدا بەیانی زوو لە خەو هەستان و لێڤییەکە خۆی ئامادە کرد بۆ ڕۆیشتن، باوکی کیژەکە بە زاواکەی گوت: «تۆ بە پارووە نانێک بەری دڵت بگرە و پاشان لەگەڵ ئەوان بڕۆ.» <verse eid="JDG 19:5"/><verse number="6" style="v" sid="JDG 19:6"/>ئینجا هەردووکیان دانیشتن و خواردیان و پێکەوە خواردیانەوە، باوکی کیژەکە بە پیاوەکەی گوت: «ڕازی بە و ئەمشەویش بە خۆشی بەسەربەرە.» <verse eid="JDG 19:6"/><verse number="7" style="v" sid="JDG 19:7"/>جا کە پیاوەکە هەستا بڕوات، خەزووری زۆری لێکرد، تاکو شەوێکی دیکە لەوێ بمێنێتەوە. <verse eid="JDG 19:7"/><verse number="8" style="v" sid="JDG 19:8"/>پاشان بۆ سبەینێ لە ڕۆژی پێنجەمدا هەستا بۆ ئەوەی بڕوات، باوکی کیژەکە گوتی: «بەری دڵت بگرە ئینجا بڕۆ!» ئینجا هەتا دوای نیوەڕۆ مانەوە و هەردووکیان نانیان خوارد.<verse eid="JDG 19:8"/></para>
  <para style="p">
    <verse number="9" style="v" sid="JDG 19:9"/>ئیتر پیاوەکە هەستا بۆ ئەوەی لەگەڵ کەنیزەکەی و خزمەتکارەکەیدا بڕوات، جا خەزووری، واتا باوکی کیژەکە، گوتی: «ئەوا ڕۆژ لە ئاوابوونە، لەبەر ئەوە بمێنەوە. وا کۆتایی ڕۆژە، ئەمشەویش بە خۆشی بەسەربەرە، سبەینێ زوو بکەوە ڕێ و بگەڕێوە بۆ شوێنی خۆت.» <verse eid="JDG 19:9"/><verse number="10" style="v" sid="JDG 19:10"/>بەڵام پیاوەکە نەیویست بمێنێتەوە، بەڵکو هەستا و ڕۆیشت، گەیشتە بەرامبەر یەبوس، واتا ئۆرشەلیم، دوو گوێدرێژە کورتانکراوەکەی و کەنیزەکەی لەگەڵدا بوو.<verse eid="JDG 19:10"/></para>
  <para style="p">
    <verse number="11" style="v" sid="JDG 19:11"/>لەو کاتەدا لە نزیک یەبوس بوون و ڕۆژ زۆر نزیک بوو لە ئاوابوون، خزمەتکارەکە بە گەورەکەی گوت: «وەرە با بچین بۆ ئەم شارەی یەبوسییەکان و تێیدا بمێنینەوە.»<verse eid="JDG 19:11"/></para>
  <para style="p">
    <verse number="12" style="v" sid="JDG 19:12"/>بەڵام گەورەکەی پێی گوت: «ناچین بۆ شارێکی بێگانە کە هیچ کەسێکی لێ نییە لە نەوەی ئیسرائیل بێت، بەڵکو دەپەڕینەوە بۆ گیڤعا.» <verse eid="JDG 19:12"/><verse number="13" style="v" sid="JDG 19:13"/>ئینجا بە خزمەتکارەکەی گوت: «با بەرەو پێش بچین، بەڵکو شەو لە گیڤعا یان لە ڕامە بمێنینەوە.» <verse eid="JDG 19:13"/><verse number="14" style="v" sid="JDG 19:14"/>ئیتر پەڕینەوە و ڕۆیشتن، لە نزیک گیڤعای بنیامینەوە خۆریان لێ ئاوابوو. <verse eid="JDG 19:14"/><verse number="15" style="v" sid="JDG 19:15"/>بەلای گیڤعادا لایاندا و چوونە ئەوێ تاکو شەو لەوێ بمێننەوە. لە مەیدانی شارەکە دانیشتن، بەڵام کەس نەیگرتنە خۆیان بۆ ئەوەی لە ماڵەکەیدا بمێننەوە.<verse eid="JDG 19:15"/></para>
  <para style="p">
    <verse number="16" style="v" sid="JDG 19:16"/>لەو کاتەدا پیرەمێردێک دەمەو ئێوارە لە کێڵگەوە لە کار دەگەڕایەوە، ئەم پیاوە خەڵکی ناوچە شاخاوییەکانی ئەفرایم بوو، لە گیڤعادا نیشتەجێ بوو، خەڵکی شارەکەش بنیامینی بوون. <verse eid="JDG 19:16"/><verse number="17" style="v" sid="JDG 19:17"/>پیرەمێردەکە چاوی هەڵبڕی و پیاوە ڕێبوارەکەی لەناو مەیدانی شارەکەدا بینی، پێی گوت: «بۆ کوێ دەچیت و لەکوێوە هاتوویت؟»<verse eid="JDG 19:17"/></para>
  <para style="p">
    <verse number="18" style="v" sid="JDG 19:18"/>ئەویش پێی گوت: «ئێمە لە بێت‌لەحمی یەهوداوە هاتووین بۆ شوێنێکی دوورەدەستی ناوچە شاخاوییەکانی ئەفرایم دەچین. من خەڵکی ئەوێم و چووم بۆ بێت‌لەحمی یەهودا، ئێستا بەرەو ماڵی یەزدان<note caller="+" style="f"><char style="fr" closed="false">19‏:18 </char><char style="ft" closed="false">ماڵی یەزدان: مەبەست لە شوێنی لێڤییەکەیە، دەشێت بەشێک لە ماڵی خۆی بێت.‏</char></note> دەچم و کەسیش نییە بمگرێتە خۆی. <verse eid="JDG 19:18"/><verse number="19" style="v" sid="JDG 19:19"/>هەروەها کا و ئالیکمان پێیە بۆ گوێدرێژەکانمان، خۆم و ژنەکەم و خزمەتکارەکەم نان و شەرابمان پێیە. پێویستمان بە هیچ نییە.»<verse eid="JDG 19:19"/></para>
  <para style="p">
    <verse number="20" style="v" sid="JDG 19:20"/>پیرەمێردەکە گوتی: «بەخێر بێیت، هەموو پێداویستییەکانت لەسەر من، بەڵام لە مەیدانەکە مەمێنەوە.» <verse eid="JDG 19:20"/><verse number="21" style="v" sid="JDG 19:21"/>ئینجا بردی بۆ ماڵی خۆی و ئالیکی دایە گوێدرێژەکانیان، قاچیان شوشت و خواردیان و خواردیانەوە.<verse eid="JDG 19:21"/></para>
  <para style="p">
    <verse number="22" style="v" sid="JDG 19:22"/>لەو کاتەدا کە دەحەوانەوە، پیاوە بەدڕەوشتەکانی شارەکە ماڵەکەیان گەمارۆ دا و لە دەرگاکەیان دا، لەگەڵ پیرەمێردەکەی خاوەنی ماڵەکە قسەیان کرد و گوتیان: «ئەو پیاوەی کە هاتە ناو ماڵەکەت بیهێنە دەرەوە بۆ ئەوەی لەگەڵی جووت بین.»<verse eid="JDG 19:22"/></para>
  <para style="p">
    <verse number="23" style="v" sid="JDG 19:23"/>خاوەن ماڵەکە چووە دەرەوە بۆ لایان و پێی گوتن: «نا براکانم، کاری خراپ مەکەن. لەبەر ئەوەی ئەم پیاوە هاتووەتە ناو ماڵەکەی من، ئەم بێ ئابڕووییە مەکەن. <verse eid="JDG 19:23"/><verse number="24" style="v" sid="JDG 19:24"/>ئەوەتا کچە پاکیزەکەم و کەنیزەی پیاوەکە، تکایە با بیانهێنمە دەرەوە و لاقەیان بکەن، چیتان پێ خۆشە لەگەڵیاندا بیکەن، بەڵام ئەم بێ ئابڕووییە لەگەڵ ئەم پیاوەدا مەکەن.»<verse eid="JDG 19:24"/></para>
  <para style="p">
    <verse number="25" style="v" sid="JDG 19:25"/>بەڵام پیاوەکان نەیانویست گوێی لێ بگرن. ئیتر پیاوەکە کەنیزەکەی گرت و ناردییە دەرەوە بۆیان. ئەوانیش بە درێژایی شەو هەتا بەیانی لاقەیان کرد و بە خراپی لەگەڵیدا ڕایانبوارد، بەرەبەیان بەڕەڵایان کرد. <verse eid="JDG 19:25"/><verse number="26" style="v" sid="JDG 19:26"/>بەرەبەیان ژنەکە هات و هەتا ڕۆژ بووەوە لە بەردەرگای ماڵی پیاوەکەدا کەوت، کە گەورەکەشی لەوێ بوو.<verse eid="JDG 19:26"/></para>
  <para style="p">
    <verse number="27" style="v" sid="JDG 19:27"/>کاتێک گەورەکەی بەیانی هەستا و دەرگاکانی ماڵەکەی کردەوە و هاتە دەرەوە هەتا بەڕێ بکەوێت، لەو کاتەدا ژنە کەنیزەکەی لە بەردەرگای ماڵەکە کەوتبوو و دەستی لەسەر سەکۆیەکە بوو. <verse eid="JDG 19:27"/><verse number="28" style="v" sid="JDG 19:28"/>پێی گوت: «هەستە با بڕۆین.» بەڵام وەڵام نەبوو. ئینجا خستییە سەر گوێدرێژەکە و گەڕایەوە بۆ شوێنەکەی خۆی.<verse eid="JDG 19:28"/></para>
  <para style="p">
    <verse number="29" style="v" sid="JDG 19:29"/>کاتێک گەیشتەوە ماڵ، چەقۆیەکی هێنا و کەنیزەکەی گرت و پەلپەلی کرد، کردی بە دوازدە پارچە و ناردنی بۆ هەموو هەرێمەکانی ئیسرائیل. <verse eid="JDG 19:29"/><verse number="30" style="v" sid="JDG 19:30"/>جا هەرکەسێک بینی گوتی: «لە ڕۆژی کۆچکردنی نەوەی ئیسرائیل لە خاکی میسرەوە هەتا ئەمڕۆ شتی وا نەبووە و نەبینراوە. لێی وردبنەوە و ڕاوێژ بکەن و قسەی لەسەر بکەن!»<verse eid="JDG 19:30"/></para>
  <chapter eid="JDG 19"/>
  <chapter number="20" style="c" sid="JDG 20"/>
  <para style="s1">جەنگی ئیسرائیل لەگەڵ بنیامین</para>
  <para style="p">
    <verse number="1" style="v" sid="JDG 20:1"/>ئینجا هەموو نەوەی ئیسرائیل هاتنە دەرەوە و کۆمەڵەکە وەک یەک پیاو لەبەردەم یەزدان کۆبوونەوە<note caller="+" style="f"><char style="fr" closed="false">20‏:1 </char><char style="ft" closed="false">ئەو کەسانەی کۆبوونەتەوە بۆ پێکهێنانی لەشکر. بڕوانە <char style="xt"><ref loc="JDG 21:5">21‏:5</ref>‏</char>.‏</char></note> لە میچپا، لە دانەوە هەتا بیری شابەع<note caller="+" style="f"><char style="fr" closed="false">20‏:1 </char><char style="ft" closed="false">واتا لە باکووری ئیسرائیل هەتا باشوور.‏</char></note> و هەروەها خاکی گلعاد. <verse eid="JDG 20:1"/><verse number="2" style="v" sid="JDG 20:2"/>سەرۆکەکانی هەموو گەل، هەموو هۆزەکانی ئیسرائیل لە کۆبوونەوەی گەلی خودا وەستان و ژمارەیان چوار سەد هەزار پیادەی شمشێر بەدەست بوو. <verse eid="JDG 20:2"/><verse number="3" style="v" sid="JDG 20:3"/>نەوەی بنیامینیش بیستیانەوە کە نەوەی ئیسرائیل سەرکەوتوون بۆ میچپا. جا نەوەی ئیسرائیل گوتیان: «قسە بکەن ئەم کارە خراپە چۆن ڕوویدا؟»<verse eid="JDG 20:3"/></para>
  <para style="p">
    <verse number="4" style="v" sid="JDG 20:4"/>پیاوە لێڤییەکە مێردی ژنە کوژراوەکە وەڵامی دایەوە و گوتی: «من و کەنیزەکەم هاتینە گیڤعای بنیامین بۆ ئەوەی شەو لەوێ بەسەربەرین. <verse eid="JDG 20:4"/><verse number="5" style="v" sid="JDG 20:5"/>جا خەڵکی گیڤعا شەو هاتنە سەرم و لە ماڵەکەدا گەمارۆیان دام و بەتەمابوون بمکوژن، کەنیزەکەی منیان لاقە کرد هەتا مرد. <verse eid="JDG 20:5"/><verse number="6" style="v" sid="JDG 20:6"/>منیش کەنیزەکەی خۆمم گرت و لەتلەتم کرد و ناردم بۆ هەموو هەرێمەکانی ئیسرائیل، چونکە ئەوانە ئەوپەڕی بەدڕەوشتییان لە ئیسرائیل ئەنجام داوە. <verse eid="JDG 20:6"/><verse number="7" style="v" sid="JDG 20:7"/>ئێستاش هەموو نەوەی ئیسرائیل لێرەیە، جا ڕاوێژ و بڕیاری خۆتان بڵێن.»<verse eid="JDG 20:7"/></para>
  <para style="p">
    <verse number="8" style="v" sid="JDG 20:8"/>ئینجا هەموو گەل وەک یەک پیاو هەستان و گوتیان: «کەس لە ئێمە ناچێتەوە بۆ چادرەکەی و کەسیش لا نادات بۆ ماڵەکەی. <verse eid="JDG 20:8"/><verse number="9" style="v" sid="JDG 20:9"/>ئێستاش ئەمە ئەو کارەیە کە بە گیڤعای دەکەین: بەپێی تیروپشک، لە دژیان سەردەکەوین. <verse eid="JDG 20:9"/><verse number="10" style="v" sid="JDG 20:10"/>لەناو هەموو هۆزەکانی ئیسرائیلدا دە پیاو لە هەر سەد پیاوێک و سەد لە هەزار و هەزار لە دە هەزار جیا دەکەینەوە بە مەبەستی هێنانی خۆراک بۆ سوپا لە کاتی چوونە ژوورەوەیان بۆ گیڤعای بنیامین. دەبێت بەپێی هەموو ئەو بێ ئابڕووییەی لە ئیسرائیل کردیان، سزا بدرێن.» <verse eid="JDG 20:10"/><verse number="11" style="v" sid="JDG 20:11"/>ئینجا هەموو پیاوانی ئیسرائیل وەک یەک پیاو کۆبوونەوە لە دژی شارەکە.<verse eid="JDG 20:11"/></para>
  <para style="p">
    <verse number="12" style="v" sid="JDG 20:12"/>جا هۆزەکانی ئیسرائیل چەند پیاوێکیان بۆ هەموو هۆزەکانی بنیامین نارد و گوتیان: «ئایا ئەو بەدکارییە چی بوو لەنێوتاندا ڕوویدا؟ <verse eid="JDG 20:12"/><verse number="13" style="v" sid="JDG 20:13"/>جا ئێستا ئەو پیاوە بەدڕەوشتانەی کە لە گیڤعادان بیاندەنە دەستمان بۆ ئەوەی بیانکوژین و خراپە لە ئیسرائیلدا ڕیشەکێش بکەین.»</para>
  <para style="p" vid="JDG 20:13">بەڵام نەوەی بنیامین نەیانویست گوێ لە براکانیان و لە نەوەی ئیسرائیل بگرن. <verse eid="JDG 20:13"/><verse number="14" style="v" sid="JDG 20:14"/>ئینجا نەوەی بنیامین لە شارۆچکەکانی خۆیانەوە بۆ گیڤعا کۆبوونەوە هەتا بۆ جەنگان لە دژی ئیسرائیل بێنە دەرەوە. <verse eid="JDG 20:14"/><verse number="15" style="v" sid="JDG 20:15"/>نەوەی بنیامین لەو ڕۆژەدا لە شارۆچکەکانی خۆیانەوە بیست و شەش هەزار پیاوی شمشێر بە دەستیان کۆکردەوە جگە لە دانیشتووانی گیڤعا کە ژمارەیان حەوت سەد پیاوی هەڵبژاردە بوو. <verse eid="JDG 20:15"/><verse number="16" style="v" sid="JDG 20:16"/>لە هەموو ئەم گەلە حەوت سەد پیاوی هەڵبژاردەی هەبوون کە بە دەستی چەپ بە بەردەقانی<note caller="+" style="f"><char style="fr" closed="false">20‏:16 </char><char style="ft" closed="false">بەردەقانی: قۆچەقانی.‏</char></note> نیشانیان لە موو دەگرت و دەیانپێکا.<verse eid="JDG 20:16"/></para>
  <para style="p">
    <verse number="17" style="v" sid="JDG 20:17"/>جا نەوەی ئیسرائیلیش بێجگە لە بنیامین، چوار سەد هەزار پیاوی شمشێر بەدەستیان کۆکردەوە و هەموویان پیاوی جەنگ بوون.<verse eid="JDG 20:17"/></para>
  <para style="p">
    <verse number="18" style="v" sid="JDG 20:18"/>جا نەوەی ئیسرائیل هەستان و سەرکەوتن بۆ بێت‌ئێل و پرسیاریان لە خودا کرد و گوتیان: «کێ لە ئێمە یەکەم جار سەردەکەوێت بۆ جەنگ لە دژی نەوەی بنیامین؟»</para>
  <para style="p" vid="JDG 20:18">یەزدانیش گوتی: «یەکەم جار یەهودا.»<verse eid="JDG 20:18"/></para>
  <para style="p">
    <verse number="19" style="v" sid="JDG 20:19"/>ئینجا بۆ بەیانی نەوەی ئیسرائیل هەستان و چادریان هەڵدا لە دژی گیڤعا. <verse eid="JDG 20:19"/><verse number="20" style="v" sid="JDG 20:20"/>ئینجا پیاوانی ئیسرائیل بۆ جەنگ لە دژی بنیامین هاتنە دەرەوە و پیاوانی ئیسرائیل لە نزیک گیڤعاوە بۆ جەنگ ڕیزیان بەست. <verse eid="JDG 20:20"/><verse number="21" style="v" sid="JDG 20:21"/>نەوەی بنیامینیش لە گیڤعاوە هاتنە دەرەوە و لەو ڕۆژەدا بیست و دوو هەزار پیاویان لە نەوەی ئیسرائیل لەناوبرد. <verse eid="JDG 20:21"/><verse number="22" style="v" sid="JDG 20:22"/>بەڵام پیاوانی ئیسرائیل یەکتریان هاندا و دووبارە بۆ جەنگ لەو شوێنەدا ڕیزیان بەستەوە کە لە ڕۆژی یەکەمدا تێیدا ڕیزیان بەست. <verse eid="JDG 20:22"/><verse number="23" style="v" sid="JDG 20:23"/>پاشان نەوەی ئیسرائیل سەرکەوتن و هەتا ئێوارە لەبەردەم یەزدان گریان و پرسیاریان لە یەزدان کرد و گوتیان: «ئایا بگەڕێینەوە بۆ جەنگ لە دژی بنیامینی برامان؟»</para>
  <para style="p" vid="JDG 20:23">یەزدانیش گوتی: «سەربکەونە سەرەوە بۆیان.»<verse eid="JDG 20:23"/></para>
  <para style="p">
    <verse number="24" style="v" sid="JDG 20:24"/>ئینجا نەوەی ئیسرائیل لە ڕۆژی دووەمدا لە دژی نەوەی بنیامین چوونە پێشەوە و <verse eid="JDG 20:24"/><verse number="25" style="v" sid="JDG 20:25"/>بنیامینیش لە ڕۆژی دووەمدا لە گیڤعاوە بۆ بەرەنگاربوونەوەیان چوونە دەرەوە و دووبارە هەژدە هەزار پیاویان لە نەوەی ئیسرائیل لەناوبرد کە هەموو شمشێر بەدەست بوون.<verse eid="JDG 20:25"/></para>
  <para style="p">
    <verse number="26" style="v" sid="JDG 20:26"/>ئینجا هەموو نەوەی ئیسرائیل، هەموو گەل سەرکەوتن، هاتن بۆ بێت‌ئێل و گریان، لەوێدا لەبەردەم یەزداندا دانیشتن، لەو ڕۆژەدا هەتا ئێوارە بە ڕۆژوو بوون و قوربانی سووتاندن و قوربانی هاوبەشییان<note caller="+" style="f"><char style="fr" closed="false">20‏:26 </char><char style="ft" closed="false">قوربانی هاوبەشی: ئەم قوربانییە هاودەمی قوربانی سووتاندن بوو. تەنها یەک کەس هەڵدەستا بە دابینکردنی ئەم قوربانییە، بەڵام لەگەڵ خەڵکی دیکە بەشی زۆری ئەم قوربانییەیان لەبەردەم خودا دەخوارد وەک هێمایەک بۆ پێکەوە ژیان. بڕوانە <char style="xt"><ref loc="LEV 7:11-15">لێڤییەکان 7‏:11‏-15</ref>.‏</char>‏</char></note> لەبەردەم یەزدان پێشکەش کرد. <verse eid="JDG 20:26"/><verse number="27" style="v" sid="JDG 20:27"/>جا نەوەی ئیسرائیل لە یەزدانیان پرسی. لەو سەردەمەدا سندوقی پەیمانی خودا لەوێ بوو، <verse eid="JDG 20:27"/><verse number="28" style="v" sid="JDG 20:28"/>هەروەها لەو سەردەمەدا فینەحاسی کوڕی ئەلعازاری کوڕی هارون لەبەردەمیدا خزمەتی دەکرد. لە یەزدانیان پرسی و گوتیان: «ئایا بگەڕێینەوە بۆ جەنگ لە دژی نەوەی بنیامینی برامان یان واز بهێنین؟»</para>
  <para style="p" vid="JDG 20:28">یەزدانیش گوتی: «سەربکەون، چونکە سبەینێ دەیاندەم بەدەستتانەوە.»<verse eid="JDG 20:28"/></para>
  <para style="p">
    <verse number="29" style="v" sid="JDG 20:29"/>ئینجا نەوەی ئیسرائیل لە چواردەوری گیڤعا بۆسەیان دانا و <verse eid="JDG 20:29"/><verse number="30" style="v" sid="JDG 20:30"/>لە ڕۆژی سێیەم هێرشیان کردە سەر نەوەی بنیامین و وەک جاری یەکەم و دووەم لە نزیک گیڤعاوە ڕیزیان بەست. <verse eid="JDG 20:30"/><verse number="31" style="v" sid="JDG 20:31"/>نەوەی بنیامینیش بۆ بەرەنگاربوونەوەی گەل چوونە دەرەوە و لە شارەکە دوور کەوتنەوە. وەک دوو جارەکەی پێشتر دەستیان بە لێدانی گەل کرد و نزیکەی سی پیاویان لە نەوەی ئیسرائیل کوشت، لەو دوو ڕێگایەی کە یەکێکیان سەردەکەوت بۆ بێت‌ئێل و ئەوەی دیکەیان لە دەشتودەرەوە بۆ گیڤعا دەچوو. <verse eid="JDG 20:31"/><verse number="32" style="v" sid="JDG 20:32"/>نەوەی بنیامین گوتیان: «وەک یەکەم جار لەبەردەمماندا بەزیوون.» بەڵام نەوەی ئیسرائیل گوتیان: «با هەڵبێین و لە شارەکە دووریان بخەینەوە بەرەو ڕێگاکان.»<verse eid="JDG 20:32"/></para>
  <para style="p">
    <verse number="33" style="v" sid="JDG 20:33"/>ئینجا هەموو پیاوانی ئیسرائیل لە شوێنەکانیانەوە هەستان و لە بەعل‌تاماردا ڕیزیان بەست، ئیسرائیلییەکان لە بۆسەکەیانەوە لە ڕۆژئاوای گیڤعا ڕاپەڕین. <verse eid="JDG 20:33"/><verse number="34" style="v" sid="JDG 20:34"/>لە بەرامبەر گیڤعاوە دە هەزار پیاوی هەڵبژاردە لە هەموو ئیسرائیلەوە هاتن و شەڕەکە گەرم بوو، بەڵام بنیامینییەکانیش نەیانزانی کە چ بەڵایەکیان بەسەرهاتووە. <verse eid="JDG 20:34"/><verse number="35" style="v" sid="JDG 20:35"/>جا یەزدان لەبەردەم ئیسرائیلدا لە نەوەی بنیامینی دا و نەوەی ئیسرائیل لەو ڕۆژەدا بیست و پێنج هەزار و سەد پیاویان لە بنیامین لەناوبرد و هەموو ئەوانەش شمشێر بە دەست بوون. <verse eid="JDG 20:35"/><verse number="36" style="v" sid="JDG 20:36"/>ئینجا نەوەی بنیامین بینییان کە تێکشکاون.</para>
  <para style="p" vid="JDG 20:36">پیاوانی ئیسرائیلیش لە بەرامبەر بنیامین کشانەوە، چونکە ئەوان پشتیان بەو بۆسەیە بەستبوو کە لە گیڤعادا نابوویانەوە. <verse eid="JDG 20:36"/><verse number="37" style="v" sid="JDG 20:37"/>ئینجا پیاوانی بۆسەکە هەستان و چوونە ناو گیڤعاوە و شاڵاویان برد و بە شمشێر لە هەموو شارەکەیان دا. <verse eid="JDG 20:37"/><verse number="38" style="v" sid="JDG 20:38"/>نیشانەی نێوان پیاوانی ئیسرائیل و پیاوانی بۆسەکەش ئەوە بوو کە دووکەڵێکی زۆر لە شارەکەوە بەرز بکەنەوە، <verse eid="JDG 20:38"/><verse number="39" style="v" sid="JDG 20:39"/>جا پیاوانی ئیسرائیل لە جەنگەکەدا ئاوڕ دەدەنەوە و دەگەڕێنەوە.</para>
  <para style="p" vid="JDG 20:39">پێشتر نەوەی بنیامین سی پیاویان لە نەوەی ئیسرائیل کوشتبوو و گوتیان: «بە دڵنیاییەوە وەک جەنگی یەکەم لەبەردەمماندا بەزیوون.» <verse eid="JDG 20:39"/><verse number="40" style="v" sid="JDG 20:40"/>ئینجا کاتێک ستوونی دووکەڵ لە شارەکە بەرزبووەوە، نەوەی بنیامین ئاوڕیان دایەوە بۆ دواوە و تەماشایان کرد دووکەڵی هەموو شارەکە بە ئاسماندا دەچێت. <verse eid="JDG 20:40"/><verse number="41" style="v" sid="JDG 20:41"/>ئینجا پیاوانی ئیسرائیل گەڕانەوە بۆیان و پیاوانی بنیامین تۆقین، چونکە زانییان بەڵایان بەسەرهاتووە. <verse eid="JDG 20:41"/><verse number="42" style="v" sid="JDG 20:42"/>جا لەبەردەم پیاوانی ئیسرائیلدا بەرەو دەشتودەر هەڵاتن، بەڵام شەڕەکە پێیان گەیشت و ئەوانەش چووبوونە ناو شارۆچکەکانەوە لێیان ڕاپەڕین و لەناویانبردن. <verse eid="JDG 20:42"/><verse number="43" style="v" sid="JDG 20:43"/>ئینجا بنیامینەکانیان گەمارۆ دا و بە ئاسانی ڕاویان نان و بەرامبەر بە گیڤعا لەلای ڕۆژهەڵاتەوە پێیان گەیشتنەوە. <verse eid="JDG 20:43"/><verse number="44" style="v" sid="JDG 20:44"/>جا هەژدە هەزار جەنگاوەری بە توانا لە بنیامین کوژران. <verse eid="JDG 20:44"/><verse number="45" style="v" sid="JDG 20:45"/>ئینجا بەرەو دەشتودەر سووڕانەوە و بۆ تاشەبەردی ڕیمۆن هەڵاتن، جا لە ڕێگادا پێنج هەزار پیاویان لێ کوشتن. هەتا گدعۆم ڕاویان نان و دوو هەزار پیاوی دیکەیان لێ کوشتن.<verse eid="JDG 20:45"/></para>
  <para style="p">
    <verse number="46" style="v" sid="JDG 20:46"/>لەو ڕۆژەدا بیست و پێنج هەزار پیاوی شمشێر بەدەست لە بنیامین کوژران و هەموویان جەنگاوەری بە توانا بوون. <verse eid="JDG 20:46"/><verse number="47" style="v" sid="JDG 20:47"/>بەڵام شەش سەد پیاو سووڕانەوە و بەرەو دەشتودەر هەڵاتن بۆ تاشەبەردی ڕیمۆن و چوار مانگ لەوێ مانەوە. <verse eid="JDG 20:47"/><verse number="48" style="v" sid="JDG 20:48"/>ئینجا پیاوانی نەوەی ئیسرائیل گەڕانەوە بۆ نەوەی بنیامین و لەناو هەموو شارەکەدا بە شمشێر لە خۆیان و ئاژەڵەکانیان و لە هەموو شتەکانی شارەکەیان دا و هەروەها هەموو ئەو شارۆچکانەی پێی گەیشتن سووتاندیانن.<verse eid="JDG 20:48"/></para>
  <chapter eid="JDG 20"/>
  <chapter number="21" style="c" sid="JDG 21"/>
  <para style="s1">پەیداکردنی ژن بۆ نەوەی بنیامین</para>
  <para style="p">
    <verse number="1" style="v" sid="JDG 21:1"/>پێشتر پیاوانی ئیسرائیل لە میچپا سوێندیان خواردبوو و گوتبوویان: «کەس لە ئێمە کچی خۆی ناداتە نەوەی بنیامین بۆ هاوسەرگیری.»<verse eid="JDG 21:1"/></para>
  <para style="p">
    <verse number="2" style="v" sid="JDG 21:2"/>ئینجا گەل چوون بۆ بێت‌ئێل و هەتا ئێوارە لەوێدا لەبەردەم خودا مانەوە و دەنگیان بەرزکردەوە و گریان، گریانێکی بەکوڵ. <verse eid="JDG 21:2"/><verse number="3" style="v" sid="JDG 21:3"/>گوتیان: «ئەی یەزدانی پەروەردگاری ئیسرائیل، بۆچی ئەمە لە ئیسرائیلدا ڕوویدا، هەتا ئەمڕۆ نەوەی ئیسرائیل هۆزێک لە دەست بدات؟»<verse eid="JDG 21:3"/></para>
  <para style="p">
    <verse number="4" style="v" sid="JDG 21:4"/>بۆ ڕۆژی دواتر گەل زوو هەستا و لەوێدا قوربانگایەکیان دروستکرد و قوربانی سووتاندن و قوربانی هاوبەشییان پێشکەش کرد.<verse eid="JDG 21:4"/></para>
  <para style="p">
    <verse number="5" style="v" sid="JDG 21:5"/>ئینجا نەوەی ئیسرائیل گوتیان: «لە هەموو هۆزەکانی ئیسرائیل کێ بۆ کۆبوونەوەکە نەهاتە بەردەم یەزدان؟»<note caller="+" style="f"><char style="fr" closed="false">21‏:5 </char><char style="ft" closed="false">ئەو کەسانەی کۆبوونەتەوە بۆ پێکهێنانی لەشکر. بڕوانە <char style="xt"><ref loc="JDG 20:1">20‏:1</ref>‏</char>.‏</char></note> لەبەر ئەوەی سوێندیان خواردبوو کە هەرکەسێک نەیەتە بەردەم یەزدان بۆ میچپا، دەبێت بکوژرێت.<verse eid="JDG 21:5"/></para>
  <para style="p">
    <verse number="6" style="v" sid="JDG 21:6"/>ئینجا نەوەی ئیسرائیل ئاخیان بۆ بنیامینی برایان هەڵکێشا و گوتیان: «ئەمڕۆ هۆزێک لە ئیسرائیلدا دابڕا. <verse eid="JDG 21:6"/><verse number="7" style="v" sid="JDG 21:7"/>بۆ ئەوانەی لێیان ماونەتەوە چی بکەین لەبارەی ژنەوە، چونکە ئێمە سوێندمان بە یەزدان خواردووە کە لە کچەکانمان ژنیان نەدەینێ؟» <verse eid="JDG 21:7"/><verse number="8" style="v" sid="JDG 21:8"/>ئینجا گوتیان: «چ هۆزێک لە هۆزەکانی ئیسرائیل نەهاتووەتە بەردەم یەزدان بۆ میچپا؟» جا بۆیان دەرکەوت کەس لە دانیشتووانی یاڤێش گلعاد بۆ کۆبوونەوەکەی ئۆردوگا نەهاتووە، <verse eid="JDG 21:8"/><verse number="9" style="v" sid="JDG 21:9"/>چونکە کاتێک گەلیان ژمارد، تەماشایان کرد تەنها یەک پیاویش لە دانیشتووانی یاڤێش گلعاد نەهاتووە.<verse eid="JDG 21:9"/></para>
  <para style="p">
    <verse number="10" style="v" sid="JDG 21:10"/>ئینجا کۆمەڵەکە دوازدە هەزار جەنگاوەریان بۆ ئەوێ نارد و ڕایانسپاردن و گوتیان: «بڕۆن و دانیشتووانی یاڤێش گلعاد بدەنە بەر شمشێر، بە ژن و منداڵەکانیشەوە. <verse eid="JDG 21:10"/><verse number="11" style="v" sid="JDG 21:11"/>دەبێت ئەمەش بکەن، هەموو نێرێک و هەموو ئافرەتێک لەناو ببەن کە لەگەڵ نێر پاڵکەوتبێت.» <verse eid="JDG 21:11"/><verse number="12" style="v" sid="JDG 21:12"/>جا لە دانیشتووانی یاڤێش گلعاددا چوار سەد کچی پاکیزەیان بینییەوە کە لەگەڵ پیاو سەرجێییان نەکردبوو، ئەوانیان هێنا ئۆردوگاکە لە شیلۆ ئەوەی لە خاکی کەنعان بوو.<verse eid="JDG 21:12"/></para>
  <para style="p">
    <verse number="13" style="v" sid="JDG 21:13"/>ئینجا هەموو کۆمەڵەکە ناردیان و لەگەڵ نەوەی بنیامین ئەوانەی لە تاشەبەردی ڕیمۆندا بوون قسەیان کرد و بانگیان کردن بۆ ئاشتبوونەوە. <verse eid="JDG 21:13"/><verse number="14" style="v" sid="JDG 21:14"/>جا لەو کاتەدا نەوەی بنیامین گەڕانەوە و ئەو کچانەیان دانێ کە لە یاڤێش گلعاد بە زیندوویی هێشتبوونیانەوە، بەڵام هێشتا بەشی هەموو پیاوەکانی نەوەی بنیامینی نەکرد.<verse eid="JDG 21:14"/></para>
  <para style="p">
    <verse number="15" style="v" sid="JDG 21:15"/>گەلیش ئاخیان بۆ نەوەی بنیامین هەڵکێشا، چونکە یەزدان کەلێنی کردە ناو هۆزەکانی ئیسرائیلەوە. <verse eid="JDG 21:15"/><verse number="16" style="v" sid="JDG 21:16"/>ئینجا پیرانی کۆمەڵەکە گوتیان: «ژن لە نەوەی بنیامین نەماوە، چی بۆ ئەوانی دیکە بکەین لەبارەی ژنانەوە؟ <verse eid="JDG 21:16"/><verse number="17" style="v" sid="JDG 21:17"/>پێویستە دەربازبووەکانی بنیامین میراتگریان هەبێت، تاکو هیچ هۆزێک لە ئیسرائیل نەسڕێتەوە. <verse eid="JDG 21:17"/><verse number="18" style="v" sid="JDG 21:18"/>ئێمەش ناتوانین لە کچەکانمان ژنیان بدەینێ، چونکە نەوەی ئیسرائیل سوێندیان خواردووە و گوتوویانە، ”نەفرەت لێکراوە ئەو کەسەی ژن دەدات بە نەوەی بنیامین.“ <verse eid="JDG 21:18"/><verse number="19" style="v" sid="JDG 21:19"/>ئەوەتا هەموو ساڵێک لە شیلۆدا جەژن دەگێڕن بۆ یەزدان، لە باکووری بێت‌ئێل لە ڕۆژهەڵاتی ئەو ڕێگایەی لە بێت‌ئێلەوە سەردەکەوێت بۆ شەخەم و لە باشووری لەڤۆنە.»<verse eid="JDG 21:19"/></para>
  <para style="p">
    <verse number="20" style="v" sid="JDG 21:20"/>ئینجا فەرمانیان دا بە نەوەی بنیامین و گوتیان: «بڕۆن و لە ڕەزەمێوەکاندا بۆسە بنێنەوە و <verse eid="JDG 21:20"/><verse number="21" style="v" sid="JDG 21:21"/>چاوەڕێ بکەن هەتا کچانی شیلۆ دەچنە ناو سەماکردن، ئینجا ئێوە لە ڕەزەمێوەکانەوە وەرنە دەرەوە و هەریەکە و کچێک لە کچەکانی شیلۆ بۆ خۆتان بڕفێنن، بگەڕێنەوە بۆ خاکی بنیامین. <verse eid="JDG 21:21"/><verse number="22" style="v" sid="JDG 21:22"/>جا ئەگەر باوک و براکانیان هاتن بۆ ئەوەی سکاڵامان لەلا بکەن، پێیان دەڵێین: ”لەبەر ئێمە بەزەییتان پێیاندا بێتەوە، چونکە لە جەنگدا بۆ هەریەکیان ژنێکمان دەست نەکەوت. ئێوەش تاوانبار نین لە شکاندنی سوێندتان، چونکە بە ڕەزامەندی خۆتان کچەکانتان نەدانێ.“»<note caller="+" style="f"><char style="fr" closed="false">21‏:22 </char><char style="ft" closed="false">بڕوانە ئایەتی 7.‏</char></note><verse eid="JDG 21:22"/></para>
  <para style="p">
    <verse number="23" style="v" sid="JDG 21:23"/>ئینجا نەوەی بنیامین ئاوایان کرد و بەپێی ژمارەیان ژنیان بۆ خۆیان لەو سەماکەرانە ڕفاند، ڕۆیشتن و گەڕانەوە بۆ میراتەکەیان<note caller="+" style="f"><char style="fr" closed="false">21‏:23 </char><char style="ft" closed="false">بۆ میراتەکەیان: بڕوانە <char style="xt"><ref loc="JOS 18:11-28">یەشوع 18‏:11‏-28</ref>.‏</char>‏</char></note> و شارۆچکەکانیان بنیاد ناوە و تێیاندا نیشتەجێ بوون.<verse eid="JDG 21:23"/></para>
  <para style="p">
    <verse number="24" style="v" sid="JDG 21:24"/>ئینجا لەو کاتەدا نەوەی ئیسرائیل هەریەکە گەڕایەوە بۆ هۆزەکەی و خێڵەکەی. هەریەکە لەوێوە چووە دەرەوە بۆ میراتەکەی.<verse eid="JDG 21:24"/></para>
  <para style="p">
    <verse number="25" style="v" sid="JDG 21:25"/>لەو سەردەمەدا هیچ پاشایەک لەناو ئیسرائیلدا نەبوو و هەرکەس ئەوەی دەکرد کە لەبەرچاوی خۆی ڕاست بوو.<verse eid="JDG 21:25"/></para>
  <chapter eid="JDG 21"/>
</usx>
