<?xml version="1.0" encoding="UTF-8"?>
<usx version="3.0">
  <book code="TIT" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">تیتۆس</para>
  <para style="toc1">نامەی پۆڵس بۆ تیتۆس</para>
  <para style="toc2">تیتۆس</para>
  <para style="toc3">تیتۆس</para>
  <para style="mt1">نامەی پۆڵس بۆ تیتۆس</para>
  <para style="imt1">کورتە باسێک</para>
  <para style="ip">تیتۆس باوەڕدارێکی بە ڕەچەڵەک یۆنانی بووە. کاتێک پۆڵس بۆ گفتوگۆ لەگەڵ گەورە پیاوانی کڵێسا لە ئەنتاکیاوە بەرەو ئۆرشەلیم دەچوو، تیتۆسی لەگەڵ بوو ‏<char style="xt">(<ref loc="GAL 2:1-3">گەلاتیا 2‏:1‏-3</ref>‏)‏</char>. پۆڵس پەسەندکردنی تیتۆس لەلایەن ڕابەرانی کڵێساوە وەک یەکێک لە باوەڕداران و بەبێ خەتەنەکردن، وەک بەڵگە دەهێنێتەوە کە مزگێنیی مەسیح بەبێ جیاوازی بۆ هەموو نەتەوەکانە ‏<char style="xt">(<ref loc="GAL 2:3-5">گەلاتیا 2‏:3‏-5</ref>‏)‏</char>. لەوانەیە تیتۆس لە گەشتی سێیەمی پۆڵسدا لەگەڵی چووبێت بۆ ئەفەسۆس. پۆڵس تیتۆسی لە ئەفەسۆسەوە نارد بۆ کۆرنسۆس تاکو لەوێ خزمەت بکات ‏<char style="xt">(<ref loc="2CO 7:5-6">دووەم کۆرنسۆس 7‏:5‏-6</ref> و <ref loc="2CO 8:6">8‏:6</ref>‏)‏</char>. پاشان تیتۆس بووە نێردراوی پۆڵس لە دوورگەی کریت بۆ سەرپەرشتیکردنی کڵێساکانی ئەوێ، کە دەکەوێتە باشووری یۆنان و لەو سەردەمەدا بە بەڕەڵایی بەناوباگ بووە ‏<char style="xt">(<ref loc="TIT 1:12">1‏:12</ref>‏)‏</char>.</para>
  <para style="ip">پۆڵس لە نێوان ساڵانی 63 بۆ 65 ز. لە کۆرنسۆسەوە ئەم نامەیەی نووسیوە بە مەبەستی هاندان و ڕێنماییکردنی سەرپەرشتیاری کڵێسای دوورگەی کریت ‏<char style="xt">(<ref loc="TIT 1:5">1‏:5</ref>‏)‏</char> لە بەرامبەر ئەوانەی دژایەتی ئەو دەکەن. هەروەها هاندانی بۆ ئەوەی «لە هەموو شتێکدا ببە بە نموونەیان بۆ چاکەکاری. لە فێرکردندا دروستی و دڵسۆزی پیشان بدە، با قسەت دروست بێت و ڕەخنەی لێ نەگیرێت، تاکو ناحەز شەرمەزار بێت چونکە هیچی خراپ نادۆزێتەوە لە دژتان بیڵێت.» ‏<char style="xt">(<ref loc="TIT 2:7-8">2‏:7‏-8</ref>‏)‏</char>. ئەم نامەیە تیشک دەخاتە سەر چەند لایەنێک:</para>
  <para style="ili">1. ڕێنمایی بۆ هەڵبژاردنی پیران ‏<char style="xt">(<ref loc="TIT 1:5-9">1‏:5‏-9</ref>‏)‏</char>.</para>
  <para style="ili">2. دژایەتی فێرکردنی مامۆستایانی درۆزن ‏<char style="xt">(<ref loc="TIT 1:10-16">1‏:10‏-16</ref>‏)‏</char>.</para>
  <para style="ili">3. فێرکردن سەبارەت بە چین و توێژەکانی کۆمەڵگا و بنەماکانی ژیانی باوەڕدار ‏<char style="xt">(<ref loc="TIT 2:1-15">2‏:1‏-15</ref>‏)‏</char>.</para>
  <para style="ili">4. ڕزگاری لە ڕێگای ڕۆحی پیرۆزەوە ‏<char style="xt">(<ref loc="TIT 3:1-8">3‏:1‏-8</ref>‏)‏</char>.</para>
  <para style="ili">5. دوورکەوتنەوە لە قسەی پووچ ‏<char style="xt">(<ref loc="TIT 3:9-11">3‏:9‏-11</ref>‏)‏</char>.</para>
  <para style="ie"/>
  <chapter number="1" style="c" sid="TIT 1"/>
  <para style="p">
    <verse number="1" style="v" sid="TIT 1:1"/>لە پۆڵسەوە، بەندەی خودا و نێردراوی عیسای مەسیح، لە پێناوی گەشەکردنی باوەڕی ئەوانەی خودا هەڵیبژاردوون بۆ ناسینی ئەو ڕاستییەی کە بەرەو لەخواترسییان دەبات، <verse eid="TIT 1:1"/><verse number="2" style="v" sid="TIT 1:2"/>بە هیوای ئەو ژیانە هەتاهەتاییەی کە خودا، ئەوەی هەرگیز درۆ ناکات، لەپێش دەستپێکی زەمان بەڵێنی داوە. <verse eid="TIT 1:2"/><verse number="3" style="v" sid="TIT 1:3"/>لە کاتی خۆیدا وشەکەی بە ڕاگەیاندن دەرخست، ئەوەی بەگوێرەی فەرمانی خودای ڕزگارکەرمان بە من سپێردرا.<verse eid="TIT 1:3"/></para>
  <para style="b"/>
  <para style="p">
    <verse number="4" style="v" sid="TIT 1:4"/>بۆ تیتۆسی کوڕی ڕاستەقینەم بەگوێرەی باوەڕی هاوبەشمان:</para>
  <para style="b" vid="TIT 1:4"/>
  <para style="p" vid="TIT 1:4">با نیعمەت<note caller="+" style="f"><char style="fr" closed="false">1‏:4 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و ئاشتی لە خودای باوک و عیسای مەسیحی ڕزگارکەرمانەوە لەگەڵت بێت.<verse eid="TIT 1:4"/></para>
  <para style="b"/>
  <para style="s1">ڕاسپاردەی دانانی پیران</para>
  <para style="p">
    <verse number="5" style="v" sid="TIT 1:5"/>لەبەر ئەمە تۆم لە دوورگەی کریت<note caller="+" style="f"><char style="fr" closed="false">1‏:5 </char><char style="ft" closed="false">دوورگەیەکە لە دەریای ناوەڕاست.‏</char></note> بەجێهێشت، تاکو ئەو شتانەی ماونەتەوە ڕێکیان بخەیت و لە هەموو شارێکدا پیران دابنێیت، وەک ڕامسپاردوویت. <verse eid="TIT 1:5"/><verse number="6" style="v" sid="TIT 1:6"/>پیر دەبێت گلەیی لەسەر نەبێت، مێردی یەک ژن بێت، منداڵەکانی باوەڕدار بن و کەس لەسەر بەڕەڵایی و یاخیبوون سکاڵایان لێ نەکات. <verse eid="TIT 1:6"/><verse number="7" style="v" sid="TIT 1:7"/>لەبەر ئەوەی چاودێر سەرکاری خودایە، پێویستە گلەیی لەسەر نەبێت، خۆسەپێن و تووڕە و سەرخۆش و شەڕفرۆش نەبێت، چاوی لە دەستکەوتی ناڕەوا نەبێت، <verse eid="TIT 1:7"/><verse number="8" style="v" sid="TIT 1:8"/>بەڵکو میوان دۆست بێت، حەز لە چاکە بکات، ژیر بێت، ڕاستودروست و پیرۆز و خۆڕاگر بێت. <verse eid="TIT 1:8"/><verse number="9" style="v" sid="TIT 1:9"/>دەست بە پەیامی متمانەوە بگرێت کە بەگوێرەی فێرکردنە، تاکو بتوانێت بە فێرکردنی دروست خەڵک هانبدات، سەرزەنشتی بەرهەڵستکاران بکات.<verse eid="TIT 1:9"/></para>
  <para style="s1">دژایەتی مامۆستا درۆزنەکان</para>
  <para style="p">
    <verse number="10" style="v" sid="TIT 1:10"/>باسی ئەو شتانە دەکەم، چونکە خەڵکی یاخی زۆرن کە فێڵبازن و قسەی پووچ دەکەن، بە تایبەتی لەو تاقمەی کە دەڵێن دەبێ باوەڕدار خەتەنە بکرێت. <verse eid="TIT 1:10"/><verse number="11" style="v" sid="TIT 1:11"/>دەبێت دەمی ئەمانە دابخرێت، چونکە بۆ دەستکەوتی ناڕەوا، بە فێرکردنە ناپەسەندەکانیان تەواوی خێزانەکان هەڵدەگەڕێننەوە. <verse eid="TIT 1:11"/><verse number="12" style="v" sid="TIT 1:12"/>یەکێک لە پێغەمبەرانی دوورگەی کریت گوتوویەتی: «کریتییەکان هەمیشە درۆ دەکەن، دەعبای بەدکارن، نەوسنی تەمبەڵن.» <verse eid="TIT 1:12"/><verse number="13" style="v" sid="TIT 1:13"/>ئەم شایەتییە ڕاستە. لەبەر ئەوە بە توندی سەرزەنشتیان بکە، تاکو لە باوەڕەکەدا دروست بن و <verse eid="TIT 1:13"/><verse number="14" style="v" sid="TIT 1:14"/>سەرنج نەدەنە ئەفسانەی جولەکە و ڕاسپاردەی ئەو کەسانەی کە لە ڕاستی هەڵدەگەڕێنەوە. <verse eid="TIT 1:14"/><verse number="15" style="v" sid="TIT 1:15"/>بۆ پاک هەموو شتێک پاکە، بەڵام بۆ گڵاو و بێباوەڕان هیچ شتێک پاک نییە. لەڕاستیدا، بیر و ویژدانیشیان گڵاو بووە. <verse eid="TIT 1:15"/><verse number="16" style="v" sid="TIT 1:16"/>بانگەشەی ئەوە دەکەن کە خودا دەناسن بەڵام بە کردەوە نکۆڵی لێ دەکەن. ئەوانە قێزەونن و گوێڕایەڵ نین و بەکەڵکی هیچ چاکەکارییەک نایەن.<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="s1">ڕاسپاردە بۆ باوەڕداران</para>
  <para style="p">
    <verse number="1" style="v" sid="TIT 2:1"/>بەڵام تۆ دەبێت بە فێرکردنی دروست خەڵکی فێر بکەیت. <verse eid="TIT 2:1"/><verse number="2" style="v" sid="TIT 2:2"/>پیرەمێردەکان فێر بکەن کە وریابن، بەڕێز، ژیر، دروست بن لە باوەڕ و خۆشەویستی و دانبەخۆداگرتن.<verse eid="TIT 2:2"/></para>
  <para style="p">
    <verse number="3" style="v" sid="TIT 2:3"/>هەروەها پیرێژنەکان فێر بکەن کە بە ڕێزەوە بژین، بوختانکەر نەبن و خوو بە شەرابەوە نەگرن، بەڵکو شتی چاک فێری خەڵکی بکەن، <verse eid="TIT 2:3"/><verse number="4" style="v" sid="TIT 2:4"/>تاکو ئامۆژگاری ژنە گەنجەکان بکەن کە مێرد و منداڵیان خۆشبوێت، <verse eid="TIT 2:4"/><verse number="5" style="v" sid="TIT 2:5"/>ژیر و پاک بن، بە ماڵەوە سەرقاڵ بن، چاک بن و ملکەچی مێردەکانیان بن، نەوەک کفر بە وشەی خودا بکرێت.<verse eid="TIT 2:5"/></para>
  <para style="p">
    <verse number="6" style="v" sid="TIT 2:6"/>بە هەمان شێوە، هانی پیاوە گەنجەکان بدە ژیر بن. <verse eid="TIT 2:6"/><verse number="7" style="v" sid="TIT 2:7"/>لە هەموو شتێکدا بۆیان ببە بە نموونەی چاکەکاری. لە فێرکردندا دروستی و دڵسۆزی پیشان بدە، <verse eid="TIT 2:7"/><verse number="8" style="v" sid="TIT 2:8"/>با قسەت دروست بێت و ڕەخنەی لێ نەگیرێت، تاکو ناحەز شەرمەزار بێت، چونکە هیچی خراپ نادۆزێتەوە لە دژتان بیڵێت.<verse eid="TIT 2:8"/></para>
  <para style="p">
    <verse number="9" style="v" sid="TIT 2:9"/>کۆیلەکانیش لە هەموو شتێکدا ملکەچی گەورەکانیان بن، ڕازییان بکەن، بەرپەرچیان نەدەنەوە، <verse eid="TIT 2:9"/><verse number="10" style="v" sid="TIT 2:10"/>هیچیان لێ نەدزن، بەڵکو ئەوپەڕی دەستپاکی پیشان بدەن، تاکو لە هەموو شتێکدا فێرکردنی خودای ڕزگارکەرمان بڕازێننەوە.<verse eid="TIT 2:10"/></para>
  <para style="p">
    <verse number="11" style="v" sid="TIT 2:11"/>نیعمەتی خودا دەرکەوت و ڕزگاری پێشکەشی هەموو خەڵک دەکات. <verse eid="TIT 2:11"/><verse number="12" style="v" sid="TIT 2:12"/>ئەوەی فێرمان دەکات نکۆڵی لە خوانەناسی و هەوەسە دنیاییەکان بکەین، بە ژیری و ڕاستودروستی و لەخواترسی بژین لەم دنیایە، <verse eid="TIT 2:12"/><verse number="13" style="v" sid="TIT 2:13"/>لە چاوەڕوانی هیوای بەرەکەتدار، دەرکەوتنی شکۆی خودای گەورە و ڕزگارکەرمان، عیسای مەسیح، <verse eid="TIT 2:13"/><verse number="14" style="v" sid="TIT 2:14"/>ئەوەی بۆ ئێمە خۆی بەختکرد، تاکو لە هەموو سەرپێچییەک بمانکڕێتەوە و گەلێکی تایبەت بۆ خۆی پاک بکاتەوە، دڵگەرم بۆ چاکەکاری.<verse eid="TIT 2:14"/></para>
  <para style="p">
    <verse number="15" style="v" sid="TIT 2:15"/>ئەو شتانە فێری خەڵکی بکە، هانیان بدە و بە هەموو دەسەڵاتێک سەرزەنشتیان بکە. ڕێگا مەدە کەس بە کەمت بزانێت.<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="s1">ڕزگاری بەهۆی ڕۆحی پیرۆز</para>
  <para style="p">
    <verse number="1" style="v" sid="TIT 3:1"/>یادی باوەڕداران بخەرەوە ملکەچی فەرمانڕەوایان و دەسەڵاتداران بن، گوێڕایەڵ بن، بۆ هەموو کارێکی چاک ئامادەبن، <verse eid="TIT 3:1"/><verse number="2" style="v" sid="TIT 3:2"/>قسە بە کەس نەڵێن، شەڕفرۆش نەبن، خۆنەویست بن، لەگەڵ هەموو خەڵک دڵنەرمی پیشان بدەن.<verse eid="TIT 3:2"/></para>
  <para style="p">
    <verse number="3" style="v" sid="TIT 3:3"/>پێشتر ئێمەش گێل و یاخی و گومڕا بووین، کۆیلەی هەموو جۆرە هەوەسبازی و چێژ وەرگرتنێک بووین، لە قین و ئیرەییدا دەژیاین، ئێسکگران بووین، ڕقمان لە یەکتری بوو. <verse eid="TIT 3:3"/><verse number="4" style="v" sid="TIT 3:4"/>بەڵام، کاتێک میهرەبانی خودای ڕزگارکەرمان و خۆشەویستییەکەی دەرکەوت، <verse eid="TIT 3:4"/><verse number="5" style="v" sid="TIT 3:5"/>نەک بەهۆی کاری ڕاستودروست کە ئێمە کردوومانە، بەڵکو بە بەزەیی خۆی ڕزگاری کردین، ئەویش لە ڕێگەی ئەو شوشتنەوەیە بوو، کە بەهۆیەوە ڕۆحی پیرۆز لەدایکبوونەوەیەکی نوێ و ژیانێکی نوێی پێ بەخشین، <verse eid="TIT 3:5"/><verse number="6" style="v" sid="TIT 3:6"/>ئەوەی لە ڕێگەی عیسای مەسیحی ڕزگارکەرمانەوە بە دڵفراوانییەوە ڕشتی بەسەرماندا، <verse eid="TIT 3:6"/><verse number="7" style="v" sid="TIT 3:7"/>تاکو، پاش ئەوەی بە نیعمەتی ئەو بێتاوان کراین، بەگوێرەی هیوای ژیانی هەتاهەتایی ببینە میراتگر. <verse eid="TIT 3:7"/><verse number="8" style="v" sid="TIT 3:8"/>ئەم قسەیە ڕاستە. دەمەوێ سوور بیت لەسەر ئەم شتانە، تاکو ئەوانەی باوەڕیان بە خودا هێنا بایەخ بەوە بدەن کە بۆ کرداری چاک خۆیان تەرخان بکەن. ئەم شتانە باش و سوودبەخشە بۆ خەڵک.<verse eid="TIT 3:8"/></para>
  <para style="s1">دوورکەوتنەوە لە قسەی پووچ</para>
  <para style="p">
    <verse number="9" style="v" sid="TIT 3:9"/>بەڵام لە گفتوگۆی گێلانە و ڕەچەڵەک و ناکۆکی و شەڕ لەسەر تەورات دووربکەوە، چونکە بێ سوود و پووچە. <verse eid="TIT 3:9"/><verse number="10" style="v" sid="TIT 3:10"/>ناکۆکیکار ئاگادار بکەوە، لەدوای جارێک و دووان، لێی دووربکەوە. <verse eid="TIT 3:10"/><verse number="11" style="v" sid="TIT 3:11"/>دەزانیت کەسانی وەک ئەو، لادەر و گوناهبارە و خۆی حوکمی بەسەر خۆیدا داوە.<verse eid="TIT 3:11"/></para>
  <para style="b"/>
  <para style="s1">دوا ڕاسپاردە</para>
  <para style="p">
    <verse number="12" style="v" sid="TIT 3:12"/>کاتێک ئەرتیماس یان تیخیکۆس دەنێرمە لات، هەوڵ بدە لە نیکۆپۆلیس بێیت بۆ لام، چونکە بەتەمام زستان لەوێ بمێنمەوە. <verse eid="TIT 3:12"/><verse number="13" style="v" sid="TIT 3:13"/>هەوڵ بدە زیناسی پارێزەر و ئەپۆلۆس بنێری، تاکو پێویستیان بە هیچ نەبێت.<verse eid="TIT 3:13"/></para>
  <para style="b"/>
  <para style="p">
    <verse number="14" style="v" sid="TIT 3:14"/>پێویستە خەڵکەکەمان فێربن کە خۆیان بۆ کرداری چاک و پێداویستییە گرنگەکان تەرخان بکەن، تاکو بێ بەرهەم نەبن.<verse eid="TIT 3:14"/></para>
  <para style="b"/>
  <para style="p">
    <verse number="15" style="v" sid="TIT 3:15"/>هەموو ئەوانەی لەگەڵمدان سڵاوت لێدەکەن.</para>
  <para style="p" vid="TIT 3:15">سڵاو لەوانە بکە کە لە باوەڕدا ئێمەیان خۆشدەوێت.</para>
  <para style="b" vid="TIT 3:15"/>
  <para style="p" vid="TIT 3:15">با نیعمەت لەگەڵ هەمووتان بێت.<verse eid="TIT 3:15"/></para>
  <chapter eid="TIT 3"/>
</usx>
