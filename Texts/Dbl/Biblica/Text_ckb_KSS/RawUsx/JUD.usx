<?xml version="1.0" encoding="UTF-8"?>
<usx version="3.0">
  <book code="JUD" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">یەهوزا</para>
  <para style="toc1">نامەی یەهوزا</para>
  <para style="toc2">یەهوزا</para>
  <para style="toc3">یەهوزا</para>
  <para style="mt1">نامەی یەهوزا</para>
  <para style="imt1">کورتە باسێک</para>
  <para style="ip">هەرچەندە یەهوزا برای مەسیحە لە مریەمی دایکییەوە (بڕوانە ‏<char style="xt"><ref loc="MAT 13:55">مەتا 13‏:55</ref> و <ref loc="MRK 3:1">مەرقۆس 3‏:1</ref>‏)‏</char>، بەڵام ئەو خۆی بە برای یاقوب دەناسێنێ، کە کەسایەتییەکی دیار و ناسراو بووە لەناو کڵێسادا (بڕوانە نامەی یاقوب).</para>
  <para style="ip">یەهوزا لە نزیکەی ساڵی (65 ز.) ئەم نامەیە بە گشتی بۆ باوەڕداران دەنووسێت.</para>
  <para style="ip">یەهوزا حەزی دەکرد سەبارەت بە ڕزگاری بنووسێ، بەڵام بابەتێکی لەوە گرنگتری وروژاند، کە بریتی بوو لە چەند بیرێکی چەواشەکاری و لەڕێ لادەر بۆ نیعمەتی خودا، کە بەڕەڵایی لێدەکەوێتەوە. «هەرچەندە زۆر بە پەرۆش بووم تاکو لەبارەی ڕزگاریی هاوبەشمانەوە بۆتان بنووسم، بەڵام… تێبکۆشن بۆ ئەو باوەڕەی کە تەنها جارێک دراوەتە دەست گەلی پیرۆزی خودا.» ‏<char style="xt">(<ref loc="JUD 1:3">1‏:3</ref>‏)‏</char>. یەهوزا بە ناساندنی نیعمەتی ڕاستەقینەی خودا، باوەڕداران هاندەدا بۆ دژایەتیکردنی فێرکردنی مامۆستایانی درۆزن. دەکرێ ئەم نامەیە بەم شێوەیەی خوارەوە دابەش بکەین:</para>
  <para style="ili">1. هۆیەکانی نووسینی ئەم نامەیە (3‏–4).</para>
  <para style="ili">2. نموونەی مامۆستایانی درۆزنی سزادراو (5‏–7).</para>
  <para style="ili">3. ئاگادارکردنەوە لە دژی مامۆستایانی درۆزن (8‏–16).</para>
  <para style="ili">4. هاندان بۆ بنیادنانی باوەڕداران (14‏–24).</para>
  <chapter number="1" style="c" sid="JUD 1"/>
  <para style="p">
    <verse number="1" style="v" sid="JUD 1:1"/>لە یەهوزاوە، بەندەی عیسای مەسیح و برای یاقوب،</para>
  <para style="b" vid="JUD 1:1"/>
  <para style="p" vid="JUD 1:1">بۆ بانگکراوەکان، ئەوانەی خودای باوک خۆشی دەوێن و بەهۆی عیسای مەسیحەوە پارێزراون:<verse eid="JUD 1:1"/></para>
  <para style="b"/>
  <para style="p">
    <verse number="2" style="v" sid="JUD 1:2"/>بەزەیی و ئاشتی و خۆشەویستیتان بۆ زیاد بێت.<verse eid="JUD 1:2"/></para>
  <para style="b"/>
  <para style="s1">تێکۆشان لە پێناوی ڕاستی ئینجیل</para>
  <para style="p">
    <verse number="3" style="v" sid="JUD 1:3"/>خۆشەویستان، هەرچەندە زۆر بە پەرۆش بووم تاکو لەبارەی ڕزگاریی هاوبەشمانەوە بۆتان بنووسم، بەڵام بە پێویستم زانی ئەمەتان بۆ بنووسم، لێتان دەپاڕێمەوە تێبکۆشن بۆ ئەو باوەڕەی<note caller="+" style="f"><char style="fr" closed="false">1‏:3 </char><char style="ft" closed="false">مەبەست لە پەیامی مەسیحە بۆ باوەڕ.‏</char></note> کە تەنها جارێک دراوەتە دەست گەلی پیرۆزی خودا. <verse eid="JUD 1:3"/><verse number="4" style="v" sid="JUD 1:4"/>لەبەر ئەوەی کەسانێک بە دزییەوە هاتوونەتە ناوەوە، لەمێژە بۆ ئەو حوکمە نووسراون، خوانەناسن، نیعمەتی<note caller="+" style="f"><char style="fr" closed="false">1‏:4 </char><char style="ft" closed="false">نیعمەت: بەخشینێکی خودایە کە بەبێ ئەوەی شایستەی بین خودا پێمان دەبەخشێت.‏</char></note> خودامان بۆ بەڕەڵایی دەگۆڕن و نکۆڵی لە عیسای مەسیح دەکەن، کە تاقە سەروەر و پەروەردگارمانە.<verse eid="JUD 1:4"/></para>
  <para style="s1">سزای مامۆستا درۆزنەکان</para>
  <para style="p">
    <verse number="5" style="v" sid="JUD 1:5"/>هەرچەندە خۆتان پێشوەخت دەیزانن، بەڵام هەر دەمەوێت بیرتان بخەمەوە کە یەزدان گەلەکەی خۆی لە خاکی میسر ڕزگار کرد، بەڵام دواتر ئەوانەی لەناوبرد کە باوەڕیان نەهێنا، <verse eid="JUD 1:5"/><verse number="6" style="v" sid="JUD 1:6"/>هەروەها ئەو فریشتانەی کە پلە و پایەکانی خۆیان نەپاراست، بەڵکو شوێنی خۆیان بەجێهێشت، بە کۆتی هەتاهەتایی بۆ سزای ڕۆژی گەورە لەژێر تاریکیدا هەڵگیران. <verse eid="JUD 1:6"/><verse number="7" style="v" sid="JUD 1:7"/>هەروەها سەدۆم و عەمۆرا و شارەکانی دەوروبەریان بە هەمان ڕێگا بەدوای داوێنپیسی و هاوڕەگەزبازی کەوتن، جا بە ئاگرێکی هەتاهەتایی سزادران و بوون بە پەند.<verse eid="JUD 1:7"/></para>
  <para style="p">
    <verse number="8" style="v" sid="JUD 1:8"/>خەیاڵخاوەکانیش بە هەمان شێوە، جەستە گڵاو دەکەن و دەسەڵات ڕەت دەکەنەوە و بوختان بە فریشتەکان دەکەن. <verse eid="JUD 1:8"/><verse number="9" style="v" sid="JUD 1:9"/>بەڵام میکائیلی سەرۆکی فریشتەکان، کاتێک دژایەتی شەیتانی کرد و سەبارەت بە تەرمی موسا مشتومڕی کرد، نەیوێرا بە بوختان سکاڵای لێ بکات، بەڵکو گوتی: «یەزدان سەرزەنشتت بکات!» <verse eid="JUD 1:9"/><verse number="10" style="v" sid="JUD 1:10"/>کەچی ئەوانە قسە بۆ شتێک هەڵدەبەستن کە لێی تێناگەن. ئەوەی وەک ئاژەڵی بەستەزمان بە سروشتی دەیزانن، دەبێتە هۆی لەناوچوونیان.<verse eid="JUD 1:10"/></para>
  <para style="p">
    <verse number="11" style="v" sid="JUD 1:11"/>قوڕبەسەریان! ڕێگای قایینیان گرتووە؛ بۆ بڕێک دەستکەوت خۆیان داوەتە دەست چەواشەیی بەلعامەوە<note caller="+" style="f"><char style="fr" closed="false">1‏:11 </char><char style="ft" closed="false">بڕوانە <char style="xt"><ref loc="NUM 31:16">سەرژمێری 31‏:16</ref>‏</char>‏.‏</char></note>؛ لە یاخیبوونەکەی قۆڕەح<note caller="+" style="f"><char style="fr" closed="false">1‏:11 </char><char style="ft" closed="false">بڕوانە <char style="xt"><ref loc="NUM 16:1-35">سەرژمێری 16‏:1‏-35</ref>.‏</char>‏</char></note> لەناوچوون.<verse eid="JUD 1:11"/></para>
  <para style="p">
    <verse number="12" style="v" sid="JUD 1:12"/>ئەوانە لە داوەتە برایەتییەکانی ئێوەدا لەکەیەکن، بێشەرمانە نان دەخۆن، شوانێکن کە تەنها خۆیان دەلەوەڕێنن. ئەوانە هەوری بێ بارانن و با هەڵیگرتوون، وەک داری بێ بەری پاییزن، لە ڕەگەوە هەڵکەنراون، دوو جار مردوون. <verse eid="JUD 1:12"/><verse number="13" style="v" sid="JUD 1:13"/>ئەوان شەپۆلی دەریای هەڵچوون و کارە شەرمهێنەرەکانیان وەک کەف دەردەکەون، ئەستێرەی گەڕۆکن کە بۆ هەتاهەتایە ئەوپەڕی تاریکاییان بۆ هەڵگیراوە.<verse eid="JUD 1:13"/></para>
  <para style="p">
    <verse number="14" style="v" sid="JUD 1:14"/>حەنۆخ کە لە نەوەی حەوتەمی ئادەمە لەبارەی ئەوانەوە پێشبینیی کرد: «سەیر بکەن، یەزدان لەگەڵ هەزاران فریشتەی پیرۆزی خۆی دێت، <verse eid="JUD 1:14"/><verse number="15" style="v" sid="JUD 1:15"/>تاکو هەموو خەڵک حوکم بدات و تاوانباریان بکات بە ئەنجامدانی هەموو ئەو کردەوە خوانەناسییانەی کە بەهۆی خوانەناسییان ئەنجامیان داوە، هەروەها هەموو ئەو قسە ڕەقانەی کە گوناهبارە خوانەناسەکان لە دژی ئەو گوتوویانە.» <verse eid="JUD 1:15"/><verse number="16" style="v" sid="JUD 1:16"/>ئەوانە بۆڵەبۆڵکەر و گلەییکەرن، بەگوێرەی ئارەزووە خراپەکانیان هەڵسوکەوت دەکەن و قسەی گەورە دەکەن، بۆ بەرژەوەندی خۆیان بە دووڕوویی ستایشی خەڵک دەکەن.<verse eid="JUD 1:16"/></para>
  <para style="s1">خۆتان بنیاد بنێن</para>
  <para style="p">
    <verse number="17" style="v" sid="JUD 1:17"/>بەڵام ئێوە ئەی خۆشەویستان، قسەکانی نێردراوانی عیسای مەسیحی خاوەن شکۆمان بهێننەوە یاد کە پێشتر گوتوویانە. <verse eid="JUD 1:17"/><verse number="18" style="v" sid="JUD 1:18"/>پێی گوتن: «لە کۆتایی ڕۆژگار، هەندێک گاڵتەجاڕ پەیدا دەبن و دوای ئارەزووە خراپەکانیان دەکەون.» <verse eid="JUD 1:18"/><verse number="19" style="v" sid="JUD 1:19"/>ئەوانە دووبەرەکی دەنێنەوە، بەدوای سروشتی مرۆڤانەوەن و ڕۆحی پیرۆزیان نییە.<verse eid="JUD 1:19"/></para>
  <para style="p">
    <verse number="20" style="v" sid="JUD 1:20"/>بەڵام ئێوە خۆشەویستان، خۆتان لەسەر باوەڕی پیرۆزتان بنیاد بنێن، بە ڕۆحی پیرۆز نوێژ بکەن، <verse eid="JUD 1:20"/><verse number="21" style="v" sid="JUD 1:21"/>خۆتان لەناو خۆشەویستی خودا بپارێزن لە کاتێکدا چاوەڕوانی بەزەیی عیسای مەسیحی خاوەن شکۆمان دەبن کە ژیانی هەتاهەتاییتان بۆ بهێنێت.<verse eid="JUD 1:21"/></para>
  <para style="p">
    <verse number="22" style="v" sid="JUD 1:22"/>بەزەییتان بەوانەدا بێتەوە کە گومان دەکەن. <verse eid="JUD 1:22"/><verse number="23" style="v" sid="JUD 1:23"/>هەندێک لە ئاگر بڕفێنن و ڕزگاریان بکەن، لە ترسدا بەزەییتان بە هەندێکدا بێتەوە، تەنانەت ڕقتان لەو بەرگانە بێتەوە کە بە جەستە گڵاو بوونە.<verse eid="JUD 1:23"/></para>
  <para style="b"/>
  <para style="s1">ستایشی خودا</para>
  <para style="p">
    <verse number="24" style="v" sid="JUD 1:24"/>بۆ ئەوەی توانای هەیە لە کەوتن بتانپارێزێت، هەروەها بێ کەموکوڕی و بەوپەڕی شادییەوە لەبەردەم شکۆیەکەی ڕاتانبگرێت، <verse eid="JUD 1:24"/><verse number="25" style="v" sid="JUD 1:25"/>بۆ تاکە خودای ڕزگارکەرمان لە ڕێگەی عیسای مەسیحی خاوەن شکۆمان، شکۆ و گەورەیی و توانا و دەسەڵات بۆ ئەوە، لە ئەزەلەوە و ئێستا و هەتاهەتایە! ئامین.<verse eid="JUD 1:25"/></para>
  <chapter eid="JUD 1"/>
</usx>
