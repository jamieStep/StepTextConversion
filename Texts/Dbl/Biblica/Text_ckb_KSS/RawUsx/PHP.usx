<?xml version="1.0" encoding="UTF-8"?>
<usx version="3.0">
  <book code="PHP" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">فیلیپی</para>
  <para style="toc1">نامەی پۆڵس بۆ باوەڕدارانی فیلیپی</para>
  <para style="toc2">فیلیپی</para>
  <para style="toc3">فیلیپی</para>
  <para style="mt1">نامەی پۆڵس بۆ باوەڕدارانی فیلیپی</para>
  <para style="imt1">کورتە باسێک</para>
  <para style="ip">فیلیپی شارێکی مەکدۆنی بوو لە باشووری یۆنان، لەژێر دەسەڵاتی ئیمپراتۆریەتی ڕۆمانیدا بوو. دانیشتووانەکەی بە هاوڵاتی ڕۆمانی هەژمارد دەکران و زۆربەیان سەربازی خانەنشینکراوی ڕۆمانی بوون. لەدوای ئەوەی لە خەوندا پێی ڕاگەیەنرا ‏<char style="xt">(<ref loc="ACT 16:6-10">کردار 16‏:6‏-10</ref>‏)‏</char>، پۆڵس و هاوەڵانی لە یەکەمین گەشتیان بۆ کیشوەری ئەوروپا یەکەمین کڵێسایان لەو کیشوەرە لە فیلیپی دامەزراند ‏<char style="xt">(<ref loc="ACT 16:11-40">کردار 16‏:11‏-40</ref>‏)‏</char>. دواتر کەسانێکی دیکە جێگەی ئەویان لە بەڕێوەبردنی کڵێساکەدا گرتەوە ‏<char style="xt">(<ref loc="PHP 4:15">4‏:15</ref>‏)‏</char>.</para>
  <para style="ip">پۆڵس لە ساڵی (61 ز.) لەکاتێکدا لە ڕۆما لەنێو کۆتی بەندیخانەدا بوو، ئەم نامەیە بۆ باوەڕدارانی فیلیپی دەنووسێ. سوپاسیان دەکات سەبارەت بەو یارمەتییەی لەگەڵ دەستی ئەپەفرۆدیتۆس بۆیان ناردووەتە بەندیخانە ‏<char style="xt">(<ref loc="PHP 4:18">4‏:18</ref>‏)‏</char>. هەروەها تێیدا چەندین جار دڵخۆشی خۆی دەردەبڕێ، بە تایبەتیش بۆ بەشداریکردنی ئەوان لە ڕاگەیاندنی مژدەی مەسیح ‏<char style="xt">(<ref loc="PHP 1:4-5">1‏:4‏-5</ref>‏)‏</char>. «هەمیشە بە عیسای خاوەن شکۆ دڵشاد بن، دیسان دەڵێمەوە، دڵشاد بن!» ‏<char style="xt">(<ref loc="PHP 4:4">4‏:4</ref>‏)‏</char>.</para>
  <para style="ip">لەم نامەیەدا باوەڕداران بۆ مزگێنیدان هاندەدات، تاکو لە یەکێتیدا بچەسپێنن و لە ئاست یەکتردا خۆیان بە بچووکتر بزانن. دواتر لە نێردراوی بەدکار ئاگاداریان دەکاتەوە ‏<char style="xt">(<ref loc="PHP 3:2-3">3‏:2‏-3</ref>‏،<ref loc="PHP 3:18">18</ref>‏</char>‏-19). هەروەها دەریدەخات کە ناسینی مەسیح و یەکبوونی لەگەڵ ئەو لە هەستانەوە و ئازارکێشان ئامانجی سەرەکییەتی ‏<char style="xt">(<ref loc="PHP 3:10-14">3‏:10‏-14</ref>‏)‏</char>. دەکرێ ئەم نامەیە بەم شێوەیەی خوارەوە دابەش بکەین:</para>
  <para style="ili">1. سڵاو و نوێژ ‏<char style="xt">(<ref loc="PHP 1:1-11">1‏:1‏-11</ref>‏)‏</char>.</para>
  <para style="ili">2. بارودۆخی نێردراویێتی پۆڵس ‏<char style="xt">(<ref loc="PHP 1:12-30">1‏:12‏-30</ref>‏)‏</char>.</para>
  <para style="ili">3. ژیانی مەسیح نموونەیە بۆ خزمەت ‏<char style="xt">(<ref loc="PHP 2:1-18">2‏:1‏–2‏:18</ref>‏)‏</char>.</para>
  <para style="ili">4. پێشکەشکردنی نموونەی کەسایەتییەکی چاک بۆ چاولێکردن ‏<char style="xt">(<ref loc="PHP 2:19-30">2‏:19‏-30</ref>‏)‏</char>.</para>
  <para style="ili">5. ئاگادارکردنەوە لە دژی مامۆستای تەوراتگەریێتی و بەڕەڵایی ‏<char style="xt">(<ref loc="PHP 3:1-4:1">3‏:1‏–4‏:1</ref>‏)‏</char>.</para>
  <para style="ili">6. هاندان و سڵاوی کۆتایی ‏<char style="xt">(<ref loc="PHP 4:2-23">4‏:2‏-23</ref>‏)‏</char>.</para>
  <para style="ie"/>
  <chapter number="1" style="c" sid="PHP 1"/>
  <para style="p">
    <verse number="1" style="v" sid="PHP 1:1"/>لە پۆڵس و تیمۆساوسی بەندەکانی عیسای مەسیحەوە،</para>
  <para style="b" vid="PHP 1:1"/>
  <para style="p" vid="PHP 1:1">بۆ هەموو گەلی پیرۆزی خودا لە شاری فیلیپی کە لەگەڵ عیسای مەسیحدا یەکن<note caller="+" style="f"><char style="fr" closed="false">1‏:1 </char><char style="fq" closed="false">لەگەڵ عیسای مەسیحدا یەکن </char><char style="ft" closed="false">لە زمانی یۆنانیدا (لە عیسای مەسیحدان) بەکارهاتووە.‏</char></note>، لەگەڵ چاودێران و خزمەتکاران:<verse eid="PHP 1:1"/></para>
  <para style="b"/>
  <para style="p">
    <verse number="2" style="v" sid="PHP 1:2"/>با نیعمەت<note caller="+" style="f"><char style="fr" closed="false">1‏:2 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و ئاشتی لە خودای باوکمان و عیسای مەسیحی خاوەن شکۆوە لەگەڵتان بێت.<verse eid="PHP 1:2"/></para>
  <para style="b"/>
  <para style="s1">سوپاسی خودا و پاڕانەوە</para>
  <para style="p">
    <verse number="3" style="v" sid="PHP 1:3"/>سوپاسی خودا دەکەم، هەر کاتێک یادتان بکەم. <verse eid="PHP 1:3"/><verse number="4" style="v" sid="PHP 1:4"/>هەمیشە لە هەموو پاڕانەوەکانم بە خۆشییەوە بۆ هەمووتان داوا دەکەم، <verse eid="PHP 1:4"/><verse number="5" style="v" sid="PHP 1:5"/>چونکە لە یەکەم ڕۆژەوە هەتا ئێستا بەشداریتان لە خزمەتی ئینجیلدا کردووە. <verse eid="PHP 1:5"/><verse number="6" style="v" sid="PHP 1:6"/>لەمەشدا دڵنیام، خودا کە لە ئێوەدا ئەم ئیشە چاکەی دەستپێکردووە، هەتا ڕۆژی عیسای مەسیح تەواوی دەکات.<verse eid="PHP 1:6"/></para>
  <para style="p">
    <verse number="7" style="v" sid="PHP 1:7"/>کەواتە ئەمە ڕاستە سەبارەت بە هەمووتان ئەم هەستەم هەبێت، چونکە ئێوە لە دڵی مندان. ئەگەر بە کۆت و زنجیرەوە بم، یاخود لە کاتێکدا بەرگری لە پەیامی ئینجیل و چەسپاندنی دەکەم، هەمووتان لە نیعمەت لەگەڵم بەشدارن. <verse eid="PHP 1:7"/><verse number="8" style="v" sid="PHP 1:8"/>خودا شایەتمە چەندە بە پەرۆشم بۆ هەمووتان بە سۆزی عیسای مەسیح.<verse eid="PHP 1:8"/></para>
  <para style="p">
    <verse number="9" style="v" sid="PHP 1:9"/>لە خودا دەپاڕێمەوە کە خۆشەویستیتان بە زانیاری و ئەوپەڕی تێگەیشتنەوە زیاتر و زیاتر بکات، <verse eid="PHP 1:9"/><verse number="10" style="v" sid="PHP 1:10"/>تاکو باشترین شت جیا بکەنەوە، بۆ ئەوەی لە ڕۆژی مەسیح پاک و بێ گلەیی بن، <verse eid="PHP 1:10"/><verse number="11" style="v" sid="PHP 1:11"/>تاکو پڕببن لە بەرهەمی ڕاستودروستی لە ڕێگەی عیسای مەسیحەوە بۆ شکۆ و ستایشی خودا.<verse eid="PHP 1:11"/></para>
  <para style="s1">لەلای من، ژیان مەسیحە</para>
  <para style="p">
    <verse number="12" style="v" sid="PHP 1:12"/>خوشکان، برایان، ئێستا دەمەوێ بزانن ئەوەی بەسەرم هات پەیامی ئینجیلی زیاتر بەرەو پێش برد، <verse eid="PHP 1:12"/><verse number="13" style="v" sid="PHP 1:13"/>تەنانەت هەموو پاسەوانانی کۆشکی ئیمپراتۆر و هەموو لایەک بۆیان دەرکەوت کە من لە پێناوی مەسیحدا کۆت و بەند کراوم. <verse eid="PHP 1:13"/><verse number="14" style="v" sid="PHP 1:14"/>مەسیحی باڵادەست بەهۆی کۆت و بەندی منەوە وای لە زۆربەی خوشک و برایان کردووە پشت بە ئەو ببەستن، تاکو بتوانن بوێرانەتر و بە چاونەترسییەوە پەیامەکەی ڕابگەیەنن.<verse eid="PHP 1:14"/></para>
  <para style="p">
    <verse number="15" style="v" sid="PHP 1:15"/>بێگومان هەندێک لەبەر ئیرەیی و ناکۆکی مزگێنیی مەسیح ڕادەگەیەنن، بەڵام هەندێکی دیکە بە خواستێکی باش. <verse eid="PHP 1:15"/><verse number="16" style="v" sid="PHP 1:16"/>ئەوانەی لەبەر خۆشەویستی مزگێنی دەدەن، دەزانن لەبەر بەرگریکردنم لە پەیامی ئینجیل خراومەتە زیندان. <verse eid="PHP 1:16"/><verse number="17" style="v" sid="PHP 1:17"/>ئەوانەی دیکە کە لە خۆپەرستییەوە مەسیح ڕادەگەیەنن، دڵسۆز نین، مەزەندە دەکەن بە کۆت و زنجیرەکەم حاڵم ناخۆشتر دەکەن. <verse eid="PHP 1:17"/><verse number="18" style="v" sid="PHP 1:18"/>ئیتر چی؟ بەهەرحاڵ، بە ڕواڵەت بێت یان بە ڕاستی، مەسیح ڕادەگەیەنرێت، بەوەش دڵشادم.</para>
  <para style="p" vid="PHP 1:18">بەڵێ، زیاتریش دڵشاد دەبم، <verse eid="PHP 1:18"/><verse number="19" style="v" sid="PHP 1:19"/>چونکە دەزانم لە ڕێگەی پاڕانەوەکانتان و پشتگیری ڕۆحی عیسای مەسیح ئەمە دەبێتە هۆی ئازادکردنم<note caller="+" style="f"><char style="fr" closed="false">1‏:19 </char><char style="ft" closed="false">یۆنانی: ڕزگاری.‏</char></note>. <verse eid="PHP 1:19"/><verse number="20" style="v" sid="PHP 1:20"/>بە پەرۆشەوە چاوەڕوان و ئومێدەوارم کە لە هیچ شتێکدا شەرمەزار نەبم، بەڵکو ورەم بەرز بێت بۆ ئەوەی ئێستاش وەکو هەمیشە مەسیح لە جەستەمدا پایەدار بێت، ئەگەر بە ژیان بێت یان بە مردن، <verse eid="PHP 1:20"/><verse number="21" style="v" sid="PHP 1:21"/>چونکە بۆ من ژیان مەسیحە، مردنیش قازانج. <verse eid="PHP 1:21"/><verse number="22" style="v" sid="PHP 1:22"/>بەڵام ئەگەر ژیانم لە جەستە بەردەوام بێت، خەریکی خزمەتێک دەبم کە بەرهەمی هەبێت. چی هەڵبژێرم؟ نازانم! <verse eid="PHP 1:22"/><verse number="23" style="v" sid="PHP 1:23"/>لە دوو لاوە فشارم لەسەرە، حەز دەکەم ئەم ژیانە بەجێبهێڵم و لەگەڵ مەسیح بژیم، ئەوە زۆر باشترە، <verse eid="PHP 1:23"/><verse number="24" style="v" sid="PHP 1:24"/>بەڵام مانەوەم بە جەستە بۆ ئێوە پێویستترە. <verse eid="PHP 1:24"/><verse number="25" style="v" sid="PHP 1:25"/>دڵنیام و دەزانم کە لە ژیاندا دەمێنم و لەگەڵ هەمووتان بەردەوام دەبم، بۆ بەرەوپێشچوون و خۆشیتان لە باوەڕ، <verse eid="PHP 1:25"/><verse number="26" style="v" sid="PHP 1:26"/>تاکو بەهۆی هاتنەوەی من بۆ لاتان شانازیتان بە عیسای مەسیح لە ڕێگەی منەوە زیاد بکات.<verse eid="PHP 1:26"/></para>
  <para style="p">
    <verse number="27" style="v" sid="PHP 1:27"/>تەنها بە شێوەیەک بژین کە شایستەی پەیامی ئینجیلی مەسیح بێت، تاکو کاتێک بێم و بتانبینم یان لەلاتان نەبم و هەواڵتان ببیستم، بزانم کە ئێوە لە یەک ڕۆحدا چەسپاون و بە یەک دڵ تێدەکۆشن لە پێناوی ئەو باوەڕەی کە لەسەر بناغەی پەیامی ئینجیلە، <verse eid="PHP 1:27"/><verse number="28" style="v" sid="PHP 1:28"/>بەبێ ئەوەی لە هیچ شتێکی ڕکابەرەکانتان بترسن. ئەمە بەڵگەیە بۆ لەناوچوونیان، بەڵام ڕزگارییە بۆ ئێوە، ئەمەش لە خوداوەیە. <verse eid="PHP 1:28"/><verse number="29" style="v" sid="PHP 1:29"/>چونکە خودا لەبەر مەسیح تەنها باوەڕهێنان بە ئەوی پێ نەبەخشیون، بەڵکو ئازار چێژتنیش لە پێناوی ئەو، <verse eid="PHP 1:29"/><verse number="30" style="v" sid="PHP 1:30"/>لەبەر ئەوەی هەمان تێکۆشانتان هەیە، ئەوەی لە منتان بینیوە و ئێستا لە منی دەبیستن.<verse eid="PHP 1:30"/></para>
  <chapter eid="PHP 1"/>
  <chapter number="2" style="c" sid="PHP 2"/>
  <para style="s1">خۆنزمکردنەوەی عیسا</para>
  <para style="p">
    <verse number="1" style="v" sid="PHP 2:1"/>ئەگەر یەکبوونتان لەگەڵ مەسیح مایەی هاندان بێت، ئەگەر خۆشەویستییەکەی دڵنەواییتان بکات، ئەگەر بە ڕۆحی پیرۆز هاوبەش بن، ئەگەر بە سۆز و میهرەبان بن، <verse eid="PHP 2:1"/><verse number="2" style="v" sid="PHP 2:2"/>ئەوا دڵم بە تەواوی خۆش بکەن کە هاوبیر بن و هەمان خۆشەویستیتان هەبێت، هەروەها یەک دڵ و هاوئامانج بن. <verse eid="PHP 2:2"/><verse number="3" style="v" sid="PHP 2:3"/>هیچ شتێک بە خۆپەرستی و لووتبەرزییەوە مەکەن، بەڵکو بە شێوەیەک بێفیز بن کە بەرامبەرەکەتان لە خۆتان بە باشتر بزانن. <verse eid="PHP 2:3"/><verse number="4" style="v" sid="PHP 2:4"/>تەنها بایەخ بە بەرژەوەندی تایبەتی خۆتان مەدەن، بەڵکو با هەریەکەتان بایەخ بە بەرژەوەندی خەڵکی دیکەش بدات.<verse eid="PHP 2:4"/></para>
  <para style="p">
    <verse number="5" style="v" sid="PHP 2:5"/>وەک عیسای مەسیح بیر بکەنەوە:<verse eid="PHP 2:5"/></para>
  <para style="q1">
    <verse number="6" style="v" sid="PHP 2:6"/>ئەوەی بە سروشتی خۆی خودایە،</para>
  <para style="q2" vid="PHP 2:6">نەیویست یەکسانییەکەی لەگەڵ خودا بۆ خۆی بقۆزێتەوە،<verse eid="PHP 2:6"/></para>
  <para style="q1">
    <verse number="7" style="v" sid="PHP 2:7"/>بەڵکو خۆی کردە هیچ<note caller="+" style="f"><char style="fr" closed="false">2‏:7 </char><char style="ft" closed="false">یۆنانی: خۆی لە هەموو مافەکانی بێبەش کرد.‏</char></note>،</para>
  <para style="q2" vid="PHP 2:7">شێوەی بەندەی وەرگرت،</para>
  <para style="q2" vid="PHP 2:7">وەک مرۆڤی لێهات،<verse eid="PHP 2:7"/></para>
  <para style="q1">
    <verse number="8" style="v" sid="PHP 2:8"/>کە بە ڕوخساری مرۆڤ بینرا،</para>
  <para style="q2" vid="PHP 2:8">خۆی نزم کردەوە و</para>
  <para style="q2" vid="PHP 2:8">هەتا مردن ملکەچ بوو،</para>
  <para style="q3" vid="PHP 2:8">تەنانەت مردنی سەر خاچ<note caller="+" style="f"><char style="fr" closed="false">2‏:8 </char><char style="ft" closed="false">لەخاچدان قورسترین سزا بووە لەلایەن ڕۆمانییەکانەوە، هەروەها لەلایەن جولەکەکان نەفرەت بووە، بڕوانە <char style="xt"><ref loc="DEU 21:23">دواوتار 21‏:23</ref>‏</char>.‏</char></note>.<verse eid="PHP 2:8"/></para>
  <para style="b"/>
  <para style="q1">
    <verse number="9" style="v" sid="PHP 2:9"/>لەبەر ئەوە خودا زۆر بەرزی کردەوە و</para>
  <para style="q2" vid="PHP 2:9">ئەو ناوەی<note caller="+" style="f"><char style="fr" closed="false">2‏:9 </char><char style="ft" closed="false">لەم هەڵوێستەدا لە زمانی عیبری (ناوەکە) واتا ناوی خودا.‏</char></note> دایێ کە لە سەرووی هەموو ناوێکەوەیە،<verse eid="PHP 2:9"/></para>
  <para style="q1">
    <verse number="10" style="v" sid="PHP 2:10"/>تاکو بە ڕاگەیاندنی ناوی عیسا هەموو ئەژنۆیەک چۆک دابدات،</para>
  <para style="q2" vid="PHP 2:10">لە ئاسمان و سەر زەوی و ژێر زەویش،<verse eid="PHP 2:10"/></para>
  <para style="q1">
    <verse number="11" style="v" sid="PHP 2:11"/>هەروەها هەموو زمانێک دان بنێت بەوەدا کە عیسای مەسیح خاوەن شکۆیە،</para>
  <para style="q2" vid="PHP 2:11">بۆ شکۆی خودای باوک.<verse eid="PHP 2:11"/></para>
  <para style="s1">ڕۆڵەکانی خودا بێ گلەیین</para>
  <para style="p">
    <verse number="12" style="v" sid="PHP 2:12"/>بۆیە خۆشەویستانم، هەروەک چۆن کاتێک لەلاتان بووم هەمیشە گوێڕایەڵی ڕێنماییەکانم بوون، ئێستاش کە لەلاتان نیم زۆر گرنگترە کە گوێڕایەڵم بن. بە ترس و لەرزەوە کۆشش بکەن بۆ تەواوکردنی ڕزگاریتان، <verse eid="PHP 2:12"/><verse number="13" style="v" sid="PHP 2:13"/>چونکە خودا خۆی لە ئێوەدا کار دەکات تاکو بتانەوێت و کار بکەن بۆ ڕەزامەندی ئەو.<verse eid="PHP 2:13"/></para>
  <para style="p">
    <verse number="14" style="v" sid="PHP 2:14"/>هەموو شتێک بێ بۆڵەبۆڵ و شەڕەقسە بکەن، <verse eid="PHP 2:14"/><verse number="15" style="v" sid="PHP 2:15"/>تاکو بێ کەموکوڕی و پاک بن، منداڵانی خودا لەناو نەوەیەکی چەوت و خواردا بێ لەکەن، لەنێو ئەواندا وەک ئەستێرە لە گەردووندا دەدرەوشێنەوە، <verse eid="PHP 2:15"/><verse number="16" style="v" sid="PHP 2:16"/>کاتێک کە ئێوە دەست بە وشەی ژیانەوە دەگرن. ئیتر لە ڕۆژی مەسیحدا دەتوانم شانازی بکەم کە بێهوودە ڕام نەکرد و ڕەنجم نەکێشاوە. <verse eid="PHP 2:16"/><verse number="17" style="v" sid="PHP 2:17"/>بەڵام ئەگەر بمرم و خوێنم وەک شەرابی پێشکەشکراو بەسەر قوربانی و خزمەتی باوەڕتاندا بڕژێم،<note caller="+" style="f"><char style="fr" closed="false">2‏:17 </char><char style="ft" closed="false">مەبەستی نووسەر لێرەدا واتا من دەمرم، نەریت و باو بووە کە خواردنەوەی گرنگ وەک قوربانی ڕژێنراوە. بڕوانە <char style="xt"><ref loc="LEV 23:18">لێڤییەکان 23‏:18</ref>‏</char>‏.‏</char></note> ئەوا دڵشاد و دڵخۆشم لەگەڵتان. <verse eid="PHP 2:17"/><verse number="18" style="v" sid="PHP 2:18"/>جا ئێوەش ئاوا دڵشاد بن و لەگەڵم دڵخۆش بن.<verse eid="PHP 2:18"/></para>
  <para style="s1">تیمۆساوس و ئەپەفرۆدیتۆس</para>
  <para style="p">
    <verse number="19" style="v" sid="PHP 2:19"/>هیوادارم بە یارمەتی عیسای خاوەن شکۆ بتوانم زوو تیمۆساوس بنێرم بۆ لاتان، تاکو بە زانینی هەواڵتان منیش دڵخۆش بم، <verse eid="PHP 2:19"/><verse number="20" style="v" sid="PHP 2:20"/>چونکە کەسم نییە وەک ئەو بە دڵسۆزی بایەخ بە کاروبارتان بدات، <verse eid="PHP 2:20"/><verse number="21" style="v" sid="PHP 2:21"/>لەبەر ئەوەی هەموویان بەدوای بەرژەوەندی خۆیاندا دەگەڕێن، نەک هی عیسای مەسیح. <verse eid="PHP 2:21"/><verse number="22" style="v" sid="PHP 2:22"/>بەڵام ئێوە ئاگاداری شارەزایی تیمۆساوسن، چونکە هەروەک چۆن منداڵ لەگەڵ باوکیدا خزمەت دەکات، ئەویش بە هەمان شێوە لەگەڵ من خزمەتی لە مزگێنیدان کردووە. <verse eid="PHP 2:22"/><verse number="23" style="v" sid="PHP 2:23"/>بۆیە هیوادارم هەرکە بۆم ڕوون بووەوە کاروبارم چۆن بەڕێوە دەچێت، یەکسەر ئەو بنێرم. <verse eid="PHP 2:23"/><verse number="24" style="v" sid="PHP 2:24"/>متمانەم بە مەسیحە کە خۆشم بەم زووانە دێم.<verse eid="PHP 2:24"/></para>
  <para style="p">
    <verse number="25" style="v" sid="PHP 2:25"/>بەڵام بە پێویستم زانی ئەپەفرۆدیتۆس بنێرمە لاتان، کە لەگەڵم برا و هاوکار و هاوسەربازە، نێردراوی ئێوەیە و خزمەتکاری پێویستییەکانمە. <verse eid="PHP 2:25"/><verse number="26" style="v" sid="PHP 2:26"/>ئەو پەرۆشی دیداری هەمووتانە و دڵتەنگ بوو، چونکە هەواڵی نەخۆشبوونی ئەوتان بیستووە. <verse eid="PHP 2:26"/><verse number="27" style="v" sid="PHP 2:27"/>بە ڕاستی نەخۆش بوو، خەریک بوو بمرێت، بەڵام خودا بەزەیی پێدا هاتەوە، نەک تەنها بە ئەودا، بەڵکو بەزەیی بە منیشدا هاتەوە، بۆ ئەوەی خەفەت لەدوای خەفەتم نەبێت. <verse eid="PHP 2:27"/><verse number="28" style="v" sid="PHP 2:28"/>بۆیە خێراتر ناردم، تاکو بە بینینەوەی دڵشاد بن و منیش خەفەتم کەم بێتەوە. <verse eid="PHP 2:28"/><verse number="29" style="v" sid="PHP 2:29"/>کەواتە بەوپەڕی شادییەوە بە ناوی مەسیحی خاوەن شکۆوە پێشوازی لێ بکەن و ڕێز لەوانەی وەک ئەو بگرن، <verse eid="PHP 2:29"/><verse number="30" style="v" sid="PHP 2:30"/>چونکە لە پێناوی کاری مەسیحدا ڕووبەڕووی مەرگ بووەوە و ژیانی خۆی خستە مەترسییەوە، تاکو ئەو خزمەتە بکات کە ئێوە نەتانتوانی بۆ منی بکەن.<verse eid="PHP 2:30"/></para>
  <chapter eid="PHP 2"/>
  <chapter number="3" style="c" sid="PHP 3"/>
  <para style="s1">بێتاوان بوون بەهۆی باوەڕ</para>
  <para style="p">
    <verse number="1" style="v" sid="PHP 3:1"/>لە کۆتاییدا، خوشکان، برایان، دڵشاد بن بە مەسیحی خاوەن شکۆ! نووسینەوەی هەمان ئەم شتانە ماندووم ناکات، بەڵکو بۆ پاراستنی<note caller="+" style="f"><char style="fr" closed="false">3‏:1 </char><char style="ft" closed="false">پاراستن لە فێرکردنی چەوت.‏</char></note> ئێوەیە.<verse eid="PHP 3:1"/></para>
  <para style="p">
    <verse number="2" style="v" sid="PHP 3:2"/>ئاگاداری سەگەکان بن، ئاگاداری بەدکاران و جەستەبڕەکان بن<note caller="+" style="f"><char style="fr" closed="false">3‏:2 </char><char style="ft" closed="false">مەبەستی لەوانەیە کە خەتەنە دەکەن، لەبەرچاوی پۆڵس وەک سەگن. بڕوانە <char style="xt"><ref loc="GAL 1:8">گەلاتیا 1‏:8</ref>‏،<ref loc="GAL 1:9">9</ref>‏</char>‏.‏</char></note>! <verse eid="PHP 3:2"/><verse number="3" style="v" sid="PHP 3:3"/>لەبەر ئەوەی ئێمە بە ڕاستی خەتەنەکراوین<note caller="+" style="f"><char style="fr" closed="false">3‏:3 </char><char style="ft" closed="false">بڕوانە <char style="xt"><ref loc="ROM 2:28-29">ڕۆما 2‏:28‏-29</ref>.‏</char>‏</char></note>، کە بە ڕۆحی پیرۆز خودا دەپەرستین و شانازی بە عیسای مەسیحەوە دەکەین، پشت بە جەستە نابەستین. <verse eid="PHP 3:3"/><verse number="4" style="v" sid="PHP 3:4"/>هەرچەندە منیش هۆکارم هەیە پشت بە جەستە ببەستم.</para>
  <para style="p" vid="PHP 3:4">ئەگەر یەکێک وابزانێت هۆکاری هەیە بۆ ئەوەی پشت بە جەستە ببەستێت، من لەپێشترم: <verse eid="PHP 3:4"/><verse number="5" style="v" sid="PHP 3:5"/>کۆرپەی هەشت ڕۆژ بووم کە خەتەنە کراوم، لە ڕەگەزی ئیسرائیل، تیرەی بنیامین، عیبرانی کوڕی عیبرانی. بەگوێرەی تەورات فەریسی بووم، <verse eid="PHP 3:5"/><verse number="6" style="v" sid="PHP 3:6"/>بەگوێرەی دڵگەرمی چەوسێنەری کڵێسا بووم، بەگوێرەی ئەم ڕاستودروستییە کە بەپێی شەریعەتە، بێ گلەیی بووم.<verse eid="PHP 3:6"/></para>
  <para style="p">
    <verse number="7" style="v" sid="PHP 3:7"/>بەڵام ئەوەی بۆ من قازانج بوو، لە پێناوی مەسیحدا ئەمانە بە زیان دەزانم. <verse eid="PHP 3:7"/><verse number="8" style="v" sid="PHP 3:8"/>لەمەش زیاتر هەموو شتێک بە زیان دەزانم لەبەر بەرزی بەهای ناسینی عیسای مەسیحی خاوەن شکۆ. لە پێناوی ئەودا هەموو شتێکم لە دەست دا و هەموو ئەو شتانەم بە زبڵ دانا، بۆ ئەوەی مەسیح بەدەستبهێنم و <verse eid="PHP 3:8"/><verse number="9" style="v" sid="PHP 3:9"/>وەک کەسێک کە لەگەڵ مەسیحدا بووبێتە یەک هەژمارد بکرێم، نەک بە ڕاستودروستی خۆم کە لە شەریعەتەوەیە، بەڵکو لە ڕێگەی باوەڕەوە بە مەسیح، ئەو ڕاستودروستییەی کە لە خوداوەیە و پشت بە باوەڕ دەبەستێت. <verse eid="PHP 3:9"/><verse number="10" style="v" sid="PHP 3:10"/>ئامانجم ئەوەیە مەسیح بناسم و هێزی هەستانەوەکەی بزانم و هاوبەشی ئازاری بم، وەک ئەو بم لە مردنی، <verse eid="PHP 3:10"/><verse number="11" style="v" sid="PHP 3:11"/>تاوەکو بگەمە هەستانەوەی نێو مردووان.<verse eid="PHP 3:11"/></para>
  <para style="s1">کۆشش بەرەو ئامانج</para>
  <para style="p">
    <verse number="12" style="v" sid="PHP 3:12"/>من ناڵێم پێشوەخت هەموو ئەمەم بەدەستهێناوە یان گەیشتوومەتە ئامانج، بەڵکو کۆشش دەکەم ئەوە بەدەستبهێنم کە عیسای مەسیح لە پێناویدا منی بەدەستهێنا. <verse eid="PHP 3:12"/><verse number="13" style="v" sid="PHP 3:13"/>خوشکان، برایان، من وا دانانێم کە بەدەستم هێناوە، بەڵام تەنها یەک شت دەکەم: ڕابردوو لەبیر دەکەم و بەرەو داهاتوو بەوپەڕی کۆششەوە هەنگاو دەنێم، <verse eid="PHP 3:13"/><verse number="14" style="v" sid="PHP 3:14"/>بەرەو ئامانج تێدەکۆشم تاکو ئەو خەڵاتە بەدەستبهێنم کە خودا لە ڕێگەی عیسای مەسیحەوە بانگهێشتی کردووم بۆ ئاسمان.<verse eid="PHP 3:14"/></para>
  <para style="p">
    <verse number="15" style="v" sid="PHP 3:15"/>با هەموو ئەوانەمان کە لە ڕووی ڕۆحییەوە پێگەیشتووین، ئاوا بیر بکەینەوە، ئەگەر بیرتان لە شتێکی جیاوازیش کردەوە، خودا ئەمەشتان بۆ ئاشکرا دەکات. <verse eid="PHP 3:15"/><verse number="16" style="v" sid="PHP 3:16"/>با دەست بەوەوە بگرین کە بەدەستمان هێناوە.<verse eid="PHP 3:16"/></para>
  <para style="p">
    <verse number="17" style="v" sid="PHP 3:17"/>ئەی خوشک و برایانم، پێکەوە لاسایی من بکەنەوە و بڕواننە ئەوانەی ئاوا دەژین، بەگوێرەی ئەم نموونەیەی ئێمە پێمان دان. <verse eid="PHP 3:17"/><verse number="18" style="v" sid="PHP 3:18"/>زۆرم پێ گوتن، ئێستاش بە گریانەوە دەڵێم، زۆر کەس بە شێوەیەک دەژین، دوژمنی خاچی مەسیحن، <verse eid="PHP 3:18"/><verse number="19" style="v" sid="PHP 3:19"/>ئەوانە کۆتاییان لەناوچوونە، خودایان سکیانە و شانازی بە شەرمەزاربوونیانەوە دەکەن، بیر لە شتی دنیایی دەکەنەوە. <verse eid="PHP 3:19"/><verse number="20" style="v" sid="PHP 3:20"/>بەڵام ئێمە هاوڵاتی ئاسمانین، بە پەرۆشەوە چاوەڕێ دەکەین ڕزگارکەر لەوێ بێتەوە، عیسای مەسیحی خاوەن شکۆ، <verse eid="PHP 3:20"/><verse number="21" style="v" sid="PHP 3:21"/>ئەوەی جەستەی کەساسمان بۆ وێنەی لەشی شکۆداری خۆی دەگۆڕێت، بەگوێرەی کارکردنی هێزی خۆی کە دەتوانێت هەموو شتێک ملکەچی خۆی بکات.<verse eid="PHP 3:21"/></para>
  <chapter eid="PHP 3"/>
  <chapter number="4" style="c" sid="PHP 4"/>
  <para style="s1">بە عیسای خاوەن شکۆ دڵشاد بن</para>
  <para style="p">
    <verse number="1" style="v" sid="PHP 4:1"/>بۆیە خوشکان و برایانم، ئەی ئەوانەی خۆشمدەوێن و پەرۆشتانم، ئێوە خۆشی و تاجی منن. خۆشەویستانم، بەو شێوەیە کە نووسیومە، بە یەکبوونتان لەگەڵ مەسیحی خاوەن شکۆ بچەسپێن.<verse eid="PHP 4:1"/></para>
  <para style="p">
    <verse number="2" style="v" sid="PHP 4:2"/>لە ئەوۆدیا دەپاڕێمەوە و لە سینتخی دەپاڕێمەوە کە بە یەکبوونیان لەگەڵ مەسیح هاوبیر بن. <verse eid="PHP 4:2"/><verse number="3" style="v" sid="PHP 4:3"/>بەڵێ تۆش ئەی هاوڕێی دڵسۆزم، داوات لێ دەکەم یارمەتییان بدەیت، چونکە هەردووکیان لە ڕاگەیاندنی پەیامی ئینجیلدا شانبەشانی من تێکۆشاون، لەگەڵ کلیمنتۆس و هاوکارانی دیکەم کە ناویان لە پەڕتووکی ژیانە.<verse eid="PHP 4:3"/></para>
  <para style="p">
    <verse number="4" style="v" sid="PHP 4:4"/>هەمیشە بە عیسای خاوەن شکۆ دڵشاد بن. دیسان دەیڵێمەوە، دڵشاد بن! <verse eid="PHP 4:4"/><verse number="5" style="v" sid="PHP 4:5"/>با هەموو خەڵک بە ڕووخۆشیتان بزانێت. هاتنەوەی عیسای خاوەن شکۆ نزیکە. <verse eid="PHP 4:5"/><verse number="6" style="v" sid="PHP 4:6"/>نیگەران مەبن، بەڵکو با لە هەموو شتێکدا داواکاریتان بە نوێژ و پاڕانەوە و سوپاسگوزارییەوە لەلای خودا زانراو بێت. <verse eid="PHP 4:6"/><verse number="7" style="v" sid="PHP 4:7"/>ئاشتی خوداش، ئەوەی بەرزترە لە هەموو تێگەیشتنێک، دڵ و بیرتان بە یەکبوونتان لەگەڵ عیسای مەسیحدا دەپارێزێت.<note caller="+" style="f"><char style="fr" closed="false">4‏:7 </char><char style="ft" closed="false">بڕوانە <char style="xt"><ref loc="JHN 15:4">یۆحەنا 15‏:4</ref>‏</char>‏.‏</char></note><verse eid="PHP 4:7"/></para>
  <para style="p">
    <verse number="8" style="v" sid="PHP 4:8"/>لە کۆتاییدا خوشکان و برایان، بیر لە هەموو ئەو شتانە بکەنەوە کە ڕاست و ڕێزدارن، دادپەروەر و پاکن، خۆشەویست و ناوبانگ باشن، ڕەوشت بەرز و شایانی ستایشن. <verse eid="PHP 4:8"/><verse number="9" style="v" sid="PHP 4:9"/>چی لە مندا فێربوون و وەرتانگرت و بیستتان و بینیتان، ئەوە جێبەجێ بکەن. خودای ئاشتیش لەگەڵتان دەبێت.<verse eid="PHP 4:9"/></para>
  <para style="s1">سوپاس بۆ بەخشینتان</para>
  <para style="p">
    <verse number="10" style="v" sid="PHP 4:10"/>زۆر دڵشاد بووم بە مەسیحی خاوەن شکۆ، کە ئێستا دیسان بایەخم پێدەدەن. بە دڵنیاییەوە پێشتریش بایەختان پێم دەدا، بەڵام دەرفەتی ئەوەتان نەبوو کە دەریبخەن. <verse eid="PHP 4:10"/><verse number="11" style="v" sid="PHP 4:11"/>من ئەمە ناڵێم لەبەر ئەوەی پێویستم بە یارمەتییە، چونکە فێربووم لە هەر دۆخێکدا بم خۆبژێو بم. <verse eid="PHP 4:11"/><verse number="12" style="v" sid="PHP 4:12"/>دەزانم نەبوونی چییە و دەزانم هەبوونیش چییە، لە هەر شتێک و لە هەموو شتێکدا فێری نهێنی ئەوە بووم لە هەبوونی و نەبوونیدا ئاسوودە بم. <verse eid="PHP 4:12"/><verse number="13" style="v" sid="PHP 4:13"/>دەتوانم هەموو ئەم شتانە لە ڕێگەی مەسیحەوە بکەم، ئەوەی بەهێزم دەکات.<verse eid="PHP 4:13"/></para>
  <para style="p">
    <verse number="14" style="v" sid="PHP 4:14"/>لەگەڵ ئەوەشدا چاکتان کرد کە بەشداری تەنگانەتان کردم. <verse eid="PHP 4:14"/><verse number="15" style="v" sid="PHP 4:15"/>ئەی فیلیپییەکان، ئێوەش دەزانن، لە سەرەتای بڵاوکردنەوەی پەیامی ئینجیل لەنێو ئێوە، کاتێک لە مەکدۆنیا ڕۆیشتم، هیچ کڵێسایەک لە بابەتی وەرگرتن و پێداندا هاوکارییان نەکردووم، ئێوە نەبێت. <verse eid="PHP 4:15"/><verse number="16" style="v" sid="PHP 4:16"/>تەنانەت ئەو کاتەی لە شاری سالۆنیکی بووم، چەند جارێک هاوکاریتان کردم کاتێک پێویستم بە یارمەتی بوو. <verse eid="PHP 4:16"/><verse number="17" style="v" sid="PHP 4:17"/>نەک لەبەر ئەوەی حەزم لە بەخشین بێت بەڵکو حەزم لەو بەرهەمەیە کە لەلای خودا بۆتان تۆمار دەکرێت. <verse eid="PHP 4:17"/><verse number="18" style="v" sid="PHP 4:18"/>ئێستا هەموو شتێکم هەیە، زیاتر لە پێویست. ئەو شتانەی ئەپەفرۆدیتۆس لەلای ئێوە هێنای وەرمگرت و تێربووم، بۆنێکی خۆشە، قوربانییەکی قبوڵکراوە، دڵی خودا خۆش دەکات. <verse eid="PHP 4:18"/><verse number="19" style="v" sid="PHP 4:19"/>خودای من هەموو پێداویستییەکانتان دابین دەکات بەپێی دەوڵەمەندی ئەو شکۆیەی لە عیسای مەسیحدا هەیەتی.<verse eid="PHP 4:19"/></para>
  <para style="p">
    <verse number="20" style="v" sid="PHP 4:20"/>ئێستاش شکۆمەندی بۆ خودای باوکمان هەتاهەتایە. ئامین.<verse eid="PHP 4:20"/></para>
  <para style="b"/>
  <para style="s1">سڵاوی کۆتایی</para>
  <para style="p">
    <verse number="21" style="v" sid="PHP 4:21"/>بە ناوی عیسای مەسیح سڵاو لە هەموو گەلی خودا بکەن.</para>
  <para style="p" vid="PHP 4:21">ئەو خوشک و برایانەی لەگەڵمدان سڵاوتان لێدەکەن.<verse eid="PHP 4:21"/></para>
  <para style="p">
    <verse number="22" style="v" sid="PHP 4:22"/>هەموو گەلی خودا کە لێرەن سڵاوتان لێدەکەن، بە تایبەتی ئەوانەی لە خانەوادەی قەیسەرن.<verse eid="PHP 4:22"/></para>
  <para style="b"/>
  <para style="p">
    <verse number="23" style="v" sid="PHP 4:23"/>با نیعمەتی عیسای مەسیحی خاوەن شکۆ لەگەڵ ڕۆحتان بێت.<verse eid="PHP 4:23"/></para>
  <chapter eid="PHP 4"/>
</usx>
