<?xml version="1.0" encoding="UTF-8"?>
<usx version="3.0">
  <book code="RUT" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">ڕائووس</para>
  <para style="toc1">ڕائووس</para>
  <para style="toc2">ڕائووس</para>
  <para style="toc3">ڕائووس</para>
  <para style="mt1">ڕائووس</para>
  <para style="imt1">کورتە باسێک</para>
  <para style="ip">
    <char style="em">خودا تەنانەت لە تاریکترین ڕۆژانیش چاودێری گەلەکەی دەکات، هەروەها پلانەکەی دەپارێزێت بۆ ڕزگارکردنی مرۆڤ، جولەکە و هەموو نەتەوەکانی دیکە پێکەوە.‏</char></para>
  <para style="ib"/>
  <para style="ip">ڕووداوەکانی ئەم پەڕتووکە لە سەردەمی فەرمانڕەوایەتی ڕابەرەکان ڕوویانداوە، تێیدا ڕووداوێک هەڵێنجراوە لەو ڕووداوانەی کاتێک ئاژاوە ناوچەکەی گرتبووەوە. پەڕتووکی ڕائووس باسی کارەساتی ئەو خوێنڕشتنە ناکات کە لە ئەنجامی خراپەی مرۆڤەوە خاکەکەی گرتبووەوە، بەڵکو چیرۆکێکی جوانمان پێشکەش دەکات کە تێیدا ڕاستگۆیی و دڵسۆزی تێکەڵی هەستی مرۆڤ بووە. ئەم پەڕتووکە باسی ڕائووس دەکات کاتێک کە ناعۆمی خەسووی تووشی کارەسات بوو، پێداگری کرد لەسەر ئەوەی کە لەگەڵی بمێنێتەوە. پاشان خودا بەوە پاداشتی ڕائووسی دایەوە کە بۆعەزی بۆ نارد و هاوسەرگیری لەگەڵ کرد و کوڕێکی لێی بوو، بەو شێوەیە خودا نەوەی بە ناعۆمیش بەخشی. شایانی باسە کە داودی پاشا لە ڕەچەڵەکی ئەو خێزانە لەدایک بووە.</para>
  <para style="ip">بابەتی سەرەکی ئەم پەڕتووکە لەسەر زۆری و فراوانی بەرەکەتەکانی خودایە کە دەبنە پاداشت بۆ ئەوانەی کە تەنانەت لە کاتی تەنگانە و ناخۆشیش فەرمانەکانی پەیڕەو دەکەن. خۆشویستن و باوەڕ و متمانە و چاکە کە بەها سەرەکییەکانی مرۆڤایەتین، بەرهەمی ڕۆحی پیرۆزن. ئەو بەهایانە وەک ڕووناکییەکی درەوشاوە لە نەوەیەکەوە بۆ نەوەیەکی دیکە دەگوازرێنەوە بۆ ئەوانەی کە بەدوای واتای ڕاستەقینەی ژیاندا دەگەڕێن.</para>
  <para style="ip">لەم پەڕتووکەدا وشەیەک هەیە کە زۆر گرنگی پێدراوە، ئەویش وشەی (خوێنگر)ە. بەگوێرەی دەستووری دابەشکردنی پارچە زەوییەکانی خاکی بەڵێندراو، نابێت هیچ خێزانێک موڵکی خۆی لەدەست بدات. ئەگەر خێزانێک بەهۆی هەژاری موڵکەکەیان بفرۆشنە خێزانێکی دیکە، پێویستە لەدوای پەنجا ساڵ بگەڕێنرێتەوە بۆ خێزانەکەی پێشووتر. هەروەها یەکێک لە ئەندامانی بنەماڵەکە مافی هەبوو پێش تەواوبوونی پەنجا ساڵەکە موڵکەکە وەربگرێتەوە، ئەگەر نرخی ئەو ساڵانەی کە ماونەتەوە بداتەوە ئەو کەسەی کە کڕیویەتی. خوێنگر مافی تۆڵەکردنەوەی هەیە لە کاتی ڕوودانی کێشەیەک، هەروەها مافی وەرگرتنی میراتیشی هەیە ئەگەر کەسێکی دیکەی لەو نزیکتر لە خێزانەکەدا نەبێت.</para>
  <para style="ie"/>
  <chapter number="1" style="c" sid="RUT 1"/>
  <para style="s1">ناعۆمی و ڕائووس</para>
  <para style="p">
    <verse number="1" style="v" sid="RUT 1:1"/>لە سەردەمی فەرمانڕەوایەتی ڕابەرەکان، قاتوقڕییەک لە خاکەکە سەریهەڵدا. لە بێت‌لەحمی یەهوداوە پیاوێک خۆی و ژنەکەی و دوو کوڕەکەی کۆچیان کرد و پەنایان بۆ وڵاتی مۆئاب برد. <verse eid="RUT 1:1"/><verse number="2" style="v" sid="RUT 1:2"/>ناوی پیاوەکە ئەلیمەلەخ بوو، ناوی ژنەکەشی ناعۆمی بوو، ناوی دوو کوڕەکەشی مەحلۆن و کیلیۆن بوو، لە ئەفراتییەکانی<note caller="+" style="f"><char style="fr" closed="false">1‏:2 </char><char style="ft" closed="false">ئەفراتی دەگەڕێتەوە بۆ هۆزی ئەفرایم، دووەم کوڕی یوسف. بڕوانە <char style="xt"><ref loc="GEN 41:52">پەیدابوون 41‏:52</ref>‏</char>‏.‏</char></note> بێت‌لەحمی یەهودا بوون. ئیتر هاتن بۆ وڵاتی مۆئاب و لەوێ ژیان.<verse eid="RUT 1:2"/></para>
  <para style="p">
    <verse number="3" style="v" sid="RUT 1:3"/>لەوێ ئەلیمەلەخی مێردی ناعۆمی مرد، ناعۆمی و دوو کوڕەکەی مانەوە و <verse eid="RUT 1:3"/><verse number="4" style="v" sid="RUT 1:4"/>دوو ژنی مۆئابیان هێنا، یەکێکیان ناوی عۆرپا بوو ئەوەی دیکەیان ڕائووس. لەوێ بۆ ماوەی دە ساڵ مانەوە. <verse eid="RUT 1:4"/><verse number="5" style="v" sid="RUT 1:5"/>ئینجا مەحلۆن و کیلیۆن مردن، ئیتر ناعۆمی بەبێ کوڕ و مێرد مایەوە.<verse eid="RUT 1:5"/></para>
  <para style="p">
    <verse number="6" style="v" sid="RUT 1:6"/>دوای ئەوەی ناعۆمی لە وڵاتی مۆئابدا بیستی کە خودا گەلەکەی خۆی بەسەرکردووەتەوە و نانی داوە پێیان، خۆی و بووکەکانی هەستان و وڵاتی مۆئابیان بەجێهێشت. <verse eid="RUT 1:6"/><verse number="7" style="v" sid="RUT 1:7"/>لەگەڵ دوو بووکەکەی ئەو شوێنەی بەجێهێشت کە لێی دەژیا و ئەو ڕێگایەیان گرتەبەر کە دەیگەڕاندنەوە بۆ خاکی یەهودا.<verse eid="RUT 1:7"/></para>
  <para style="p">
    <verse number="8" style="v" sid="RUT 1:8"/>ناعۆمی بە بووکەکانی گوت: «با هەریەکەتان بگەڕێتەوە بۆ ماڵی دایکی خۆی. خودا پاداشتی ئەو چاکەیەتان بداتەوە کە لەگەڵ من و کوڕەکانمدا کردتان. <verse eid="RUT 1:8"/><verse number="9" style="v" sid="RUT 1:9"/>خودا هەریەکەتان لە ماڵی مێردی خۆی بحەسێنێتەوە.»</para>
  <para style="p" vid="RUT 1:9">ئینجا ماچی کردن و ئەوانیش بە دەنگی بەرز گریان. <verse eid="RUT 1:9"/><verse number="10" style="v" sid="RUT 1:10"/>پێیان گوت: «ئێمەش لەگەڵت دێین بۆ لای گەلەکەت.»<verse eid="RUT 1:10"/></para>
  <para style="p">
    <verse number="11" style="v" sid="RUT 1:11"/>ناعۆمی گوتی: «کچەکانم بگەڕێنەوە. بۆچی لەگەڵ من دێن؟ ئایا سکم کوڕی تێدا ماوە بۆ ئەوەی ببن بە مێردتان؟ <verse eid="RUT 1:11"/><verse number="12" style="v" sid="RUT 1:12"/>بگەڕێنەوە و بڕۆن، چونکە پیر بووم و ناتوانم شوو بکەمەوە. وا گوتیشم ئومێدی ئەوە هەبوو کە ئەمشەو شوو بکەمەوە و چەند کوڕێکیشم بوو، <verse eid="RUT 1:12"/><verse number="13" style="v" sid="RUT 1:13"/>ئایا چاوەڕێیان دەکەن هەتا گەورە دەبن؟ ئایا لەبەر ئەوان خۆتان دەبەستنەوە و شوو ناکەنەوە؟ نا کچەکانم. من لە ئێوە زیاتر خەفەت دەخۆم، چونکە خودا خراپەی بەسەرم هێنا.»<verse eid="RUT 1:13"/></para>
  <para style="p">
    <verse number="14" style="v" sid="RUT 1:14"/>ئینجا دیسان بە دەنگی بەرز گریان. عۆرپا خەسووی ماچکرد، بەڵام ڕائووس بە توندی لە باوەشی گرت.<verse eid="RUT 1:14"/></para>
  <para style="p">
    <verse number="15" style="v" sid="RUT 1:15"/>ناعۆمی گوتی: «ئەوەتا عۆرپای هێوەرژنت<note caller="+" style="f"><char style="fr" closed="false">1‏:15 </char><char style="fq" closed="false">هێوەرژنت </char><char style="ft" closed="false">یان هەوگیانت.‏</char></note> گەڕایەوە بۆ لای گەلەکەی و خوداوەندەکانی. تۆش لەگەڵ ئەو بگەڕێوە.»<verse eid="RUT 1:15"/></para>
  <para style="p">
    <verse number="16" style="v" sid="RUT 1:16"/>بەڵام ڕائووس گوتی: «زۆرم لێ مەکە بەجێت بهێڵم و وازت لێ بهێنم، چونکە بۆ کوێ بچیت دەچم و لە هەرکوێ بمێنیتەوە دەمێنمەوە. گەلی تۆ گەلی منە و خودای تۆ خودای منە. <verse eid="RUT 1:16"/><verse number="17" style="v" sid="RUT 1:17"/>لەکوێ بمریت لەوێ دەمرم و هەر لەوێش بە خاک دەسپێردرێم. با یەزدان توندترین سزام بدات، ئەگەر جگە لە مردن شتێک من لە تۆ جیا دەکاتەوە.» <verse eid="RUT 1:17"/><verse number="18" style="v" sid="RUT 1:18"/>کە بینی سوورە لەسەر ئەوەی لەگەڵیدا بڕوات، ئیتر زۆری لێ نەکرد.<verse eid="RUT 1:18"/></para>
  <para style="p">
    <verse number="19" style="v" sid="RUT 1:19"/>ئینجا هەردووکیان ڕۆیشتن هەتا چوونە ناو بێت‌لەحم. کاتێک گەیشتنە بێت‌لەحم شارۆچکەکە هەمووی لەبەر ئەوان خرۆشا و گوتیان: «ئایا ئەمە ناعۆمییە؟»<verse eid="RUT 1:19"/></para>
  <para style="p">
    <verse number="20" style="v" sid="RUT 1:20"/>ئەویش پێی گوتن: «پێم مەڵێن ”ناعۆمی“<note caller="+" style="f"><char style="fr" closed="false">1‏:20 </char><char style="ft" closed="false">واتا (هۆی خۆشی و شادییەکەم).‏</char></note>، بەڵکو پێم بڵێن ”مارا“<note caller="+" style="f"><char style="fr" closed="false">1‏:20 </char><char style="ft" closed="false">لە زمانی عیبری <char style="tl">ناعۆمی‏</char> بە واتای خوێن شیرین دێت، هەروەها (مارا) بە واتای تاڵ.‏</char></note> چونکە خودای هەرە بەتوانا ژیانی زۆر تاڵ کردم. <verse eid="RUT 1:20"/><verse number="21" style="v" sid="RUT 1:21"/>من بە پڕی ڕۆیشتم و خودا بە بەتاڵی منی هێنایەوە. بۆچی بە ناعۆمی بانگم دەکەن؟ ئەوەتا یەزدان کۆستی خستم، هەرە بەتوانا تووشی خراپەی کردم.»<verse eid="RUT 1:21"/></para>
  <para style="p">
    <verse number="22" style="v" sid="RUT 1:22"/>ئیتر ناعۆمی و ڕائووسی مۆئابی بووکی، لە وڵاتی مۆئابەوە هاتنەوە و لە سەرەتای دروێنەی جۆ چوونە ناو بێت‌لەحمەوە.<verse eid="RUT 1:22"/></para>
  <chapter eid="RUT 1"/>
  <chapter number="2" style="c" sid="RUT 2"/>
  <para style="s1">چاوپێکەوتنی ڕائووس لەگەڵ بۆعەز</para>
  <para style="p">
    <verse number="1" style="v" sid="RUT 2:1"/>ئەوە بوو مێردەکەی ناعۆمی خزمێکی هەبوو بە ناوی بۆعەز، کە پیاوماقوڵی هەمان تیرەی ئەلیمەلەخ بوو.<verse eid="RUT 2:1"/></para>
  <para style="p">
    <verse number="2" style="v" sid="RUT 2:2"/>ڕائووسی مۆئابی بە ناعۆمی گوت: «بهێڵە با بچم بۆ کێڵگە و لەدوای هەرکەسێک کە لەگەڵم میهرەبان بێت، پاشماوەی گوڵەجۆ هەڵبگرمەوە.»</para>
  <para style="p" vid="RUT 2:2">ئەویش پێی گوت: «کچم بڕۆ.» <verse eid="RUT 2:2"/><verse number="3" style="v" sid="RUT 2:3"/>ڕائووسیش ڕۆیشت و بەدوای دروێنەکەرەکاندا لە کێڵگەیەک گوڵەجۆی هەڵگرتەوە. وا ڕێککەوت کێڵگەکە هی بۆعەز بوو کە لە تیرەی ئەلیمەلەخ بوو.<verse eid="RUT 2:3"/></para>
  <para style="p">
    <verse number="4" style="v" sid="RUT 2:4"/>لەو کاتەدا بۆعەز لە بێت‌لەحمەوە هات و بە دروێنەکەرەکانی گوت: «یەزدان یارمەتیتان بدات.»</para>
  <para style="p" vid="RUT 2:4">ئەوانیش گوتیان: «با بەرەکەتی یەزدانت لەسەر بێت.»<verse eid="RUT 2:4"/></para>
  <para style="p">
    <verse number="5" style="v" sid="RUT 2:5"/>بۆعەز بە خزمەتکارەکەی گوت کە کرابوو بە سەرکار بەسەر دروێنەکەرەکاندا: «ئەم کچە هی کێیە؟»<verse eid="RUT 2:5"/></para>
  <para style="p">
    <verse number="6" style="v" sid="RUT 2:6"/>ئەویش وەڵامی دایەوە: «کچێکی مۆئابییە لەگەڵ ناعۆمی لە وڵاتی مۆئابەوە هاتووە، <verse eid="RUT 2:6"/><verse number="7" style="v" sid="RUT 2:7"/>کە پێی گوتین: ”لێمگەڕێن با گوڵەجۆ لەدوای دروێنەکەرەکان کۆبکەمەوە.“ ئیتر هات و لە بەیانییەوە هەتا ئێستا ماوەتەوە، تەنها تۆزێک نەبێت لەژێر کەپرەکە پشووی دا.»<verse eid="RUT 2:7"/></para>
  <para style="p">
    <verse number="8" style="v" sid="RUT 2:8"/>بۆعەز بە ڕائووسی گوت: «گوێ بگرە کچم. مەڕۆ بۆ کێڵگەیەکی دیکە بۆ گوڵەجۆ هەڵگرتنەوە، بەڵکو لێرە بە، لەلای کچە خزمەتکارەکانم. <verse eid="RUT 2:8"/><verse number="9" style="v" sid="RUT 2:9"/>تەماشای کێڵگەکە بکە، پیاوەکان لەکوێ دروێنە دەکەن، تۆش لەگەڵ ژنەکاندا شوێنیان بکەوە. پیاوەکانم ئاگادار کردووەتەوە دەستت لێ نەدەن. ئەگەر تینوو بوویت بڕۆ لە کوپەکان ئاو بخۆوە کە پیاوەکان ئاوی تێدەکەن.»<verse eid="RUT 2:9"/></para>
  <para style="p">
    <verse number="10" style="v" sid="RUT 2:10"/>ڕائووس کڕنۆشی برد و لەسەر ڕوو کەوت، پێی گوت: «بۆچی سەرەڕای بێگانەییم ڕەزامەندی تۆم بەدەستهێنا و گرنگیت پێدام؟»<verse eid="RUT 2:10"/></para>
  <para style="p">
    <verse number="11" style="v" sid="RUT 2:11"/>بۆعەزیش وەڵامی دایەوە: «بە تەواوی هەموو ئەو شتانەم پێ گوتراوە کە دوای مردنی پیاوەکەت بۆ خەسووت کردووە، تەنانەت وازت لە دایک و باوک و ئەو خاکەی لێی لەدایک بوویت هێناوە و هاتیت بۆ لای گەلێک کە پێشتر نەتناسیون. <verse eid="RUT 2:11"/><verse number="12" style="v" sid="RUT 2:12"/>با یەزدان چاکەی ئەم کارەت بداتەوە. با یەزدانی پەروەردگاری ئیسرائیل بە تەواوی پاداشتت بداتەوە، ئەوەی کە هاتوویت بۆ ئەوەی پەنا ببەیتە ژێر باڵەکانی.»<verse eid="RUT 2:12"/></para>
  <para style="p">
    <verse number="13" style="v" sid="RUT 2:13"/>ئەویش گوتی: «گەورەم با بەردەوام لەبەرچاوت ڕەزامەندی بەدەستبهێنم، چونکە دڵت دامەوە و دڵی کارەکەرەکەتت خۆش کرد، هەرچەندە وەکو یەکێکیش نیم لە کارەکەرەکانت.»<verse eid="RUT 2:13"/></para>
  <para style="p">
    <verse number="14" style="v" sid="RUT 2:14"/>لە کاتی نانخواردندا بۆعەز پێی گوت: «وەرە بۆ ئێرە. هەندێک نان بێنە و بیکە بەنێو سرکەکەدا و بیخۆ.»</para>
  <para style="p" vid="RUT 2:14">ئەویش لەلای دروێنەکەرەکانەوە دانیشت و بۆعەزیش جۆی برژاوی پێدا، ئیتر خواردی و تێر بوو، لێشی مایەوە. <verse eid="RUT 2:14"/><verse number="15" style="v" sid="RUT 2:15"/>کاتێک هەستا بۆ ئەوەی جۆ هەڵبگرێتەوە، بۆعەز فەرمانی بە پیاوەکانی دا: «لێیگەڕێن با لەنێو کۆڵەجۆکانیش<note caller="+" style="f"><char style="fr" closed="false">2‏:15 </char><char style="ft" closed="false">بڕوانە <char style="xt"><ref loc="DEU 24:19">دواوتار 24‏:19</ref>‏</char>.‏</char></note> جۆ هەڵبگرێتەوە و ئەزیەتی مەدەن، <verse eid="RUT 2:15"/><verse number="16" style="v" sid="RUT 2:16"/>لە دەسکەکانیش بۆی دەربهێنن. لێیگەڕێن با هەڵیبگرێتەوە و قسەی پێ مەڵێن.»<verse eid="RUT 2:16"/></para>
  <para style="p">
    <verse number="17" style="v" sid="RUT 2:17"/>ئەویش هەتا ئێوارە گوڵەجۆی هەڵگرتەوە. پاشان ئەوەی هەڵیگرتبووەوە کوتای و نزیکەی ئێفەیەک<note caller="+" style="f"><char style="fr" closed="false">2‏:17 </char><char style="ft" closed="false">‏نزیکەی سێزدە کیلۆ.‏</char></note> جۆ بوو. <verse eid="RUT 2:17"/><verse number="18" style="v" sid="RUT 2:18"/>جا هەڵیگرت و گەڕایەوە ناو شار و خەسووی ئەوەی بینی کە هەڵیگرتبووەوە. دوای ئەوەی کە ڕائووس تێری خوارد، ئەو خواردنەی دا بە خەسووی کە مابووەوە.<verse eid="RUT 2:18"/></para>
  <para style="p">
    <verse number="19" style="v" sid="RUT 2:19"/>خەسووشی پێی گوت: «ئەمڕۆ لەکوێ گۆڵەجۆت هەڵگرتەوە و لەکوێ ئیشت کرد؟ با بەرەکەتدار بێت ئەو کەسەی کە چاوی لێتە.»</para>
  <para style="p" vid="RUT 2:19">ئەویش باسی ئەو کەسەی بۆ خەسووی کرد کە لە کێڵگەکەیدا ئیشی کردووە و گوتی: «ئەو پیاوەی کە ئەمڕۆ لە کێڵگەکەیدا ئیشم کردووە ناوی بۆعەزە.»<verse eid="RUT 2:19"/></para>
  <para style="p">
    <verse number="20" style="v" sid="RUT 2:20"/>ناعۆمیش بە بووکەکەی گوت: «ئەو بەرەکەتدارە لەلایەن یەزدانەوە، ئەوەی زیندووان و مردووانی بێبەش نەکردووە لە خۆشەویستییە نەگۆڕەکەی.» ئینجا ناعۆمی پێی گوت: «ئەو پیاوە یەکێکە لە خزمە خوێنگرەکانمان<note caller="+" style="f"><char style="fr" closed="false">2‏:20 </char><char style="ft" closed="false">بڕوانە پێشەکی.‏</char></note>.»<verse eid="RUT 2:20"/></para>
  <para style="p">
    <verse number="21" style="v" sid="RUT 2:21"/>ڕائووسی مۆئابیش گوتی: «هەروەها پێی گوتم: ”لەگەڵ خزمەتکارەکانمدا بمێنەوە هەتا هەموو دروێنەکەم تەواو دەکەن.“»<verse eid="RUT 2:21"/></para>
  <para style="p">
    <verse number="22" style="v" sid="RUT 2:22"/>ناعۆمیش بە ڕائووسی بووکی گوت: «کچم وا چاکە لەگەڵ کارەکەرەکانی ئەو بچیت، نەوەک لە کێڵگەیەکی دیکە ئەزیەتت بدەن.»<verse eid="RUT 2:22"/></para>
  <para style="p">
    <verse number="23" style="v" sid="RUT 2:23"/>بەو شێوەیە ڕائووس هەتا تەواوبوونی دروێنەی گەنم و جۆ لەگەڵ کچە خزمەتکارەکانی بۆعەز لە هەڵگرتنەوە مایەوە و لەگەڵ خەسووی دەژیا.<verse eid="RUT 2:23"/></para>
  <chapter eid="RUT 2"/>
  <chapter number="3" style="c" sid="RUT 3"/>
  <para style="s1">ڕائووس و بۆعەز لە جۆخینەکە</para>
  <para style="p">
    <verse number="1" style="v" sid="RUT 3:1"/>ڕۆژێکیان ناعۆمی خەسووی بە ڕائووسی گوت: «کچم، ئایا هەوڵ نەدەم ماڵێکت بۆ پەیدا بکەم کە تێیدا بحەوێیتەوە؟ <verse eid="RUT 3:1"/><verse number="2" style="v" sid="RUT 3:2"/>بۆعەز ئەوەی کە لەگەڵ کچە خزمەتکارەکانی بوویت خزممانە و ئەوەتا ئەمشەو لەسەر جۆخینەکە<note caller="+" style="f"><char style="fr" closed="false">3‏:2 </char><char style="ft" closed="false">جۆخین یان سەرخەرمان ئەو زەوییە تەرخانکراوەیە کە لەلایەن وەرزێر و جوتیارەوە بەکارهێنراوە بۆ کوتانی دانەوێڵە لەسەری لەدوای کۆکردنەوەی لە کێڵگە.‏</char></note> شەنی جۆ دەکات. <verse eid="RUT 3:2"/><verse number="3" style="v" sid="RUT 3:3"/>خۆت بشۆ و بۆن لە خۆت بدە و خۆت بگۆڕە. پاشان بڕۆ بۆ سەر جۆخینەکە، بەڵام خۆت بۆ پیاوەکە ئاشکرا مەکە هەتا لە خواردن و خواردنەوە دەبێتەوە. <verse eid="RUT 3:3"/><verse number="4" style="v" sid="RUT 3:4"/>هەرکە پاڵکەوت، بزانە شوێنی پاڵکەوتنەکەی کوێیە. بڕۆ لای پێی هەڵبدەوە و پاڵبکەوە، ئیتر خۆی پێت دەڵێت چی بکەیت.»<verse eid="RUT 3:4"/></para>
  <para style="p">
    <verse number="5" style="v" sid="RUT 3:5"/>ئەویش پێی گوت: «هەرچییەکت گوت دەیکەم.» <verse eid="RUT 3:5"/><verse number="6" style="v" sid="RUT 3:6"/>ئیتر چووە سەر جۆخینەکە و هەموو ئەوەی کە خەسووی فەرمانی پێدا کردی.<verse eid="RUT 3:6"/></para>
  <para style="p">
    <verse number="7" style="v" sid="RUT 3:7"/>بۆعەز خواردی و خواردیەوە و دڵی خۆش بوو و چووە ژوورەوە بۆ ئەوەی لە قەراغی دانەوێڵە کۆکراوەکەدا پاڵ بکەوێت. ئەویش بەدزییەوە چووە ژوورەوە و لای پێیەکانی بۆعەزی هەڵدایەوە و پاڵکەوت. <verse eid="RUT 3:7"/><verse number="8" style="v" sid="RUT 3:8"/>لە نیوەشەودا بۆعەز پەشۆکا، ئاوڕی دایەوە و بینی ژنێک لەلای پێیەوە پاڵکەوتووە.<verse eid="RUT 3:8"/></para>
  <para style="p">
    <verse number="9" style="v" sid="RUT 3:9"/>گوتی: «تۆ کێیت؟»</para>
  <para style="p" vid="RUT 3:9">ئەویش گوتی: «من ڕائووسی کارەکەری تۆم. دامێنی کراسەکەت بدە<note caller="+" style="f"><char style="fr" closed="false">3‏:9 </char><char style="ft" closed="false">پێدادانی دامێنی کراس، دەربڕینێکە بۆ مارەبڕین بەکاردێت. لێرەدا ڕائووس مەبەستی ئەوەیە کە بۆعەز هاوسەرگیری لەگەڵ بکات.‏</char></note> بەسەر خزمەتکارەکەتدا، چونکە تۆ خوێنگری منیت.»<verse eid="RUT 3:9"/></para>
  <para style="p">
    <verse number="10" style="v" sid="RUT 3:10"/>ئەویش گوتی: «کچەکەم، با تۆ لەلایەن یەزدانەوە بەرەکەتدار بیت، چونکە ئەم چاکەیەی دواییت زیاترە لەوەی یەکەم جارت. تۆ هەوڵت نەداوە شوێن لاوان بکەویت، هەژار بن یان دەوڵەمەند. <verse eid="RUT 3:10"/><verse number="11" style="v" sid="RUT 3:11"/>ئێستاش کچی خۆم، مەترسە. هەرچییەک بڵێی بۆت دەکەم، چونکە هەموو خەڵکی شارۆچکەکەم دەزانن کە تۆ ژنێکی ڕەوشت بەرزیت. <verse eid="RUT 3:11"/><verse number="12" style="v" sid="RUT 3:12"/>ڕاستە من خوێنگرم، بەڵام خوێنگرێکی دیکە هەیە کە لە من پێشترە.<note caller="+" style="f"><char style="fr" closed="false">3‏:12 </char><char style="ft" closed="false">لە من پێشترە: بڕوانە <char style="xt"><ref loc="LEV 25:25">لێڤییەکان 25‏:25</ref>‏</char>‏.‏</char></note> <verse eid="RUT 3:12"/><verse number="13" style="v" sid="RUT 3:13"/>ئەمشەو بخەوە، بەیانی ئەگەر ئەو خزمە بە مافی پێشینەیی خزمایەتی هەستا ئەوا باشە، با بەجێی بهێنێت. بە یەزدانی زیندوو! ئەگەر ئەو نەیویست مافی پێشینەیی خزمایەتی بەجێبهێنێت، ئەوا من بەجێی دەهێنم. تۆ هەتا بەیانی پاڵبکەوە.»<verse eid="RUT 3:13"/></para>
  <para style="p">
    <verse number="14" style="v" sid="RUT 3:14"/>ئەویش لەلای پێیەوە پاڵکەوت هەتا بەرەبەیان، ئینجا پێش ئەوەی کەسێک بتوانێت بیناسێتەوە، هەستا. بۆعەز گوتی: «با کەس نەزانێت کە ئافرەتێک هاتووە بۆ سەر جۆخینەکە.»<verse eid="RUT 3:14"/></para>
  <para style="p">
    <verse number="15" style="v" sid="RUT 3:15"/>ئینجا بۆعەز بە ڕائووسی گوت: «چارۆکەکەی بەرت بهێنە و بیگرەوە.» ئەویش گرتییەوە و بۆعەزیش شەش پێوانە جۆی کردە ناوی و دای بەسەر شانیدا. ئینجا بۆعەز چووە ناو شارۆچکەکەوە.<verse eid="RUT 3:15"/></para>
  <para style="p">
    <verse number="16" style="v" sid="RUT 3:16"/>ڕائووسیش کە هات بۆ لای خەسووی، خەسووی لێی پرسی: «کچم چیت کرد؟»</para>
  <para style="p" vid="RUT 3:16">ئەویش پیاوەکە هەرچییەکی بۆ کردبوو بۆی گێڕایەوە. <verse eid="RUT 3:16"/><verse number="17" style="v" sid="RUT 3:17"/>گوتی: «ئەم شەش پێوانە جۆیە ئەو پێیدام، چونکە گوتی: ”بە دەستبەتاڵی مەچووەوە لای خەسووت.“»<verse eid="RUT 3:17"/></para>
  <para style="p">
    <verse number="18" style="v" sid="RUT 3:18"/>ئینجا ناعۆمی گوتی: «کچم، دابنیشە هەتا دەزانیت کارەکە چی لێدێت، چونکە پیاوەکە هێور نابێتەوە هەتا ئەمڕۆ کارەکە تەواو نەکات.»<verse eid="RUT 3:18"/></para>
  <chapter eid="RUT 3"/>
  <chapter number="4" style="c" sid="RUT 4"/>
  <para style="s1">بۆعەز ڕائووس لە خۆی مارە دەکات</para>
  <para style="p">
    <verse number="1" style="v" sid="RUT 4:1"/>هەر لەو ماوەیەدا بۆعەز چوو بۆ لای دەروازەی شارۆچکەکە و لەوێ دانیشت. ئەوە بوو کاتێک ئەو خوێنگرەی کە بۆعەز باسی کرد لەوێوە تێدەپەڕی، بۆعەز گوتی: «خزمە، لابدە و لێرە دابنیشە.» ئەویش لایدا و دانیشت.<verse eid="RUT 4:1"/></para>
  <para style="p">
    <verse number="2" style="v" sid="RUT 4:2"/>ئینجا بۆعەز دە پیاوی لە پیرانی شارۆچکەکە برد و پێی گوتن: «لێرە دابنیشن.» ئەوانیش دانیشتن. <verse eid="RUT 4:2"/><verse number="3" style="v" sid="RUT 4:3"/>ئینجا بە خوێنگرەکەی<note caller="+" style="f"><char style="fr" closed="false">4‏:3 </char><char style="ft" closed="false">یەکێک لە ئەرکەکانی خوێنگر پاراستنی ناو و سەروەتی مردووەکەیە.‏</char></note> گوت: «ناعۆمی کە لە وڵاتی مۆئاب گەڕاوەتەوە، پارچە زەوییەکی هەیە کە هی ئەلیمەلەخی برامانە دەیفرۆشێت. <verse eid="RUT 4:3"/><verse number="4" style="v" sid="RUT 4:4"/>منیش پێم وایە ئەرکی منە کە پێت بڵێم لەبەردەمی دانیشتووان و لەبەردەمی پیرانی گەلەکەم بیکڕە. ئیتر ئەگەر دەیکڕیتەوە بیکڕەوە و ئەگەر نایکڕیتەوە ئەوا پێم بڵێ با بزانم، چونکە تۆ لەپێشتریت بۆ کڕینەوەی، دوای تۆ من.»</para>
  <para style="p" vid="RUT 4:4">ئەویش گوتی: «دەیکڕمەوە.»<verse eid="RUT 4:4"/></para>
  <para style="p">
    <verse number="5" style="v" sid="RUT 4:5"/>بۆعەزیش گوتی: «ئەو ڕۆژەی زەوییەکە لە ناعۆمی دەکڕیت، پێویستە ڕائووسی مۆئابیش بخوازیت کە ژنی مردووەکەیە، بۆ ئەوەی میراتەکە بە ناوی مردووەکە بکەیت.»<verse eid="RUT 4:5"/></para>
  <para style="p">
    <verse number="6" style="v" sid="RUT 4:6"/>خوێنگرەکەش گوتی: «من خۆم ناتوانم بیکڕمەوە، نەوەک میراتەکەی خۆم تێکبدەم. جا تۆ خۆت بیکڕەوە، چونکە من ناتوانم بیکڕمەوە.»<verse eid="RUT 4:6"/></para>
  <para style="p">
    <verse number="7" style="v" sid="RUT 4:7"/>وا باو بوو لە ئیسرائیلدا بۆ سەلماندنی ئەنجامدانی هەموو کارێکی مافی کڕینەوە و گواستنەوەی خاوەنداریێتی موڵک، کابرا پێڵاوەکەی دابکەنێت و بیداتە لایەنی بەرامبەر. ئیتر ئەمە ئەو نەریتە بوو کە لە ئیسرائیل دەگیرایەبەر.<verse eid="RUT 4:7"/></para>
  <para style="p">
    <verse number="8" style="v" sid="RUT 4:8"/>ئینجا خوێنگرەکە بە بۆعەزی گوت: «خۆت بیکڕە.» ئیتر پێڵاوەکەی داکەند.<verse eid="RUT 4:8"/></para>
  <para style="p">
    <verse number="9" style="v" sid="RUT 4:9"/>بۆعەزیش بە پیرەکان و هەموو خەڵکەکەی گوت: «ئێوە ئەمڕۆ شایەتن کە من هەرچییەک هی ئەلیمەلەخ و هەرچییەک هی کیلیۆن و مەحلۆن بوو لە دەستی ناعۆمی کڕیمەوە. <verse eid="RUT 4:9"/><verse number="10" style="v" sid="RUT 4:10"/>هەروەها ڕائووسی مۆئابی ژنی مەحلۆنیشم لە خۆم مارە کرد هەتا ببێت بە ژنم، بۆ ئەوەی میراتەکە بە ناوی مردووەکە بکەم، تاکو ناوی مردووەکە لەنێو گەلەکەی کوێر نەبێتەوە و لە تۆماری شارۆچکەکەیدا نەسڕێتەوە. ئێوە ئەمڕۆ شایەتن!»<verse eid="RUT 4:10"/></para>
  <para style="p">
    <verse number="11" style="v" sid="RUT 4:11"/>هەموو خەڵکەکە و پیرەکان کە لەناو دەروازەکە دانیشتبوون، گوتیان: «ئێمە شایەتین. با یەزدان ئەو ژنەی کە دێتە ماڵەکەت وەکو ڕاحێل و لێئەی لێ بکات کە بنەماڵەی ئیسرائیلیان دروستکرد. ئیتر با مەزن بیت لە ئەفراتە و ناودار بیت لە بێت‌لەحم. <verse eid="RUT 4:11"/><verse number="12" style="v" sid="RUT 4:12"/>هەروەها ماڵەکەت و ئەو وەچەیەی یەزدان لەم ژنە دەتداتێ وەکو بنەماڵەی پێرێز بێت ئەوەی لە تامار لەدایک بوو بۆ یەهودا.»<verse eid="RUT 4:12"/></para>
  <para style="s1">بنەچەی داود</para>
  <para style="p">
    <verse number="13" style="v" sid="RUT 4:13"/>ئیتر بۆعەز ڕائووسی هێنا و گواستییەوە، یەزدانیش سکپڕبوونی پێ بەخشی و کوڕێکی بوو. <verse eid="RUT 4:13"/><verse number="14" style="v" sid="RUT 4:14"/>ژنان بە ناعۆمییان گوت: «ستایش بۆ ئەو یەزدانەی ئەمڕۆ بێ خوێنگری نەکردیت. با ناوی بۆعەز لە ئیسرائیلدا دەنگ بداتەوە. <verse eid="RUT 4:14"/><verse number="15" style="v" sid="RUT 4:15"/>دەبێتە نوێکەرەوەی گیانت و لە پیریتدا بەخێوت دەکات، چونکە لە بووکەکەت بووە کە تۆی خۆشدەوێت و بۆ تۆ لە حەوت کوڕ باشترە.»<verse eid="RUT 4:15"/></para>
  <para style="p">
    <verse number="16" style="v" sid="RUT 4:16"/>ناعۆمیش کوڕەکەی هەڵگرت و لە باوەشی کرد و بوو بە دایەنی. <verse eid="RUT 4:16"/><verse number="17" style="v" sid="RUT 4:17"/>ژنە دراوسێکان گوتیان «کوڕێک لەدایک بوو بۆ ناعۆمی» و ناویان لێنا عوبێد، کە باوکی یەسای باوکی داود بوو.<verse eid="RUT 4:17"/></para>
  <para style="li4">
    <verse number="18" style="v" sid="RUT 4:18"/>ئەمانەش نەوەکانی پێرێزن:</para>
  <para style="b" vid="RUT 4:18"/>
  <para style="li1" vid="RUT 4:18">پێرێز باوکی حەسرۆن بوو،<verse eid="RUT 4:18"/></para>
  <para style="li1">
    <verse number="19" style="v" sid="RUT 4:19"/>حەسرۆنیش باوکی ڕام بوو،</para>
  <para style="li1" vid="RUT 4:19">ڕامیش باوکی عەمیناداب بوو،<verse eid="RUT 4:19"/></para>
  <para style="li1">
    <verse number="20" style="v" sid="RUT 4:20"/>عەمینادابیش باوکی نەحشۆن بوو،</para>
  <para style="li1" vid="RUT 4:20">نەحشۆنیش باوکی سەلمۆن بوو،<verse eid="RUT 4:20"/></para>
  <para style="li1">
    <verse number="21" style="v" sid="RUT 4:21"/>سەلمۆنیش باوکی بۆعەز بوو،</para>
  <para style="li1" vid="RUT 4:21">بۆعەزیش باوکی عوبێد بوو،<verse eid="RUT 4:21"/></para>
  <para style="li1">
    <verse number="22" style="v" sid="RUT 4:22"/>عوبێدیش باوکی یەسا بوو و</para>
  <para style="li1" vid="RUT 4:22">یەساش باوکی داود بوو.<verse eid="RUT 4:22"/></para>
  <chapter eid="RUT 4"/>
</usx>
