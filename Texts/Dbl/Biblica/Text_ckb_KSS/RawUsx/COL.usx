<?xml version="1.0" encoding="UTF-8"?>
<usx version="3.0">
  <book code="COL" style="id">- Kurdi Sorani Standard</book>
  <para style="rem">Copyright © 1998, 2011, 2016, 2020 by Biblica, Inc‎.‎‎‎</para>
  <para style="h">کۆلۆسی</para>
  <para style="toc1">نامەی پۆڵس بۆ باوەڕدارانی کۆلۆسی</para>
  <para style="toc2">کۆلۆسی</para>
  <para style="toc3">کۆلۆسی</para>
  <para style="mt1">نامەی پۆڵس بۆ باوەڕدارانی کۆلۆسی</para>
  <para style="imt1">کورتە باسێک</para>
  <para style="ip">کۆلۆسی شارێکی بچووک بوو لە ئاسیای بچووک کە دەکەوتە ڕۆژهەڵاتی شاری ئەفەسۆس. کاتێک پۆڵس بۆ ماوەی سێ ساڵ لە ئەفەسۆس بوو، ئەپەفراس لەوێ باوەڕی هێنا و گەڕایەوە کۆلۆسی و کڵێسای لێ دامەزراند ‏<char style="xt">(<ref loc="COL 1:7-8">1‏:7‏-8</ref> و <ref loc="ACT 19:10">کردار 19‏:10</ref>‏)‏</char>. کڵێسای کۆلۆسی لە سەرەتادا کڵێسایەکی لاواز بوو، هەر بۆیە بووە ئامانجی مامۆستایانی درۆزن و بڵاوکردنەوەی بیری خراپ، وەکو: ناسینی خودا و ڕزگاریی تەواو لە فریشتە پەرستن و خۆ برسی و تینووکردن و گرنگیدان بە هەندێک بابەتی تەوراتی جولەکە. هەر بۆیە ئەپەفراس ویستی سەردانی پۆڵس بکات کە لە ڕۆما لە بەندیخانەدا بوو. لەو کاتەدا پۆڵس ئەم نامەیەی لە دژی فێرکردنە هەڵەکان بۆ کڵێسای کۆلۆسی نووسی، سەبارەت بە تێگەیشتنی تەواوەتی مەسیح بۆ ناسینی خودا. «خودا بە هەموو پڕی خۆی لە جەستەی مەسیح نیشتەجێ بووە، ئێوەش بە یەکبوون لەگەڵ مەسیحدا پڕ بوون لە خودا. مەسیح سەری هەموو سەرۆکایەتی و دەسەڵاتێکە.» ‏<char style="xt">(<ref loc="COL 2:9-10">2‏:9‏-10</ref>‏)‏</char>.</para>
  <para style="ip">بابەتی سەرەکی ئەم نامەیە ئەوەیە کە مەسیح خۆی خودایە و لە جەستەدا دەرکەوت و گەورەی هەموو بوونەوەرانە. بەهۆی ئەوەوە گوناهەکانمان سڕانەوە و لەگەڵ خودا ئاشتکراینەوە. هەروەها بە باوەڕ لەگەڵ ئەوین، لە مردن و هەستانەوەی لەگەڵ ئەو یەکدەگرین. کەواتە پێویستە لەگەڵ مەسیح و لەگەڵ باوەڕداران ببینە یەک. دەکرێ نامەکە بۆ چەند بەشێک دابەش بکەین:</para>
  <para style="ili">1. سڵاو و نوێژ ‏<char style="xt">(<ref loc="COL 1:1-14">1‏:1‏-14</ref>‏)‏</char>.</para>
  <para style="ili">2. سەروەری مەسیح ‏<char style="xt">(<ref loc="COL 1:15-23">1‏:15‏-23</ref>‏)‏</char>.</para>
  <para style="ili">3. خزمەتی نێردراویێتی پۆڵس ‏<char style="xt">(<ref loc="COL 1:24-2:5">1‏:24‏–2‏:5</ref>‏)‏</char>.</para>
  <para style="ili">4. وەڵامدانەوەی مامۆستایانی درۆزن ‏<char style="xt">(<ref loc="COL 2:6-23">2‏:6‏-23</ref>‏)‏</char>.</para>
  <para style="ili">5. ڕێنمایی بۆ ژیانی نوێ لەگەڵ مەسیح ‏<char style="xt">(<ref loc="COL 3:1-4:1">3‏:1‏–4‏:1</ref>‏)‏</char>.</para>
  <para style="ili">6. هاندان بۆ نوێژکردن و دەنگوباسی باوەڕداران ‏<char style="xt">(<ref loc="COL 4:2-18">4‏:2‏-18</ref>‏)‏</char>.</para>
  <para style="ie"/>
  <chapter number="1" style="c" sid="COL 1"/>
  <para style="p">
    <verse number="1" style="v" sid="COL 1:1"/>لە پۆڵسەوە کە بە خواستی خودا نێردراوی عیسای مەسیحە، هەروەها لە تیمۆساوسی برامانەوە،<verse eid="COL 1:1"/></para>
  <para style="b"/>
  <para style="p">
    <verse number="2" style="v" sid="COL 1:2"/>بۆ گەلی پیرۆزی خودا لە شاری کۆلۆسی، ئەو خوشک و برا دڵسۆزانەی کە لەگەڵ مەسیح یەکن<note caller="+" style="f"><char style="fr" closed="false">1‏:2 </char><char style="fq" closed="false">کە لەگەڵ مەسیح یەکن </char><char style="ft" closed="false">لە زمانی یۆنانیدا (لە مەسیحدا) بەکارهاتووە.‏</char></note>:</para>
  <para style="b" vid="COL 1:2"/>
  <para style="p" vid="COL 1:2">با نیعمەت<note caller="+" style="f"><char style="fr" closed="false">1‏:2 </char><char style="ft" closed="false">نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت.</char></note> و ئاشتی لە خودای باوکمانەوە لەگەڵتان بێت.<verse eid="COL 1:2"/></para>
  <para style="b"/>
  <para style="s1">سوپاس و نوێژکردن</para>
  <para style="p">
    <verse number="3" style="v" sid="COL 1:3"/>کاتێک نوێژتان بۆ دەکەین هەردەم سوپاسی خودا، باوکی عیسای مەسیحی خاوەن شکۆمان دەکەین، <verse eid="COL 1:3"/><verse number="4" style="v" sid="COL 1:4"/>چونکە هەواڵی باوەڕی ئێوەمان بە عیسای مەسیح پێگەیشت لەگەڵ ئەو خۆشەویستییەی بۆ هەموو گەلی پیرۆزی خودا هەتانە. <verse eid="COL 1:4"/><verse number="5" style="v" sid="COL 1:5"/>ئەو باوەڕ و خۆشەویستییە دەرئەنجامی ئەو هیوایەیە کە لە ئاسماندا بۆتان دانراوە، ئەوەی پێشتر لە پەیامی ڕاستی ئینجیل بیستتان، <verse eid="COL 1:5"/><verse number="6" style="v" sid="COL 1:6"/>کە گەیشتە لاتان. وەک هەموو جیهان<note caller="+" style="f"><char style="fr" closed="false">1‏:6 </char><char style="ft" closed="false">مەبەست لە سنووری ئیمپراتۆریەتی ڕۆمانییە.‏</char></note>، ئەم ئینجیلە بەرهەمدارە و لەنێوانتاندا زیاد دەکات، لەو ڕۆژەوەی نیعمەتی ڕاستی خوداتان بیست و ناسیتان. <verse eid="COL 1:6"/><verse number="7" style="v" sid="COL 1:7"/>وەک لە ئەپەفراسی هاوکاری خۆشەویستمان فێربوون، کە لە پێناوتاندا خزمەتکارێکی دڵسۆزە بۆ مەسیح و <verse eid="COL 1:7"/><verse number="8" style="v" sid="COL 1:8"/>باسی خۆشەویستی ئێوەی کرد لە ڕۆحی پیرۆزدا.<verse eid="COL 1:8"/></para>
  <para style="p">
    <verse number="9" style="v" sid="COL 1:9"/>لەبەر ئەم هۆیە ئێمەش لەو ڕۆژەوەی بیستمان، بێ وەستان لە پێناوی ئێوە نوێژ دەکەین، داوا لە خودا دەکەین کە لە ڕێگای هەموو دانایی و تێگەیشتنێکی ڕۆحییەوە پڕ بن لە زانینی خواستی ئەو، <verse eid="COL 1:9"/><verse number="10" style="v" sid="COL 1:10"/>بۆ ئەوەی بە شێوەیەک بژین کە شیاوی مەسیحی خاوەن شکۆ بێت و بە تەواوی جێگای ڕەزامەندیی ئەو بێت، لە هەموو چاکەکارییەک بەرهەمدار بن و لە ناسینی خودا گەشە بکەن. <verse eid="COL 1:10"/><verse number="11" style="v" sid="COL 1:11"/>با مەسیح بەگوێرەی توانای شکۆی خۆی بە هەموو هێزێک بەهێزتان بکات، بۆ هەموو دانبەخۆداگرتن و ئارامگرتنێک، بە خۆشییەوە <verse eid="COL 1:11"/><verse number="12" style="v" sid="COL 1:12"/>سوپاسی خودای باوک بکەن ئەوەی کە وای کرد ئێوە شایستەی هاوبەشی بن لە میراتی گەلی پیرۆزی خۆی لە پاشایەتی ڕووناکیدا. <verse eid="COL 1:12"/><verse number="13" style="v" sid="COL 1:13"/>خودای باوک ئەوەی لە دەسەڵاتی تاریکی دەربازی کردین و ئێمەی بۆ شانشینی کوڕە خۆشەویستەکەی گواستەوە، <verse eid="COL 1:13"/><verse number="14" style="v" sid="COL 1:14"/>بە یەکبوون لەگەڵ ئەودا کڕدراینەوە<note caller="+" style="f"><char style="fr" closed="false">1‏:14 </char><char style="ft" closed="false">مەبەست لە کڕینەوەی مرۆڤە لە کۆیلایەتی گوناه بە خوێنی عیسا.‏</char></note>، واتا لێخۆشبوونی گوناهمان وەرگرت.<verse eid="COL 1:14"/></para>
  <para style="s1">عیسا وێنەی خودای نەبینراوە</para>
  <para style="p">
    <verse number="15" style="v" sid="COL 1:15"/>کوڕەکە وێنەی خودای نەبینراوە، نۆبەرەیە<note caller="+" style="f"><char style="fr" closed="false">1‏:15 </char><char style="ft" closed="false">نۆبەرە: مەبەست لەوەیە کە عیسا بەدینەهێنراوە، بەڵکو سەرۆکی هەموو بەدیهێنراوانە.‏</char></note> و لە سەرووی هەموو بەدیهێنراوانە، <verse eid="COL 1:15"/><verse number="16" style="v" sid="COL 1:16"/>چونکە بەو هەموو شتێک بەدیهێنرا: لە ئاسمان و لەسەر زەوی، بینراو و نەبینراو، تەخت یان دەسەڵات، سەرۆکایەتی یان حوکومڕانی، هەمووی لە ڕێگەی ئەوەوە و بۆ ئەو بەدیهێنران. <verse eid="COL 1:16"/><verse number="17" style="v" sid="COL 1:17"/>ئەو پێش هەموو شتێکە و هەموو شتێکیش بەو یەکیگرتووە. <verse eid="COL 1:17"/><verse number="18" style="v" sid="COL 1:18"/>ئەو سەری جەستەیە کە کڵێسایە. ئەو سەرەتایە و نۆبەرەی نێو مردووانە، تاکو لە سەرووی هەموو شتێکەوە بێت، <verse eid="COL 1:18"/><verse number="19" style="v" sid="COL 1:19"/>چونکە خودا خۆشحاڵ بوو بە هەموو پڕیی خۆی لە مەسیحدا نیشتەجێ بێت، <verse eid="COL 1:19"/><verse number="20" style="v" sid="COL 1:20"/>لە ڕێگەی ئەوەوە هەموو شتێک لەگەڵ خۆیدا ئاشت بکاتەوە و بە خوێنی خاچەکەی ئاشتی بنێتەوە، ئەگەر لەسەر زەوی بێت یان لە ئاسمان.<verse eid="COL 1:20"/></para>
  <para style="p">
    <verse number="21" style="v" sid="COL 1:21"/>ئێوە پێشتر لە خودا دابڕابوون و دوژمن بوون لە بیرکردنەوە بە خراپەکاری، <verse eid="COL 1:21"/><verse number="22" style="v" sid="COL 1:22"/>بەڵام ئێستا بە مردنی جەستەی مرۆڤانەی مەسیح ئاشتی کردنەوە، تاکو لەبەردەمی بە پیرۆزی و بێ لەکە و بێ کەموکوڕی پێشکەشتان بکات، <verse eid="COL 1:22"/><verse number="23" style="v" sid="COL 1:23"/>ئەگەر بەردەوام بن لەسەر ئەو باوەڕە و دامەزراو و چەسپاو بن، لانەدەن لە هیوای ئەو مزگێنییەی بیستتان، ئەوەی بۆ هەموو بەدیهێنراوانی ژێر ئاسمان ڕاگەیەنراوە، خۆشم وەک پۆڵس بۆی بوومە خزمەتکار.<verse eid="COL 1:23"/></para>
  <para style="s1">تێکۆشانی پۆڵس بۆ باوەڕداران</para>
  <para style="p">
    <verse number="24" style="v" sid="COL 1:24"/>ئێستا دڵشادم بە ئازارەکانم لە پێناوی ئێوەدا و پاشماوەی تەنگانەی مەسیح لە جەستەی خۆمدا تەواو<note caller="+" style="f"><char style="fr" closed="false">1‏:24 </char><char style="ft" closed="false">مەسیح بەردەوامە لە ئازارکێشان، بە ئامادەبوونی خۆی لەسەر زەوی. بڕوانە <char style="xt"><ref loc="ACT 9:5">کردار 9‏:5</ref>‏</char>‏.‏</char></note> دەکەم، لە پێناوی جەستەی ئەو، کە کڵێسایە. <verse eid="COL 1:24"/><verse number="25" style="v" sid="COL 1:25"/>من بووم بە خزمەتکاری کڵێسا بەپێی ئەو ئەرکەی کە لەلایەن خوداوە پێم سپێردراوە، تاوەکو تەواوی پەیامەکەی خوداتان پێ ڕابگەیەنم، <verse eid="COL 1:25"/><verse number="26" style="v" sid="COL 1:26"/>واتا ئەو نهێنییەی سەردەمانێکی زۆر و نەوە لەدوای نەوە شاردراوە بوو، ئێستا بۆ گەلی پیرۆزی خودا ئاشکرا کرا. <verse eid="COL 1:26"/><verse number="27" style="v" sid="COL 1:27"/>پلانی خودا ئەوەیە کە دەوڵەمەندی شکۆی نهێنییەکە بۆ گەلی خودا لەنێو نەتەوەکاندا ئاشکرا بکات، نهێنییەکەش ئەوەیە کە مەسیح لەناوتاندایە، ئەمەش هیوای شکۆدارییە.<verse eid="COL 1:27"/></para>
  <para style="p">
    <verse number="28" style="v" sid="COL 1:28"/>ئێمە ئەو ڕادەگەیەنین، هەموو کەسێک ئاگادار دەکەینەوە و بەوپەڕی داناییەوە فێریان دەکەین، بۆ ئەوەی بتوانین هەر یەکێکیان وەک کەسێکی پێگەیشتوو بە یەکبوون لەگەڵ مەسیحدا<note caller="+" style="f"><char style="fr" closed="false">1‏:28 </char><char style="fq" closed="false">بە یەکبوون لەگەڵ مەسیح </char><char style="ft" closed="false">لە زمانی یۆنانیدا (لە مەسیحدا) بەکارهاتووە.‏</char></note> بهێنینە بەردەم خودا. <verse eid="COL 1:28"/><verse number="29" style="v" sid="COL 1:29"/>بۆ ئەمەش ماندوو دەبم و تێدەکۆشم، بەگوێرەی کارەکەی کە بەهێزەوە لە مندا کار دەکات.<verse eid="COL 1:29"/></para>
  <chapter eid="COL 1"/>
  <chapter number="2" style="c" sid="COL 2"/>
  <para style="p">
    <verse number="1" style="v" sid="COL 2:1"/>دەمەوێ بزانن چ خەباتێک دەکەم بۆ ئێوە و ئەوانەی لە شاری لاودیکییان و هەموو ئەوانەی ڕووبەڕوو منیان نەبینیوە، <verse eid="COL 2:1"/><verse number="2" style="v" sid="COL 2:2"/>تاکو ورەیان بەرزبێتەوە و لە خۆشەویستیدا یەکبگرن بۆ ئەوپەڕی دەوڵەمەندی لە تێگەیشتنی تەواو، تاکو نهێنی خودا بناسین، واتا مەسیح، <verse eid="COL 2:2"/><verse number="3" style="v" sid="COL 2:3"/>کە لە ئەودا هەموو گەنجینەی دانایی و زانیاری شاردراوەتەوە. <verse eid="COL 2:3"/><verse number="4" style="v" sid="COL 2:4"/>ئەمە دەڵێم تاکو کەس بە قسەی لووس چەواشەتان نەکات. <verse eid="COL 2:4"/><verse number="5" style="v" sid="COL 2:5"/>هەرچەندە بە جەستە لەلاتان نیم، بەڵام بە ڕۆح لەگەڵتانم، دڵشادم کاتێک ڕێکی و چەسپاوی باوەڕتان بە مەسیح دەبینم.<verse eid="COL 2:5"/></para>
  <para style="s1">تەواوەتی مەسیح</para>
  <para style="p">
    <verse number="6" style="v" sid="COL 2:6"/>ئیتر هەروەک چۆن عیسای مەسیحتان بە پەروەردگاری خۆتان وەرگرتووە، بە یەکبوون لەگەڵ ئەو بەردەوام بن لە ژیان، <verse eid="COL 2:6"/><verse number="7" style="v" sid="COL 2:7"/>لە ئەودا ڕەگ دابکوتن و خۆتان بنیاد بنێن. وەک فێربوون چەسپاو بن لە باوەڕدا، هەروەها با دڵتان پڕ لە سوپاسگوزاری بێت.<verse eid="COL 2:7"/></para>
  <para style="p">
    <verse number="8" style="v" sid="COL 2:8"/>ئاگاداربن کەس بە فەلسەفەی پووچ و هەڵخەڵەتێنەر دیلتان نەکات، کە پشت بە نەریتی خەڵک و بنەما بنەڕەتییەکانی جیهان دەبەستێت، نەک بە مەسیح.<verse eid="COL 2:8"/></para>
  <para style="p">
    <verse number="9" style="v" sid="COL 2:9"/>خودا بە هەموو پڕیی خۆی لە جەستەی مەسیحدا نیشتەجێیە، <verse eid="COL 2:9"/><verse number="10" style="v" sid="COL 2:10"/>ئێوەش بە یەکبوون لەگەڵ مەسیحدا پڕ بوون لە خودا. مەسیح سەری هەموو سەرۆکایەتی و دەسەڵاتێکە. <verse eid="COL 2:10"/><verse number="11" style="v" sid="COL 2:11"/>هەروەها بە یەکبوونتان لەگەڵ مەسیحدا ئێوە خەتەنەیەک کراون کە بە دەستی مرۆڤ ناکرێت. پێشتر تەواوی سروشتە گوناهبارەکەتان لەلایەن جەستەوە بەڕێوەدەبردرا، بەڵام کاتێک ئێوە لەلایەن مەسیحەوە خەتەنە کران<note caller="+" style="f"><char style="fr" closed="false">2‏:11 </char><char style="ft" closed="false">مەبەست خەتەنەکردنی دڵ بە ڕۆحی مەسیح. بڕوانە <char style="xt"><ref loc="ROM 2:29">ڕۆما 2‏:29</ref>‏</char>‏.‏</char></note>، سروشتە گوناهبارەکە داماڵرا. <verse eid="COL 2:11"/><verse number="12" style="v" sid="COL 2:12"/>لە کاتی لەئاوهەڵکێشانتان لەگەڵ ئەودا نێژران، لەگەڵ ئەویش هەستێنرانەوە بەهۆی باوەڕتان بە توانای خودا، کە لەنێو مردووان هەڵیستاندەوە.<verse eid="COL 2:12"/></para>
  <para style="p">
    <verse number="13" style="v" sid="COL 2:13"/>ئێوەش کە بەهۆی گوناه و خەتەنە نەکردنی جەستەتان مردبوون، خودا لەگەڵ مەسیحدا زیندووی کردنەوە. لە هەموو گوناهەکانمان خۆشبوو. <verse eid="COL 2:13"/><verse number="14" style="v" sid="COL 2:14"/>ئەو تۆمارە یاساییەی سڕییەوە<note caller="+" style="f"><char style="fr" closed="false">2‏:14 </char><char style="ft" closed="false">تۆماری قەرزەکانی ئێمە کە گوناهەکانمانە.‏</char></note> کە ئێمەی پێ گوناهبار ببووین و لە دژمان بوو، هەڵیگرت و بە خاچەوە بزمارکوتی کرد. <verse eid="COL 2:14"/><verse number="15" style="v" sid="COL 2:15"/>سەرۆکەکان و دەسەڵاتدارانی چەککرد و بە ئاشکرا کردنییە پەند و لە خاچدا بەسەریاندا زاڵبوو.<verse eid="COL 2:15"/></para>
  <para style="p">
    <verse number="16" style="v" sid="COL 2:16"/>بۆیە با کەس لە خواردن و خواردنەوە یان لەبارەی جەژن یان ئاهەنگی دەستپێکی مانگ یان شەممە حوکمتان نەدات. <verse eid="COL 2:16"/><verse number="17" style="v" sid="COL 2:17"/>ئەمانە سێبەری داهاتوون، بەڵام ڕاستییەکە لە مەسیحدایە. <verse eid="COL 2:17"/><verse number="18" style="v" sid="COL 2:18"/>مەهێڵن ئەوانەی کە حەز دەکەن خۆیان بە درۆ نزم بکەنەوە و فریشتەکان بپەرستن لە خەڵاتەکە بێبەشتان بکەن. ئەو جۆرە کەسانە زۆر بە وردی باسی ئەو شتانە دەکەن کە بینیویانە، لەخۆبایی بوون بەو بیرۆکە پووچە دنیاییانەی کە لە مێشکیاندایە. <verse eid="COL 2:18"/><verse number="19" style="v" sid="COL 2:19"/>ئەم جۆرە کەسانە دەست بە مەسیحەوە ناگرن، ئەوەی کە سەری تەواوی جەستەیە و بەهۆیەوە هەموو جەستەکە هێز وەردەگرێت، لە ڕێگەی جومگە و بەستەرەکانەوە بە یەکتر بەستراونەتەوە، بەو شێوەیەی کە خودا دەیەوێت گەشە دەکات.<verse eid="COL 2:19"/></para>
  <para style="p">
    <verse number="20" style="v" sid="COL 2:20"/>لە کاتێکدا ئێوە سەبارەت بە بنەماکانی جیهان لەگەڵ مەسیحدا مردن، ئیتر بۆچی وەک ئەوەی لە جیهاندا بژین، ملکەچی ئەم ئەرکانە دەبن: <verse eid="COL 2:20"/><verse number="21" style="v" sid="COL 2:21"/>«مەیگرە! تامی مەکە! دەستی لێ مەدە!»؟ <verse eid="COL 2:21"/><verse number="22" style="v" sid="COL 2:22"/>ئەمانە هەموویان ئەرکی تایبەتن بەو شتانەی کە لەناودەچن، تەنها چەند یاسا و فێرکردنێکن کە خەڵک دایناون. <verse eid="COL 2:22"/><verse number="23" style="v" sid="COL 2:23"/>بە ڕواڵەت شێوەی داناییان هەیە، لە پەرستنی هەڵبەستراو<note caller="+" style="f"><char style="fr" closed="false">2‏:23 </char><char style="ft" closed="false">مەبەستی لەوەیە کە مرۆڤ خۆی ئایینی بۆ خۆی دروستکردووە و بەسەر خۆیدا دەیسەپێنێ.‏</char></note> و خۆدەرخستن بە بێفیزی و توندوتیژی جەستە، بەڵام ئەوانە لە دامرکاندنەوەی هەوەسەکانی جەستە کاریگەرییان نییە.<verse eid="COL 2:23"/></para>
  <chapter eid="COL 2"/>
  <chapter number="3" style="c" sid="COL 3"/>
  <para style="s1">باوەڕدار و مەسیح</para>
  <para style="p">
    <verse number="1" style="v" sid="COL 3:1"/>لەبەر ئەوەی ئێوە لەگەڵ مەسیحدا هەستێنرانەوە، کەواتە بۆ ئەو شتانەی سەرەوە کۆشش بکەن، لەوێ مەسیح لە دەستەڕاستی خودا دانیشتووە. <verse eid="COL 3:1"/><verse number="2" style="v" sid="COL 3:2"/>بایەخ بەو شتانەی سەرەوە بدەن، نەک ئەوانەی لەسەر زەوین، <verse eid="COL 3:2"/><verse number="3" style="v" sid="COL 3:3"/>چونکە ئێوە مردن، ژیانیشتان لەگەڵ مەسیح لە خودادا شاردراوەتەوە. <verse eid="COL 3:3"/><verse number="4" style="v" sid="COL 3:4"/>کاتێک مەسیح دەردەکەوێت کە ژیانتانە، ئەوسا ئێوەش لەگەڵیدا لە شکۆمەندیدا دەردەکەون.<verse eid="COL 3:4"/></para>
  <para style="p">
    <verse number="5" style="v" sid="COL 3:5"/>کەواتە ئارەزووە دنیاییەکانتان بمرێنن: داوێنپیسی، گڵاوی، هەوەسبازی، ئارەزووی خراپ، چاوبرسیێتی کە جۆرێکە لە بتپەرستی، <verse eid="COL 3:5"/><verse number="6" style="v" sid="COL 3:6"/>چونکە بەهۆیانەوە تووڕەیی خودا دێتە سەر یاخیبووان. <verse eid="COL 3:6"/><verse number="7" style="v" sid="COL 3:7"/>ئێوەش جاران ئاوا هەڵسوکەوتتان دەکرد، کاتێک تێیاندا دەژیان. <verse eid="COL 3:7"/><verse number="8" style="v" sid="COL 3:8"/>بەڵام ئێستا هەموو ئەوانە فڕێبدەن: هەڵچوون، تووڕەیی، قین، بوختان، قسەی ناشیرین لە زارتان. <verse eid="COL 3:8"/><verse number="9" style="v" sid="COL 3:9"/>لەگەڵ یەکتری درۆ مەکەن، چونکە مرۆڤە کۆنەکە و کردەوەکانتان داکەندووە و <verse eid="COL 3:9"/><verse number="10" style="v" sid="COL 3:10"/>مرۆڤێکی نوێتان لەبەرکردووە، ئەوەی بەگوێرەی وێنەی بەدیهێنەرەکەی بە ناسینی نوێ بووەتەوە. <verse eid="COL 3:10"/><verse number="11" style="v" sid="COL 3:11"/>لەوێدا جولەکە و ناجولەکە نییە، خەتەنەکراو و خەتەنەنەکراو، بەربەری<note caller="+" style="f"><char style="fr" closed="false">3‏:11 </char><char style="ft" closed="false">بەربەری: ئەو کەسانەی کە بە زمانی یۆنانی قسە ناکەن، بە کەسانی نا ڕۆشنبیر هەژماردکراون.‏</char></note> و سکیسی<note caller="+" style="f"><char style="fr" closed="false">3‏:11 </char><char style="ft" closed="false">بە بیرکردنەوەی ڕۆمانییەکان خەڵکانێکن دڕندەن و زۆر لە ڕۆشنبیرییەوە دوورن.‏</char></note>، کۆیلە و ئازاد نییە، بەڵکو مەسیح هەموو شتێکە و لە هەمووتاندایە.<verse eid="COL 3:11"/></para>
  <para style="s1">باوەڕدار و کڵێسا</para>
  <para style="p">
    <verse number="12" style="v" sid="COL 3:12"/>بۆیە، ئێوە کە گەلی پیرۆز و خۆشەویست و هەڵبژێردراوی خودان، میهرەبانی و نیانی و بێفیزی و دڵنەرمی و ئارامگرتن لەبەر بکەن. <verse eid="COL 3:12"/><verse number="13" style="v" sid="COL 3:13"/>بەرگەی یەکتری بگرن، ئەگەر یەکێک سکاڵای لەسەر یەکێک هەبوو، گەردنی یەکتری ئازاد بکەن. وەک مەسیحی باڵادەست لێتان خۆشبوو، ئێوەش لێیان خۆشبن. <verse eid="COL 3:13"/><verse number="14" style="v" sid="COL 3:14"/>لە سەرووی هەموو ئەمانەشەوە خۆشەویستی لەبەر بکەن، کە لە یەکێتییەکی تەواودا هەموویان دەبەستێتەوە.<verse eid="COL 3:14"/></para>
  <para style="p">
    <verse number="15" style="v" sid="COL 3:15"/>با ئاشتی مەسیح حوکمی دڵتان بکات، چونکە وەکو ئەندامانی جەستەیەک بۆ ئاشتی بانگکران، هەروەها سوپاسگوزار بن. <verse eid="COL 3:15"/><verse number="16" style="v" sid="COL 3:16"/>با پەیامی مەسیح بە دەوڵەمەندی لە ئێوەدا نیشتەجێ بێت، بەوپەڕی دانایی یەکتری فێر بکەن و ئاگادار بکەنەوە، بە زەبوور و سروود و گۆرانی ڕۆحی بە سوپاسگوزاری لە دڵتاندا گۆرانی بۆ خودا بڵێن. <verse eid="COL 3:16"/><verse number="17" style="v" sid="COL 3:17"/>هەر شتێک دەڵێن و دەیکەن، هەمووی بە ناوی عیسای خاوەن شکۆوە بیکەن، لە ڕێگەی عیساوە سوپاسی خودای باوک بکەن.<verse eid="COL 3:17"/></para>
  <para style="s1">باوەڕدار و خێزان</para>
  <para style="p">
    <verse number="18" style="v" sid="COL 3:18"/>ئەی ژنەکان، ملکەچی مێردەکانتان بن، وەک لە شوێنکەوتووی مەسیح دەوەشێتەوە.<verse eid="COL 3:18"/></para>
  <para style="p">
    <verse number="19" style="v" sid="COL 3:19"/>ئەی مێردەکان، ژنەکانتان خۆشبوێ، لەگەڵیان ڕەق مەبن.<verse eid="COL 3:19"/></para>
  <para style="p">
    <verse number="20" style="v" sid="COL 3:20"/>ئەی منداڵان، لە هەموو شتێکدا گوێڕایەڵی دایک و باوکتان بن، چونکە ئەمە جێگەی ڕەزامەندی مەسیحی خاوەن شکۆیە.<verse eid="COL 3:20"/></para>
  <para style="p">
    <verse number="21" style="v" sid="COL 3:21"/>ئەی باوکەکان، منداڵەکانتان تووڕە مەکەن، نەوەک نائومێد بن.<verse eid="COL 3:21"/></para>
  <para style="s1">باوەڕدار و کارکردن</para>
  <para style="p">
    <verse number="22" style="v" sid="COL 3:22"/>ئەی کۆیلەکان، لە هەموو شتێکدا گوێڕایەڵی گەورەکانی ئەم جیهانەتان بن، نەک تەنها ئەو کاتەی کە چاودێریتان دەکەن بۆ ئەوەی لێتان ڕازی بن بەڵکو دڵسۆزانە، چونکە ئێوە لە مەسیحی گەورەکەتان دەترسن. <verse eid="COL 3:22"/><verse number="23" style="v" sid="COL 3:23"/>هەر چییەک دەکەن، بە دڵ بیکەن، وەک بۆ مەسیح بێت، نەک بۆ خەڵکی، <verse eid="COL 3:23"/><verse number="24" style="v" sid="COL 3:24"/>بزانن لەلایەن مەسیحەوە پاداشتی میرات وەردەگرن، چونکە خزمەتی مەسیحی خاوەن شکۆ دەکەن. <verse eid="COL 3:24"/><verse number="25" style="v" sid="COL 3:25"/>بەڵام ئەوەی کاری خراپ بکات سزای خراپەی خۆی وەردەگرێت، خودا لایەنگری ناکات.<verse eid="COL 3:25"/></para>
  <chapter eid="COL 3"/>
  <chapter number="4" style="c" sid="COL 4"/>
  <para style="p">
    <verse number="1" style="v" sid="COL 4:1"/>ئەی گەورەکان، لەگەڵ کۆیلەکان بە دادپەروەری و یەکسانی هەڵسوکەوت بکەن، چونکە دەزانن ئێوەش گەورەتان هەیە لە ئاسمان.<verse eid="COL 4:1"/></para>
  <para style="s1">هاندان بۆ نوێژکردن</para>
  <para style="p">
    <verse number="2" style="v" sid="COL 4:2"/>پەیوەست بن بە نوێژکردنەوە، بە سوپاسەوە ئێشکی لێ بگرن. <verse eid="COL 4:2"/><verse number="3" style="v" sid="COL 4:3"/>بۆ ئێمەش نوێژ بکەن کە خودا دەرگایەکمان بۆ بکاتەوە بۆ پەیامەکە، بۆ ئەوەی نهێنیی مەسیح ڕابگەیەنین، هەر لەبەر ئەمەش گیراوم. <verse eid="COL 4:3"/><verse number="4" style="v" sid="COL 4:4"/>هەروەها نوێژ بکەن بۆ ئەوەی وەک پێویستە بە ڕوونی پەیامەکە ڕابگەیەنم. <verse eid="COL 4:4"/><verse number="5" style="v" sid="COL 4:5"/>بە دانایی لەگەڵ ئەوانەی دەرەوە ڕەفتار بکەن، کات بقۆزنەوە. <verse eid="COL 4:5"/><verse number="6" style="v" sid="COL 4:6"/>با قسەتان هەردەم پڕبێت لە نیعمەت، بە خوێ سوێر کرابێت، تاکو بزانن چۆن پێویستە وەڵامی هەرکەسێک بدەنەوە.<verse eid="COL 4:6"/></para>
  <para style="b"/>
  <para style="s1">سڵاوی کۆتایی</para>
  <para style="p">
    <verse number="7" style="v" sid="COL 4:7"/>تیخیکۆس هەموو هەواڵێکی منتان دەداتێ، برایەکی خۆشەویست و خزمەتکارێکی دڵسۆز و هاوکاری ئێمەیە لە خزمەتکردنی مەسیحی باڵادەستدا. <verse eid="COL 4:7"/><verse number="8" style="v" sid="COL 4:8"/>بە تایبەتی بۆ ئەوە ناردمە لاتان کە هەواڵی ئێمە بزانن و ورەتان بەرز بکاتەوە. <verse eid="COL 4:8"/><verse number="9" style="v" sid="COL 4:9"/>ئەو لەگەڵ ئۆنسیمۆسی برای خۆشەویست و دڵسۆز، ئەوەی لە خۆتانە، هەواڵی هەموو شتێکی ئێرەتان دەدەنێ.<verse eid="COL 4:9"/></para>
  <para style="b"/>
  <para style="p">
    <verse number="10" style="v" sid="COL 4:10"/>ئەریستارخۆسی هاوڕێی بەندیێتیم سڵاوتان لێدەکات، مەرقۆسی ئامۆزای بەرناباسیش. دەربارەی ئەو ڕاسپاردەتان وەرگرتووە. ئەگەر هاتە لاتان پێشوازیی لێ بکەن.<verse eid="COL 4:10"/></para>
  <para style="p">
    <verse number="11" style="v" sid="COL 4:11"/>هەروەها عیسا کە بە یوستۆس ناودەبردرێت، ئەویش سڵاوی بۆتان هەیە. تەنها ئەمانە لەنێوان هاوکارانم بۆ شانشینی خودا لە جولەکەکانن<note caller="+" style="f"><char style="fr" closed="false">4‏:11 </char><char style="ft" closed="false">یۆنانی: خەتەنەکراوان.‏</char></note>، ئەوانەی بوونە هاندەرم.<verse eid="COL 4:11"/></para>
  <para style="p">
    <verse number="12" style="v" sid="COL 4:12"/>ئەپەفراسی بەندەی عیسای مەسیح، ئەویش لە خۆتانە و سڵاوتان لێدەکات، هەردەم لە نوێژەکانیدا لە پێناوتاندا تێدەکۆشێت، تاکو لە تەواویدا بچەسپێن و تەواو دڵنیا بن لە هەموو خواستی خودا. <verse eid="COL 4:12"/><verse number="13" style="v" sid="COL 4:13"/>شایەتیی بۆ دەدەم کە زۆر ماندوو دەبێت بۆ ئێوە و ئەوانەی لە شارەکانی لاودیکییان و هیراپۆلیسن.<verse eid="COL 4:13"/></para>
  <para style="p">
    <verse number="14" style="v" sid="COL 4:14"/>لۆقای پزیشکی خۆشەویست و دیماس سڵاوتان لێدەکەن.<verse eid="COL 4:14"/></para>
  <para style="p">
    <verse number="15" style="v" sid="COL 4:15"/>سڵاو بکەن لە خوشکان و برایانی لاودیکییا و نیمفاس<note caller="+" style="f"><char style="fr" closed="false">4‏:15 </char><char style="ft" closed="false">ئافرەتێکی خزمەتکار بووە.‏</char></note> و ئەو کڵێسایەی لە ماڵەکەیەتی.<verse eid="COL 4:15"/></para>
  <para style="b"/>
  <para style="p">
    <verse number="16" style="v" sid="COL 4:16"/>کاتێک ئەم نامەیەتان بۆ خوێنرایەوە، وابکەن لە کڵێسای لاودیکییەکانیش بخوێنرێتەوە، ئەوەی هی لاودیکییاشە ئێوە بیخوێننەوە.<verse eid="COL 4:16"/></para>
  <para style="b"/>
  <para style="p">
    <verse number="17" style="v" sid="COL 4:17"/>بە ئەرخیپۆس بڵێن: «سەیری ئەو خزمەتە بکە کە لە مەسیحی باڵادەستەوە وەرتگرتووە، تاکو تەواوی بکەیت.»<verse eid="COL 4:17"/></para>
  <para style="b"/>
  <para style="p">
    <verse number="18" style="v" sid="COL 4:18"/>من پۆڵسم، ئەم سڵاوە دەستخەتی خۆمە. یادی کۆتەکانم بکەن. نیعمەت لەگەڵتان بێت.<verse eid="COL 4:18"/></para>
  <chapter eid="COL 4"/>
</usx>
