<?xml version="1.0" encoding="UTF-8"?>
<usx version="3.0">
  <book code="JDG" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Bilombe</para>
  <para style="toc1">Bilombe</para>
  <para style="toc2">Bilombe</para>
  <para style="toc3">Bil</para>
  <para style="mt1">Bilombe</para>
  <para style="im">Buku na kombo « Bilombe » ezali kolobela makambo oyo esalemaki longwa na kovandisama ya Isalaele kati na Mboka ya elaka, na bokambami ya Jozue, kino na mibu oyo ezalaki liboso ete mboka ekoma kokambama na mokonzi : kino na mibu oyo ezalaki liboso ete Samuele apakola moto mafuta mpo ete akoma mokonzi.</para>
  <para style="ip">Eteni ya liboso (<char style="xt"><ref loc="JDG 1:1">1.1</ref></char>), oyo ezali kolobela makambo ya ebandeli, ezali kotalisa ndenge nini Isalaele abotolaki ndambo kaka ya mabele ya Kanana. Bitumba oyo ebundamaki na bokambami ya Jozue ezalaki kaka eteni ya liboso oyo esukaki na kovandisama ya bikolo kati na mboka. Ekolo moko na moko esengelaki kokoba kobunda mpo na kobotola mabele na yango. Bongo ezali kotalisa lisusu ete bikolo elongaki te na mobimba, mpo na kozanga bosembo ya bana ya Isalaele oyo bazalaki tango mingi kokweya na komekama ya kosangana na bavandi ya mboka mpe ya kosambela banzambe na bango (<char style="xt"><ref loc="JDG 2:1-5">2.1-5</ref></char>). Ezali penza kolanda te ndenge mibu elandanaki : ezali na makambo oyo ezali komonana lokola nde esalemaki liboso ya kufa ya Jozue (<char style="xt"><ref loc="JDG 1:10-15">1.10-15</ref>; <ref loc="JDG 13:13-14">13.13-14</ref></char>) ; mpe mosusu, sima na kufa na ye (<char style="xt"><ref loc="JDG 1:1">1.1</ref>; <ref loc="JDG 2:8">2.8</ref></char>). Nzokande tina ya eteni oyo ya liboso ezali nde kolakisa ete lokola kobotolama ya Kanana esalemaki na mobimba na yango te, ekozala lokola motambo mpo na Isalaele, pamba te akoluka kosangana na bavandi ya mboka yango mpe na banzambe na bango (<char style="xt"><ref loc="JDG 2:1-5">2.1-5</ref></char>).</para>
  <para style="ip">Eteni ya mibale (<char style="xt"><ref loc="JDG 2:6-16:31">2.6–16.31</ref></char>) ebandi na kolakisa ete Isalaele ezalaki libota oyo esalelaki Yawe kaka te, kasi mpe banzambe mosusu. Boye atako bana ya Isalaele bazalaki sembo te na miso ya Yawe, kasi Ye awanganaki te boyokani na Ye. Ekomonana mbala mingi makambo oyo Moyize alobelaki mpe kokokana na yango na bambano ya boyokani (<char style="xt"><ref loc="DEU 28-29">Det 28–29</ref></char>) : Isalaele akosambela banzambe ya lokuta ya Kanana, akosundola Yawe, akokota na bowumbu mpe akosenga lisungi ya Nzambe ya solo oyo akokangola ye.</para>
  <para style="ip">Na tango nyonso oyo azalaki kozongela, Yawe azalaki kokangola na nzela ya elombe moko oyo, kati na ye, ekokaki mpe komonana mosala ya mokambi (<char style="xt"><ref loc="JDG 2:16">2.16</ref>, <ref loc="JDG 2:18">18</ref>, <ref loc="JDG 2:19">19</ref></char>). Solo, kati na Bilombe yango, ndambo basalelaki bosembo (<char style="xt"><ref loc="JDG 4:4-5">4.4-5</ref></char>). Nzokande bango nyonso, kati na buku, bazalaki mpe bakonzi ya mampinga ya basoda. Kati na Bilombe, mingi kati na bango bakambaki libota moko ; bamosusu mabota ebele, mpe bamosusu lisusu, ekolo mobimba. Kasi Samison asalaki ye moko : abundisaki bato ya Filisitia mpo na makambo oyo etali ye moko. Nzokande mpo na Debora, kaka mosala ya mosambisi nde etalisami te : longola mosala na ye mosusu ya mwasi mosakoli, azalaki mpe kokata makambo (<char style="xt"><ref loc="JDG 4:4-5">4.4-5</ref></char>) lokola elombe. Buku ezali kolobela Bilombe zomi na mibale. Masolo oyo elobelaka misala mpe makambo na bango mosusu ekeseni na molayi. Kati na bilombe yango, motoba bazalaki bato na lokumu monene : Otinieli, Ewudi, Debora, Jedeon, Jefite mpe Samison ; mpe motoba bazalaki bato na lokumu moke : Shamagari, Tola, Yairi, Ibitsani, Eloni mpe Abidoni.</para>
  <para style="ip">Eteni ya suka ezali kolobela masolo mibale : tempelo ya Mika (<char style="xt"><ref loc="JDG 17-18">17–18</ref></char>) mpe mabe ya bavandi ya Gibea (<char style="xt"><ref loc="JDG 19-21">19–21</ref></char>). Masolo nyonso mibale ezali kotalisa ndenge nini bato ya Nzambe bapengwaki mpe tina oyo Isalaele akomaki kotambolisama na bakonzi : « Na mikolo wana, bana ya Isalaele bazalaki na mokonzi te : moto na moto azalaki kosala nyonso oyo ezali malamu na miso na ye (<char style="xt"><ref loc="JDG 17:6">17.6</ref>; <ref loc="JDG 18:1">18.1</ref>; <ref loc="JDG 19:1">19.1</ref>; <ref loc="JDG 21:25">21.25</ref></char>). »</para>
  <para style="ip">Wana bazalaki kokangola bato ya Nzambe na maboko ya banguna na bango, na nguya ya Molimo (<char style="xt"><ref loc="JDG 3:10">3.10</ref>; <ref loc="JDG 6:34">6.34</ref>; <ref loc="JDG 11:29">11.29</ref>; <ref loc="JDG 13:25">13.25</ref>; <ref loc="JDG 14:6">14.6</ref>, <ref loc="JDG 14:9">9</ref>; <ref loc="JDG 15:14">15.14</ref></char>), Bilombe bazalaki mpe kosakola mosala ya Masiya-Mokonzi : Ye oyo Molimo akozala likolo na Ye (<char style="xt"><ref loc="ISA 11:1-2">Ez 11.1-2</ref></char>) mpe asengelaki komemela bato ya Nzambe elonga ya suka liboso ya banguna na bango.</para>
  <para style="ie"/>
  <chapter number="1" style="c" sid="JDG 1"/>
  <para style="s1">Isalaele ayei kovanda na Kanana</para>
  <para style="p">
    <verse number="1" style="v" sid="JDG 1:1"/>Sima na kufa ya Jozue, bana ya Isalaele batunaki Yawe :</para>
  <para style="pi1" vid="JDG 1:1">— Libota nini kati na biso ekokende liboso mpo na kobundisa bato ya Kanana ?<verse eid="JDG 1:1"/></para>
  <para style="p">
    <verse number="2" style="v" sid="JDG 1:2"/>Yawe azongisaki :</para>
  <para style="pi1" vid="JDG 1:2">— Libota ya Yuda nde ekokende liboso, pamba te napesi mokili oyo na maboko na bango.<verse eid="JDG 1:2"/></para>
  <para style="p">
    <verse number="3" style="v" sid="JDG 1:3"/>Bongo bato ya libota ya Yuda balobaki na bandeko na bango ya libota ya Simeoni :</para>
  <para style="pi1" vid="JDG 1:3">— Boya elongo na biso mpo ete tobundisa bato ya Kanana, mpo na eteni ya mabele oyo epesamelaki biso. Bongo, biso mpe tokokende elongo na bino, na eteni ya mabele na bino.</para>
  <para style="p" vid="JDG 1:3">Boye, bato ya libota ya Simeoni bakendeki elongo na bango.<verse eid="JDG 1:3"/></para>
  <para style="p">
    <verse number="4" style="v" sid="JDG 1:4"/>Tango libota ya Yuda ekotaki na bitumba, Yawe akabaki bato ya Kanana mpe ya Perizi na maboko na bango, mpe babomaki bato nkoto zomi, na Bezeki. <verse eid="JDG 1:4"/><verse number="5" style="v" sid="JDG 1:5"/>Ezalaki kuna nde bakutaki Adoni-Bezeki mpe babundisaki ye. Balongaki bato ya Kanana mpe ya Perizi. <verse eid="JDG 1:5"/><verse number="6" style="v" sid="JDG 1:6"/>Adoni-Bezeki akimaki ; kasi balandaki ye mpe bakangaki ye, bakataki ye misapi ya minene ya maboko mpe ya makolo.<verse eid="JDG 1:6"/></para>
  <para style="p">
    <verse number="7" style="v" sid="JDG 1:7"/>Adoni-Bezeki alobaki : « Bakonzi tuku sambo, oyo bakata bango misapi ya minene ya maboko mpe ya makolo, bazalaki kolokota biloko oyo ezalaki kokweya na se ya mesa na ngai. Sik’oyo, Nzambe azongiseli ngai makambo oyo nasalaki baninga. »</para>
  <para style="p" vid="JDG 1:7">Bamemaki ye na Yelusalemi, mpe akufaki kuna.<verse eid="JDG 1:7"/></para>
  <para style="p">
    <verse number="8" style="v" sid="JDG 1:8"/>Bato ya libota ya Yuda babundisaki Yelusalemi mpe babotolaki yango ; babomaki bato ya engumba yango na mopanga mpe batiaki yango moto. <verse eid="JDG 1:8"/><verse number="9" style="v" sid="JDG 1:9"/>Sima na yango, bato ya libota ya Yuda bakendeki kobundisa bato ya Kanana oyo bazalaki kovanda na mokili ya bangomba, na Negevi, mpe na etando oyo ezalaki pembeni ya ebale.<verse eid="JDG 1:9"/></para>
  <para style="p">
    <verse number="10" style="v" sid="JDG 1:10"/>Bato ya libota ya Yuda babundisaki lisusu bato ya Kanana oyo bazalaki kovanda na Ebron, oyo kombo na yango ezalaki na kala « Kiriati-Ariba. » Balongaki Sheshayi, Ayimani mpe Talimayi. <verse eid="JDG 1:10"/><verse number="11" style="v" sid="JDG 1:11"/>Longwa wana, bapusanaki mpe bakendeki kobundisa bavandi ya Debiri oyo kombo na yango ezalaki na kala « Kiriati-Seferi. » <verse eid="JDG 1:11"/><verse number="12" style="v" sid="JDG 1:12"/>Kalebi alobaki : « Nakopesa na libala Akisa, mwana na ngai ya mwasi, epai ya moto nyonso oyo akobundisa mpe akobotola Kiriati-Seferi. »<verse eid="JDG 1:12"/></para>
  <para style="p">
    <verse number="13" style="v" sid="JDG 1:13"/>Otinieli, mwana mobali ya Kenazi, ndeko ya Kalebi, abotolaki yango ; boye Kalebi apesaki Akisa, mwana na ye ya mwasi, na libala epai ya Otinieli. <verse eid="JDG 1:13"/><verse number="14" style="v" sid="JDG 1:14"/>Nzokande, tango Akisa akomaki na ndako ya Otinieli, atindikaki ye ete asenga elanga epai ya Kalebi, tata na ye. Boye, tango Akisa akitaki wuta na ane na ye, Kalebi atunaki ye :</para>
  <para style="pi1" vid="JDG 1:14">— Olingi nini ?<verse eid="JDG 1:14"/></para>
  <para style="p">
    <verse number="15" style="v" sid="JDG 1:15"/>Akisa azongisaki :</para>
  <para style="pi1" vid="JDG 1:15">— Salela ngai ngolu. Lokola opesaki ngai eteni ya mabele kati na Negevi, pesa ngai lisusu bitima.</para>
  <para style="p" vid="JDG 1:15">Boye, Kalebi apesaki ye bitima ya likolo mpe ya se.<verse eid="JDG 1:15"/></para>
  <para style="p">
    <verse number="16" style="v" sid="JDG 1:16"/>Bakitani ya Keni oyo azalaki bokilo ya Moyize balongwaki na engumba ya banzete ya Mbila elongo na bato ya libota ya Yuda, mpe bakendeki kovanda esika moko na bavandi ya esobe ya Yuda, oyo ezali na sude ya Aradi.<verse eid="JDG 1:16"/></para>
  <para style="p">
    <verse number="17" style="v" sid="JDG 1:17"/>Bato ya libota ya Yuda elongo na bandeko na bango ya libota ya Simeoni bakendeki kobundisa bato ya Kanana oyo bazalaki kovanda na Tsefati, mpe babebisaki bango. Yango wana, bapesaki engumba yango kombo « Orima. »<verse eid="JDG 1:17"/></para>
  <para style="p">
    <verse number="18" style="v" sid="JDG 1:18"/>Bato ya libota ya Yuda babotolaki lisusu Gaza, Ashikeloni mpe Ekroni, elongo na mabele na yango ya pembeni. <verse eid="JDG 1:18"/><verse number="19" style="v" sid="JDG 1:19"/>Yawe azalaki elongo na bato ya libota ya Yuda. Babotolaki mokili ya bangomba, kasi balongaki te kobengana bavandi ya etando, pamba te bazalaki na bashar ya bibende.<verse eid="JDG 1:19"/></para>
  <para style="p">
    <verse number="20" style="v" sid="JDG 1:20"/>Kolanda ndenge Moyize alobaki, bapesaki na Kalebi engumba Ebron. Mpe Kalebi abenganaki na Ebron bana mibali misato ya Anaki. <verse eid="JDG 1:20"/><verse number="21" style="v" sid="JDG 1:21"/>Nzokande, bato ya libota ya Benjame babenganaki te bato ya Yebusi oyo bazalaki kovanda na Yelusalemi. Boye, kino na mokolo ya lelo, bato ya Yebusi bavandaka esika moko na bato ya libota ya Benjame.<verse eid="JDG 1:21"/></para>
  <para style="p">
    <verse number="22" style="v" sid="JDG 1:22"/>Bato kati na ndako ya Jozefi bamataki mpo na kobundisa Beteli, mpe Yawe azalaki elongo na bango. <verse eid="JDG 1:22"/><verse number="23" style="v" sid="JDG 1:23"/>Tango libota ya Jozefi etindaki bato ete bakende kononga engumba Beteli oyo bazalaki kobenga na kala Luze, <verse eid="JDG 1:23"/><verse number="24" style="v" sid="JDG 1:24"/>banongi bamonaki moto moko kobima na engumba mpe balobaki na ye : « Lakisa biso esika nini tokoki kokotela na kati ya engumba, mpe tokosalela yo bolamu. »<verse eid="JDG 1:24"/></para>
  <para style="p">
    <verse number="25" style="v" sid="JDG 1:25"/>Boye, alakisaki bango esika ya kokotela na kati na engumba. Mpe babomaki bato ya engumba yango na mopanga, kasi babikisaki moto wana elongo na libota na ye mobimba. <verse eid="JDG 1:25"/><verse number="26" style="v" sid="JDG 1:26"/>Moto yango akendeki na mokili ya bato ya Iti mpe atongaki kuna engumba oyo apesaki kombo « Luze » oyo etikala kino lelo.<verse eid="JDG 1:26"/></para>
  <para style="p">
    <verse number="27" style="v" sid="JDG 1:27"/>Kasi bato ya libota ya Manase babenganaki te bato ya Beti-Sheani mpe bamboka na yango ya mike, bato ya Taanaki mpe bamboka na yango ya mike, bato ya Dori mpe bamboka na yango ya mike, bato ya Yibileayimi mpe bamboka na yango ya mike, bato ya Megido mpe bamboka na yango ya mike ; pamba te bato ya Kanana batingamaki kaka kovanda na mokili yango. <verse eid="JDG 1:27"/><verse number="28" style="v" sid="JDG 1:28"/>Tango bana ya Isalaele bakomaki lisusu makasi, bakomaki kosalisa bato ya Kanana misala makasi, kasi babenganaki bango nyonso te.<verse eid="JDG 1:28"/></para>
  <para style="p">
    <verse number="29" style="v" sid="JDG 1:29"/>Bato ya libota ya Efrayimi babenganaki te bato ya Kanana oyo bazalaki kovanda na Gezeri, mpe bato ya Kanana bakobaki kovanda esika moko na bango.<verse eid="JDG 1:29"/></para>
  <para style="p">
    <verse number="30" style="v" sid="JDG 1:30"/>Bato ya libota ya Zabuloni babenganaki te bavandi ya Kitroni mpe ya Naaloli. Bato ya Kanana bakobaki kovanda esika moko na bango, kasi bakomaki kosalisa bango misala makasi.<verse eid="JDG 1:30"/></para>
  <para style="p">
    <verse number="31" style="v" sid="JDG 1:31"/>Bato ya libota ya Aseri babenganaki te bato ya Ako, ya Sidoni, ya Ayilabi, ya Akizibi, ya Eliba, ya Afiki mpe ya Reobi. <verse eid="JDG 1:31"/><verse number="32" style="v" sid="JDG 1:32"/>Likolo na yango, bato ya libota ya Aseri bakomaki kovanda esika moko na bato ya Kanana oyo bazalaki kovanda na mokili yango.<verse eid="JDG 1:32"/></para>
  <para style="p">
    <verse number="33" style="v" sid="JDG 1:33"/>Bato ya libota ya Nefitali babenganaki te bato oyo bazalaki kovanda na Beti-Shemeshi mpe na Beti-Anati. Boye, bakomaki kovanda esika moko na bato ya Kanana oyo bazalaki kovanda na mokili yango ; kasi bato ya Beti-Shemeshi mpe ya Beti-Anati bakomaki kosala misala makasi.<verse eid="JDG 1:33"/></para>
  <para style="p">
    <verse number="34" style="v" sid="JDG 1:34"/>Bato ya Amori batindikaki libota ya Dani mosika, na likolo ya bangomba, mpo ete balonga te kokita na etando ya polele. <verse eid="JDG 1:34"/><verse number="35" style="v" sid="JDG 1:35"/>Boye, bato ya Amori mpe batingamaki kaka kovanda na Ari-Eresi, na Ayaloni mpe na Shaalibimi. Kasi tango ndako ya Jozefi ekomaki lisusu na nguya, bakomaki kosalisa bango misala makasi. <verse eid="JDG 1:35"/><verse number="36" style="v" sid="JDG 1:36"/>Mondelo ya mabele ya bato ya Amori ezalaki longwa na Libanga ya Sela, elekaki na bangomba ya Akarabimi kino na likolo.<verse eid="JDG 1:36"/></para>
  <chapter eid="JDG 1"/>
  <chapter number="2" style="c" sid="JDG 2"/>
  <para style="s1">Yawe apameli bato na Ye</para>
  <para style="p">
    <verse number="1" style="v" sid="JDG 2:1"/>Anjelu ya Yawe alongwaki na Giligali mpe akendeki na Bokimi. Alobaki : « Nabimisaki bino na Ejipito mpe nakotisaki bino na mokili oyo nalakaki kopesa epai ya bakoko na bino na nzela ya ndayi. Nalobaki : ‹ Nakotikala kokata boyokani te kati na Ngai mpe bino ; <verse eid="JDG 2:1"/><verse number="2" style="v" sid="JDG 2:2"/>mpe bokosala boyokani te elongo na bato ya mokili oyo, kasi bokobuka bitumbelo na bango. › Nzokande, botosaki Ngai te. Mpo na nini bosalaki bongo ? <verse eid="JDG 2:2"/><verse number="3" style="v" sid="JDG 2:3"/>Sik’oyo, nalobi na bino ete nakobengana bango lisusu te liboso na bino ; bakokoma nzube na mipanzi na bino, mpe banzambe na bango ya bikeko ekokoma mitambo mpo na bino. »<verse eid="JDG 2:3"/></para>
  <para style="p">
    <verse number="4" style="v" sid="JDG 2:4"/>Tango Anjelu ya Yawe alobaki makambo oyo epai ya bana nyonso ya Isalaele, bakomaki kolela makasi, <verse eid="JDG 2:4"/><verse number="5" style="v" sid="JDG 2:5"/>mpe babengaki esika yango Bokimi. Babonzaki kuna bambeka epai na Yawe.<verse eid="JDG 2:5"/></para>
  <para style="s1">Kufa ya Jozue</para>
  <para style="p">
    <verse number="6" style="v" sid="JDG 2:6"/>Sima na Jozue kobengana bato, bana ya Isalaele bakendeki kobotola mokili, moto na moto na eteni na ye ya mabele. <verse eid="JDG 2:6"/><verse number="7" style="v" sid="JDG 2:7"/>Basalelaki Yawe tango nyonso Jozue azalaki na bomoi mpe, sima na kufa na ye, tango nyonso bampaka, oyo bamonaki misala nyonso ya Yawe mpo na Isalaele, bazalaki na bomoi. <verse eid="JDG 2:7"/><verse number="8" style="v" sid="JDG 2:8"/>Jozue, mwana mobali ya Nuni, mosali na Yawe, akufaki tango akokisaki mibu nkama moko na zomi ya mbotama. <verse eid="JDG 2:8"/><verse number="9" style="v" sid="JDG 2:9"/>Bakundaki ye na mabele ya libula na ye, na Timinati-Eresi, kati na etuka ya bangomba ya Efrayimi, na ngambo ya nor ya ngomba Gashi.<verse eid="JDG 2:9"/></para>
  <para style="s1">Bato basundoli Yawe</para>
  <para style="p">
    <verse number="10" style="v" sid="JDG 2:10"/>Sima na yango, molongo nyonso ya bato oyo bazalaki elongo na Jozue basilaki na kokufa ; mpe molongo mosusu ya bato oyo babotamaki sima na bango ebimaki, molongo oyo eyebaki Yawe te mpe emonaki te misala oyo asalaki mpo na Isalaele.<verse eid="JDG 2:10"/></para>
  <para style="p">
    <verse number="11" style="v" sid="JDG 2:11"/>Bongo bana ya Isalaele bakomaki kosala makambo mabe na miso ya Yawe mpe kosalela banzambe ya Bala. <verse eid="JDG 2:11"/><verse number="12" style="v" sid="JDG 2:12"/>Basundolaki Yawe, Nzambe ya batata na bango, oyo abimisaki bango na mokili ya Ejipito, mpe bakomaki kosambela mpe kosalela banzambe ya ndenge na ndenge ya bato oyo bazalaki zingazinga na bango ; bakomaki kogumbama liboso ya banzambe yango. Mpo na yango, bapelisaki kanda ya Yawe, <verse eid="JDG 2:12"/><verse number="13" style="v" sid="JDG 2:13"/>pamba te basundolaki Yawe mpo na kosalela banzambe Bala mpe Asitarite.<verse eid="JDG 2:13"/></para>
  <para style="p">
    <verse number="14" style="v" sid="JDG 2:14"/>Bongo Yawe atombokelaki bana ya Isalaele mpe akabaki bango na maboko ya bato mabe oyo babotolaki bango biloko na makasi ; asundolaki bango epai ya banguna na bango, oyo bazalaki zingazinga na bango, mpe bazangaki makoki ya kotelemela bango. <verse eid="JDG 2:14"/><verse number="15" style="v" sid="JDG 2:15"/>Tango nyonso bana ya Isalaele bazalaki kokende bitumba, loboko na Yawe ezalaki kotelemela bango mpo ete balonga te, ndenge kaka alapaki ndayi mpo na bango. Boye bazalaki na pasi makasi.<verse eid="JDG 2:15"/></para>
  <para style="p">
    <verse number="16" style="v" sid="JDG 2:16"/>Yawe abimisaki Bilombe oyo babikisaki bango wuta na maboko ya bato mabe oyo bazalaki kobotola bango biloko na makasi. <verse eid="JDG 2:16"/><verse number="17" style="v" sid="JDG 2:17"/>Kasi bana ya Isalaele bayokelaki ata Bilombe na bango te, kasi bazalaki kosambela mpe kosalela banzambe mosusu. Batikaki noki nzela oyo batata na bango bazalaki kolanda : nzela ya kotosa mibeko na Yawe. Balandaki ndakisa na bango te. <verse eid="JDG 2:17"/><verse number="18" style="v" sid="JDG 2:18"/>Tango nyonso Yawe azalaki kobimisela bango elombe, abandaki mpe kozala elongo na elombe yango mpo na kobikisa bango wuta na maboko ya banguna na bango, na tango nyonso oyo elombe yango azalaki na bomoi. Solo Yawe azalaki koyokela bango mawa, pamba te azalaki koyoka bango kolela liboso ya banyokoli na bango mpe ya bato oyo bazalaki komonisa bango pasi. <verse eid="JDG 2:18"/><verse number="19" style="v" sid="JDG 2:19"/>Kasi soki elombe akufi, bato bazalaki kozongela misala mabe koleka kutu mabe ya batata na bango ; bazalaki kosambela, kosalela, kogumbamela banzambe mosusu. Bazalaki koboya kotika misala na bango ya mabe mpe bazalaki kaka kotingama na nzela na bango.<verse eid="JDG 2:19"/></para>
  <para style="p">
    <verse number="20" style="v" sid="JDG 2:20"/>Boye Yawe atombokelaki bana ya Isalaele mpe alobaki : « Lokola ekolo oyo ekataki boyokani oyo nasalaki elongo na batata na bango mpe eboyi koyokela Ngai, <verse eid="JDG 2:20"/><verse number="21" style="v" sid="JDG 2:21"/>Ngai mpe nakobengana lisusu te liboso na bango ata ekolo moko kati na bikolo oyo Jozue atikaki liboso ete akufa. <verse eid="JDG 2:21"/><verse number="22" style="v" sid="JDG 2:22"/>Nakosalela bikolo yango mpo na komeka Isalaele mpe kotala soki bakobatela mpe bakotambola na nzela ya Yawe lokola batata na bango. » <verse eid="JDG 2:22"/><verse number="23" style="v" sid="JDG 2:23"/>Yawe akabaki te bikolo yango na maboko ya Jozue, asalaki ete etikala ; abenganaki yango te mbala moko.<verse eid="JDG 2:23"/></para>
  <chapter eid="JDG 2"/>
  <chapter number="3" style="c" sid="JDG 3"/>
  <para style="p">
    <verse number="1" style="v" sid="JDG 3:1"/>Tala bikolo oyo Yawe atikaki mpo na komeka bana ya Isalaele oyo bazalaki na tango ya bitumba ya Kanana. <verse eid="JDG 3:1"/><verse number="2" style="v" sid="JDG 3:2"/>Asalaki bango bongo, kaka mpo ete milongo ya sika ya bana ya Isalaele oyo bazalaki te na tango ya bitumba, bayeba nini yango bitumba. <verse eid="JDG 3:2"/><verse number="3" style="v" sid="JDG 3:3"/>Yawe atikaki kati na mokili yango bakonzi mitano ya bato ya Filisitia, bato nyonso ya Kanana, bato nyonso ya Sidoni mpe bato nyonso ya Evi, oyo bazalaki kovanda na bangomba ya Libani, wuta na ngomba ya Bala-Erimoni kino na Lebo-Amati. <verse eid="JDG 3:3"/><verse number="4" style="v" sid="JDG 3:4"/>Bikolo wana etikalaki mpo na komeka bana ya Isalaele mpe kotala soki bakotosa mitindo oyo Yawe apesaki bakoko na bango na nzela ya Moyize. <verse eid="JDG 3:4"/><verse number="5" style="v" sid="JDG 3:5"/>Bana ya Isalaele bavandaki kati na bato ya Kanana, ya Iti, ya Amori, ya Perizi, ya Evi mpe ya Yebusi ; <verse eid="JDG 3:5"/><verse number="6" style="v" sid="JDG 3:6"/>babalaki bana basi na bango mpe babalisaki bana na bango ya basi epai ya bana na bango ya mibali, mpe basalelaki banzambe na bango.<verse eid="JDG 3:6"/></para>
  <para style="s1">Tango ya Otinieli</para>
  <para style="p">
    <verse number="7" style="v" sid="JDG 3:7"/>Bana ya Isalaele basalaki makambo mabe na miso ya Yawe ; babosanaki Yawe, Nzambe na bango, mpe basalelaki banzambe Bala mpe Ashera. <verse eid="JDG 3:7"/><verse number="8" style="v" sid="JDG 3:8"/>Yawe asilikelaki bana ya Isalaele, mpe akabaki bango na maboko ya Kushani-Rishetayimi, mokonzi ya Arami. Bana ya Isalaele basalaki mibu mwambe na se ya bokonzi na ye. <verse eid="JDG 3:8"/><verse number="9" style="v" sid="JDG 3:9"/>Bana ya Isalaele bagangaki epai ya Yawe, mpe Yawe abimiselaki bango mokangoli : Otinieli, mwana mobali ya Kenazi, leki ya Kalebi. Mpe Otinieli abikisaki bana ya Isalaele. <verse eid="JDG 3:9"/><verse number="10" style="v" sid="JDG 3:10"/>Molimo na Yawe ayaki likolo na ye mpe akomaki elombe kati na bana ya Isalaele ; bongo akendeki kobunda bitumba. Yawe akabaki Kushani-Rishetayimi, mokonzi ya Arami, na maboko ya Otinieli ; mpe Otinieli alongaki ye. <verse eid="JDG 3:10"/><verse number="11" style="v" sid="JDG 3:11"/>Sima na yango, mokili ekomaki na kimia mibu tuku minei kino tango Otinieli, mwana mobali ya Kenazi, akufaki.<verse eid="JDG 3:11"/></para>
  <para style="s1">Tango ya Ewudi</para>
  <para style="p">
    <verse number="12" style="v" sid="JDG 3:12"/>Bana ya Isalaele basalaki lisusu mabe na miso ya Yawe. Likolo ya mabe yango, Yawe apesaki Egiloni, mokonzi ya Moabi, bokonzi na likolo ya bana ya Isalaele. <verse eid="JDG 3:12"/><verse number="13" style="v" sid="JDG 3:13"/>Egiloni asanganaki na bato ya Amoni mpe ya Amaleki, bayaki mpe babundisaki bana ya Isalaele, bongo babotolaki engumba ya nzete ya Mbila. <verse eid="JDG 3:13"/><verse number="14" style="v" sid="JDG 3:14"/>Bana ya Isalaele bazalaki na se ya bokonzi ya Egiloni, mokonzi ya Moabi, mibu zomi na mwambe.<verse eid="JDG 3:14"/></para>
  <para style="p">
    <verse number="15" style="v" sid="JDG 3:15"/>Bana ya Isalaele bagangaki lisusu epai na Yawe, mpe Yawe apesaki bango mokangoli moko na kombo Ewudi, mwana mobali ya Gera, ya libota ya Benjame. Ewudi azalaki kosalela loboko ya mwasi. Bana ya Isalaele batindaki ye epai ya Egiloni, mokonzi ya Moabi, mpo na kopesa ye mpako. <verse eid="JDG 3:15"/><verse number="16" style="v" sid="JDG 3:16"/>Ewudi amisalelaki mopanga ya minu mibale, ya ndambo ya metele na molayi. Akangaki yango na loketo na ye, na ngambo ya loboko ya mobali, mpe abombaki yango na se ya bilamba na ye. <verse eid="JDG 3:16"/><verse number="17" style="v" sid="JDG 3:17"/>Apesaki mpako epai ya Egiloni, mokonzi ya Moabi, oyo azalaki moto ya nzoto minene. <verse eid="JDG 3:17"/><verse number="18" style="v" sid="JDG 3:18"/>Tango Ewudi asilisaki kopesa mpako, azongisaki bato nyonso oyo bamemaki yango. <verse eid="JDG 3:18"/><verse number="19" style="v" sid="JDG 3:19"/>Kasi tango akomaki na esika ya banzambe ya bikeko oyo basala na mabanga, pembeni ya Giligali, azongaki epai ya mokonzi mpe alobaki na ye :</para>
  <para style="pi1" vid="JDG 3:19">— Mokonzi, nazali na sango ya sekele mpo na yo.</para>
  <para style="p" vid="JDG 3:19">Mokonzi azongisaki :</para>
  <para style="pi1" vid="JDG 3:19">— Kimia !</para>
  <para style="p" vid="JDG 3:19">Mpe bato nyonso oyo bazalaki pembeni na ye babimaki libanda. <verse eid="JDG 3:19"/><verse number="20" style="v" sid="JDG 3:20"/>Bongo Ewudi apusanaki pene ya mokonzi Egiloni oyo azalaki ya kovanda na shambre ya likolo ya ndako na ye ya kopema. Alobaki na ye :</para>
  <para style="pi1" vid="JDG 3:20">— Nazali na liloba ya koyebisa yo kowuta na Nzambe.<verse eid="JDG 3:20"/></para>
  <para style="p">
    <verse number="21" style="v" sid="JDG 3:21"/>Ewudi asembolaki loboko na ye ya mwasi, akamataki mopanga oyo abombaki na loketo na ye, na ngambo ya loboko ya mobali, mpe atubaki yango na libumu ya mokonzi. <verse eid="JDG 3:21"/><verse number="22" style="v" sid="JDG 3:22"/>Boye, ezala esimbelo ya mopanga, nyonso ekotaki, mpe mafuta ezipaki mopanga ; pamba te Ewudi atikaki mopanga yango kati na libumu ya mokonzi. <verse eid="JDG 3:22"/><verse number="23" style="v" sid="JDG 3:23"/>Ewudi abimaki na sima ya ndako, akangaki bikuke ya shambre ya likolo sima na ye mpe atiaki yango bibende.<verse eid="JDG 3:23"/></para>
  <para style="p">
    <verse number="24" style="v" sid="JDG 3:24"/>Tango akendeki, basali ya mokonzi bayaki na esika yango mpe bamonaki ete bikuke ya shambre ya likolo ya kokangama. Balobaki :</para>
  <para style="pi1" vid="JDG 3:24">— Tango mosusu mokonzi azali na zongo inene oyo ezali kati na shambre, na kati ya ndako.<verse eid="JDG 3:24"/></para>
  <para style="p">
    <verse number="25" style="v" sid="JDG 3:25"/>Basali bazelaki mingi, kino ekomaki kosala bango soni. Lokola mokonzi azalaki kaka kofungola te bikuke ya shambre ya likolo, bazwaki fungola mpe bafungolaki bango moko. Mpe tala, bamonaki nkolo na bango azali ya kokufa, alala na se. <verse eid="JDG 3:25"/><verse number="26" style="v" sid="JDG 3:26"/>Wana balekisaki bongo ngonga, Ewudi abimaki ; alekaki na esika oyo ezalaki na banzambe oyo basala na mabanga mpe akimaki na Seira. <verse eid="JDG 3:26"/><verse number="27" style="v" sid="JDG 3:27"/>Tango akomaki kuna, abetaki kelelo na mokili ya bangomba ya Efrayimi, mpe bana ya Isalaele bakitaki elongo na ye, longwa na likolo na ngomba, mpe amitiaki na liboso mpo na kotambolisa bango. <verse eid="JDG 3:27"/><verse number="28" style="v" sid="JDG 3:28"/>Alobaki na bango :</para>
  <para style="pi1" vid="JDG 3:28">— Bolanda ngai, pamba te Yawe akabi Moabi, monguna na bino, na maboko na bino.</para>
  <para style="p" vid="JDG 3:28">Balandaki ye mpe babotolaki bato ya Moabi bisika oyo bakatisaka Yordani na makolo. Bapesaki lisusu ata na moto moko te nzela ya kokatisa mayi. <verse eid="JDG 3:28"/><verse number="29" style="v" sid="JDG 3:29"/>Na mokolo wana, babomaki bato ya Moabi pene nkoto zomi ; bango nyonso bazalaki bambinga mpe bato ya makasi, ata moto moko te abikaki. <verse eid="JDG 3:29"/><verse number="30" style="v" sid="JDG 3:30"/>Na mokolo wana, bana ya Isalaele balembisaki bato ya Moabi, mpe mokili ezalaki na kimia mibu tuku mwambe.<verse eid="JDG 3:30"/></para>
  <para style="s1">Tango ya Shamagari</para>
  <para style="p">
    <verse number="31" style="v" sid="JDG 3:31"/>Sima na Ewudi, Shamagari, mwana mobali ya Anati, ayaki mpe abomaki bato ya Filisitia nkama motoba na nzela ya nzete ya moke oyo batambolisaka na yango bangombe. Ye mpe abikisaki Isalaele.<verse eid="JDG 3:31"/></para>
  <chapter eid="JDG 3"/>
  <chapter number="4" style="c" sid="JDG 4"/>
  <para style="s1">Tango ya Debora mpe Baraki</para>
  <para style="p">
    <verse number="1" style="v" sid="JDG 4:1"/>Sima na kufa ya Ewudi, bana ya Isalaele basalaki lisusu makambo mabe na miso ya Yawe. <verse eid="JDG 4:1"/><verse number="2" style="v" sid="JDG 4:2"/>Yawe akabaki bango lisusu na maboko ya Yabini, mokonzi ya Kanana, oyo azalaki kovanda na Atsori. Sisera, mokonzi ya mampinga na ye ya basoda, azalaki kovanda na Arosheti-Goyimi. <verse eid="JDG 4:2"/><verse number="3" style="v" sid="JDG 4:3"/>Yabini azalaki na bashar nkama libwa ya bibende, mpe anyokolaki makasi bana ya Isalaele mibu tuku mibale. Bongo bana ya Isalaele bagangaki epai na Yawe mpo na kosenga lisungi.<verse eid="JDG 4:3"/></para>
  <para style="p">
    <verse number="4" style="v" sid="JDG 4:4"/>Na tango wana, Debora, mwasi mosakoli, mwasi ya engumba Lapidoti, azalaki kokamba Isalaele. <verse eid="JDG 4:4"/><verse number="5" style="v" sid="JDG 4:5"/>Azalaki kosambisa na se ya nzete ya mbila ya Debora, oyo ezalaki na kati ya Rama mpe Beteli, kati na etuka ya bangomba ya Efrayimi. Bana ya Isalaele bazalaki koya epai na ye mpo na kosambisama. <verse eid="JDG 4:5"/><verse number="6" style="v" sid="JDG 4:6"/>Mokolo moko, abengisaki Baraki, mwana mobali ya Abinoami, moto ya Kedeshi ya Nefitali, mpe alobaki na ye :</para>
  <para style="pi1" vid="JDG 4:6">— Yawe, Nzambe ya Isalaele, apesi yo mitindo : « Kende, kamata elongo na yo bato nkoto zomi ya mabota ya Nefitali mpe ya Zabuloni, mpe mema bango na nzela oyo ekenda na ngomba Tabori. <verse eid="JDG 4:6"/><verse number="7" style="v" sid="JDG 4:7"/>Nakomema Sisera, mokonzi ya basoda ya Yabini, na mayi moke ya Kishoni elongo na bashar mpe basoda na ye, mpe nakokaba ye na maboko na yo. »<verse eid="JDG 4:7"/></para>
  <para style="p">
    <verse number="8" style="v" sid="JDG 4:8"/>Baraki azongiselaki Debora :</para>
  <para style="pi1" vid="JDG 4:8">— Soki okokende elongo na ngai, wana nakokende ; kasi soki okokende na ngai te, wana ngai mpe nakokende te.<verse eid="JDG 4:8"/></para>
  <para style="p">
    <verse number="9" style="v" sid="JDG 4:9"/>Debora alobaki na ye :</para>
  <para style="pi1" vid="JDG 4:9">— Malamu, nakokende elongo na yo. Kasi yeba ete, na nzela oyo ozali kokende, lokumu ekozala ya yo te, pamba te Yawe akokaba Sisera na maboko ya mwasi.</para>
  <para style="p" vid="JDG 4:9">Boye, Debora akendeki elongo na Baraki, na mboka Kedeshi. <verse eid="JDG 4:9"/><verse number="10" style="v" sid="JDG 4:10"/>Kuna na Kedeshi, Baraki abengisaki bato ya mabota ya Zabuloni mpe ya Nefitali. Bato nkoto zomi balandaki ye, mpe Debora akendeki elongo na ye.<verse eid="JDG 4:10"/></para>
  <para style="p">
    <verse number="11" style="v" sid="JDG 4:11"/>Kaka na mokolo wana, Eberi, moto ya Keni, akabwanaki na bato mosusu ya Keni, bakitani ya Obabi, semeki ya Moyize. Mpe Eberi akendeki kino na terebente oyo ezali na Tsananimi, pembeni ya Kedeshi, mpo na kotelemisa ndako na ye ya kapo.<verse eid="JDG 4:11"/></para>
  <para style="p">
    <verse number="12" style="v" sid="JDG 4:12"/>Tango bayebisaki Sisera ete Baraki, mwana mobali ya Abinoami, amataki na likolo ya ngomba Tabori, <verse eid="JDG 4:12"/><verse number="13" style="v" sid="JDG 4:13"/>Sisera abengisaki, longwa na Arosheti-Goyimi, bato nyonso oyo bazalaki na ye elongo, mpe asangisaki bashar nkama libwa ya bibende. Amemaki bango na mayi moke ya Kishoni. <verse eid="JDG 4:13"/><verse number="14" style="v" sid="JDG 4:14"/>Debora alobaki na Baraki : « Kende ! Ezali lelo nde mokolo oyo Yawe akokaba Sisera na maboko na yo. »</para>
  <para style="p" vid="JDG 4:14">Baraki akitaki na ngomba Tabori, mpe bato nkoto zomi balandaki ye. <verse eid="JDG 4:14"/><verse number="15" style="v" sid="JDG 4:15"/>Wana Baraki azalaki kokende, Yawe apanzaki, na nzela ya mopanga na Ye, Sisera, bashar na ye nyonso mpe mampinga na ye ya basoda. Sisera asundolaki shar na ye mpe akimaki na makolo. <verse eid="JDG 4:15"/><verse number="16" style="v" sid="JDG 4:16"/>Kasi Baraki alandaki bashar mpe mampinga kino na Arosheti-Goyimi. Mampinga nyonso ya basoda ya Sisera ekufaki na mopanga, ata moto moko te abikaki.<verse eid="JDG 4:16"/></para>
  <para style="p">
    <verse number="17" style="v" sid="JDG 4:17"/>Nzokande, Sisera akimaki na makolo kino na ndako ya kapo ya Yaeli, mwasi ya Eberi, moto ya Keni ; pamba te boyokani ya malamu ezalaki kati na Yabini, mokonzi ya Atsori, mpe libota ya Eberi, moto ya Keni. <verse eid="JDG 4:17"/><verse number="18" style="v" sid="JDG 4:18"/>Yaeli abimaki mpo na kokutana na Sisera mpe alobaki na ye :</para>
  <para style="pi1" vid="JDG 4:18">— Yaka, nkolo na ngai ; kimela epai na ngai, kobanga te.</para>
  <para style="p" vid="JDG 4:18">Sisera akotaki na ndako ya kapo ya Yaeli, mpe Yaeli azipaki ye bulangeti. <verse eid="JDG 4:18"/><verse number="19" style="v" sid="JDG 4:19"/>Sisera alobaki na Yaeli :</para>
  <para style="pi1" vid="JDG 4:19">— Nabondeli yo, pesa ngai mayi mpo ete namela ; nazali na posa ya mayi.</para>
  <para style="p" vid="JDG 4:19">Yaeli afungolaki mbeki etonda na miliki ya mayi, mpe amelisaki ye yango. Sima, azipaki ye lisusu bulangeti. <verse eid="JDG 4:19"/><verse number="20" style="v" sid="JDG 4:20"/>Sisera alobaki na Yaeli :</para>
  <para style="pi1" vid="JDG 4:20">— Telema na ekuke ya ndako ya kapo. Soki moto ayei kotuna yo : « Moto azali awa ? » Zongisa : « Te ! »<verse eid="JDG 4:20"/></para>
  <para style="p">
    <verse number="21" style="v" sid="JDG 4:21"/>Kasi wana Sisera alalaki pongi makasi mpo ete alembaki, Yaeli, mwasi ya Eberi, akamataki pike ya ndako ya kapo mpe azwaki marto ; akotaki malembe pembeni na ye, abetaki ye pike na litoyi, mpe pike yango etobolaki moto na ye kino ekotaki na mabele ; mpe Sisera akufaki.<verse eid="JDG 4:21"/></para>
  <para style="p">
    <verse number="22" style="v" sid="JDG 4:22"/>Wana Baraki azalaki nanu kolanda Sisera, Yaeli abimaki mpo na kokutana na ye. Alobaki na Baraki : « Yaka, nakolakisa yo moto oyo ozali koluka. »</para>
  <para style="p" vid="JDG 4:22">Baraki akotaki na ndako ya kapo ya Yaeli mpe amonaki Sisera ya kokufa, alala na mabele, mpe pike kati na litoyi na ye.<verse eid="JDG 4:22"/></para>
  <para style="p">
    <verse number="23" style="v" sid="JDG 4:23"/>Mokolo wana, Nzambe akitisaki liboso ya bana ya Isalaele, Yabini, mokonzi ya Kanana. <verse eid="JDG 4:23"/><verse number="24" style="v" sid="JDG 4:24"/>Bana ya Isalaele bakomaki makasi koleka Yabini, mokonzi ya Kanana, kino babomaki ye.<verse eid="JDG 4:24"/></para>
  <chapter eid="JDG 4"/>
  <chapter number="5" style="c" sid="JDG 5"/>
  <para style="p">
    <verse number="1" style="v" sid="JDG 5:1"/>Na mokolo wana, Debora mpe Baraki, mwana mobali ya Abinoami, bayembaki nzembo oyo :<verse eid="JDG 5:1"/></para>
  <para style="q1">
    <verse number="2" style="v" sid="JDG 5:2"/>Lokola na Isalaele, bakonzi batambolaki liboso,</para>
  <para style="q2" vid="JDG 5:2">mpe bato bamipesaki mobimba na bitumba,</para>
  <para style="q2" vid="JDG 5:2">tika ete bokumisa Yawe !<verse eid="JDG 5:2"/></para>
  <para style="q1">
    <verse number="3" style="v" sid="JDG 5:3"/>Bino bakonzi, boyoka !</para>
  <para style="q2" vid="JDG 5:3">Bino bakambi, boyoka malamu !</para>
  <para style="q1" vid="JDG 5:3">Nalingi koyembela Yawe,</para>
  <para style="q2" vid="JDG 5:3">nalingi koyemba nzembo mpo na Yawe, Nzambe ya Isalaele.<verse eid="JDG 5:3"/></para>
  <para style="q1">
    <verse number="4" style="v" sid="JDG 5:4"/>Eh Yawe, tango obimaki na Seiri,</para>
  <para style="q2" vid="JDG 5:4">tango ozalaki kotambola wuta na mokili ya Edomi,</para>
  <para style="q1" vid="JDG 5:4">mabele eninganaki, likolo enyangwanaki,</para>
  <para style="q2" vid="JDG 5:4">mapata esopaki mayi.<verse eid="JDG 5:4"/></para>
  <para style="q1">
    <verse number="5" style="v" sid="JDG 5:5"/>Bangomba eninganaki liboso ya Yawe,</para>
  <para style="q2" vid="JDG 5:5">mpe ngomba Sinai, liboso ya Yawe, Nzambe ya Isalaele.<verse eid="JDG 5:5"/></para>
  <para style="q1">
    <verse number="6" style="v" sid="JDG 5:6"/>Na mikolo ya Shamagari, mwana mobali ya Anati ;</para>
  <para style="q2" vid="JDG 5:6">mpe na mikolo ya Yaeli, nzela etikalaki lisusu na bato te,</para>
  <para style="q2" vid="JDG 5:6">bato ya mobembo batambolaki na nzela ya nyoka-nyoka.<verse eid="JDG 5:6"/></para>
  <para style="q1">
    <verse number="7" style="v" sid="JDG 5:7"/>Bamboka nyonso ya mike-mike ya Isalaele etikalaki lisusu na bato te,</para>
  <para style="q2" vid="JDG 5:7">ezalaki lisusu na bato te kino ngai Debora natelemaki,</para>
  <para style="q2" vid="JDG 5:7">kino natelemaki lokola mama kati na Isalaele.<verse eid="JDG 5:7"/></para>
  <para style="q1">
    <verse number="8" style="v" sid="JDG 5:8"/>Tango baponaki banzambe ya sika,</para>
  <para style="q2" vid="JDG 5:8">bitumba mpe ekomaki na bikuke ya engumba,</para>
  <para style="q1" vid="JDG 5:8">kasi ata nguba moko te to likonga moko te</para>
  <para style="q2" vid="JDG 5:8">emonanaki kati na basoda nkoto tuku minei kati na Isalaele.<verse eid="JDG 5:8"/></para>
  <para style="q1">
    <verse number="9" style="v" sid="JDG 5:9"/>Motema na ngai ezali elongo na bakambi ya Isalaele,</para>
  <para style="q2" vid="JDG 5:9">elongo na ba-oyo bamipesaki mobimba na bitumba.</para>
  <para style="q2" vid="JDG 5:9">Bokumisa Yawe !<verse eid="JDG 5:9"/></para>
  <para style="q1">
    <verse number="10" style="v" sid="JDG 5:10"/>Bino oyo bozali kotambola likolo ya ba-ane ya pembe,</para>
  <para style="q2" vid="JDG 5:10">bino oyo bozali kovanda likolo ya batapi,</para>
  <para style="q2" vid="JDG 5:10">bino oyo bozali kotambola na nzela, bokanisa !<verse eid="JDG 5:10"/></para>
  <para style="q1">
    <verse number="11" style="v" sid="JDG 5:11"/>Bokumisa mingongo ya bayembi,</para>
  <para style="q2" vid="JDG 5:11">na bisika oyo batokaka mayi, pene ya bitima ya mayi ;</para>
  <para style="q1" vid="JDG 5:11">kuna, mingongo ya bakaboli mayi ezali kosanzola</para>
  <para style="q2" vid="JDG 5:11">misala ya bosembo ya Yawe,</para>
  <para style="q1" vid="JDG 5:11">misala na Ye ya bosembo na bamboka mike nyonso ya Isalaele.</para>
  <para style="q2" vid="JDG 5:11">Bato ya Yawe bakiti kino na bikuke ya engumba.<verse eid="JDG 5:11"/></para>
  <para style="q1">
    <verse number="12" style="v" sid="JDG 5:12"/>Debora, lamuka ! Lamuka !</para>
  <para style="q2" vid="JDG 5:12">Lamuka, lamuka, yemba nzembo ya bitumba !</para>
  <para style="q1" vid="JDG 5:12">Eh Baraki, telema, zongisa bakangami na yo ;</para>
  <para style="q2" vid="JDG 5:12">mwana mobali ya Abinoami !<verse eid="JDG 5:12"/></para>
  <para style="q1">
    <verse number="13" style="v" sid="JDG 5:13"/>Ndambo ya batikali bakiti epai ya balongi,</para>
  <para style="q2" vid="JDG 5:13">bato ya Yawe bakiti mpo na ngai</para>
  <para style="q2" vid="JDG 5:13">kati na bilombe ya bitumba.<verse eid="JDG 5:13"/></para>
  <para style="q1">
    <verse number="14" style="v" sid="JDG 5:14"/>Bato ya Amaleki bawutaki na Efrayimi.</para>
  <para style="q2" vid="JDG 5:14">Sima na yo, Benjame akitaki elongo na mampinga.</para>
  <para style="q1" vid="JDG 5:14">Bakonzi ya mampinga babimelaki na Makiri,</para>
  <para style="q2" vid="JDG 5:14">mpe bato oyo basimbaka lingenda ya bokonzi babimelaki na Zabuloni.<verse eid="JDG 5:14"/></para>
  <para style="q1">
    <verse number="15" style="v" sid="JDG 5:15"/>Bakambi ya Isakari bazalaki elongo na Debora ;</para>
  <para style="q2" vid="JDG 5:15">ndenge moko lokola Baraki, Isakari alandaki ye mbangu</para>
  <para style="q2" vid="JDG 5:15">na makolo kino na lubwaku.</para>
  <para style="q1" vid="JDG 5:15">Kasi kati na libota ya Ribeni,</para>
  <para style="q2" vid="JDG 5:15">mitema etondaki mingi na makanisi.<verse eid="JDG 5:15"/></para>
  <para style="q1">
    <verse number="16" style="v" sid="JDG 5:16"/>Mpo na nini avandi kati na lopango ?</para>
  <para style="q2" vid="JDG 5:16">Ezali mpo na kaka koyoka kolela ya bibwele ?</para>
  <para style="q1" vid="JDG 5:16">Kati na libota ya Ribeni, bazali bobele kolekisa</para>
  <para style="q2" vid="JDG 5:16">tango pamba na kokanisa.<verse eid="JDG 5:16"/></para>
  <para style="q1">
    <verse number="17" style="v" sid="JDG 5:17"/>Galadi atikali na ngambo mosusu ya Yordani.</para>
  <para style="q2" vid="JDG 5:17">Mpo na nini Dani azali kowumela kati na masuwa ?</para>
  <para style="q1" vid="JDG 5:17">Aseri atikali pembeni ya ebale,</para>
  <para style="q2" vid="JDG 5:17">avandi pembeni ya libongo na ye.<verse eid="JDG 5:17"/></para>
  <para style="q1">
    <verse number="18" style="v" sid="JDG 5:18"/>Bato ya Zabuloni bateki milimo na bango na kufa,</para>
  <para style="q2" vid="JDG 5:18">bato ya Nefitali, na basonge ya bangomba,</para>
  <para style="q2" vid="JDG 5:18">kuna na esika ya bitumba.<verse eid="JDG 5:18"/></para>
  <para style="q1">
    <verse number="19" style="v" sid="JDG 5:19"/>Bakonzi oyo bazali banguna bayaki</para>
  <para style="q2" vid="JDG 5:19">mpe babundisaki biso ;</para>
  <para style="q1" vid="JDG 5:19">bakonzi ya Kanana babundisaki biso na mboka Taanaki,</para>
  <para style="q2" vid="JDG 5:19">pene ya mayi ya Megido,</para>
  <para style="q2" vid="JDG 5:19">kasi bamemaki te bomengo ya bitumba, ata palata.<verse eid="JDG 5:19"/></para>
  <para style="q1">
    <verse number="20" style="v" sid="JDG 5:20"/>Wuta na likolo, minzoto ebundaki ;</para>
  <para style="q2" vid="JDG 5:20">na nzela na yango oyo etambolaka, minzoto ebundisaki Sisera.<verse eid="JDG 5:20"/></para>
  <para style="q1">
    <verse number="21" style="v" sid="JDG 5:21"/>Mayi moke ya Kishoni ememaki bango,</para>
  <para style="q2" vid="JDG 5:21">mayi moke ya tango ya kala, mayi moke ya Kishoni.</para>
  <para style="q2" vid="JDG 5:21">Tika ete molimo na ngai etambola na nguya !<verse eid="JDG 5:21"/></para>
  <para style="q1">
    <verse number="22" style="v" sid="JDG 5:22"/>Makolo ya bampunda enyataki mabele,</para>
  <para style="q2" vid="JDG 5:22">na kopumbwa na mbangu makasi,</para>
  <para style="q2" vid="JDG 5:22">na kolanda bankolo na yango, bato na nguya.<verse eid="JDG 5:22"/></para>
  <para style="q1">
    <verse number="23" style="v" sid="JDG 5:23"/>Bolakela mboka ya Merozi mabe, elobi anjelu ya Yawe.</para>
  <para style="q2" vid="JDG 5:23">Bolakela, bolakela mabe bato oyo bavandi kuna !</para>
  <para style="q1" vid="JDG 5:23">Pamba te bayei te kosunga Yawe ;</para>
  <para style="q2" vid="JDG 5:23">bayei te kosunga bilombe ya bitumba !<verse eid="JDG 5:23"/></para>
  <para style="q1">
    <verse number="24" style="v" sid="JDG 5:24"/>Tika ete Yaeli, mwasi ya Eberi, moto ya Keni,</para>
  <para style="q2" vid="JDG 5:24">apambolama kati na basi nyonso !</para>
  <para style="q1" vid="JDG 5:24">Tika ete apambolama kati na basi nyonso</para>
  <para style="q2" vid="JDG 5:24">oyo bazali kovanda na se ya ndako ya kapo.<verse eid="JDG 5:24"/></para>
  <para style="q1">
    <verse number="25" style="v" sid="JDG 5:25"/>Sisera asengaki mayi, kasi ye apesaki miliki ;</para>
  <para style="q2" vid="JDG 5:25">kati na kopo ya bato ya lokumu, apesaki ye miliki ya kilo.<verse eid="JDG 5:25"/></para>
  <para style="q1">
    <verse number="26" style="v" sid="JDG 5:26"/>Na loboko na ye ya mwasi, azwaki pike ya nzete ;</para>
  <para style="q2" vid="JDG 5:26">mpe na loboko na ye ya mobali, marto ya basali.</para>
  <para style="q1" vid="JDG 5:26">Abetaki Sisera mpe apanzaki ye moto,</para>
  <para style="q2" vid="JDG 5:26">atobolaki ye litoyi mpe apanzaki yango nyonso.<verse eid="JDG 5:26"/></para>
  <para style="q1">
    <verse number="27" style="v" sid="JDG 5:27"/>Sisera akweyaki na makolo na ye, alembaki ;</para>
  <para style="q2" vid="JDG 5:27">akweyaki na makolo na ye mpe akufaki.<verse eid="JDG 5:27"/></para>
  <para style="q1">
    <verse number="28" style="v" sid="JDG 5:28"/>Mama ya Sisera abandaki kotala na lininisa,</para>
  <para style="q2" vid="JDG 5:28">na sima ya bibende, mpe abandaki koganga :</para>
  <para style="q1" vid="JDG 5:28">« Mpo na nini shar na ye ezali kowumela boye ?</para>
  <para style="q2" vid="JDG 5:28">Mpo na nini bashar na ye ezali koya malembe ? »<verse eid="JDG 5:28"/></para>
  <para style="q1">
    <verse number="29" style="v" sid="JDG 5:29"/>Moko kati na basi ya mayele mpe ya lokumu ayanoli ye,</para>
  <para style="q2" vid="JDG 5:29">mpe ye moko amilobeli :<verse eid="JDG 5:29"/></para>
  <para style="q1">
    <verse number="30" style="v" sid="JDG 5:30"/>« Ezali te mpo bazwi mpe bakaboli bomengo ya bitumba :</para>
  <para style="q2" vid="JDG 5:30">Elenge mwasi moko to bilenge basi mibale mpo na soda moko,</para>
  <para style="q1" vid="JDG 5:30">bilamba ya langi mpo na Sisera, bilamba, bilamba ya langi,</para>
  <para style="q2" vid="JDG 5:30">mpe bilamba oyo batia bililingi, mpo na balongi ? »<verse eid="JDG 5:30"/></para>
  <para style="q1">
    <verse number="31" style="v" sid="JDG 5:31"/>Yawe, tika ete banguna na Yo nyonso bakufa bongo !</para>
  <para style="q2" vid="JDG 5:31">Tika ete bato oyo balingaka Yo bangenga makasi</para>
  <para style="q2" vid="JDG 5:31">lokola moyi ya midi !</para>
  <para style="p" vid="JDG 5:31">Mokili ezalaki na kimia mibu tuku minei.<verse eid="JDG 5:31"/></para>
  <chapter eid="JDG 5"/>
  <chapter number="6" style="c" sid="JDG 6"/>
  <para style="s1">Tango ya Jedeon</para>
  <para style="p">
    <verse number="1" style="v" sid="JDG 6:1"/>Bana ya Isalaele basalaki lisusu mabe liboso ya Yawe, mpe Yawe akabaki bango mibu sambo na maboko ya bato ya Madiani. <verse eid="JDG 6:1"/><verse number="2" style="v" sid="JDG 6:2"/>Lokola loboko ya bato ya Madiani ezalaki na nguya makasi likolo ya Isalaele, bana ya Isalaele babongisaki mabulu ya kokimela mpe bibombelo kati na mabanga, kuna na likolo ya bangomba. <verse eid="JDG 6:2"/><verse number="3" style="v" sid="JDG 6:3"/>Tango nyonso oyo bana ya Isalaele bazalaki kolona bilanga na bango, bato ya Madiani, bato ya Amaleki mpe bato ya bikolo mosusu ya ngambo ya este, bazalaki koya kobundisa Isalaele. <verse eid="JDG 6:3"/><verse number="4" style="v" sid="JDG 6:4"/>Bazalaki kotonga milako na bango pene ya bana ya Isalaele, mpe bazalaki kobebisa bilanga na bango, kino pene ya Gaza. Bazalaki kotikela bana ya Isalaele ata eloko moko te ya kolia, ata meme to ntaba te, ata ngombe te, ata mpe ane te. <verse eid="JDG 6:4"/><verse number="5" style="v" sid="JDG 6:5"/>Bazalaki komata ebele lokola mabanki elongo na bibwele na bango mpe bandako na bango ya kapo. Ezalaki pasi mpo na kotanga motango ya bato mpe ya bashamo na bango ; bazalaki kokota na mokili ya Isalaele mpo na kobebisa yango nyonso.<verse eid="JDG 6:5"/></para>
  <para style="p">
    <verse number="6" style="v" sid="JDG 6:6"/>Bato ya Madiani bakomisaki bana ya Isalaele babola makasi. Boye, bana ya Isalaele bagangaki epai na Yawe mpo ete asunga bango. <verse eid="JDG 6:6"/><verse number="7" style="v" sid="JDG 6:7"/>Tango bana ya Isalaele babelelaki Yawe mpo ete akangola bango wuta na maboko ya bato ya Madiani, <verse eid="JDG 6:7"/><verse number="8" style="v" sid="JDG 6:8"/>Yawe atindelaki bango mosakoli oyo alobaki na bango : « Tala makambo oyo Yawe, Nzambe ya Isalaele, alobi : ‹ Ngai nde nabimisaki bino na Ejipito, ndako ya bowumbu. <verse eid="JDG 6:8"/><verse number="9" style="v" sid="JDG 6:9"/>Nakangolaki bino wuta na maboko ya bato ya Ejipito mpe na maboko ya bato nyonso oyo banyokolaki bino ; nabenganaki bango liboso na bino mpe napesaki bino mokili na bango. <verse eid="JDG 6:9"/><verse number="10" style="v" sid="JDG 6:10"/>Nalobaki na bino : Nazali Yawe, Nzambe na bino ; bogumbamela nzambe ya bato ya Amori te, kati na mokili oyo bozali kovanda. Kasi boyokelaki Ngai te. › »<verse eid="JDG 6:10"/></para>
  <para style="p">
    <verse number="11" style="v" sid="JDG 6:11"/>Anjelu ya Yawe ayaki mpe avandaki na se ya terebente oyo ezalaki na Ofira, kati na mabele ya Joasi, moto ya libota ya Abiezeri. Jedeon, mwana mobali ya Joasi, azalaki kosangisa bambuma ya ble esika moko, na esika oyo basalaka masanga ya vino, mpo na kobomba yango liboso ya bato ya Madiani. <verse eid="JDG 6:11"/><verse number="12" style="v" sid="JDG 6:12"/>Anjelu ya Yawe abimelaki Jedeon mpe alobaki na ye :</para>
  <para style="pi1" vid="JDG 6:12">— Yawe azali elongo na yo, elombe ya bitumba.<verse eid="JDG 6:12"/></para>
  <para style="p">
    <verse number="13" style="v" sid="JDG 6:13"/>Jedeon azongisaki :</para>
  <para style="pi1" vid="JDG 6:13">— Ah nkolo, soki Yawe azali elongo na biso, mpo na nini makambo nyonso oyo ezali kokomela biso ? Wapi makambo nyonso ya kokamwa oyo bakoko na biso bazalaki koyebisa biso tango bazalaki koloba ete Yawe abimisaki biso na Ejipito ? Sik’oyo, Yawe atiki biso mpe asundoli biso na maboko ya bato ya Madiani.<verse eid="JDG 6:13"/></para>
  <para style="p">
    <verse number="14" style="v" sid="JDG 6:14"/>Yawe abalukaki epai na ye mpe alobaki :</para>
  <para style="pi1" vid="JDG 6:14">— Kende, salela makasi oyo ozali na yango mpe bikisa bana ya Isalaele na maboko ya bato ya Madiani. Boni, ezali Ngai te nde natindi yo ?<verse eid="JDG 6:14"/></para>
  <para style="p">
    <verse number="15" style="v" sid="JDG 6:15"/>Jedeon azongisaki :</para>
  <para style="pi1" vid="JDG 6:15">— Ah nkolo na ngai, ndenge nini ngai nakoki kobikisa bana ya Isalaele ? Kati na Manase, libota na ngai nde ezangi makasi koleka, mpe ngai nazali mwana ya suka kati na ndako ya tata na ngai.<verse eid="JDG 6:15"/></para>
  <para style="p">
    <verse number="16" style="v" sid="JDG 6:16"/>Yawe alobaki na ye :</para>
  <para style="pi1" vid="JDG 6:16">— Nakozala elongo na yo, mpe okoboma bato ya Madiani lokola moto moko.<verse eid="JDG 6:16"/></para>
  <para style="p">
    <verse number="17" style="v" sid="JDG 6:17"/>Jedeon alobaki :</para>
  <para style="pi1" vid="JDG 6:17">— Solo, soki nazwi ngolu na miso na Yo, pesa ngai elembo oyo ekolakisa solo ete Yo Yawe nde ozali kosolola na ngai. <verse eid="JDG 6:17"/><verse number="18" style="v" sid="JDG 6:18"/>Nabondeli Yo, kolongwa na esika oyo te kino nakozonga awa na likabo na ngai mpo ete nabonza yango liboso na Yo.</para>
  <para style="p" vid="JDG 6:18">Yawe alobaki :</para>
  <para style="pi1" vid="JDG 6:18">— Nakozela kino okozonga.<verse eid="JDG 6:18"/></para>
  <para style="p">
    <verse number="19" style="v" sid="JDG 6:19"/>Jedeon azongaki epai na ye, abongisaki mwana ntaba, azwaki kilo tuku misato ya farine, asalaki na yango mapa oyo ezanga levire, atiaki mapa yango na kitunga, mpe atiaki elubu na nzungu. Amemaki yango mpe apesaki nyonso epai na Anjelu na Nzambe, oyo azalaki na se ya terebente.<verse eid="JDG 6:19"/></para>
  <para style="p">
    <verse number="20" style="v" sid="JDG 6:20"/>Anjelu na Nzambe alobaki na ye :</para>
  <para style="pi1" vid="JDG 6:20">— Kamata nyama mpe mapa oyo ezanga levire, tia yango na likolo ya libanga oyo mpe sopela yango elubu.</para>
  <para style="p" vid="JDG 6:20">Jedeon asalaki yango.<verse eid="JDG 6:20"/></para>
  <para style="p">
    <verse number="21" style="v" sid="JDG 6:21"/>Bongo Anjelu ya Yawe asembolaki nzete oyo asimbaki na loboko na Ye, mpe songe na yango etutaki nyama mpe mapa oyo ezanga levire. Moto ebimaki wuta na libanga mpe ezikisaki nyama mpe mapa. Anjelu ya Yawe alimwaki na miso na ye. <verse eid="JDG 6:21"/><verse number="22" style="v" sid="JDG 6:22"/>Tango Jedeon asosolaki ete Ye oyo azalaki elongo na ye azali Anjelu ya Yawe, agangaki : « Nkolo Yawe, mawa na ngai ! Pamba te namoni Anjelu ya Yawe, miso na miso. »<verse eid="JDG 6:22"/></para>
  <para style="p">
    <verse number="23" style="v" sid="JDG 6:23"/>Kasi Yawe alobaki na ye :</para>
  <para style="pi1" vid="JDG 6:23">— Zala na kimia ! Kobanga te.<verse eid="JDG 6:23"/></para>
  <para style="p">
    <verse number="24" style="v" sid="JDG 6:24"/>Bongo Jedeon atongaki etumbelo mpo na Yawe mpe abengaki yango « Yawe apesaka kimia. » Etumbelo yango ezali kino na mokolo ya lelo kati na Ofira, mboka ya libota ya Abiezeri. <verse eid="JDG 6:24"/><verse number="25" style="v" sid="JDG 6:25"/>Na butu wana, Yawe alobaki na Jedeon :</para>
  <para style="pi1" vid="JDG 6:25">— Kamata ngombe ya mobali ya mibu sambo, na etonga ya bibwele ya tata na yo. Buka etumbelo ya nzambe Bala, oyo ezali ya tata na yo, mpe kata ekeko ya Ashera, oyo ezali pembeni na yango. <verse eid="JDG 6:25"/><verse number="26" style="v" sid="JDG 6:26"/>Tonga etumbelo ya malamu mpo na Yawe, Nzambe na yo, na songe ya ngomba oyo. Na sima, kamata ngombe ya mobali mpe bonza yango nyonso lokola mbeka ya kotumba, na moto ya koni ya ekeko ya Ashera, oyo okataki.<verse eid="JDG 6:26"/></para>
  <para style="p">
    <verse number="27" style="v" sid="JDG 6:27"/>Jedeon akamataki basali na ye zomi mpe asalaki ndenge Yawe alobaki na ye. Lokola azalaki kobanga libota na ye mpe bato ya engumba na ye, asalaki yango na butu, kasi na moyi te. <verse eid="JDG 6:27"/><verse number="28" style="v" sid="JDG 6:28"/>Na tongo-tongo, tango bato ya engumba balamukaki, bamonaki ete etumbelo ya nzambe Bala epanzani, ekeko ya Ashera oyo ezalaki pembeni na yango ekatami ; mpe bamonaki lisusu ete babonzi ngombe ya mobali na likolo ya etumbelo oyo batongi sika. <verse eid="JDG 6:28"/><verse number="29" style="v" sid="JDG 6:29"/>Balobanaki : « Nani asali makambo ya boye ? »</para>
  <para style="p" vid="JDG 6:29">Wana bazalaki kotuna mpo na koluka koyeba, bayebisaki bango ete ezali Jedeon, mwana mobali ya Joasi, moto asalaki bongo. <verse eid="JDG 6:29"/><verse number="30" style="v" sid="JDG 6:30"/>Bato ya engumba balobaki na Joasi :</para>
  <para style="pi1" vid="JDG 6:30">— Bimisa mwana na yo ya mobali. Asengeli kokufa. Pamba te ye moto apanzi etumbelo ya nzambe Bala mpe akati ekeko ya Ashera oyo ezalaki pembeni na yango.<verse eid="JDG 6:30"/></para>
  <para style="p">
    <verse number="31" style="v" sid="JDG 6:31"/>Kasi Joasi azongiselaki bango nyonso oyo batelemelaki ye :</para>
  <para style="pi1" vid="JDG 6:31">— Boni, bino nde bokolobela Bala ? Bino nde bokobundela ye ? Moto nyonso oyo akobundela ye akokufa liboso ete tongo etana. Soki ye Bala azali nzambe, tika ete amibundela ye moko mpo ete babuki etumbelo na ye.<verse eid="JDG 6:31"/></para>
  <para style="p">
    <verse number="32" style="v" sid="JDG 6:32"/>Kobanda mokolo wana, mpo ete Jedeon apanzaki etumbelo ya Bala, bakomaki kobenga ye « Yerubali » oyo elingi koloba : Tika ete Bala amibundela ye moko.<verse eid="JDG 6:32"/></para>
  <para style="s1">Jedeon asengi elembo</para>
  <para style="p">
    <verse number="33" style="v" sid="JDG 6:33"/>Na tango wana, bato ya Madiani, ya Amaleki mpe bato ya ngambo ya este basanganaki elongo, bakatisaki ngambo ya Yordani mpe batongaki molako na bango na lubwaku ya Jizireyeli. <verse eid="JDG 6:33"/><verse number="34" style="v" sid="JDG 6:34"/>Kasi Molimo na Yawe alataki Jedeon, mpe abetaki kelelo mpo na kobengisa bato ya libota ya Abiezeri na tina ete balanda ye. <verse eid="JDG 6:34"/><verse number="35" style="v" sid="JDG 6:35"/>Jedeon atindaki bantoma na etuka nyonso ya Manase ; mpe bato ya Manase basanganaki mpo na kozala sima na ye. Atindaki lisusu bantoma na libota ya Aseri, ya Zabuloni mpe ya Nefitali mpo ete bamata mpe bakutana na ye.<verse eid="JDG 6:35"/></para>
  <para style="p">
    <verse number="36" style="v" sid="JDG 6:36"/>Jedeon alobaki na Nzambe : « Soki okobikisa Isalaele na nzela ya maboko na ngai lokola olakaki ngai, <verse eid="JDG 6:36"/><verse number="37" style="v" sid="JDG 6:37"/>nakotanda bapwale ya meme na esika oyo batutaka bambuma ya ble. Soki mamwe emonani kaka na likolo ya bapwale kasi mabele etikali ya kokawuka, wana nakoyeba ete okobikisa Isalaele na nzela ya loboko na ngai ndenge olobaki. » <verse eid="JDG 6:37"/><verse number="38" style="v" sid="JDG 6:38"/>Mpe esalemaki bongo. Mokolo oyo elandaki, Jedeon alamukaki na tongo-tongo, akamolaki bapwale, ebimisaki mayi mpe etondisaki sani mobimba.<verse eid="JDG 6:38"/></para>
  <para style="p">
    <verse number="39" style="v" sid="JDG 6:39"/>Boye, Jedeon ayebisaki Nzambe : « Kosilikela ngai te, pesa ngai nzela ete nasenga lisusu elembo moko. Ya mbala oyo, sala ete bapwale ezala ya kokawuka, kasi mabele epola na mamwe. »<verse eid="JDG 6:39"/></para>
  <para style="p">
    <verse number="40" style="v" sid="JDG 6:40"/>Nzambe asalelaki ye bongo, na butu yango : bapwale etikalaki ya kokawuka, kasi mabele ya pembeni epolaki na mamwe.<verse eid="JDG 6:40"/></para>
  <chapter eid="JDG 6"/>
  <chapter number="7" style="c" sid="JDG 7"/>
  <para style="s1">Jedeon alongi bato ya Madiani</para>
  <para style="p">
    <verse number="1" style="v" sid="JDG 7:1"/>Na tongo-tongo, Yerubali, elingi koloba Jedeon, abimaki elongo na bato nyonso oyo balandaki ye mpe batongaki molako na bango pembeni ya etima ya mayi ya Arodi. Nzokande molako ya bato ya Madiani ezalaki na ngambo ya nor ya molako ya bana ya Isalaele, na lubwaku, pembeni ya ngomba moke ya More. <verse eid="JDG 7:1"/><verse number="2" style="v" sid="JDG 7:2"/>Yawe alobaki na Jedeon : « Bato oyo ozali na bango baleki ebele mpo na ngai kokaba bato ya Madiani na maboko na bango, noki te Isalaele akozwa lolendo na koloba : ‹ Loboko na ngai moko nde ebikisi ngai. › <verse eid="JDG 7:2"/><verse number="3" style="v" sid="JDG 7:3"/>Yango wana, loba na bato oyo : ‹ Tika ete moto nyonso oyo azali kolenga na kobanga azala mosika ya ngomba Galadi mpe azonga epai na ye. › »</para>
  <para style="p" vid="JDG 7:3">Boye, bato nkoto tuku mibale na mibale bazongaki epai na bango mpe nkoto zomi batikalaki. <verse eid="JDG 7:3"/><verse number="4" style="v" sid="JDG 7:4"/>Kasi Yawe alobaki na Jedeon : « Bato bazali kaka ebele. Kitisa bango nyonso na mayi, mpe kuna, nakomeka bango mpo na yo. Soki nalobi : ‹ Oyo akoki kokende na yo, ye nde asengeli kokende na yo. › Kasi soki nalobi : ‹ Oyo akoki te kokende na yo, ye asengeli te kokende na yo. › »<verse eid="JDG 7:4"/></para>
  <para style="p">
    <verse number="5" style="v" sid="JDG 7:5"/>Boye, Jedeon akitisaki bato na mayi. Kuna, Yawe alobaki na ye : « Kabola bango : tia na ngambo moko, bato oyo bakomela mayi na nzela ya lolemo lokola mbwa ; mpe tia na ngambo mosusu, bato oyo bakofukama, mpo na komela mayi. »<verse eid="JDG 7:5"/></para>
  <para style="p">
    <verse number="6" style="v" sid="JDG 7:6"/>Bato nkama misato bazwaki mayi na maboko na bango mpo na komema yango na minoko na bango mpe komela yango na nzela ya lolemo ; bato nyonso oyo batikali bafukamaki mpo na komela mayi. <verse eid="JDG 7:6"/><verse number="7" style="v" sid="JDG 7:7"/>Yawe alobaki na Jedeon : « Nakobikisa bino na nzela ya bato nkama misato oyo bamelaki mayi na nzela ya lolemo lokola mbwa, mpe nakokaba bato ya Madiani na maboko na yo. Tika ete bato nyonso oyo batikali bazonga, moto na moto na esika na ye. »<verse eid="JDG 7:7"/></para>
  <para style="p">
    <verse number="8" style="v" sid="JDG 7:8"/>Boye mibali yango nkama misato bazwaki biloko ya kolia mpe bakelelo ya bato mosusu. Mpe Jedeon azongisaki na bandako na bango, bana ya Isalaele oyo batikalaki. Nzokande, molako ya bato ya Madiani ezalaki na lubwaku, na se ya molako ya bana ya Isalaele.<verse eid="JDG 7:8"/></para>
  <para style="s1">Ndoto ya soda ya Madiani</para>
  <para style="p">
    <verse number="9" style="v" sid="JDG 7:9"/>Na butu wana, Yawe alobaki na Jedeon : « Telema, kita mpo na kobundisa molako ya bato ya Madiani, pamba te napesi yango na maboko na yo. <verse eid="JDG 7:9"/><verse number="10" style="v" sid="JDG 7:10"/>Soki ozali kobanga kobunda, kita elongo na Pura, mosali na yo ya mobali, <verse eid="JDG 7:10"/><verse number="11" style="v" sid="JDG 7:11"/>mpe yoka maloba oyo bazali koloba. Boye okozwa makasi ya kobundisa bango. »</para>
  <para style="p" vid="JDG 7:11">Jedeon akitaki elongo na Pura, mosali na ye ya mobali, kino na liboso ya molako ya bitumba. <verse eid="JDG 7:11"/><verse number="12" style="v" sid="JDG 7:12"/>Bato ya Madiani, ya Amaleki mpe ya ngambo ya este bazalaki ya kopanzana kati na lubwaku, ebele lokola mabanki. Bashamo na bango ezalaki ebele koleka zelo ya ebale. <verse eid="JDG 7:12"/><verse number="13" style="v" sid="JDG 7:13"/>Jedeon akomaki na molako ya banguna na bango na tango kaka mobali moko ya Madiani azalaki kobeta lisolo ya ndoto na ye epai ya moninga na ye :</para>
  <para style="pi1" vid="JDG 7:13">— Tala ndoto naloti : Namonaki lipa moko basala na bambuma ya orje ezali kobaluka kati na molako na biso mobimba, bongo lipa yango eyaki kotuta ndako ya kapo na makasi koleka. Ndako ya kapo ekweyaki mpe ebalukaki.<verse eid="JDG 7:13"/></para>
  <para style="p">
    <verse number="14" style="v" sid="JDG 7:14"/>Moninga na ye azongisaki :</para>
  <para style="pi1" vid="JDG 7:14">— Oyo ekoki kozala eloko mosusu te ! Ezali kaka mopanga ya Jedeon, mwana mobali ya Joasi, moto ya Isalaele. Solo, Nzambe akabi bato ya Madiani mpe molako mobimba na maboko na ye.<verse eid="JDG 7:14"/></para>
  <para style="p">
    <verse number="15" style="v" sid="JDG 7:15"/>Tango Jedeon ayokaki ndoto mpe ndimbola na yango, afukamelaki Nzambe mpe atondaki Ye. Azongaki na molako ya Isalaele mpe agangaki : « Botelema, Yawe akabi molako ya bato ya Madiani na maboko na biso. » <verse eid="JDG 7:15"/><verse number="16" style="v" sid="JDG 7:16"/>Jedeon akabolaki basoda na ye nkama misato na biteni misato. Mpe apesaki na mobali moko na moko kelelo moko, mbeki moko oyo ezangi eloko na kati, singa ya mwinda mpe moto ya mbeki. <verse eid="JDG 7:16"/><verse number="17" style="v" sid="JDG 7:17"/>Na sima, apesaki bango mitindo oyo : « Bino nyonso, botala esika ngai nazali mpe bolanda ndenge ngai nakosala tango nakokoma pembeni ya molako ya banguna na biso. <verse eid="JDG 7:17"/><verse number="18" style="v" sid="JDG 7:18"/>Tango ngai mpe bato nyonso oyo bazali elongo na ngai tokobeta kelelo, bino nyonso, na zingazinga ya molako, bokobeta mpe bakelelo na bino mpe bokoganga : ‹ Mpo na Yawe mpe mpo na Jedeon. › »<verse eid="JDG 7:18"/></para>
  <para style="s1">Yawe alongisi Jedeon</para>
  <para style="p">
    <verse number="19" style="v" sid="JDG 7:19"/>Jedeon mpe mibali nkama moko oyo bazalaki na ye elongo, bakomaki pembeni ya molako, mwa tango moke liboso ete midi ya butu ekoka, wana bawutaki kotia bakengeli mosusu. Babetaki bakelelo mpe babukaki bambeki oyo ezalaki na maboko na bango. <verse eid="JDG 7:19"/><verse number="20" style="v" sid="JDG 7:20"/>Biteni nyonso misato ya basoda babetaki bakelelo mpe babukaki bambeki. Na loboko na bango ya mwasi, basimbaki minda, mpe, na loboko ya mobali, bakelelo mpo na kobeta. Mpe bazalaki koganga : « Mopanga mpo na Yawe mpe mpo na Jedeon. » <verse eid="JDG 7:20"/><verse number="21" style="v" sid="JDG 7:21"/>Wana soda moko na moko ya Isalaele atelemaki na esika na ye zingazinga ya molako, banguna kati na molako bapotaki mbangu, bagangaki mpe bakimaki. <verse eid="JDG 7:21"/><verse number="22" style="v" sid="JDG 7:22"/>Tango bakelelo nkama misato ebetaki lisusu, Yawe asalaki ete, kati na molako mobimba, moto na moto atuba moninga na ye mopanga ; mpe bango nyonso bakimaki kino na Beti-Shita, na ngambo ya Tserera, mpe kino na ngambo ya Abele-Meola pembeni ya Tabati.<verse eid="JDG 7:22"/></para>
  <para style="p">
    <verse number="23" style="v" sid="JDG 7:23"/>Bana ya Isalaele oyo bawutaki na Nefitali, na Aseri mpe na Manase basanganaki mpo na kobengana bato ya Madiani. <verse eid="JDG 7:23"/><verse number="24" style="v" sid="JDG 7:24"/>Jedeon atindaki bantoma kati na etuka ya bangomba ya Efrayimi mpo na koloba : « Bokita mpo na kokutana na bato ya Madiani ; bokanga, liboso na bango, nzela ya mayi kino na Beti-Bara mpe na Yordani. » Bana nyonso ya libota ya Efrayimi bakitaki mpe bakangaki nzela ya mayi kino na Beti-Bara mpe na Yordani. <verse eid="JDG 7:24"/><verse number="25" style="v" sid="JDG 7:25"/>Bakangaki bakonzi mibale ya bato ya Madiani : Orebi mpe Zeebi. Babomaki Orebi na libanga monene ya Orebi, mpe Zeebi na esika oyo bakamolaka vino ya Zeebi. Balandaki bato ya Madiani mpe bamemelaki Jedeon mito ya Orebi mpe ya Zeebi, kuna na ngambo ya Yordani.<verse eid="JDG 7:25"/></para>
  <chapter eid="JDG 7"/>
  <chapter number="8" style="c" sid="JDG 8"/>
  <para style="p">
    <verse number="1" style="v" sid="JDG 8:1"/>Mibali ya Efrayimi batunaki Jedeon :</para>
  <para style="pi1" vid="JDG 8:1">— Bizaleli ya boye elakisi nini epai na biso ? Mpo na nini obengaki biso te tango okendeki kobundisa bato ya Madiani ?</para>
  <para style="p" vid="JDG 8:1">Mpe basilikelaki ye makasi.<verse eid="JDG 8:1"/></para>
  <para style="p">
    <verse number="2" style="v" sid="JDG 8:2"/>Kasi Jedeon azongiselaki bango :</para>
  <para style="pi1" vid="JDG 8:2">— Nasali nini oyo ekokani na oyo bino bosala ? Boni, ndambo ya bambuma ya vino oyo etikalaki na sima mpo ete Efrayimi abuka yango ezali kitoko te koleka bambuma ya vino ya liboso ya Abiezeri ? <verse eid="JDG 8:2"/><verse number="3" style="v" sid="JDG 8:3"/>Nzambe akabaki bakonzi ya bato ya Madiani, Orebi mpe Zeebi, na maboko na bino. Eloko nini ya lokumu ngai nasali oyo ekokani na oyo bino bosala ?</para>
  <para style="p" vid="JDG 8:3">Liloba oyo ekitisaki kanda na bango.<verse eid="JDG 8:3"/></para>
  <para style="s1">Jedeon alongi bakonzi ya Madiani</para>
  <para style="p">
    <verse number="4" style="v" sid="JDG 8:4"/>Jedeon elongo na basoda na ye nkama misato bakomaki na Yordani mpe bakatisaki yango. Atako balembaki, bakobaki kaka kolanda bato ya Madiani. <verse eid="JDG 8:4"/><verse number="5" style="v" sid="JDG 8:5"/>Tango bakomaki na mboka Sukoti, Jedeon asengaki na bato ya mboka :</para>
  <para style="pi1" vid="JDG 8:5">— Bopesa basoda na ngai mapa, pamba te basili kolemba na nzala. Nazali kolanda Zeba mpe Tsalimuna, bakonzi ya Madiani.<verse eid="JDG 8:5"/></para>
  <para style="p">
    <verse number="6" style="v" sid="JDG 8:6"/>Kasi bakonzi ya mboka Sukoti bazongiselaki ye :</para>
  <para style="pi1" vid="JDG 8:6">— Boni, osili kozwa Zeba mpe Tsalimuna na se ya bokonzi na yo mpo ete biso topesa basoda na yo mapa ?<verse eid="JDG 8:6"/></para>
  <para style="p">
    <verse number="7" style="v" sid="JDG 8:7"/>Jedeon alobaki :</para>
  <para style="pi1" vid="JDG 8:7">— Lokola bolobi boye, tango Yawe akokaba, na maboko na ngai, Zeba mpe Tsalimuna, nakopasola-pasola misuni na bino na basende ya esobe mpe na singa ya nzube.<verse eid="JDG 8:7"/></para>
  <para style="p">
    <verse number="8" style="v" sid="JDG 8:8"/>Wuta kuna, Jedeon amataki na mboka Penueli mpe asengaki epai ya bavandi na yango, ndenge kaka asengaki epai ya bato ya Sukoti. Kasi bato ya Penueli bazongiselaki ye ndenge kaka bato ya Sukoti basalaki.<verse eid="JDG 8:8"/></para>
  <para style="p">
    <verse number="9" style="v" sid="JDG 8:9"/>Jedeon alobaki na bato ya Penueli : « Soki nakozonga na kimia mpe na bomoi, nakobuka ndako molayi na bino. »<verse eid="JDG 8:9"/></para>
  <para style="p">
    <verse number="10" style="v" sid="JDG 8:10"/>Nzokande, Zeba mpe Tsalimuna bazalaki na Karikori elongo na basoda na bango, nkoto zomi na mitano. Oyo ezali nde motango nyonso ya basoda ya bato ya este oyo batikalaki. Pamba te basoda nkoto nkama moko na tuku mibale oyo bayebi kobunda na mopanga bakufaki. <verse eid="JDG 8:10"/><verse number="11" style="v" sid="JDG 8:11"/>Bongo, Jedeon akendeki na nzela ya bavandi ya bandako ya kapo, na ngambo ya este ya Noba mpe ya Yogibeka ; abetaki mampinga ya banguna na mopanga mpe alongaki bango tango bazalaki kokanisa ete bazali na kimia. <verse eid="JDG 8:11"/><verse number="12" style="v" sid="JDG 8:12"/>Zeba mpe Tsalimuna, bakonzi mibale ya Madiani, bakimaki ; kasi Jedeon alandaki mpe akangaki bango. Mpe apanzaki mampinga na bango nyonso.<verse eid="JDG 8:12"/></para>
  <para style="s1">Etumbu ya Sukoti mpe ya Penueli</para>
  <para style="p">
    <verse number="13" style="v" sid="JDG 8:13"/>Jedeon, mwana mobali ya Joasi, azongaki wuta na bitumba na nzela ya ngomba Eresi. <verse eid="JDG 8:13"/><verse number="14" style="v" sid="JDG 8:14"/>Akangaki elenge mobali moko kati na mibali ya mboka Sukoti, mpe atunaki ye mituna. Boye, elenge mobali yango akomelaki ye bakombo ya bakambi mpe ya bampaka tuku sambo na sambo ya engumba. <verse eid="JDG 8:14"/><verse number="15" style="v" sid="JDG 8:15"/>Jedeon akendeki epai ya bato ya mboka Sukoti mpe alobaki na bango : « Tala Zeba mpe Tsalimuna oyo bofingelaki ngai na koloba : ‹ Osili kotia na se ya bokonzi na yo Zeba mpe Tsalumuna mpo ete biso topesa lipa na basoda na yo, oyo basili kolemba ? › »<verse eid="JDG 8:15"/></para>
  <para style="p">
    <verse number="16" style="v" sid="JDG 8:16"/>Azwaki bampaka ya engumba Sukoti mpe abetisaki bango fimbu, na basende ya esobe mpe singa ya nzube. <verse eid="JDG 8:16"/><verse number="17" style="v" sid="JDG 8:17"/>Abukaki ndako molayi ya Penueli mpe abomaki mibali ya engumba.<verse eid="JDG 8:17"/></para>
  <para style="p">
    <verse number="18" style="v" sid="JDG 8:18"/>Jedeon atunaki Zeba mpe Tsalimuna :</para>
  <para style="pi1" vid="JDG 8:18">— Mibali oyo bobomaki na Tabori, bazalaki ndenge nini ?</para>
  <para style="p" vid="JDG 8:18">Bazongisaki :</para>
  <para style="pi1" vid="JDG 8:18">— Bakokanaki na yo mpe bazalaki lokola bana ya bakonzi.<verse eid="JDG 8:18"/></para>
  <para style="p">
    <verse number="19" style="v" sid="JDG 8:19"/>Jedeon alobaki na bango lisusu :</para>
  <para style="pi1" vid="JDG 8:19">— Bato wana bazalaki bandeko na ngai ya mibali, bana ya mama na ngai penza. Na Kombo na Yawe, soki bobikisaki bango, ngai mpe nalingaki koboma bino te.<verse eid="JDG 8:19"/></para>
  <para style="p">
    <verse number="20" style="v" sid="JDG 8:20"/>Mpe apesaki mitindo na Yeteri, mwana na ye ya liboso ya mobali : « Telema mpe boma bango ! » Kasi elenge mobali abimisaki mopanga na ye te, pamba te azalaki nanu elenge mpe azalaki na somo. <verse eid="JDG 8:20"/><verse number="21" style="v" sid="JDG 8:21"/>Zeba mpe Tsalimuna balobaki : « Telema mpe boma biso yo moko, pamba te likambo oyo ekoki na bato ya mitema makasi. » Boye, Jedeon atelemaki mpe abomaki bango. Akamataki bamedayi ya wolo oyo ezalaki na bakingo ya bashamo na bango.<verse eid="JDG 8:21"/></para>
  <para style="s1">Jedeon aboyi bokonzi</para>
  <para style="p">
    <verse number="22" style="v" sid="JDG 8:22"/>Bana ya Isalaele balobaki na Jedeon :</para>
  <para style="pi1" vid="JDG 8:22">— Zala mokonzi na biso, yo moko, mwana na yo ya mobali mpe koko na yo ya mobali, pamba te obikisi biso na loboko ya bato ya Madiani.<verse eid="JDG 8:22"/></para>
  <para style="p">
    <verse number="23" style="v" sid="JDG 8:23"/>Kasi Jedeon alobaki na bango :</para>
  <para style="pi1" vid="JDG 8:23">— Nakozala mokonzi na bino te, ezala ata mwana na ngai ya mobali. Yawe nde akozala mokonzi na bino.<verse eid="JDG 8:23"/></para>
  <para style="p">
    <verse number="24" style="v" sid="JDG 8:24"/>Jedeon abakisaki :</para>
  <para style="pi1" vid="JDG 8:24">— Nalingi kosenga bino eloko moko : Kati na biloko oyo bino bosili kozwa na bitumba, tika ete moko na moko kati na bino apesa ngai eloko ya litoyi. Pamba te banguna na biso bazalaki kolata biloko ya matoyi mpo ete bazali bana ya Isimaeli.<verse eid="JDG 8:24"/></para>
  <para style="p">
    <verse number="25" style="v" sid="JDG 8:25"/>Bana ya Isalaele bazongisaki :</para>
  <para style="pi1" vid="JDG 8:25">— Tokopesa yango.</para>
  <para style="p" vid="JDG 8:25">Batandaki elamba na mabele, moko na moko abwakaki eloko na ye ya litoyi, oyo ewutaki na bomengo ya bitumba. <verse eid="JDG 8:25"/><verse number="26" style="v" sid="JDG 8:26"/>Biloko ya matoyi ya wolo, oyo Jedeon asengaki ezalaki ya bakilo pene tuku mibale, longola bamedayi ya wolo oyo ezalaki lokola sanza ya ndambo, biloko ya matoyi oyo ediembelaka, bilamba ya talo ya motane makasi oyo bakonzi ya Madiani balataki mpe mayaka oyo ezalaki na bakingo ya bashamo na bango. <verse eid="JDG 8:26"/><verse number="27" style="v" sid="JDG 8:27"/>Jedeon asalelaki yango ekeko oyo atiaki na Ofira, engumba na ye. Bana ya Isalaele bakomaki kokende kofukama liboso ya ekeko yango, mpe ekomaki motambo monene mpo na Jedeon mpe libota na ye.<verse eid="JDG 8:27"/></para>
  <para style="s1">Suka ya bomoi ya Jedeon</para>
  <para style="p">
    <verse number="28" style="v" sid="JDG 8:28"/>Boye, bato ya Madiani bakitisamaki liboso ya bana ya Isalaele mpe batombolaki lisusu mito na bango te. Na tango nyonso oyo Jedeon azalaki na bomoi, mokili etikalaki na kimia mibu tuku minei. <verse eid="JDG 8:28"/><verse number="29" style="v" sid="JDG 8:29"/>Yerubali, mwana mobali ya Joasi, azongaki na ndako na ye mpe avandaki kuna. <verse eid="JDG 8:29"/><verse number="30" style="v" sid="JDG 8:30"/>Jedeon azalaki na bana tuku sambo oyo bawutaki na mokongo na ye, pamba te azalaki na basi ebele. <verse eid="JDG 8:30"/><verse number="31" style="v" sid="JDG 8:31"/>Makangu na ye, oyo azalaki kovanda na Sishemi, abotelaki ye mpe mwana mobali oyo bapesaki kombo « Abimeleki. »<verse eid="JDG 8:31"/></para>
  <para style="p">
    <verse number="32" style="v" sid="JDG 8:32"/>Jedeon, mwana mobali ya Joasi, akufaki na kimobange ya esengo, mpe bakundaki ye kati na kunda ya Joasi, na Ofira, mboka ya libota ya Abiezeri.<verse eid="JDG 8:32"/></para>
  <para style="p">
    <verse number="33" style="v" sid="JDG 8:33"/>Sima na kufa ya Jedeon, bana ya Isalaele bazongelaki kosambela banzambe Bala. Bakomisaki Bala-Beriti nzambe na bango. <verse eid="JDG 8:33"/><verse number="34" style="v" sid="JDG 8:34"/>Bana ya Isalaele babosanaki Yawe, Nzambe na bango, oyo akangolaki bango na maboko ya banguna na bango. <verse eid="JDG 8:34"/><verse number="35" style="v" sid="JDG 8:35"/>Bazongisaki ata bolamu moko te na libota ya Yerubali oyo elakisi Jedeon, mpo na bolamu nyonso oyo asalelaki Isalaele.<verse eid="JDG 8:35"/></para>
  <chapter eid="JDG 8"/>
  <chapter number="9" style="c" sid="JDG 9"/>
  <para style="s1">Tango ya Abimeleki</para>
  <para style="p">
    <verse number="1" style="v" sid="JDG 9:1"/>Abimeleki, mwana mobali ya Yerubali, akendeki na Sishemi epai ya banoko na ye mpe na ndako mobimba ya tata ya mama na ye. Alobaki : <verse eid="JDG 9:1"/><verse number="2" style="v" sid="JDG 9:2"/>« Botuna nanu motuna oyo epai ya bakambi nyonso ya engumba Sishemi : ‹ Eloko nini eleki malamu mpo na bino ? Bakamba bino na bana mibali tuku sambo ya Yerubali to na mwana mobali moko ? › Boyeba ete ngai mpe bino tozali makila moko mpe nzoto moko. »<verse eid="JDG 9:2"/></para>
  <para style="p">
    <verse number="3" style="v" sid="JDG 9:3"/>Tango banoko na ye balobaki maloba nyonso ya Abimeleki epai ya bakambi nyonso ya Sishemi, mitema na bango nyonso ekendeki epai ya Abimeleki, pamba te balobaki ete azali ndeko na bango ya mobali. <verse eid="JDG 9:3"/><verse number="4" style="v" sid="JDG 9:4"/>Bapesaki ye mbongo ya bibende ya palata, tuku sambo oyo bazwaki na tempelo ya Bala-Beriti. Na mbongo yango, Abimeleki afutaki bato ya mobulu mpo na kolanda ye. <verse eid="JDG 9:4"/><verse number="5" style="v" sid="JDG 9:5"/>Akendeki na Ofira, na ndako ya tata na ye, mpe abomaki bandeko na ye ya mibali tuku sambo, bana ya Yerubali na likolo ya libanga moko ya monene. Kasi Yotami, mwana mobali ya suka ya Yerubali, abikaki mpo ete amibombaki. <verse eid="JDG 9:5"/><verse number="6" style="v" sid="JDG 9:6"/>Bakambi nyonso ya Sishemi mpe ndako nyonso ya Milo basanganaki mpo na kokende kokomisa Abimeleki mokonzi, pembeni ya terebente, na likonzi ya mabanga kati na Sishemi.<verse eid="JDG 9:6"/></para>
  <para style="s1">Lisese ya Yotami</para>
  <para style="p">
    <verse number="7" style="v" sid="JDG 9:7"/>Tango bayebisaki makambo yango epai ya Yotami, amataki likolo ya ngomba Garizimi mpe agangaki makasi : « Bino bakambi ya Sishemi, boyoka ngai, mpo ete Nzambe ayoka bino. <verse eid="JDG 9:7"/><verse number="8" style="v" sid="JDG 9:8"/>Mokolo moko, banzete ebimaki mpo na kokomisa moko kati na yango mokonzi. Elobaki na nzete ya Olive : ‹ Zala mokonzi na biso. › <verse eid="JDG 9:8"/><verse number="9" style="v" sid="JDG 9:9"/>Nzete ya Olive ezongiselaki yango : ‹ Natika penza mafuta na ngai, oyo bapesaka na yango Nzambe mpe bato lokumu, mpo ete nakende koningana-ningana na likolo ya banzete mosusu ? › <verse eid="JDG 9:9"/><verse number="10" style="v" sid="JDG 9:10"/>Banzete elobaki na nzete ya figi : ‹ Yaka mpe zala mokonzi na biso. › <verse eid="JDG 9:10"/><verse number="11" style="v" sid="JDG 9:11"/>Nzete ya figi ezongiselaki yango : ‹ Natika penza elengi na ngai mpe mbuma na ngai ya kitoko mpo ete nakende koningana-ningana na likolo ya banzete mosusu ? › <verse eid="JDG 9:11"/><verse number="12" style="v" sid="JDG 9:12"/>Banzete elobaki na nzete ya vino : ‹ Yaka mpe zala mokonzi na biso. › <verse eid="JDG 9:12"/><verse number="13" style="v" sid="JDG 9:13"/>Kasi nzete ya vino ezongiselaki yango : ‹ Natika penza vino na ngai, oyo esepelisaka banzambe mpe bato mpo ete nakende koningana-ningana na likolo ya banzete mosusu ? › <verse eid="JDG 9:13"/><verse number="14" style="v" sid="JDG 9:14"/>Sima, banzete nyonso elobaki na nzete ya nzube : ‹ Yaka mpe zala mokonzi na biso. › <verse eid="JDG 9:14"/><verse number="15" style="v" sid="JDG 9:15"/>Nzete ya nzube ezongiselaki yango : ‹ Soki bolingi penza kopakola ngai mafuta mpo ete nazala mokonzi na bino, boya kobombama na se ya pio na ngai. Soki bongo te, tika ete moto ebima na nzete ya nzube mpe ezikisa banzete ya sedele ya Libani ! ›<verse eid="JDG 9:15"/></para>
  <para style="p">
    <verse number="16" style="v" sid="JDG 9:16"/>Soki penza bosaleli na bosembo mpe na bosolo, wana bokomisi Abimeleki mokonzi ; soki bozalaki na motema malamu liboso ya Yerubali mpe libota na ye, soki bosalelaki ye kolanda misala malamu oyo ye asalelaki bino, <verse eid="JDG 9:16"/><verse number="17" style="v" sid="JDG 9:17"/>bobosana te ete tata na ngai abundelaki bino, andimaki ata kokufa mpo na kokangola bino wuta na loboko ya Madiani. <verse eid="JDG 9:17"/><verse number="18" style="v" sid="JDG 9:18"/>Kasi na mokolo ya lelo, botombokeli libota ya tata na ngai, bobomi bana na ye ya mibali tuku sambo, na libanga moko, mpe botie Abimeleki, mwana mobali ya mwasi mowumbu na ye, mokonzi ya bato ya Sishemi, pamba te azali ndeko na bino ya mobali. <verse eid="JDG 9:18"/><verse number="19" style="v" sid="JDG 9:19"/>Soki bosaleli na bosembo mpe bosolo liboso ya Yerubali mpe libota na ye, na mokolo ya lelo, tika ete Abimeleki asepela na bino, mpe bino bosepela na ye ! <verse eid="JDG 9:19"/><verse number="20" style="v" sid="JDG 9:20"/>Kasi soki ezali bongo te, tika ete moto ebima wuta na Abimeleki mpe etumba bino bavandi ya Sishemi mpe ya Beti-Milo ; mpe tika ete moto ebima wuta na bino bavandi ya Sishemi mpe ya Beti-Milo, mpe etumba Abimeleki ! »<verse eid="JDG 9:20"/></para>
  <para style="p">
    <verse number="21" style="v" sid="JDG 9:21"/>Yotami abimaki, akendeki na Beri mpe avandaki kuna, pamba te azalaki kobanga Abimeleki, ndeko na ye ya mobali.<verse eid="JDG 9:21"/></para>
  <para style="p">
    <verse number="22" style="v" sid="JDG 9:22"/>Sima, Abimeleki akambaki Isalaele mibu misato. <verse eid="JDG 9:22"/><verse number="23" style="v" sid="JDG 9:23"/>Nzambe atindaki molimo mabe kati na Abimeleki mpe bavandi ya Sishemi, mpe bavandi ya Sishemi basalelaki Abimeleki likita. <verse eid="JDG 9:23"/><verse number="24" style="v" sid="JDG 9:24"/>Nzambe asalaki bongo mpo na kozongisa mabe na mabe na oyo basalaki tango babomaki bana mibali tuku sambo ya Yerubali, mpo ete makila na bango etangama na moto ya ndeko na bango ya mobali, Abimeleki, mpe na mito ya bato ya Sishemi oyo basungaki ye mpo na koboma bandeko na ye ya mibali. <verse eid="JDG 9:24"/><verse number="25" style="v" sid="JDG 9:25"/>Bavandi ya Sishemi batielaki Abimeleki motambo na likolo ya bangomba : batiaki bato na esika ya kobombama mpo na kobotola biloko epai ya baleki nzela nyonso oyo bazalaki koleka pene na bango. Mpe bamemelaki Abimeleki sango yango.<verse eid="JDG 9:25"/></para>
  <para style="p">
    <verse number="26" style="v" sid="JDG 9:26"/>Nzokande Gali, mwana mobali ya Ebedi, akendeki na Sishemi, elongo na bandeko na ye ya mibali ; mpe bato ya Sishemi batielaki ye motema. <verse eid="JDG 9:26"/><verse number="27" style="v" sid="JDG 9:27"/>Na tango ya kobuka bambuma ya vino, bato ya Sishemi bakendeki na bilanga, bakamolaki vino mpe basalaki feti monene kati na tempelo ya nzambe na bango. Wana bazalaki kolia mpe komela, balakelaki Abimeleki mabe. <verse eid="JDG 9:27"/><verse number="28" style="v" sid="JDG 9:28"/>Bongo Gali, mwana mobali ya Ebedi, alobaki : « Abimeleki nde nani liboso ya Sishemi mpo ete biso bato ya Sishemi tosalela ye ? Boni, azali mwana mobali ya Yerubali te ? Zebuli azali molobeli na ye te ? Bosalela bato ya Amori, tata ya Sishemi ! Kasi mpo na nini tosalela Abimeleki ? <verse eid="JDG 9:28"/><verse number="29" style="v" sid="JDG 9:29"/>Oh soki kaka nazalaki kokamba bato oyo, mbele nalingaki kobengana Abimeleki, mpe nalingaki koloba na ye : ‹ Bakisa lisusu makasi ya mampinga na yo, mpe yaka tobunda. › »<verse eid="JDG 9:29"/></para>
  <para style="p">
    <verse number="30" style="v" sid="JDG 9:30"/>Tango Zebuli, moyangeli ya engumba, ayokaki makambo oyo Gali, mwana mobali ya Ebedi, alobaki, asilikaki makasi. <verse eid="JDG 9:30"/><verse number="31" style="v" sid="JDG 9:31"/>Atindaki bantoma na nkuku epai ya Abimeleki mpo na koloba na ye : « Gali, mwana mobali ya Ebedi, mpe bandeko na ye ya mibali bayaki na Sishemi, mpe bazali kotindika bato ya engumba mpo ete batombokela yo. <verse eid="JDG 9:31"/><verse number="32" style="v" sid="JDG 9:32"/>Sik’oyo telema, na butu, yo elongo na bato na yo ; bokende kovanda kati na elanga, na esika ya kobombama. <verse eid="JDG 9:32"/><verse number="33" style="v" sid="JDG 9:33"/>Bongo, na tongo-tongo, wana moyi ezali kobima, okokende mpe okobundisa engumba. Tango Gali elongo na bato na ye nyonso bakobima mpo na kokutana na yo, sala nyonso oyo loboko na yo ekoki kosala. »<verse eid="JDG 9:33"/></para>
  <para style="p">
    <verse number="34" style="v" sid="JDG 9:34"/>Na butu, Abimeleki elongo na mampinga na ye nyonso batelemaki, bakabwanaki na biteni minei mpe bakendeki kovanda kati na esika ya kobombama, pene ya Sishemi. <verse eid="JDG 9:34"/><verse number="35" style="v" sid="JDG 9:35"/>Tango Gali, mwana mobali ya Ebedi, abimaki mpe atelemaki na ekuke ya engumba, Abimeleki elongo na basoda na ye babimaki na esika oyo babombamaki. <verse eid="JDG 9:35"/><verse number="36" style="v" sid="JDG 9:36"/>Tango Gali amonaki bato, alobaki na Zebuli :</para>
  <para style="pi1" vid="JDG 9:36">— Tala, bato bazali kokita wuta na likolo na bangomba.</para>
  <para style="p" vid="JDG 9:36">Kasi Zebuli alobaki na ye :</para>
  <para style="pi1" vid="JDG 9:36">— Oyo ozali komona lokola bato, ezali nde bililingi ya bangomba.<verse eid="JDG 9:36"/></para>
  <para style="p">
    <verse number="37" style="v" sid="JDG 9:37"/>Kasi Gali alobaki lisusu :</para>
  <para style="pi1" vid="JDG 9:37">— Tala, bato bazali kokita elongo na basoda wuta na likolo ya ngomba ya kati-kati ya engumba, mpe bamosusu bazali koya na nzela ya terebente ya bamoni makambo.<verse eid="JDG 9:37"/></para>
  <para style="p">
    <verse number="38" style="v" sid="JDG 9:38"/>Zebuli alobaki na Gali :</para>
  <para style="pi1" vid="JDG 9:38">— Sik’oyo, tia lisusu monoko ! Mpe loba lisusu : « Abimeleki nde nani mpo ete tosalela ye ? » Ezali te bato oyo yo otiolaki ? Kende sik’oyo kobunda !<verse eid="JDG 9:38"/></para>
  <para style="p">
    <verse number="39" style="v" sid="JDG 9:39"/>Boye, Gali amemaki bavandi ya Sishemi mpe abundisaki Abimeleki. <verse eid="JDG 9:39"/><verse number="40" style="v" sid="JDG 9:40"/>Abimeleki alandaki Gali, mpe Gali akimaki liboso ya Abimeleki, mpe bato ebele penza bakufaki kino na ekotelo ya ekuke. <verse eid="JDG 9:40"/><verse number="41" style="v" sid="JDG 9:41"/>Abimeleki avandaki na Aruma, mpe Zebuli abenganaki Gali elongo na bandeko na ye ya mibali mpo ete bavanda lisusu te na Sishemi.<verse eid="JDG 9:41"/></para>
  <para style="s1">Abimeleki abengani Sishemi</para>
  <para style="p">
    <verse number="42" style="v" sid="JDG 9:42"/>Mokolo oyo elandaki, bato ya Sishemi babimaki mpe bakendeki na bilanga. Bato bamemaki sango epai ya Abimeleki. <verse eid="JDG 9:42"/><verse number="43" style="v" sid="JDG 9:43"/>Abimeleki azwaki bato na ye mpe akabolaki bango na biteni misato ya basoda, mpe atiaki bango kati na bilanga, na esika ya kobombama. Tango amonaki bato kobima longwa na engumba, atelemaki mpo na kobundisa bango. <verse eid="JDG 9:43"/><verse number="44" style="v" sid="JDG 9:44"/>Nzokande, tango Abimeleki mpe masanga ya mampinga oyo bazalaki elongo na ye bakendeki na lombangu mpe batelemaki na ekuke ya engumba, masanga mibale mosusu ya mampinga balandaki bato kino na bilanga mpe babomaki bango nyonso. <verse eid="JDG 9:44"/><verse number="45" style="v" sid="JDG 9:45"/>Abimeleki abundisaki engumba mokolo mobimba, abotolaki engumba yango mpe abomaki bato oyo bazalaki kuna. Bongo abebisaki engumba mpe asopelaki yango mungwa. <verse eid="JDG 9:45"/><verse number="46" style="v" sid="JDG 9:46"/>Tango bavandi nyonso ya ndako molayi ya Sishemi bayokaki makambo yango, bakendeki kobombama kati na libulu ya mabanga ya tempelo ya Beriti, nzambe na bango. <verse eid="JDG 9:46"/><verse number="47" style="v" sid="JDG 9:47"/>Bamemelaki Abimeleki sango ete bavandi ya ndako molayi ya Sishemi basangani wana. <verse eid="JDG 9:47"/><verse number="48" style="v" sid="JDG 9:48"/>Abimeleki elongo na bato na ye nyonso bamataki na ngomba Tsalimoni. Abimeleki azwaki epasola mpe akataki mwa bitape ya nzete, amemaki yango na mapeka na ye mpe alobaki na bato nyonso oyo bazalaki elongo na ye : « Oyo bomoni ngai kosala, bino mpe bosala bongo na lombangu. » <verse eid="JDG 9:48"/><verse number="49" style="v" sid="JDG 9:49"/>Boye bato nyonso bakataki, moto na moto etape na ye ya nzete. Balandaki Abimeleki, batiaki bitape ya nzete na libulu ya mabanga mpe batumbaki libulu yango ya mabanga elongo na bato nyonso oyo bazalaki kati na yango. Boye bato nyonso ya ndako molayi ya Sishemi bakufaki : bato pene nkoto moko, mibali mpe basi.<verse eid="JDG 9:49"/></para>
  <para style="s1">Kufa ya Abimeleki</para>
  <para style="p">
    <verse number="50" style="v" sid="JDG 9:50"/>Sima na yango, Abimeleki akendeki na Tebesi, azingelaki mpe abotolaki yango. <verse eid="JDG 9:50"/><verse number="51" style="v" sid="JDG 9:51"/>Nzokande, ezalaki na ndako moko ya molayi mpe ya makasi kati na engumba. Bavandi nyonso, mibali mpe basi, bakimelaki kuna ; bakangaki ekuke sima na bango mpe bamataki na likolo ya ndako yango. <verse eid="JDG 9:51"/><verse number="52" style="v" sid="JDG 9:52"/>Abimeleki ayaki kino na ndako molayi mpo na kobundisa yango, mpe apusanaki kino na ekuke ya ndako yango mpo na kotumba yango. <verse eid="JDG 9:52"/><verse number="53" style="v" sid="JDG 9:53"/>Na tango yango, mwasi moko abwakaki libanga oyo banikelaka ble na moto ya Abimeleki mpe epanzaki ye moto. <verse eid="JDG 9:53"/><verse number="54" style="v" sid="JDG 9:54"/>Abimeleki abengaki na lombangu elenge mobali oyo azalaki komema bibundeli na ye mpe alobaki na ye : « Bimisa mopanga na yo mpe boma ngai mpo baloba te na tina na ngai : ‹ Mwasi moko abomaki ye. › » Boye, elenge mobali atobolaki ye mopanga mpe akufaki. <verse eid="JDG 9:54"/><verse number="55" style="v" sid="JDG 9:55"/>Tango bana ya Isalaele bamonaki ete Abimeleki akufi, bazongaki moto na moto epai na ye.<verse eid="JDG 9:55"/></para>
  <para style="p">
    <verse number="56" style="v" sid="JDG 9:56"/>Boye, Nzambe azongiselaki Abimeleki mabe oyo asalaki tata na ye tango abomaki bandeko na ye ya mibali tuku sambo. <verse eid="JDG 9:56"/><verse number="57" style="v" sid="JDG 9:57"/>Nzambe azongiselaki bato ya Sishemi mabe nyonso oyo basalaki. Ezali ndenge wana nde elakeli mabe oyo Yotami, mwana mobali ya Yerubali, asakolaki ekokisamaki.<verse eid="JDG 9:57"/></para>
  <chapter eid="JDG 9"/>
  <chapter number="10" style="c" sid="JDG 10"/>
  <para style="s1">Tango ya Tola</para>
  <para style="p">
    <verse number="1" style="v" sid="JDG 10:1"/>Sima na kufa ya Abimeleki, ezalaki Tola, mwana mobali ya Puwa, mwana mobali ya Dodo, moto ya Isakari, nde atelemaki mpo na kobikisa Isalaele. Azalaki kovanda na Shamiri, kati na etuka ya bangomba ya Efrayimi. <verse eid="JDG 10:1"/><verse number="2" style="v" sid="JDG 10:2"/>Akambaki Isalaele mibu tuku mibale na misato ; sima na yango, akufaki, mpe bakundaki ye na Shamiri.<verse eid="JDG 10:2"/></para>
  <para style="s1">Tango ya Yairi</para>
  <para style="p">
    <verse number="3" style="v" sid="JDG 10:3"/>Yairi, moto ya Galadi, akitanaki na Tola mpe akambaki Isalaele mibu tuku mibale na mibale. <verse eid="JDG 10:3"/><verse number="4" style="v" sid="JDG 10:4"/>Azalaki na bana mibali tuku misato oyo bazalaki kotambola likolo ya ba-ane, mpe bazalaki na bamboka tuku misato kati na Galadi. Kino na mokolo ya lelo, babengaka yango « Bamboka ya Yairi. » <verse eid="JDG 10:4"/><verse number="5" style="v" sid="JDG 10:5"/>Yairi akufaki, mpe bakundaki ye na Kamone.<verse eid="JDG 10:5"/></para>
  <para style="s1">Bato ya Amoni babundisi Isalaele</para>
  <para style="p">
    <verse number="6" style="v" sid="JDG 10:6"/>Bana ya Isalaele basalaki lisusu makambo mabe na miso ya Yawe ; basalelaki banzambe Bala, Asitarite, mpe banzambe ya Siri, ya Sidoni, ya Moabi, ya Amoni mpe ya Filisitia. Basundolaki Yawe mpe basalelaki Ye lisusu te. <verse eid="JDG 10:6"/><verse number="7" style="v" sid="JDG 10:7"/>Boye, kanda ya Yawe epelaki likolo ya Isalaele, mpe Yawe akabaki bango na maboko ya bato ya Filisitia mpe ya bato ya Amoni. <verse eid="JDG 10:7"/><verse number="8" style="v" sid="JDG 10:8"/>Mibu zomi na mwambe, banyokolaki bana nyonso ya Isalaele oyo bazalaki kovanda na ngambo mosusu ya Yordani, mokili ya bato ya Amori, kati na Galadi. <verse eid="JDG 10:8"/><verse number="9" style="v" sid="JDG 10:9"/>Bato ya Amoni mpe bakatisaki na ngambo ya Yordani mpo na kobundisa libota ya Yuda, ya Benjame mpe ya Efrayimi. Boye, Isalaele akomaki na pasi mingi. <verse eid="JDG 10:9"/><verse number="10" style="v" sid="JDG 10:10"/>Bana ya Isalaele bagangaki epai ya Yawe :</para>
  <para style="pi1" vid="JDG 10:10">— Tosalaki masumu na miso na Yo, pamba te tosundolaki Yo, Nzambe na biso, mpe tosalelaki banzambe Bala.<verse eid="JDG 10:10"/></para>
  <para style="p">
    <verse number="11" style="v" sid="JDG 10:11"/>Yawe azongiselaki bana ya Isalaele :</para>
  <para style="pi1" vid="JDG 10:11">— Boni, nabikisaki bino te na maboko ya bato ya Ejipito, ya Amori, ya Amoni mpe ya Filisitia ? <verse eid="JDG 10:11"/><verse number="12" style="v" sid="JDG 10:12"/>Tango bato ya Sidoni, ya Amaleki mpe ya Maoni banyokolaki bino, boni, bogangaki epai na Ngai te mpo na kosenga lisungi ? Boni, nakangolaki bino te wuta na maboko na bango ? <verse eid="JDG 10:12"/><verse number="13" style="v" sid="JDG 10:13"/>Kasi bino, bosundolaki Ngai mpe bosalelaki banzambe mosusu. Yango wana, nakokangola bino lisusu te. <verse eid="JDG 10:13"/><verse number="14" style="v" sid="JDG 10:14"/>Bokende koganga epai ya banzambe oyo boponaki mpo ete ebikisa bino awa bozali kati na pasi.<verse eid="JDG 10:14"/></para>
  <para style="p">
    <verse number="15" style="v" sid="JDG 10:15"/>Kasi bana ya Isalaele balobaki na Yawe :</para>
  <para style="pi1" vid="JDG 10:15">— Ya solo, tosalaki lisumu na miso na Yo. Oyo omoni ete ezali malamu na miso na Yo, sala yango na biso ; kasi tobondeli Yo : bikisa biso lisusu sik’oyo !<verse eid="JDG 10:15"/></para>
  <para style="p">
    <verse number="16" style="v" sid="JDG 10:16"/>Bongo bana ya Isalaele balongolaki banzambe ya bapaya kati na bango mpe basalelaki Yawe. Mpe Yawe akokaki lisusu te kotala pasi na bango.<verse eid="JDG 10:16"/></para>
  <para style="p">
    <verse number="17" style="v" sid="JDG 10:17"/>Tango bato ya Amoni basanganaki mpe batiaki molako na bango kati na Galadi, bana ya Isalaele basanganaki mpe batiaki molako na bango kati na Mitsipa. <verse eid="JDG 10:17"/><verse number="18" style="v" sid="JDG 10:18"/>Bato mpe bakonzi ya Galadi balobanaki : « Moto oyo akobundisa liboso bana ya Amoni akozala mokonzi ya bato nyonso ya Galadi. »<verse eid="JDG 10:18"/></para>
  <chapter eid="JDG 10"/>
  <chapter number="11" style="c" sid="JDG 11"/>
  <para style="s1">Tango ya Jefite</para>
  <para style="p">
    <verse number="1" style="v" sid="JDG 11:1"/>Jefite, moto ya Galadi, azalaki elombe ya bitumba. Azalaki mwana mobali oyo Galadi abotaki na mwasi ya makangu. <verse eid="JDG 11:1"/><verse number="2" style="v" sid="JDG 11:2"/>Nzokande mwasi ya Galadi abotelaki ye mpe bana mibali. Mpe tango bakolaki, babenganaki Jefite ; balobaki na ye : « Ozali na libula te kati na ndako ya tata na biso, pamba te ozali mwana ya makangu. »<verse eid="JDG 11:2"/></para>
  <para style="p">
    <verse number="3" style="v" sid="JDG 11:3"/>Boye, Jefite akimaki mosika ya bandeko na ye ya mibali mpe akomaki kovanda kati na etuka ya Tobi. Bato ya mobulu basanganaki na ye mpe bazalaki kotambola elongo na ye.<verse eid="JDG 11:3"/></para>
  <para style="p">
    <verse number="4" style="v" sid="JDG 11:4"/>Sima na mwa tango, bato ya Amoni babundisaki Isalaele. <verse eid="JDG 11:4"/><verse number="5" style="v" sid="JDG 11:5"/>Wana bato ya Amoni bazalaki kobundisa bana ya Isalaele, bampaka ya Galadi bakendeki koluka Jefite, kati na Tobi. <verse eid="JDG 11:5"/><verse number="6" style="v" sid="JDG 11:6"/>Balobaki na Jefite :</para>
  <para style="pi1" vid="JDG 11:6">— Yaka, mpe zala mokambi na biso mpo ete tobundisa bato ya Amoni.<verse eid="JDG 11:6"/></para>
  <para style="p">
    <verse number="7" style="v" sid="JDG 11:7"/>Jefite azongiselaki bampaka ya Galadi :</para>
  <para style="pi1" vid="JDG 11:7">— Boni, ezali bino te bato oyo boyinaki ngai mpe bobenganaki ngai wuta na ndako ya tata na ngai ? Mpo na nini bozali koya sik’oyo epai na ngai, awa bokomi na pasi ?<verse eid="JDG 11:7"/></para>
  <para style="p">
    <verse number="8" style="v" sid="JDG 11:8"/>Bampaka ya Galadi balobaki lisusu na Jefite :</para>
  <para style="pi1" vid="JDG 11:8">— Soki tozongi sik’oyo epai na yo, ezali mpo ete oya elongo na biso, obundisa bato ya Amoni mpe okoma mokonzi na biso, mokonzi ya bavandi nyonso ya Galadi.<verse eid="JDG 11:8"/></para>
  <para style="p">
    <verse number="9" style="v" sid="JDG 11:9"/>Jefite azongiselaki bampaka ya Galadi :</para>
  <para style="pi1" vid="JDG 11:9">— Soki bozongisi ngai mpo na kobundisa bato ya Amoni, bongo Yawe akabi bango na maboko na ngai, boni, nakozala solo mokonzi na bino ?<verse eid="JDG 11:9"/></para>
  <para style="p">
    <verse number="10" style="v" sid="JDG 11:10"/>Bampaka ya Galadi bazongiselaki Jefite :</para>
  <para style="pi1" vid="JDG 11:10">— Tika ete Yawe azala Motatoli kati na biso ! Tika ete apesa biso etumbu soki tosali te ndenge olobi.<verse eid="JDG 11:10"/></para>
  <para style="p">
    <verse number="11" style="v" sid="JDG 11:11"/>Boye Jefite akendeki nzela moko na bampaka ya Galadi, mpe bato ya Galadi bakomisaki ye mokambi mpe mokonzi ya mampinga. Mpe Jefite azongelaki koloba maloba na ye nyonso liboso ya Yawe, kati na Mitsipa.<verse eid="JDG 11:11"/></para>
  <para style="s1">Jefite atindi bantoma epai ya bato ya Amoni</para>
  <para style="p">
    <verse number="12" style="v" sid="JDG 11:12"/>Bongo Jefite atindaki bantoma epai ya mokonzi ya bato ya Amoni mpo na koloba na ye :</para>
  <para style="pi1" vid="JDG 11:12">— Ozwi biso na likambo nini mpo ete oya kobundisa mboka na biso ?<verse eid="JDG 11:12"/></para>
  <para style="p">
    <verse number="13" style="v" sid="JDG 11:13"/>Mokonzi ya bato ya Amoni azongiselaki bantoma ya Jefite :</para>
  <para style="pi1" vid="JDG 11:13">— Ezali mpo ete Isalaele abotolaki mokili na ngai tango abimaki na Ejipito ; babotolaki mokili yango longwa na lubwaku ya Arinoni, mayi moke ya Yaboki kino na lubwaku ya Yordani. Sik’oyo, zongisela ngai yango na kimia.<verse eid="JDG 11:13"/></para>
  <para style="p">
    <verse number="14" style="v" sid="JDG 11:14"/>Jefite atindaki lisusu bantoma epai ya mokonzi ya bato ya Amoni mpo na koloba na ye :<verse eid="JDG 11:14"/></para>
  <para style="pm">
    <verse number="15" style="v" sid="JDG 11:15"/>— Tala maloba oyo Jefite alobi : « Bana ya Isalaele bazwaki mokili ya Moabi te to mokili ya bato ya Amoni te. <verse eid="JDG 11:15"/><verse number="16" style="v" sid="JDG 11:16"/>Kasi tango bana ya Isalaele babimaki na Ejipito, batambolaki na esobe kino na ebale monene ya Barozo, mpe bakomaki na Kadeshi. <verse eid="JDG 11:16"/><verse number="17" style="v" sid="JDG 11:17"/>Batindaki bantoma epai ya mokonzi ya Edomi, mpo na koloba na ye : ‹ Pesa biso nzela ya koleka na mokili na yo. › Kasi mokonzi ya Edomi aboyaki koyoka. Bana ya Isalaele batindaki lisusu bantoma epai ya mokonzi ya Moabi, kasi ye mpe aboyaki. Boye, bana ya Isalaele bawumelaki na Kadeshi.<verse eid="JDG 11:17"/></para>
  <para style="pm">
    <verse number="18" style="v" sid="JDG 11:18"/>Na sima, batambolaki na esobe mpe babalukaki na sima ya mokili ya Edomi mpe ya Moabi, balekaki na ngambo ya este ya mokili ya Moabi mpe batongaki milako na bango kuna, na ngambo mosusu ya lubwaku ya Arinoni. Kasi bakotaki te na mokili ya Moabi.<verse eid="JDG 11:18"/></para>
  <para style="pm">
    <verse number="19" style="v" sid="JDG 11:19"/>Bongo bana ya Isalaele batindaki bantoma epai ya Sikoni, mokonzi ya bato ya Amori, oyo azalaki kovanda na Eshiboni mpo na koloba na ye : ‹ Tika biso toleka na mokili na yo mpo ete tokende na esika na biso. › <verse eid="JDG 11:19"/><verse number="20" style="v" sid="JDG 11:20"/>Kasi Sikoni andimaki te bana ya Isalaele mpo ete baleka na mokili na ye. Boye asangisaki bato na ye nyonso ; batongaki milako, na Yakatsi, mpe babundisaki Isalaele.<verse eid="JDG 11:20"/></para>
  <para style="pm">
    <verse number="21" style="v" sid="JDG 11:21"/>Kasi Yawe, Nzambe ya Isalaele, akabaki Sikoni mpe bato na ye nyonso na maboko ya bana ya Isalaele, mpe balongaki bango. Boye bana ya Isalaele babotolaki mokili nyonso ya bato ya Amori oyo bazalaki kovanda na etando wana. <verse eid="JDG 11:21"/><verse number="22" style="v" sid="JDG 11:22"/>Babotolaki etuka nyonso ya bato ya Amori, longwa na lubwaku ya Arinoni kino na mayi moke ya Yaboki, longwa na esobe kino na Yordani.<verse eid="JDG 11:22"/></para>
  <para style="pm">
    <verse number="23" style="v" sid="JDG 11:23"/>Awa Yawe, Nzambe ya Isalaele, asili kobotola mokili ya bato ya Amori mpe apesi yango epai ya bana ya Isalaele, yo olingi sik’oyo kobotola bango yango ? <verse eid="JDG 11:23"/><verse number="24" style="v" sid="JDG 11:24"/>Boni, okozwa te oyo Kemoshi, nzambe na yo, apesi yo ? Biso tokozwa oyo Yawe, Nzambe na biso, apesi biso. <verse eid="JDG 11:24"/><verse number="25" style="v" sid="JDG 11:25"/>Boni, ozali malamu koleka Balaki, mwana mobali ya Tsipori, mokonzi ya Moabi ? Boni, asila koswanisa to kobundisa bana ya Isalaele ? <verse eid="JDG 11:25"/><verse number="26" style="v" sid="JDG 11:26"/>Mibu nkama misato, bana ya Isalaele bavandaki na Eshiboni, na Aroeri, na bamboka na yango ya mike mpe na bingumba nyonso oyo ezali pembeni ya Arinoni. Mpo na nini bobotolaki yango te na tango wana ? <verse eid="JDG 11:26"/><verse number="27" style="v" sid="JDG 11:27"/>Ngai nasali yo mabe te, kasi yo nde ozali kosala ngai mabe na kobundisa ngai. Tika ete Yawe, Mosambisi, akata lelo likambo kati na bana ya Isalaele mpe bato ya Amoni. »<verse eid="JDG 11:27"/></para>
  <para style="m">
    <verse number="28" style="v" sid="JDG 11:28"/>Kasi mokonzi ya Amoni aboyaki koyoka maloba oyo Jefite atindelaki ye.<verse eid="JDG 11:28"/></para>
  <para style="s1">Jefite apesi elaka</para>
  <para style="p">
    <verse number="29" style="v" sid="JDG 11:29"/>Molimo na Yawe akitelaki Jefite. Jefite akatisaki Galadi mpe Manase, mpe alekaki na Mitsipe ya Galadi. Wuta na Mitsipe ya Galadi, akendeki kobundisa bato ya Amoni. <verse eid="JDG 11:29"/><verse number="30" style="v" sid="JDG 11:30"/>Jefite alapaki ndayi epai na Yawe, alobaki : « Soki okabi bato ya Amoni na maboko na ngai, <verse eid="JDG 11:30"/><verse number="31" style="v" sid="JDG 11:31"/>nakobonzela Yo, Yawe, lokola mbeka ya kotumba, nyonso oyo ekobima na ekuke ya ndako na ngai mpo na koyamba ngai, tango nakozonga na elonga wuta na bato ya Amoni. »<verse eid="JDG 11:31"/></para>
  <para style="p">
    <verse number="32" style="v" sid="JDG 11:32"/>Bongo Jefite akatisaki bandelo ya bato ya Amoni, mpe Yawe akabaki bango na maboko na ye. <verse eid="JDG 11:32"/><verse number="33" style="v" sid="JDG 11:33"/>Abebisaki bingumba tuku mibale oyo ezali na kati-kati ya Aroeri mpe Miniti kino na Abele-Keramimi. Ezalaki kobebisama ya makasi mpo na bato ya Amoni oyo bakweyaki liboso ya bana ya Isalaele.<verse eid="JDG 11:33"/></para>
  <para style="s1">Mwana mwasi ya Jefite</para>
  <para style="p">
    <verse number="34" style="v" sid="JDG 11:34"/>Tango Jefite azongaki na ndako na ye, na Mitsipa, mwana na ye ya mwasi abimaki mpo na koyamba ye ; azalaki kobina mpe kobeta mbonda ya moke. Azalaki mwana na ye kaka moko : azalaki na mwana mosusu te, ezala ya mwasi to ya mobali. <verse eid="JDG 11:34"/><verse number="35" style="v" sid="JDG 11:35"/>Tango kaka Jefite amonaki ye, apasolaki bilamba na ye mpe agangaki :</para>
  <para style="pi1" vid="JDG 11:35">— Ah, mwana na ngai ya mwasi ! Opesi ngai mawa mingi mpe otie ngai na mobulu, pamba te nalapaki ndayi epai na Yawe mpe nakoki lisusu kozonga sima te.<verse eid="JDG 11:35"/></para>
  <para style="p">
    <verse number="36" style="v" sid="JDG 11:36"/>Mwana na ye ya mwasi alobaki :</para>
  <para style="pi1" vid="JDG 11:36">— Tata na ngai, opesaki elaka epai na Yawe. Sala na ngai ndenge olakaki epai na Yawe, pamba te Yawe azongisi mabe na mabe epai ya banguna na yo, bato ya Amoni.<verse eid="JDG 11:36"/></para>
  <para style="m">
    <verse number="37" style="v" sid="JDG 11:37"/>Abakisaki :</para>
  <para style="pi1" vid="JDG 11:37">— Pesa ngai nzela ete likambo oyo moko esalema mpo na ngai : Tikela ngai basanza mibale mpo ete nakende koyengayenga mpe kolela, elongo na baninga na ngai, bozangi na ngai koyeba nzoto ya mobali.<verse eid="JDG 11:37"/></para>
  <para style="p">
    <verse number="38" style="v" sid="JDG 11:38"/>Jefite alobaki na ye :</para>
  <para style="pi1" vid="JDG 11:38">— Okoki na yo kokende.</para>
  <para style="p" vid="JDG 11:38">Mpe atikaki ye kokende mpo na basanza mibale. Boye mwana mwasi akendeki na ngomba elongo na baninga na ye ya basi, mpe alelaki mpo ete ayebaki nanu nzoto ya mibali te. <verse eid="JDG 11:38"/><verse number="39" style="v" sid="JDG 11:39"/>Sima na basanza mibale, azongaki epai ya tata na ye, Jefite ; mpe Jefite akokisaki epai ya mwana na ye ya mwasi, ndayi oyo alapaki. Nzokande, atikalaki kaka koyeba nzoto ya mobali te. Boye, ekoma momesano kati na Isalaele : <verse eid="JDG 11:39"/><verse number="40" style="v" sid="JDG 11:40"/>mibu nyonso, bilenge basi ya Isalaele babimaka mikolo minei, mpo na kosala feti na tina na mwana mwasi ya Jefite, moto ya Galadi.<verse eid="JDG 11:40"/></para>
  <chapter eid="JDG 11"/>
  <chapter number="12" style="c" sid="JDG 12"/>
  <para style="s1">Jefite mpe bato ya Efrayimi</para>
  <para style="p">
    <verse number="1" style="v" sid="JDG 12:1"/>Bato ya Efrayimi basanganaki, bakatisaki na ngambo ya Tsafoni mpe balobaki na Jefite :</para>
  <para style="pi1" vid="JDG 12:1">— Mpo na nini okatisaki mondelo ya bato ya Amoni mpo na kobundisa bango, bongo obengaki biso te mpo ete tokende na yo elongo ? Tokotumba yo elongo na ndako na yo !<verse eid="JDG 12:1"/></para>
  <para style="p">
    <verse number="2" style="v" sid="JDG 12:2"/>Jefite azongiselaki bango :</para>
  <para style="pi1" vid="JDG 12:2">— Ngai mpe bato na ngai, tozalaki na kobendana makasi na bato ya Amoni ; mpe tango nabengaki bino, bokangolaki ngai te wuta na maboko na bango. <verse eid="JDG 12:2"/><verse number="3" style="v" sid="JDG 12:3"/>Tango namonaki ete bokangoli na bino ngai te, nakabaki bomoi na ngai, mpe nakatisaki ngai moko nzela ya bato ya Amoni mpo na kobundisa bango ; mpe Yawe apesaki ngai elonga likolo na bango. Sik’oyo, mpo na nini boyei lelo kobundisa ngai ?<verse eid="JDG 12:3"/></para>
  <para style="p">
    <verse number="4" style="v" sid="JDG 12:4"/>Jefite asangisaki mibali nyonso ya Galadi, mpe babundisaki bato ya Efrayimi. Bato ya Galadi balongaki bato ya Efrayimi ; mpe bato ya Efrayimi balobaki : « Bino bato ya Galadi, bozali na bino kaka bato oyo bokimaki wuta na Efrayimi mpe na Manase. » <verse eid="JDG 12:4"/><verse number="5" style="v" sid="JDG 12:5"/>Bato ya Galadi bakangaki esika oyo bakatisaka Yordani na makolo, pene ya etuka ya Efrayimi. Mpe tango nyonso mokimi moko ya Efrayimi azalaki koloba : « Tika ngai nakatisa, » bato ya Galadi bazalaki kotuna ye : « Ozali moto ya Efrayimi ? » Soki azongisi : « Te, » <verse eid="JDG 12:5"/><verse number="6" style="v" sid="JDG 12:6"/>bazalaki kosenga ete aloba : « Shiboleti ; » soki alobi : « Siboleti, » mpo ete akoki te koloba yango malamu, bazalaki kokanga ye mpe koboma ye na esika oyo bakatisaka Yordani na makolo. Na tango wana, babomaki bato ya Efrayimi nkoto tuku minei na mibale.<verse eid="JDG 12:6"/></para>
  <para style="p">
    <verse number="7" style="v" sid="JDG 12:7"/>Jefite, moto ya Galadi, akambaki Isalaele mibu motoba. Sima na yango, akufaki, mpe bakundaki ye kati na engumba moko ya Galadi.<verse eid="JDG 12:7"/></para>
  <para style="s1">Tango ya bilombe Ibitsani, Eloni mpe Abidoni</para>
  <para style="p">
    <verse number="8" style="v" sid="JDG 12:8"/>Sima na Jefite, Ibitsani, moto ya Beteleemi, akambaki Isalaele. <verse eid="JDG 12:8"/><verse number="9" style="v" sid="JDG 12:9"/>Azalaki na bana mibali tuku misato mpe bana basi tuku misato. Abalisaki bana na ye ya basi na libanda ya libota ya botata na ye, mpe ayeisaki bilenge basi tuku misato ya bikolo mosusu mpo na bana na ye ya mibali. Ibitsani akambaki Isalaele mibu sambo. <verse eid="JDG 12:9"/><verse number="10" style="v" sid="JDG 12:10"/>Ibitsani akufaki, mpe bakundaki ye kati na Beteleemi.<verse eid="JDG 12:10"/></para>
  <para style="p">
    <verse number="11" style="v" sid="JDG 12:11"/>Sima na Ibitsani, Eloni, moto ya libota ya Zabuloni, akambaki Isalaele mibu zomi. <verse eid="JDG 12:11"/><verse number="12" style="v" sid="JDG 12:12"/>Eloni akufaki, mpe bakundaki ye kati na mboka Ayaloni, kati na etuka ya Zabuloni.<verse eid="JDG 12:12"/></para>
  <para style="p">
    <verse number="13" style="v" sid="JDG 12:13"/>Sima na Eloni, Abidoni, mwana mobali ya Ileli, moto ya mokili ya Piratoni, akambaki Isalaele. <verse eid="JDG 12:13"/><verse number="14" style="v" sid="JDG 12:14"/>Azalaki na bana mibali tuku minei mpe bakoko ya mibali tuku misato oyo babandaki kotambola likolo ya ba-ane tuku sambo. Akambaki Isalaele mibu mwambe. <verse eid="JDG 12:14"/><verse number="15" style="v" sid="JDG 12:15"/>Abidoni, mwana mobali ya Ileli, akufaki, mpe bakundaki ye na Piratoni, kati na etuka ya Efrayimi, na mokili ya bangomba ya bato ya Amaleki.<verse eid="JDG 12:15"/></para>
  <chapter eid="JDG 12"/>
  <chapter number="13" style="c" sid="JDG 13"/>
  <para style="s1">Tango ya Samison</para>
  <para style="p">
    <verse number="1" style="v" sid="JDG 13:1"/>Bana ya Isalaele basalaki lisusu mabe na miso ya Yawe, mpe Yawe akabaki bango mibu tuku minei na maboko ya bato ya Filisitia. <verse eid="JDG 13:1"/><verse number="2" style="v" sid="JDG 13:2"/>Ezalaki na mobali moko, moto ya Tsorea, ya libota ya Dani, kombo na ye ezalaki Manoa ; mwasi na ye azalaki ekomba, mpe abotelaki ye bana te. <verse eid="JDG 13:2"/><verse number="3" style="v" sid="JDG 13:3"/>Anjelu na Yawe abimelaki mwasi ya Manoa mpe alobaki : « Tala, ozali ekomba mpe ozali na bana te, kasi okokoma na zemi mpe okobota mwana mobali. <verse eid="JDG 13:3"/><verse number="4" style="v" sid="JDG 13:4"/>Sik’oyo, sala keba ! Komela vino te to masanga mosusu ya makasi, mpe kolia te eloko nyonso ya mbindo ; <verse eid="JDG 13:4"/><verse number="5" style="v" sid="JDG 13:5"/>pamba te okozwa zemi mpe okobota mwana mobali. Bakoki te kokata suki ya moto na ye, pamba te mwana mobali yango akozala bule mpo na Nzambe wuta na libumu ya mama na ye. Akobanda kokangola Isalaele wuta na maboko ya bato ya Filisitia. »<verse eid="JDG 13:5"/></para>
  <para style="p">
    <verse number="6" style="v" sid="JDG 13:6"/>Tango mwasi azongaki epai ya mobali na ye, ayebisaki ye : « Moto moko ya Nzambe ayaki epai na ngai, azalaki lokola Anjelu na Nzambe : azalaki somo mingi. Natunaki ye te soki awuti wapi, mpe ayebisaki ngai te kombo na ye. <verse eid="JDG 13:6"/><verse number="7" style="v" sid="JDG 13:7"/>Kasi alobaki na ngai : ‹ Okozwa zemi mpe okobota mwana mobali. Bongo komela vino to masanga mosusu ya makasi te mpe kolia eloko moko te ya mbindo, pamba te mwana mobali oyo okobota akozala bule mpo na Nzambe wuta na libumu ya mama na ye kino na mokolo na ye ya kufa. › »<verse eid="JDG 13:7"/></para>
  <para style="p">
    <verse number="8" style="v" sid="JDG 13:8"/>Bongo Manoa asambelaki Yawe : « Oh Nkolo, nabondeli Yo : tika ete ozongisa lisusu moto na Nzambe, oyo otindelaki biso, mpo ete aya lisusu koteya biso nini tosengeli kosala mpo na mwana mobali oyo akobotama ! »<verse eid="JDG 13:8"/></para>
  <para style="p">
    <verse number="9" style="v" sid="JDG 13:9"/>Nzambe ayokaki Manoa, mpe Anjelu na Nzambe ayaki lisusu epai ya mwasi, wana avandaki na bilanga. Kasi mobali na ye, Manoa, azalaki elongo na ye te. <verse eid="JDG 13:9"/><verse number="10" style="v" sid="JDG 13:10"/>Mwasi ya Manoa akendeki mbangu koyebisa mobali na ye : « Tala, namoni moto oyo abimelaki ngai na mikolo oyo eleki ! » <verse eid="JDG 13:10"/><verse number="11" style="v" sid="JDG 13:11"/>Manoa atelemaki mpe alandaki mwasi na ye. Tango akomaki epai ya moto yango, alobaki :</para>
  <para style="pi1" vid="JDG 13:11">— Boni, ezali yo nde osololaki na mwasi na ngai ?</para>
  <para style="p" vid="JDG 13:11">Azongisaki :</para>
  <para style="pi1" vid="JDG 13:11">— Iyo, ezali ngai.<verse eid="JDG 13:11"/></para>
  <para style="p">
    <verse number="12" style="v" sid="JDG 13:12"/>Manoa atunaki ye :</para>
  <para style="pi1" vid="JDG 13:12">— Tango maloba na yo ekokokisama, mibeko nini tosengeli kotosa mpo na bomoi ya mwana ? Mpe ye mwana asengeli kosala nini ?<verse eid="JDG 13:12"/></para>
  <para style="p">
    <verse number="13" style="v" sid="JDG 13:13"/>Anjelu na Yawe azongiselaki Manoa :</para>
  <para style="pi1" vid="JDG 13:13">— Mwasi na yo asengeli kosala makambo nyonso oyo nayebisaki ye. <verse eid="JDG 13:13"/><verse number="14" style="v" sid="JDG 13:14"/>Akolia eloko moko te oyo ewuti na nzete ya vino, akomela vino te to masanga mosusu ya makasi, akolia eloko moko te ya mbindo ; asengeli kosala makambo nyonso oyo natindi ye.<verse eid="JDG 13:14"/></para>
  <para style="p">
    <verse number="15" style="v" sid="JDG 13:15"/>Manoa alobaki na Anjelu na Yawe :</para>
  <para style="pi1" vid="JDG 13:15">— Soki okoki kozela mwa moke, wana tozali kobongisela yo mwana ntaba.<verse eid="JDG 13:15"/></para>
  <para style="p">
    <verse number="16" style="v" sid="JDG 13:16"/>Anjelu na Nzambe azongiselaki Manoa :</para>
  <para style="pi1" vid="JDG 13:16">— Ata ozelisi ngai, nakolia ata eloko na yo moko te ; kasi soki obongisi mbeka ya kotumba, bonzela yango nde Yawe.</para>
  <para style="p" vid="JDG 13:16">Manoa asosolaki te ete oyo azali liboso na ye azali Anjelu na Yawe. <verse eid="JDG 13:16"/><verse number="17" style="v" sid="JDG 13:17"/>Manoa atunaki Anjelu na Yawe :</para>
  <para style="pi1" vid="JDG 13:17">— Kombo na yo nani mpo ete topesa yo lokumu tango elaka na yo ekokokisama ?<verse eid="JDG 13:17"/></para>
  <para style="p">
    <verse number="18" style="v" sid="JDG 13:18"/>Anjelu na Yawe azongiselaki ye :</para>
  <para style="pi1" vid="JDG 13:18">— Mpo na nini ozali kotuna ngai kombo na ngai ? Kombo na ngai ezali kombo ya kokamwa.<verse eid="JDG 13:18"/></para>
  <para style="p">
    <verse number="19" style="v" sid="JDG 13:19"/>Boye Manoa azwaki mwana ntaba elongo na mbeka ya gato, abonzaki yango na likolo ya libanga, liboso ya Yawe. Wana Manoa mpe mwasi na ye bazalaki kotala, Yawe asalaki likambo moko ya kokamwa. <verse eid="JDG 13:19"/><verse number="20" style="v" sid="JDG 13:20"/>Ndenge moto ezalaki komata na likolo longwa na etumbelo, Anjelu na Yawe mpe amataki kati na moto. Tango bamonaki bongo, Manoa mpe mwasi na ye bakweyaki bilongi kino na mabele. <verse eid="JDG 13:20"/><verse number="21" style="v" sid="JDG 13:21"/>Tango Anjelu na Yawe alimwaki na miso ya Manoa mpe ya mwasi na ye, Manoa asosolaki ete ezalaki Anjelu ya Yawe.<verse eid="JDG 13:21"/></para>
  <para style="p">
    <verse number="22" style="v" sid="JDG 13:22"/>Manoa alobaki na mwasi na ye :</para>
  <para style="pi1" vid="JDG 13:22">— Solo, tokufi na biso, pamba te tomoni Nzambe !<verse eid="JDG 13:22"/></para>
  <para style="p">
    <verse number="23" style="v" sid="JDG 13:23"/>Kasi mwasi na ye azongisaki :</para>
  <para style="pi1" vid="JDG 13:23">— Soki Yawe asepelaki koboma biso, akokaki kondima te mbeka ya kotumba mpe mbeka ya gato oyo esalemi na maboko na biso to kolakisa biso makambo oyo nyonso to mpe koyebisa biso sik’oyo makambo oyo.<verse eid="JDG 13:23"/></para>
  <para style="p">
    <verse number="24" style="v" sid="JDG 13:24"/>Mwasi ya Manoa abotaki mwana mobali mpe apesaki ye kombo « Samison. » Mwana akolaki, mpe Yawe apambolaki ye. <verse eid="JDG 13:24"/><verse number="25" style="v" sid="JDG 13:25"/>Molimo na Yawe abandaki kosalela ye tango azalaki na Maane Dani, na kati-kati ya Tsorea mpe Eshitaoli.<verse eid="JDG 13:25"/></para>
  <chapter eid="JDG 13"/>
  <chapter number="14" style="c" sid="JDG 14"/>
  <para style="s1">Libala ya Samison</para>
  <para style="p">
    <verse number="1" style="v" sid="JDG 14:1"/>Mokolo moko, Samison akendeki na Timina mpe amonaki kuna elenge mwasi moko ya Filisitia. <verse eid="JDG 14:1"/><verse number="2" style="v" sid="JDG 14:2"/>Tango azongaki, alobaki na tata mpe mama na ye :</para>
  <para style="pi1" vid="JDG 14:2">— Namoni mwasi moko kati na basi ya bato ya Filisitia, na Timina ; bokende kobalela ngai ye.<verse eid="JDG 14:2"/></para>
  <para style="p">
    <verse number="3" style="v" sid="JDG 14:3"/>Tata mpe mama na ye bazongisaki :</para>
  <para style="pi1" vid="JDG 14:3">— Boni, kati na bandeko na yo to kati na bato na biso nyonso, ezali te na bana basi ya kitoko mpo ete okende kozwa mwasi kati na bato ya Filisitia oyo bakatama ngenga te ?</para>
  <para style="p" vid="JDG 14:3">Kasi Samison alobaki na tata na ye :</para>
  <para style="pi1" vid="JDG 14:3">— Balela ngai ye, pamba te ye nde abongi mpo na ngai.<verse eid="JDG 14:3"/></para>
  <para style="p">
    <verse number="4" style="v" sid="JDG 14:4"/>Baboti na ye bayebaki te ete likambo wana ewutaki epai na Yawe, pamba te Yawe azalaki koluka nzela mpo na kokotisa mobulu kati na bana ya Isalaele mpe bato ya Filisitia. Pamba te na tango wana, bato ya Filisitia bazalaki kokonza bana ya Isalaele.<verse eid="JDG 14:4"/></para>
  <para style="p">
    <verse number="5" style="v" sid="JDG 14:5"/>Samison akendeki na Timina elongo na tata mpe mama na ye. Tango bakomaki pembeni ya bilanga ya vino ya Timina, mbala moko, mwana nkosi moko eyaki konguluma liboso ya Samison. <verse eid="JDG 14:5"/><verse number="6" style="v" sid="JDG 14:6"/>Molimo na Yawe akitelaki Samison na nguya. Boye, Samison apasolaki nkosi na kati-kati, na maboko pamba, ndenge bapasolaka mwana ntaba. Kasi kati na makambo oyo asalaki, ayebisaki eloko moko te epai ya tata to mama na ye. <verse eid="JDG 14:6"/><verse number="7" style="v" sid="JDG 14:7"/>Sima na yango, Samison akendeki na Timina, asololaki na mwana mwasi mpe alingaki ye.<verse eid="JDG 14:7"/></para>
  <para style="p">
    <verse number="8" style="v" sid="JDG 14:8"/>Sima na mwa mikolo, tango azongaki na Timina mpo na kobala mwasi na ye, alekaki pembeni mpo na kotala nzoto ya nkosi oyo ekufaki. Kati na nzoto yango, amonaki liboke ya banzoyi mpe mafuta na yango. <verse eid="JDG 14:8"/><verse number="9" style="v" sid="JDG 14:9"/>Akamataki yango na maboko na ye mpe aliaki yango nzela-nzela. Tango akutanaki na baboti na ye, apesaki bango ndambo ya mafuta ya nzoyi. Bongo bango mpe baliaki yango ; kasi atikalaki koyebisa bango te ete azwaki mafuta yango ya nzoyi kati na nzoto ya nkosi oyo ekufa.<verse eid="JDG 14:9"/></para>
  <para style="s1">Lisese ya Samison</para>
  <para style="p">
    <verse number="10" style="v" sid="JDG 14:10"/>Tata na ye akendeki kotala elenge mwasi yango, mpe Samison asalisaki kuna feti moko ya monene, kolanda ndenge ezalaki momesano mpo na libala. <verse eid="JDG 14:10"/><verse number="11" style="v" sid="JDG 14:11"/>Tango abimaki, bapesaki bato tuku misato mpo ete bavanda na ye elongo. <verse eid="JDG 14:11"/><verse number="12" style="v" sid="JDG 14:12"/>Samison alobaki na bango :</para>
  <para style="pi1" vid="JDG 14:12">— Nalingi koyebisa bino lisese moko. Soki bopesi ngai eyano, na mikolo sambo ya feti, nakopesa bino bilamba tuku misato ya lino mpe bilamba tuku misato ya feti. <verse eid="JDG 14:12"/><verse number="13" style="v" sid="JDG 14:13"/>Soki bokoki te kopesa ngai eyano, bokopesa ngai bilamba tuku misato ya lino mpe bilamba tuku misato ya feti.</para>
  <para style="p" vid="JDG 14:13">Balobaki :</para>
  <para style="pi1" vid="JDG 14:13">— Yebisa biso lisese na yo, tolingi koyoka yango !<verse eid="JDG 14:13"/></para>
  <para style="p">
    <verse number="14" style="v" sid="JDG 14:14"/>Samison alobaki na bango :</para>
  <para style="q1" vid="JDG 14:14">— Kati na oyo eliaka, ebimi oyo baliaka ;</para>
  <para style="q2" vid="JDG 14:14">kati na oyo ezali makasi, ebimi oyo ezali elengi.</para>
  <para style="m" vid="JDG 14:14">Mikolo misato mobimba, bakokaki te kopesa ye eyano. <verse eid="JDG 14:14"/><verse number="15" style="v" sid="JDG 14:15"/>Bongo na mokolo ya minei, balobaki na mwasi ya Samison :</para>
  <para style="pi1" vid="JDG 14:15">— Bondela mobali na yo mpo ete apesa biso ndimbola ya lisese ; sima na yango, yaka koyebisa biso ndimbola yango. Soki te, tokotumba yo elongo na ndako ya tata na yo. Obengisi biso awa mpo na koyiba biso ?<verse eid="JDG 14:15"/></para>
  <para style="p">
    <verse number="16" style="v" sid="JDG 14:16"/>Bongo mwasi ya Samison akomaki kolela liboso ya mobali mpe alobaki na ye :</para>
  <para style="pi1" vid="JDG 14:16">— Oyina ngai ! Solo, olingaka ngai te ! Oyebisaki bato na ngai lisese, kasi oyebisaki ngai ndimbola na yango te !</para>
  <para style="p" vid="JDG 14:16">Samison azongisaki :</para>
  <para style="pi1" vid="JDG 14:16">— Natikala kutu kolimbola yango epai ya tata to mama na ngai te, bongo ndenge nini nalimbola yango epai na yo ?<verse eid="JDG 14:16"/></para>
  <para style="p">
    <verse number="17" style="v" sid="JDG 14:17"/>Na mikolo nyonso sambo ya feti, azalaki kaka kolela. Suka na suka, na mokolo ya sambo, Samison alimbolelaki ye yango, pamba te mwasi na ye atungisaki ye mingi. Bongo mwasi ya Samison, ye mpe akendeki kopesa ndimbola ya lisese yango epai ya bato na ye. <verse eid="JDG 14:17"/><verse number="18" style="v" sid="JDG 14:18"/>Na mokolo ya sambo, liboso ete moyi elala, bato ya engumba bayaki koloba na Samison :</para>
  <para style="q1" vid="JDG 14:18">— Eloko nini ezali elengi koleka mafuta ya nzoyi ?</para>
  <para style="q2" vid="JDG 14:18">Mpe eloko nini eleki nkosi na makasi ?</para>
  <para style="p" vid="JDG 14:18">Samison alobaki na bango :</para>
  <para style="q1" vid="JDG 14:18">— Soki bosalaki likita te na mwasi na ngai,</para>
  <para style="q2" vid="JDG 14:18">bokokaki koyeba te ndimbola ya lisese na ngai.<verse eid="JDG 14:18"/></para>
  <para style="p">
    <verse number="19" style="v" sid="JDG 14:19"/>Bongo Molimo na Yawe akitelaki Samison na nguya. Akendeki na Ashikeloni mpe abomaki bato tuku misato, azwaki bilamba na bango mpe apesaki yango epai ya bato oyo bapesaki ye ndimbola ya lisese. Azongaki na ndako ya tata na ye na kanda makasi. <verse eid="JDG 14:19"/><verse number="20" style="v" sid="JDG 14:20"/>Mpe babalisaki mwasi ya Samison epai ya moko kati na baninga ya Samison, oyo babengisaki na feti.<verse eid="JDG 14:20"/></para>
  <chapter eid="JDG 14"/>
  <chapter number="15" style="c" sid="JDG 15"/>
  <para style="s1">Samison azongisi mabe na mabe</para>
  <para style="p">
    <verse number="1" style="v" sid="JDG 15:1"/>Sima na mwa mikolo, na eleko oyo bakataka ble, Samison azwaki mwana ntaba mpe akendeki kotala mwasi na ye. Alobaki :</para>
  <para style="pi1" vid="JDG 15:1">— Nalingi kokota na shambre epai wapi mwasi na ngai alalaka.</para>
  <para style="p" vid="JDG 15:1">Kasi tata ya mwasi na ye apesaki ye nzela te. <verse eid="JDG 15:1"/><verse number="2" style="v" sid="JDG 15:2"/>Alobaki na Samison :</para>
  <para style="pi1" vid="JDG 15:2">— Nakanisaki penza ete olingaka ye te, yango wana nabalisaki ye epai ya moko kati na baninga na yo, oyo obengisaki na feti. Tala leki na ye ya mwasi, aleki ye na kitoko te ? Zwa ye kaka.<verse eid="JDG 15:2"/></para>
  <para style="p">
    <verse number="3" style="v" sid="JDG 15:3"/>Samison alobaki na bango :</para>
  <para style="pi1" vid="JDG 15:3">— Ya mbala oyo, nakozala ata na ngambo moko te liboso ya bato ya mokili ya Filisitia ; nakeyi kosala bango mabe.<verse eid="JDG 15:3"/></para>
  <para style="p">
    <verse number="4" style="v" sid="JDG 15:4"/>Samison abimaki mpe akangaki bambwa ya zamba nkama misato, akangisaki yango mibale-mibale na mikila mpe atiaki koni na kati-kati ya mikila mibale-mibale ya bambwa yango. <verse eid="JDG 15:4"/><verse number="5" style="v" sid="JDG 15:5"/>Apelisaki koni yango mpe atikaki bambwa ya zamba kati na bilanga ya ble ya bato ya Filisitia, oyo esili kokomela. Atumbaki maboke ya ble oyo batiaki na mipiku mpe ble oyo babukaki nanu te, banzete ya vino mpe banzete ya olive. <verse eid="JDG 15:5"/><verse number="6" style="v" sid="JDG 15:6"/>Bato ya Filisitia batunaki :</para>
  <para style="pi1" vid="JDG 15:6">— Nani asali boye ?</para>
  <para style="p" vid="JDG 15:6">Bazongiselaki bango :</para>
  <para style="pi1" vid="JDG 15:6">— Ezali Samison, bokilo ya moto moko ya Timina ; pamba te abalisaki mwasi ya Samison epai ya moko kati na baninga oyo Samison abengisaki na feti.</para>
  <para style="p" vid="JDG 15:6">Bato ya Filisitia bakendeki mpe batumbaki mwasi yango elongo na tata na ye kino bakufaki. <verse eid="JDG 15:6"/><verse number="7" style="v" sid="JDG 15:7"/>Samison alobaki na bango : « Lokola bosali boye, nakotika te kino nakozongisela bino mabe na mabe. »<verse eid="JDG 15:7"/></para>
  <para style="p">
    <verse number="8" style="v" sid="JDG 15:8"/>Samison abundisaki bango mpe abomaki ebele kati na bango. Bongo akendeki mpe avandaki kati na lidusu ya mabanga, na Etami.<verse eid="JDG 15:8"/></para>
  <para style="s1">Bakabi Samison na maboko ya bato ya Filisitia</para>
  <para style="p">
    <verse number="9" style="v" sid="JDG 15:9"/>Bato ya Filisitia bayaki mpe batongaki molako na bango kati na etuka ya Yuda, bapanzanaki kino na etuka ya Leyi. <verse eid="JDG 15:9"/><verse number="10" style="v" sid="JDG 15:10"/>Bato ya Yuda batunaki :</para>
  <para style="pi1" vid="JDG 15:10">— Mpo na nini boyei kobundisa biso ?</para>
  <para style="p" vid="JDG 15:10">Bato ya Filisitia bazongiselaki bango :</para>
  <para style="pi1" vid="JDG 15:10">— Toyei kokanga Samison na basinga mpo ete tosala ye ndenge asalaki biso.<verse eid="JDG 15:10"/></para>
  <para style="p">
    <verse number="11" style="v" sid="JDG 15:11"/>Bato nkoto misato ya Yuda bakendeki na lidusu ya mabanga ya Etami, mpe balobaki na Samison :</para>
  <para style="pi1" vid="JDG 15:11">— Oyebi te ete bato ya Filisitia bazali kokonza biso ? Likambo nini osali biso ?</para>
  <para style="p" vid="JDG 15:11">Samison azongisaki :</para>
  <para style="pi1" vid="JDG 15:11">— Nazongiseli bango makambo oyo bango basalaki ngai.<verse eid="JDG 15:11"/></para>
  <para style="p">
    <verse number="12" style="v" sid="JDG 15:12"/>Bato ya Yuda balobaki na Samison :</para>
  <para style="pi1" vid="JDG 15:12">— Toyei mpo na kokanga yo na basinga mpe kokaba yo na maboko ya bato ya Filisitia.</para>
  <para style="p" vid="JDG 15:12">Samison alobaki na bango :</para>
  <para style="pi1" vid="JDG 15:12">— Bolapa ndayi liboso na ngai ete bokoboma ngai te bino moko.<verse eid="JDG 15:12"/></para>
  <para style="p">
    <verse number="13" style="v" sid="JDG 15:13"/>Bato ya Yuda bazongisaki :</para>
  <para style="pi1" vid="JDG 15:13">— Iyo ! Tokoboma yo te. Tolingi kaka kokanga yo na basinga mpe kokaba yo na maboko na bango.</para>
  <para style="p" vid="JDG 15:13">Bongo bakangaki ye na basinga mibale ya sika mpe babimisaki ye na lidusu ya mabanga. <verse eid="JDG 15:13"/><verse number="14" style="v" sid="JDG 15:14"/>Tango bakomaki pembeni ya etuka ya Leyi, bato ya Filisitia bayaki kokutana na ye na koganga. Molimo na Yawe akitelaki ye na nguya, mpe basinga oyo ekangaki maboko na ye ekatanaki lokola basinga ya lino oyo eziki na moto, mpe ekweyaki wuta na maboko na ye. <verse eid="JDG 15:14"/><verse number="15" style="v" sid="JDG 15:15"/>Samison amonaki mokuwa ya mobesu ya mbanga ya ane, asembolaki loboko na ye, alokotaki mokuwa yango mpe abomaki na yango bato nkoto moko.<verse eid="JDG 15:15"/></para>
  <para style="p">
    <verse number="16" style="v" sid="JDG 15:16"/>Samison alobaki :</para>
  <para style="q1" vid="JDG 15:16">« Na mokuwa ya mobesu ya mbanga ya ane,</para>
  <para style="q2" vid="JDG 15:16">nakangisi bango mipiku na mipiku ;</para>
  <para style="q1" vid="JDG 15:16">na mokuwa ya mobesu ya mbanga ya ane,</para>
  <para style="q2" vid="JDG 15:16">nabomi bato nkoto moko. »<verse eid="JDG 15:16"/></para>
  <para style="m">
    <verse number="17" style="v" sid="JDG 15:17"/>Tango asilisaki koloba, abwakaki mokuwa yango mosika mpe apesaki esika yango kombo « Ramati-Leyi<note caller="+" style="f"><char style="fr" closed="false">15.17 </char><char style="ft" closed="false">Ramati-Leyi elingi koloba : ngomba moke ya mbanga.</char></note>. »<verse eid="JDG 15:17"/></para>
  <para style="p">
    <verse number="18" style="v" sid="JDG 15:18"/>Lokola azalaki na posa makasi ya mayi, asambelaki Yawe : « Opesi mosali na Yo elonga oyo monene ; boni, nakufa sik’oyo na posa ya mayi mpe nakweya na maboko ya bato oyo bakatama ngenga te ? »<verse eid="JDG 15:18"/></para>
  <para style="p">
    <verse number="19" style="v" sid="JDG 15:19"/>Bongo Nzambe afungolaki libanga oyo ezalaki kati na Leyi, mpe libanga yango ebimisaki mayi. Tango Samison amelaki mayi, makasi na ye ezongaki mpe azwaki lisusu bomoi. Boye abengaki etima yango Eyini-Akore<note caller="+" style="f"><char style="fr" closed="false">15.19 </char><char style="ft" closed="false">Eyini-Akore elingi koloba : etima ya moto oyo azali kosambela.</char></note>.<verse eid="JDG 15:19"/></para>
  <para style="p">
    <verse number="20" style="v" sid="JDG 15:20"/>Samison akambaki Isalaele mibu tuku mibale, wana bato ya Filisitia bazalaki kokonza mokili.<verse eid="JDG 15:20"/></para>
  <chapter eid="JDG 15"/>
  <chapter number="16" style="c" sid="JDG 16"/>
  <para style="s1">Samison mpe Dalila</para>
  <para style="p">
    <verse number="1" style="v" sid="JDG 16:1"/>Mokolo moko, Samison akendeki na Gaza epai wapi amonaki mwasi moko ya ndumba, mpe asangisaki na ye nzoto. <verse eid="JDG 16:1"/><verse number="2" style="v" sid="JDG 16:2"/>Tango bato ya Gaza bayokaki sango ete Samison azali kati na engumba na bango, bazingelaki esika oyo Samison alalaki mpe basenzelaki butu mobimba, mpo na kozela ye na ekuke ya engumba. Na butu yango, baninganaki te mpe balobaki : « Tokoboma ye na tongo tango akobima. » <verse eid="JDG 16:2"/><verse number="3" style="v" sid="JDG 16:3"/>Kasi Samison alalaki wana kaka kino na kati-kati ya butu ; bongo na ngonga ya zomi na mibale ya butu, alamukaki. Tango akomaki na ekuke ya engumba, asimbaki bizipelo na yango elongo na makonzi na yango mibale. Apikolaki yango elongo na libaya ya kokangela, atombolaki mpe atiaki yango na mapeka na ye, bongo amemaki yango kino na songe ya ngomba moke oyo etalana na engumba Ebron.<verse eid="JDG 16:3"/></para>
  <para style="p">
    <verse number="4" style="v" sid="JDG 16:4"/>Sima na yango, Samison alingaki mwasi moko oyo azalaki kovanda na lubwaku ya Soreki ; kombo na ye ezalaki « Dalila. » <verse eid="JDG 16:4"/><verse number="5" style="v" sid="JDG 16:5"/>Bakambi ya Filisitia bakendeki epai ya Dalila mpe balobaki na ye : « Solola na ye na maloba ya sukali mpo ete alakisa yo sekele ya makasi na ye mpe ndenge nini tokoki kolonga ye, mpo ete tokanga ye basinga mpe tosilisa ye makasi. Moko na moko kati na biso akopesa yo mbongo ya bibende ya palata, nkoto moko na nkama moko. »<verse eid="JDG 16:5"/></para>
  <para style="p">
    <verse number="6" style="v" sid="JDG 16:6"/>Dalila ayebisaki Samison :</para>
  <para style="pi1" vid="JDG 16:6">— Yebisa ngai sekele ya makasi na yo mpe ndenge nini bakoki kokanga yo basinga mpe kosilisa yo makasi.<verse eid="JDG 16:6"/></para>
  <para style="p">
    <verse number="7" style="v" sid="JDG 16:7"/>Samison azongiselaki ye :</para>
  <para style="pi1" vid="JDG 16:7">— Soki bakangi ngai na basinga sambo ya mobesu, oyo nanu bakawusi te, nakokoma moto na bolembu lokola moto nyonso.<verse eid="JDG 16:7"/></para>
  <para style="p">
    <verse number="8" style="v" sid="JDG 16:8"/>Boye, bakambi ya Filisitia bamemelaki Dalila basinga sambo ya mobesu, oyo nanu bakawusi te, mpe Dalila alingaki Samison basinga yango. <verse eid="JDG 16:8"/><verse number="9" style="v" sid="JDG 16:9"/>Lokola bato oyo batindamaki mpo na kokanga ye bazalaki ya kobombama kati na ndako, Dalila abelelaki : « Samison, bato ya Filisitia bayei kobundisa yo ! »</para>
  <para style="p" vid="JDG 16:9">Samison akataki na pete penza basinga yango ndenge basinga ya lino ekatanaka soki ezwi moto. Boye, basosolaki te sekele ya makasi na ye.<verse eid="JDG 16:9"/></para>
  <para style="p">
    <verse number="10" style="v" sid="JDG 16:10"/>Dalila alobaki na Samison :</para>
  <para style="pi1" vid="JDG 16:10">— Osakani na ngai mpe okosi ngai ! Sik’oyo, yebisa ngai eloko nini bakoki kosalela mpo na kokanga yo ?<verse eid="JDG 16:10"/></para>
  <para style="p">
    <verse number="11" style="v" sid="JDG 16:11"/>Samison alobaki :</para>
  <para style="pi1" vid="JDG 16:11">— Soki bakangi ngai na basinga ya sika oyo nanu basaleli te, nakokoma moto na bolembu lokola moto nyonso.<verse eid="JDG 16:11"/></para>
  <para style="p">
    <verse number="12" style="v" sid="JDG 16:12"/>Dalila azwaki basinga ya sika mpe akangaki na yango Samison. Bongo abelelaki : « Samison, bato ya Filisitia bayei kobundisa yo ! »</para>
  <para style="p" vid="JDG 16:12">Atako bato oyo batindamaki mpo na kokanga ye bazalaki lisusu ya kobombama kati na ndako, Samison akataki kaka lokola singa moko pamba, basinga oyo bakangaki ye.<verse eid="JDG 16:12"/></para>
  <para style="p">
    <verse number="13" style="v" sid="JDG 16:13"/>Boye Dalila alobaki na Samison :</para>
  <para style="pi1" vid="JDG 16:13">— Kino sik’oyo, ozali kaka kosakana na ngai mpe kokosa ngai ! Yebisa ngai ndenge nini bakoki kokanga yo basinga.</para>
  <para style="p" vid="JDG 16:13">Samison azongisaki :</para>
  <para style="pi1" vid="JDG 16:13">— Soki okangi suki sambo ya moto na ngai na singa oyo batongelaka bilamba, mpe soki okangisi yango na likonzi, nakokoma moto na bolembu lokola moto nyonso.</para>
  <para style="p" vid="JDG 16:13">Boye tango Samison azalaki nanu kolala, Dalila azwaki suki sambo ya moto na ye, akangaki yango na singa oyo batongelaka bilamba <verse eid="JDG 16:13"/><verse number="14" style="v" sid="JDG 16:14"/>mpe akangisaki yango na likonzi. Dalila abelelaki lisusu Samison : « Samison, bato ya Filisitia bayei kobundisa yo ! » Samison alamukaki na pongi na ye mpe apikolaki likonzi elongo na singa oyo batongelaka bilamba.<verse eid="JDG 16:14"/></para>
  <para style="p">
    <verse number="15" style="v" sid="JDG 16:15"/>Dalila alobaki na ye : « Ndenge nini okoki koloba ete olingaka ngai tango motema na yo ezali elongo na ngai te ! Oyo ezali mbala na yo ya misato ya kosakana na ngai, pamba te oyebisi ngai te sekele ya makasi na yo. »<verse eid="JDG 16:15"/></para>
  <para style="p">
    <verse number="16" style="v" sid="JDG 16:16"/>Lokola, mokolo na mokolo, Dalila azalaki kotungisa Samison na maloba na ye mpe kozangisa ye kimia, Samison amonaki ete motungisi yango eleki ye ndelo. <verse eid="JDG 16:16"/><verse number="17" style="v" sid="JDG 16:17"/>Boye, ayebisaki Dalila makambo nyonso. Alobaki : « Suki na ngai ekatamaka te, pamba te Nzambe abulisa ngai wuta na libumu ya mama na ngai. Soki kaka bakati ngai suki, makasi na ngai ekosila mpe nakokoma moto na bolembu lokola moto nyonso. »<verse eid="JDG 16:17"/></para>
  <para style="p">
    <verse number="18" style="v" sid="JDG 16:18"/>Tango Dalila amonaki ete Samison ayebisi ye makambo nyonso, atindaki sango epai ya bakambi ya Filisitia. Alobaki : « Boya lisusu, ayebisi ngai makambo nyonso. »</para>
  <para style="p" vid="JDG 16:18">Bakambi ya Filisitia bazongaki epai ya Dalila na mbongo ya bibende na maboko na bango. <verse eid="JDG 16:18"/><verse number="19" style="v" sid="JDG 16:19"/>Dalila alalisaki Samison na mipende na ye, abengaki mobali moko mpo na kokata ye suki sambo ya moto na ye. Samison akomaki kolemba, mpe makasi na ye esilaki. <verse eid="JDG 16:19"/><verse number="20" style="v" sid="JDG 16:20"/>Dalila abelelaki Samison : « Samison, bato ya Filisitia bayei kobundisa yo ! »</para>
  <para style="p" vid="JDG 16:20">Samison alamukaki na pongi na ye mpe amilobelaki : « Nakosala ndenge kaka nasalaka liboso mpe nakokangolama na ngai. » Kasi ayebaki te ete Yawe alongwaki kati na ye.<verse eid="JDG 16:20"/></para>
  <para style="p">
    <verse number="21" style="v" sid="JDG 16:21"/>Bato ya Filisitia bakangaki ye, batobolaki ye miso, bamemaki ye na Gaza mpe bakangaki ye minyololo ya bibende ya bronze. Akomaki konika bambuma ya ble na enikelo ya libanga kati na boloko.<verse eid="JDG 16:21"/></para>
  <para style="p">
    <verse number="22" style="v" sid="JDG 16:22"/>Kasi suki ya moto na ye ekomaki lisusu kokola wuta tango bakataki ye yango.<verse eid="JDG 16:22"/></para>
  <para style="s1">Kufa ya Samison</para>
  <para style="p">
    <verse number="23" style="v" sid="JDG 16:23"/>Bakambi ya Filisitia basanganaki mpo na kobonza mbeka monene epai ya nzambe na bango, Dagoni, mpe kosala feti. Balobaki : « Nzambe na biso akabi monguna na biso, Samison, na maboko na biso. »<verse eid="JDG 16:23"/></para>
  <para style="p">
    <verse number="24" style="v" sid="JDG 16:24"/>Tango bato bamonaki Samison, bakumisaki nzambe na bango, balobaki :</para>
  <para style="q1" vid="JDG 16:24">« Nzambe na biso akabi na maboko na biso,</para>
  <para style="q2" vid="JDG 16:24">monguna na biso, oyo azalaki kobebisa mokili na biso</para>
  <para style="q2" vid="JDG 16:24">mpe koboma bato ebele kati na biso. »<verse eid="JDG 16:24"/></para>
  <para style="p">
    <verse number="25" style="v" sid="JDG 16:25"/>Wana bazalaki kosepela, bagangaki : « Bomemela biso Samison mpo ete asepelisa biso ! »</para>
  <para style="p" vid="JDG 16:25">Babimisaki Samison na boloko mpe akomaki kosala masano liboso na bango. Tango batelemisaki ye na kati-kati ya makonzi ya tempelo na bango, <verse eid="JDG 16:25"/><verse number="26" style="v" sid="JDG 16:26"/>Samison alobaki na mosali oyo asimbaki loboko na ye : « Tia ngai na esika oyo nakoki kosimba makonzi oyo esimbi tempelo mpo ete nalalela yango. »<verse eid="JDG 16:26"/></para>
  <para style="p">
    <verse number="27" style="v" sid="JDG 16:27"/>Nzokande, tempelo ezalaki ya kotonda na mibali, basi mpe bakambi nyonso ya Filisitia. Na likolo ya ndako, ezalaki na bato pene nkoto misato, mibali mpe basi, oyo bazalaki kotala masano oyo Samison azalaki kosala. <verse eid="JDG 16:27"/><verse number="28" style="v" sid="JDG 16:28"/>Samison abondelaki Yawe : « Nkolo Yawe, Yo oyo osalaka nyonso oyo olingi, kanisa ngai ! Nabondeli Yo, Nzambe : Pesa ngai makasi mbala oyo lisusu, mpe pesa ngai nzela ete, na mbala moko, nazongisa mabe na mabe epai ya bato oyo ya Filisitia mpo na miso na ngai mibale. »<verse eid="JDG 16:28"/></para>
  <para style="p">
    <verse number="29" style="v" sid="JDG 16:29"/>Samison asimbaki makonzi nyonso mibale ya kati-kati, oyo esimbaki tempelo, mpe ayekamelaki yango, loboko ya mobali na likonzi moko, mpe loboko ya mwasi na likonzi mosusu. <verse eid="JDG 16:29"/><verse number="30" style="v" sid="JDG 16:30"/>Bongo Samison alobaki : « Tika ete nakufa elongo na bato ya Filisitia ! »</para>
  <para style="p" vid="JDG 16:30">Bongo atindikaki na makasi na ye nyonso, mpe tempelo ekweyelaki bakambi mpe bato nyonso oyo bazalaki kuna. Boye, kati na kufa na ye, abomaki bato ebele koleka na tango oyo azalaki na bomoi. <verse eid="JDG 16:30"/><verse number="31" style="v" sid="JDG 16:31"/>Bandeko na ye mpe libota nyonso ya tata na ye bayaki kozwa ebembe na ye. Bazongaki na yango mpe bakundaki ye kati na kunda ya tata na ye, Manoa, na kati ya bingumba Tsorea mpe Eshitaoli. Samison akambaki Isalaele mibu tuku mibale.<verse eid="JDG 16:31"/></para>
  <chapter eid="JDG 16"/>
  <chapter number="17" style="c" sid="JDG 17"/>
  <para style="ms1">Bopengwi ya Isalaele</para>
  <para style="s1">Esika ya bule ya Mika</para>
  <para style="p">
    <verse number="1" style="v" sid="JDG 17:1"/>Kati na etuka ya bangomba ya Efrayimi, ezalaki na mobali moko ; kombo na ye ezalaki « Mika. » <verse eid="JDG 17:1"/><verse number="2" style="v" sid="JDG 17:2"/>Alobaki na mama na ye :</para>
  <para style="pi1" vid="JDG 17:2">— Shekeli ya palata nkoto moko na nkama moko oyo bayibaki yo, oyo na tina na yango olakelaki mabe na miso na ngai, ezali na maboko na ngai ; ngai nde nazwaki yango.</para>
  <para style="p" vid="JDG 17:2">Mama na ye alobaki na ye :</para>
  <para style="pi1" vid="JDG 17:2">— Mwana na ngai, tika ete Yawe apambola yo !<verse eid="JDG 17:2"/></para>
  <para style="p">
    <verse number="3" style="v" sid="JDG 17:3"/>Azongiselaki mama na ye mbongo ya bibende ya palata, nkoto moko na nkama moko.</para>
  <para style="p" vid="JDG 17:3">Mama na ye alobaki :</para>
  <para style="pi1" vid="JDG 17:3">— Na maboko na ngai moko, nabonzi mbongo yango epai na Yawe mpo na mwana na ngai, mpo na kosala ekeko mpe nzambe ya ekeko ya palata oyo banyangwisa. Nakozongisela yo yango.<verse eid="JDG 17:3"/></para>
  <para style="p">
    <verse number="4" style="v" sid="JDG 17:4"/>Tango Mika azwaki mbongo yango, azongisaki yango lisusu epai ya mama na ye ; mpe mama na ye alongolaki mbongo ya bibende ya palata, nkama mibale oyo apesaki epai ya monyangwisi bibende na moto. Moto yango asalaki na yango ekeko mpe nzambe ya ekeko ya palata oyo banyangwisa. Mpe batiaki yango kati na ndako ya Mika. <verse eid="JDG 17:4"/><verse number="5" style="v" sid="JDG 17:5"/>Nzokande, Mika azalaki na esika na ye ya bule epai wapi azalaki kosambela. Asalisaki efode mpe banzambe mosusu ya bikeko ; bongo abulisaki lokola nganga-nzambe na ye, moko kati na bana na ye ya mibali.<verse eid="JDG 17:5"/></para>
  <para style="p">
    <verse number="6" style="v" sid="JDG 17:6"/>Na mikolo wana, bana ya Isalaele bazalaki na mokonzi te ; moto na moto azalaki kosala nyonso oyo ezali malamu na miso na ye. <verse eid="JDG 17:6"/><verse number="7" style="v" sid="JDG 17:7"/>Nzokande, ezalaki na elenge mobali moko ya Molevi, azalaki kovanda na Beteleemi ya Yuda, na ekolo Yuda. <verse eid="JDG 17:7"/><verse number="8" style="v" sid="JDG 17:8"/>Alongwaki na engumba Beteleemi ya Yuda mpe akendeki koluka esika mosusu ya kovanda. Na mobembo na ye, akomaki na etuka ya bangomba ya Efrayimi, na ndako ya Mika.<verse eid="JDG 17:8"/></para>
  <para style="p">
    <verse number="9" style="v" sid="JDG 17:9"/>Mika atunaki ye :</para>
  <para style="pi1" vid="JDG 17:9">— Owuti wapi ?</para>
  <para style="p" vid="JDG 17:9">Azongisaki :</para>
  <para style="pi1" vid="JDG 17:9">— Nazali moto ya libota ya Levi, nawuti na Beteleemi ya Yuda mpe nazali koluka esika ya kovanda.<verse eid="JDG 17:9"/></para>
  <para style="p">
    <verse number="10" style="v" sid="JDG 17:10"/>Mika alobaki na ye :</para>
  <para style="pi1" vid="JDG 17:10">— Vanda elongo na ngai. Okozala tata mpe nganga na ngai ; nakopesa yo na mobu moko mbongo ya bibende ya palata, zomi, bilamba ya kolata mpe biloko ya kolia.</para>
  <para style="p" vid="JDG 17:10">Molevi akomaki kosala epai ya Mika.<verse eid="JDG 17:10"/></para>
  <para style="p">
    <verse number="11" style="v" sid="JDG 17:11"/>Boye, Molevi yango andimaki kovanda elongo na Mika. Mika akomisaki Molevi lokola moko kati na bana na ye. <verse eid="JDG 17:11"/><verse number="12" style="v" sid="JDG 17:12"/>Mika abulisaki Molevi yango lokola nganga-nzambe na ye mpe akomaki kovanda elongo na ye. <verse eid="JDG 17:12"/><verse number="13" style="v" sid="JDG 17:13"/>Mika alobaki : « Sik’oyo nayebi ete Yawe akosalela ngai bolamu lokola moto ya libota ya Levi akomi nganga-nzambe na ngai. »<verse eid="JDG 17:13"/></para>
  <chapter eid="JDG 17"/>
  <chapter number="18" style="c" sid="JDG 18"/>
  <para style="s1">Bato ya libota ya Dani Bavandaki na Laishi</para>
  <para style="p">
    <verse number="1" style="v" sid="JDG 18:1"/>Na mikolo wana, bana ya Isalaele bazalaki na mokonzi te, mpe bato ya libota ya Dani bazalaki koluka esika ya kovanda ; pamba te kino na tango wana, bazwaki nanu ya bango libula te kati na mabota nyonso ya Isalaele. <verse eid="JDG 18:1"/><verse number="2" style="v" sid="JDG 18:2"/>Boye, bana ya libota ya Dani batindaki mibali mitano ya libota na bango, kowuta na Tsorea mpe na Eshitaoli, mpo na kokende kononga mpe koyeba mokili yango. Balobaki na bango : « Bokende koyeba mokili yango ndenge ezali. »</para>
  <para style="p" vid="JDG 18:2">Mibali mitano yango bakotaki na etuka ya bangomba ya Efrayimi kino na ndako ya Mika, epai wapi balekisaki butu. <verse eid="JDG 18:2"/><verse number="3" style="v" sid="JDG 18:3"/>Tango bakomaki pembeni ya ndako ya Mika, bayokaki mongongo ya elenge mobali Molevi. Babalukaki epai ye azalaki mpe balobaki na ye :</para>
  <para style="pi1" vid="JDG 18:3">— Nani amemaki yo awa ? Ozali kosala nini na esika oyo ? Mpo na nini ozali awa ?<verse eid="JDG 18:3"/></para>
  <para style="p">
    <verse number="4" style="v" sid="JDG 18:4"/>Elenge mobali ayebisaki bango :</para>
  <para style="pi1" vid="JDG 18:4">— Tala makambo oyo Mika asali mpo na ngai : Azwi ngai na mosala mpe akomisi ngai nganga-nzambe na ye.<verse eid="JDG 18:4"/></para>
  <para style="p">
    <verse number="5" style="v" sid="JDG 18:5"/>Balobaki na ye :</para>
  <para style="pi1" vid="JDG 18:5">— Tunela biso epai ya Nzambe mpo ete toyeba soki mobembo na biso ekozala malamu.<verse eid="JDG 18:5"/></para>
  <para style="p">
    <verse number="6" style="v" sid="JDG 18:6"/>Nganga-nzambe azongiselaki bango :</para>
  <para style="pi1" vid="JDG 18:6">— Bokende na kimia, Yawe andimi mobembo na bino.<verse eid="JDG 18:6"/></para>
  <para style="p">
    <verse number="7" style="v" sid="JDG 18:7"/>Mibali mitano yango bakendeki mpe bakomaki na Laishi. Bamonaki ete, kuna, bazali na kimia mpe na kozanga nungunungu lokola bato ya Sidoni, oyo bazalaki na kimia mpe na kozanga bobangi. Mokonzi moko te ya mboka azalaki konyokola bango. Bazalaki mosika na bato ya Sidoni mpe basalaki boyokani ata na moto moko te. <verse eid="JDG 18:7"/><verse number="8" style="v" sid="JDG 18:8"/>Tango mibali mitano yango bazongaki na Tsorea mpe na Eshitaoli, bandeko na bango batunaki bango :</para>
  <para style="pi1" vid="JDG 18:8">— Sango nini bomemeli biso ?<verse eid="JDG 18:8"/></para>
  <para style="p">
    <verse number="9" style="v" sid="JDG 18:9"/>Bazongisaki :</para>
  <para style="pi1" vid="JDG 18:9">— Totelema, tokende kobotola mokili na bango ! Tomoni ete mokili yango ezali malamu penza. Boni ! Mpo na nini bovandi kimia boye ? Bozala bagoyigoyi te mpo na kokende kokota mpe kobotola mokili yango. <verse eid="JDG 18:9"/><verse number="10" style="v" sid="JDG 18:10"/>Tango bokokota kuna, bokomona bato bazali na kimia, mpe bazali na mokili monene oyo Nzambe akabi na maboko na bino, mokili oyo ezangi ata eloko moko te kati na biloko nyonso oyo ezalaka na mabele.<verse eid="JDG 18:10"/></para>
  <para style="p">
    <verse number="11" style="v" sid="JDG 18:11"/>Mibali nkama motoba ya libota ya Dani, elongo na bibundeli na bango, balongwaki na Tsorea mpe na Eshitaoli. <verse eid="JDG 18:11"/><verse number="12" style="v" sid="JDG 18:12"/>Bakendeki kotonga molako na bango na Kiriati-Yearimi, kati na mokili ya Yuda. Yango wana, kino na mokolo ya lelo, babengaka esika yango Maane Dani<note caller="+" style="f"><char style="fr" closed="false">18.12 </char><char style="ft" closed="false">Maane Dani, na lokota ya Ba-Ebre : Maani Dani elingi koloba : Molako ya libota ya Dani.</char></note> ; ezali na ngambo ya weste ya Kiriati-Yearimi. <verse eid="JDG 18:12"/><verse number="13" style="v" sid="JDG 18:13"/>Balongwaki wana mpe bakendeki na etuka ya bangomba ya Efrayimi kino na ndako ya Mika. <verse eid="JDG 18:13"/><verse number="14" style="v" sid="JDG 18:14"/>Bongo mibali mitano oyo banongaki mokili ya Laishi balobaki na bandeko na bango : « Boni, boyebi ete kati na ndako oyo tovandi, ezali na efode, bikeko mike-mike ya ndako mpe nzambe ya ekeko basala na ebende oyo banyangwisa na moto ? Boyeba likambo nini bokosala. »<verse eid="JDG 18:14"/></para>
  <para style="p">
    <verse number="15" style="v" sid="JDG 18:15"/>Bongo babalukaki wana, na ndako epai wapi bazalaki mpe bakendeki na ndako ya elenge mobali Molevi, na ndako ya Mika, mpe bapesaki ye mbote. <verse eid="JDG 18:15"/><verse number="16" style="v" sid="JDG 18:16"/>Mibali nkama motoba ya libota ya Dani, oyo bamilengelaki mpo na bitumba batelemaki na ekotelo ya ekuke. <verse eid="JDG 18:16"/><verse number="17" style="v" sid="JDG 18:17"/>Bato mitano oyo banongaki mokili bakotaki kati na ndako mpe bazwaki efode, bikeko mike-mike ya ndako mpe nzambe ya ekeko basala na ebende banyangwisa na moto. Nganga-nzambe atelemaki liboso ya ekuke elongo na mibali nkama motoba oyo bamilengelaki mpo na bitumba. <verse eid="JDG 18:17"/><verse number="18" style="v" sid="JDG 18:18"/>Tango mibali bakotaki na ndako ya Mika mpe bazwaki efode, bikeko mike-mike ya ndako mpe nzambe ya ekeko basala na ebende banyangwisa na moto, nganga-nzambe alobaki na bango :</para>
  <para style="pi1" vid="JDG 18:18">— Likambo nini bozali kosala ?<verse eid="JDG 18:18"/></para>
  <para style="p">
    <verse number="19" style="v" sid="JDG 18:19"/>Bazongisaki :</para>
  <para style="pi1" vid="JDG 18:19">— Kanga monoko ! Tia loboko na monoko na yo, yaka elongo na biso mpe zala tata na biso mpe nganga-nzambe na biso. Boni, likambo nini eleki malamu : kozala nganga-nzambe ya moto to kozala nganga-nzambe ya libota mpe ya etuka moko ya Isalaele ?<verse eid="JDG 18:19"/></para>
  <para style="p">
    <verse number="20" style="v" sid="JDG 18:20"/>Nganga-nzambe atondaki na esengo, akamataki efode, banzambe ya bikeko ya ndako mpe bikeko mosusu ; akendeki elongo na bato ya libota ya Dani. <verse eid="JDG 18:20"/><verse number="21" style="v" sid="JDG 18:21"/>Babalukaki mpe bazongelaki nzela na bango ya mobembo, batiaki liboso bana na bango ya mike, bibwele mpe bozwi na bango ya talo. <verse eid="JDG 18:21"/><verse number="22" style="v" sid="JDG 18:22"/>Tango bakomaki mwa mosika na ndako ya Mika, Mika mpe bato oyo bazalaki pene ya ndako na ye batelemaki na koganga mpe balandaki libota ya Dani. <verse eid="JDG 18:22"/><verse number="23" style="v" sid="JDG 18:23"/>Awa bazalaki kobelela sima na libota ya Dani, bana ya Dani babalukaki mpe batunaki Mika :</para>
  <para style="pi1" vid="JDG 18:23">— Likambo nini ezwi yo mpo ete omemela biso ebele ya bato boye ?<verse eid="JDG 18:23"/></para>
  <para style="p">
    <verse number="24" style="v" sid="JDG 18:24"/>Mika azongisaki :</para>
  <para style="pi1" vid="JDG 18:24">— Bozwi banzambe na ngai, oyo nasalaki, nganga-nzambe na ngai, mpe bokeyi na bino ; eloko nini natikali na yango lisusu ? Ndenge nini bokoki kotuna ngai : « Likambo nini ezwi yo ? »<verse eid="JDG 18:24"/></para>
  <para style="p">
    <verse number="25" style="v" sid="JDG 18:25"/>Bato ya libota ya Dani bazongiselaki ye :</para>
  <para style="pi1" vid="JDG 18:25">— Tika ete mongongo na yo eyokana te kati na biso, noki te bato ya kanda bakokweyela yo mpe bakoboma yo elongo na libota na yo mobimba.<verse eid="JDG 18:25"/></para>
  <para style="p">
    <verse number="26" style="v" sid="JDG 18:26"/>Bana ya libota ya Dani balandaki nzela na bango. Tango Mika amonaki ete bana ya Dani baleki ye na makasi, abalukaki mpe azongaki na ndako na ye. <verse eid="JDG 18:26"/><verse number="27" style="v" sid="JDG 18:27"/>Bana ya libota ya Dani babotolaki biloko oyo Mika asalaki mpe nganga-nzambe na ye.</para>
  <para style="p" vid="JDG 18:27">Bongo bakendeki kobundisa engumba Laishi, mboka ya bato ya kimia mpe ya kozanga nungunungu ; babomaki bato nyonso na mopanga mpe batumbaki engumba na bango na moto. <verse eid="JDG 18:27"/><verse number="28" style="v" sid="JDG 18:28"/>Moto moko te ayaki kobikisa mboka wana, pamba te ezalaki mosika na Sidoni mpe esalaki boyokani te elongo na ekolo mosusu. Engumba yango ezalaki na lubwaku oyo ezali pembeni ya Beti-Reobi. Bana ya libota ya Dani batongaki wana engumba na bango mpe bavandaki kuna. <verse eid="JDG 18:28"/><verse number="29" style="v" sid="JDG 18:29"/>Bapesaki engumba yango kombo « Dani. » Ezalaki kombo ya koko na bango, Dani, mwana mobali ya Isalaele. Na kala, bazalaki kobenga engumba yango Laishi. <verse eid="JDG 18:29"/><verse number="30" style="v" sid="JDG 18:30"/>Bana ya libota ya Dani batelemisaki ekeko mpo na bango moko mpe batiaki Jonatan, mwana mobali ya Gerishomi, mwana mobali ya Manase mpe koko ya Moyize, mpo ete akoma Nganga-Nzambe ya bato ya libota ya Dani elongo na bana na ye. Basalaki mosala ya bonganga-Nzambe mpo na libota ya Dani kino tango bato ya mokili bakendeki na bowumbu. <verse eid="JDG 18:30"/><verse number="31" style="v" sid="JDG 18:31"/>Bakobaki kosalela bikeko oyo Mika asalaki na tango nyonso oyo Ndako ya Nzambe ezalaki na Silo.<verse eid="JDG 18:31"/></para>
  <chapter eid="JDG 18"/>
  <chapter number="19" style="c" sid="JDG 19"/>
  <para style="ms1">Libota ya Benjame</para>
  <para style="s1">Molevi mpe makangu na ye</para>
  <para style="p">
    <verse number="1" style="v" sid="JDG 19:1"/>Na mikolo oyo mokonzi azalaki te kati na Isalaele, Molevi moko oyo azalaki kovanda na suka ya etuka ya bangomba ya Efrayimi azwaki lokola makangu mwasi ya mboka Beteleemi kati na Yuda. <verse eid="JDG 19:1"/><verse number="2" style="v" sid="JDG 19:2"/>Kasi makangu yango atambolaki na ekobo liboso na ye, alongwaki na libala mpe azongaki na ndako ya tata na ye, na Beteleemi kati na Yuda. Sima na basanza minei wuta azongaki na ndako ya tata na ye, <verse eid="JDG 19:2"/><verse number="3" style="v" sid="JDG 19:3"/>mobali na ye ayaki epai na ye mpo na kobondela ye ete azonga na libala. Mobali ayaki elongo na mosali na ye mpe amemaki ba-ane mibale. Mwasi yango akotisaki mobali na ye kati na ndako ya tata na ye ; mpe tango tata na ye amonaki mobali yango, asepelaki koyamba ye.<verse eid="JDG 19:3"/></para>
  <para style="p">
    <verse number="4" style="v" sid="JDG 19:4"/>Tata-bokilo na ye, tata ya mwana mwasi, akangaki ye mpo ete avanda mwa moke. Boye avandaki na ye mikolo misato, aliaki, amelaki mpe alalaki kuna.<verse eid="JDG 19:4"/></para>
  <para style="p">
    <verse number="5" style="v" sid="JDG 19:5"/>Na mokolo ya minei, balamukaki na tongo-tongo, mpe Molevi abongamaki mpo na kokende. Kasi tata ya mwana mwasi alobaki na bokilo na ye : « Lia mwa eloko mpo ete ozwa makasi ; bongo sima, okoki na yo kokende. »<verse eid="JDG 19:5"/></para>
  <para style="p">
    <verse number="6" style="v" sid="JDG 19:6"/>Boye, bango mibale bavandaki esika moko mpo na kolia mpe komela. Sima na yango, tata ya mwana mwasi alobaki : « Nabondeli yo, vanda lisusu, na butu ya lelo, mpo ete motema na yo esepela. »<verse eid="JDG 19:6"/></para>
  <para style="p">
    <verse number="7" style="v" sid="JDG 19:7"/>Mobali atelemaki mpo na kokende ; kasi lokola tata-bokilo na ye abondelaki ye makasi ete avanda, avandaki kuna na butu yango.<verse eid="JDG 19:7"/></para>
  <para style="p">
    <verse number="8" style="v" sid="JDG 19:8"/>Na tongo ya mokolo ya mitano, tango mobali alamukaki, tata ya mwana mwasi alobaki : « Lia mwa eloko mpo ete ozwa makasi, zela kino na sima ya midi. » Boye, bango mibale baliaki mesa moko. <verse eid="JDG 19:8"/><verse number="9" style="v" sid="JDG 19:9"/>Tango mobali elongo na makangu na ye mpe mosali na ye batelemaki mpo na kokende, tata-bokilo na ye, tata ya mwana mwasi, alobaki na ye : « Tala, pokwa esili koya ! Nabondeli yo : lekisa lisusu butu awa ; mokolo esili, vanda mpe sepelisa motema na yo. Bongo lobi, na tongo-tongo, bokoki kotelema mpo na kokende, mpe okozonga na ndako na yo. »<verse eid="JDG 19:9"/></para>
  <para style="p">
    <verse number="10" style="v" sid="JDG 19:10"/>Kasi mosali asepelaki te kolekisa butu mosusu ; alongwaki mpe, elongo na ba-ane na ye mibale mpe makangu na ye, akendeki na Yebusi oyo ezali Yelusalemi. Ba-ane na ye ezalaki na bivandelo ya malamu penza. <verse eid="JDG 19:10"/><verse number="11" style="v" sid="JDG 19:11"/>Tango bakomaki pembeni ya Yebusi mpe mokolo ekomaki pene ya kosila, mosali alobaki na nkolo na ye :</para>
  <para style="pi1" vid="JDG 19:11">— Nabondeli yo, tokota na engumba oyo ya bato ya Yebusi mpe tolekisa kuna butu.<verse eid="JDG 19:11"/></para>
  <para style="p">
    <verse number="12" style="v" sid="JDG 19:12"/>Nkolo azongiselaki ye :</para>
  <para style="pi1" vid="JDG 19:12">— Te, tokotelema te na engumba oyo ya bapaya, epai wapi ata mwana moko te ya Isalaele azali ; tokokoma kino na Gibea.<verse eid="JDG 19:12"/></para>
  <para style="p">
    <verse number="13" style="v" sid="JDG 19:13"/>Alobaki lisusu na mosali na ye :</para>
  <para style="pi1" vid="JDG 19:13">— Yaka, topusana pene na moko ya bamboka oyo ; bongo tokolekisa butu kati na Gibea to na Rama.<verse eid="JDG 19:13"/></para>
  <para style="p">
    <verse number="14" style="v" sid="JDG 19:14"/>Boye bakobaki kotambola, mpe moyi ebungaki tango bakomaki pene ya Gibea, kati na mokili ya Benjame. <verse eid="JDG 19:14"/><verse number="15" style="v" sid="JDG 19:15"/>Batelemaki na Gibea mpo na kolekisa butu. Bakotaki mpe bavandaki na esika oyo bato ebele ya engumba bakutanaka, kasi moto moko te ayambaki bango na ndako na ye mpo na kolekisa butu.<verse eid="JDG 19:15"/></para>
  <para style="p">
    <verse number="16" style="v" sid="JDG 19:16"/>Na pokwa, mobali moko ya mobange awutaki na mosala na ye ya bilanga ; azalaki moto ya etuka ya bangomba ya Efrayimi mpe azalaki kovanda na Gibea. Nzokande bato ya esika wana bazalaki bato ya libota ya Benjame. <verse eid="JDG 19:16"/><verse number="17" style="v" sid="JDG 19:17"/>Tango atombolaki miso, amonaki moto ya mobembo na esika oyo bato ebele ya engumba bakutanaka. Mobange yango atunaki ye :</para>
  <para style="pi1" vid="JDG 19:17">— Okeyi wapi mpe owuti wapi ?<verse eid="JDG 19:17"/></para>
  <para style="p">
    <verse number="18" style="v" sid="JDG 19:18"/>Moto ya mobembo azongiselaki ye :</para>
  <para style="pi1" vid="JDG 19:18">— Towuti na Beteleemi ya Yuda ; tozali kokende na esika oyo navandaka, na suka ya mboka ya etuka ya bangomba ya Efrayimi. Nazalaki na Beteleemi, na Yuda, sik’oyo nazali kokende na Ndako ya Yawe. Moto moko te ayambi ngai kati na ndako na ye. <verse eid="JDG 19:18"/><verse number="19" style="v" sid="JDG 19:19"/>Nzokande tozali na matiti mpe biloko mpo na ba-ane na biso mibale, tozali lisusu na lipa mpe vino mpo na ngai, mwasi na ngai mpe mosali na ngai moko oyo nazali na ye elongo ; tozangi eloko moko te.<verse eid="JDG 19:19"/></para>
  <para style="p">
    <verse number="20" style="v" sid="JDG 19:20"/>Mobange yango alobaki :</para>
  <para style="pi1" vid="JDG 19:20">— Tika ete kimia ezala na yo ! Bosenga na yo nyonso ekozala na moto na ngai. Kasi kolekisa butu te na esika oyo bato ebele ya engumba bakutanaka.<verse eid="JDG 19:20"/></para>
  <para style="p">
    <verse number="21" style="v" sid="JDG 19:21"/>Akotisaki bango na ndako na ye mpe apesaki ba-ane na ye matiti. Sima, basukolaki makolo, baliaki mpe bamelaki.<verse eid="JDG 19:21"/></para>
  <para style="p">
    <verse number="22" style="v" sid="JDG 19:22"/>Wana bazalaki nanu kolia mpe komela, ndambo ya mibali ya engumba, ya mitema mabe, bazingelaki ndako ; babetaki na ekuke mpe balobaki na mobange oyo azalaki nkolo ndako :</para>
  <para style="pi1" vid="JDG 19:22">— Bimisa mosali oyo ayei na ndako na yo ; tolingi kosangisa na ye nzoto ndenge basangisaka nzoto na basi.<verse eid="JDG 19:22"/></para>
  <para style="p">
    <verse number="23" style="v" sid="JDG 19:23"/>Nkolo ndako abimaki libanda mpe alobaki na bango :</para>
  <para style="pi1" vid="JDG 19:23">— Te, bandeko na ngai, bozala mabe boye te ! Lokola mobali oyo azali kati na ndako na ngai, bosala ye mabe oyo te. <verse eid="JDG 19:23"/><verse number="24" style="v" sid="JDG 19:24"/>Botala mwana na ngai ya mwasi oyo ayebi nanu nzoto ya mibali te mpe makangu ya mobali oyo azali kati na ndako ! Nazali kobimisa bango sik’oyo libanda mpo na bino mpo ete bokoka kosala bango nyonso oyo bolingi. Kasi mpo na mobali oyo, bosala likambo ya soni ya boye te.<verse eid="JDG 19:24"/></para>
  <para style="p">
    <verse number="25" style="v" sid="JDG 19:25"/>Kasi mibali yango baboyaki koyokela ye. Boye mobali azwaki makangu na ye mpe abimisaki ye libanda epai na bango. Bakangaki ye mpe basangisaki na ye nzoto na makasi, butu mobimba ; mpe tango tongo ekomaki pene ya kotana, batikaki ye akende. <verse eid="JDG 19:25"/><verse number="26" style="v" sid="JDG 19:26"/>Tango tongo ezali kotana, mwasi azongaki na ndako epai wapi mobali na ye azalaki, akweyaki na ekuke mpe alelaki wana kino tongo etanaki malamu. <verse eid="JDG 19:26"/><verse number="27" style="v" sid="JDG 19:27"/>Na tongo, tango mobali na ye alamukaki, afungolaki ekuke ya ndako mpo na kobima libanda mpe kokoba mobembo na ye ; amonaki makangu na ye alali na ekuke ya ndako, maboko liboso ya ekuke. <verse eid="JDG 19:27"/><verse number="28" style="v" sid="JDG 19:28"/>Alobaki na ye : « Telema ; tokende ! »</para>
  <para style="p" vid="JDG 19:28">Kasi azwaki eyano te. Bongo mobali yango atiaki makangu na ye na likolo ya ane na ye, akobaki mobembo na ye mpo na kozonga na ndako na ye. <verse eid="JDG 19:28"/><verse number="29" style="v" sid="JDG 19:29"/>Tango akomaki na ndako na ye, azwaki mbeli, akataki nzoto ya makangu na ye na biteni zomi na mibale mpe atindaki yango na etando nyonso ya Isalaele. <verse eid="JDG 19:29"/><verse number="30" style="v" sid="JDG 19:30"/>Moto nyonso oyo amonaki yango alobaki : « Likambo ya boye nanu namona yango te mpe nanu esalema te, wuta mokolo oyo bana ya Isalaele babimaki na Ejipito. Bokanisa na tina na yango, botala yango malamu mpe boyebisa biso nini tosengeli kosala. »<verse eid="JDG 19:30"/></para>
  <chapter eid="JDG 19"/>
  <chapter number="20" style="c" sid="JDG 20"/>
  <para style="s1">Bana ya Isalaele babundisaki libota ya Benjame</para>
  <para style="p">
    <verse number="1" style="v" sid="JDG 20:1"/>Bana nyonso ya Isalaele, wuta na Dani kino na Beri-Sheba mpe na mokili ya Galadi, babimaki lokola moto moko mpe basanganaki liboso ya Yawe, na Mitsipa. <verse eid="JDG 20:1"/><verse number="2" style="v" sid="JDG 20:2"/>Bakambi ya bato nyonso, ya mabota nyonso ya Isalaele bazalaki kati na lisanga ya bato ya Nzambe : ezalaki na basoda nkoto nkama minei oyo batambolaka na makolo mpe bayebi kobunda na mopanga. <verse eid="JDG 20:2"/><verse number="3" style="v" sid="JDG 20:3"/>Bana ya libota ya Benjame bayokaki ete bana ya Isalaele mosusu bakendeki kuna na Mitsipa. Bongo bana ya Isalaele balobaki :</para>
  <para style="pi1" vid="JDG 20:3">— Yebisa biso ndenge nini kufa ya somo boye esalemaki.<verse eid="JDG 20:3"/></para>
  <para style="p">
    <verse number="4" style="v" sid="JDG 20:4"/>Molevi, mobali ya mwasi oyo babomaki, alobaki :</para>
  <para style="pi1" vid="JDG 20:4">— Ngai mpe makangu na ngai, toyaki na Gibea, na mokili ya Benjame mpo na kolekisa butu. <verse eid="JDG 20:4"/><verse number="5" style="v" sid="JDG 20:5"/>Na kati-kati ya butu, bavandi ya Gibea batombokelaki ngai mpe bazingelaki ndako mpo ete baboma ngai ; basangisaki nzoto na makasi na makangu na ngai, mpe akufaki. <verse eid="JDG 20:5"/><verse number="6" style="v" sid="JDG 20:6"/>Nakamataki makangu na ngai, nakataki ye na biteni mpe natindaki eteni moko na moko kati na etuka oyo bapesaki na bana ya Isalaele, pamba te bato ya libota ya Benjame basalaki likambo ya somo mpe ya soni. <verse eid="JDG 20:6"/><verse number="7" style="v" sid="JDG 20:7"/>Sik’oyo, bino nyonso bana ya Isalaele, boloba mpe bokata likambo oyo.<verse eid="JDG 20:7"/></para>
  <para style="p">
    <verse number="8" style="v" sid="JDG 20:8"/>Bato nyonso batelemaki lokola moto moko mpe balobaki : « Moto moko te kati na biso akozonga na ndako na ye ya kapo to na ndako na ye. <verse eid="JDG 20:8"/><verse number="9" style="v" sid="JDG 20:9"/>Tala sik’oyo likambo oyo tokosala bato ya Gibea : Tokokende kobundisa bango kolanda ndenge zeke oyo tokobeta ekotalisa. <verse eid="JDG 20:9"/><verse number="10" style="v" sid="JDG 20:10"/>Tokozwa bato zomi kati na bato nkama moko ya mabota nyonso ya Isalaele, tokozwa bato nkama moko kati na bato nkoto moko mpe bato nkoto moko kati na bato nkoto zomi, mpo na kopesa biloko ya kolia epai ya mampinga. Bongo tango mampinga ekokoma na Gibea, na mokili ya Benjame, bakobundisa bato ya Gibea mpo na makambo nyonso ya somo oyo basalaki kati na Isalaele. »<verse eid="JDG 20:10"/></para>
  <para style="p">
    <verse number="11" style="v" sid="JDG 20:11"/>Boye, mibali nyonso ya Isalaele basanganaki esika moko mpe bayokanaki lokola moto moko mpo na kobundisa engumba Gibea. <verse eid="JDG 20:11"/><verse number="12" style="v" sid="JDG 20:12"/>Bato ya bikolo ya Isalaele batindaki mibali kati na mabota nyonso ya Benjame mpe balobaki : « Ndenge nini bosali lisumu ya somo boye kati na bino ? <verse eid="JDG 20:12"/><verse number="13" style="v" sid="JDG 20:13"/>Sik’oyo, botindela biso bato mabe wana ya Gibea mpo ete toboma bango mpe tolongola mabe kati na Isalaele. » Kasi bato ya Benjame baboyaki koyokela baninga na bango, bana ya Isalaele. <verse eid="JDG 20:13"/><verse number="14" style="v" sid="JDG 20:14"/>Wuta na bingumba na bango nyonso ya mike, bato ya libota ya Benjame basanganaki esika moko, na Gibea, mpo na kobundisa bana ya Isalaele. <verse eid="JDG 20:14"/><verse number="15" style="v" sid="JDG 20:15"/>Na mokolo wana, bato ya libota ya Benjame basangisaki basoda nkoto tuku mibale na motoba oyo bayebi kobunda na mopanga, wuta na bamboka na bango nyonso ya mike, longola kaka engumba Gibea oyo esangisaki mibali ya bitumba nkama sambo. <verse eid="JDG 20:15"/><verse number="16" style="v" sid="JDG 20:16"/>Kati na basoda wana, ezalaki na mibali nkama sambo ya makasi oyo basalelaka loboko ya mwasi. Moto moko na moko kati na bango, soki abwaki libanga na nzela ya ebambelo mabanga, ekoki soki moke te kozanga kotuta suki moko. <verse eid="JDG 20:16"/><verse number="17" style="v" sid="JDG 20:17"/>Mibali ya Isalaele, longola kaka bato ya libota ya Benjame, bazalaki nkoto nkama minei, ba-oyo bayebi kosalela mopanga ; mpe bango nyonso bazalaki bato ya bitumba.<verse eid="JDG 20:17"/></para>
  <para style="p">
    <verse number="18" style="v" sid="JDG 20:18"/>Bana ya Isalaele bakendeki na Beteli mpe batunaki Nzambe :</para>
  <para style="pi1" vid="JDG 20:18">— Nani kati na biso asengeli kokende mpo na kobundisa libota ya Benjame ?</para>
  <para style="p" vid="JDG 20:18">Yawe azongisaki :</para>
  <para style="pi1" vid="JDG 20:18">— Yuda akokende liboso.<verse eid="JDG 20:18"/></para>
  <para style="p">
    <verse number="19" style="v" sid="JDG 20:19"/>Na tongo oyo elandaki, bana ya Isalaele bakendeki mpe batongaki molako na bango pembeni ya Gibea. <verse eid="JDG 20:19"/><verse number="20" style="v" sid="JDG 20:20"/>Mibali ya Isalaele babimaki mpo na kobundisa bato ya libota ya Benjame mpe bamibongisaki mpo na kobundisa bango na Gibea. <verse eid="JDG 20:20"/><verse number="21" style="v" sid="JDG 20:21"/>Bato ya libota ya Benjame babimaki na Gibea mpe babomaki, mokolo wana, mibali ya Isalaele nkoto tuku mibale na mibale. <verse eid="JDG 20:21"/><verse number="22" style="v" sid="JDG 20:22"/>Kasi mibali ya Isalaele bamilendisaki, bango na bango, mpe babongamaki na esika oyo bazalaki na mokolo ya liboso. <verse eid="JDG 20:22"/><verse number="23" style="v" sid="JDG 20:23"/>Bana ya Isalaele bakendeki mpe balelaki liboso ya Yawe kino na pokwa, mpe batunaki Yawe :</para>
  <para style="pi1" vid="JDG 20:23">— Boni, tokende lisusu kobundisa bandeko na biso ya libota ya Benjame ?</para>
  <para style="p" vid="JDG 20:23">Yawe azongiselaki bango :</para>
  <para style="pi1" vid="JDG 20:23">— Bokende kobundisa bango.<verse eid="JDG 20:23"/></para>
  <para style="p">
    <verse number="24" style="v" sid="JDG 20:24"/>Na mokolo ya mibale, bana ya Isalaele babundisaki bato ya libota ya Benjame. <verse eid="JDG 20:24"/><verse number="25" style="v" sid="JDG 20:25"/>Na tango wana, bana ya libota ya Benjame bakimaki na Gibea mpo na kobundisa bana ya Isalaele, babomaki lisusu mibali ya Isalaele nkoto zomi na mwambe ; bango nyonso bazalaki bato oyo bayebi kobunda na mopanga. <verse eid="JDG 20:25"/><verse number="26" style="v" sid="JDG 20:26"/>Bana ya Isalaele bakendeki, bango nyonso, na Beteli, mpe kuna, bavandaki mpe balelaki liboso ya Yawe. Na mokolo wana, bana ya Isalaele bakilaki bilei kino na pokwa mpe babonzaki, epai na Yawe, mbeka ya kotumba mpe mbeka ya boyokani. <verse eid="JDG 20:26"/><verse number="27" style="v" sid="JDG 20:27"/>Bana ya Isalaele batunaki Yawe. (Na mikolo wana, Sanduku ya Boyokani ya Nzambe ezalaki kuna. <verse eid="JDG 20:27"/><verse number="28" style="v" sid="JDG 20:28"/>Pineasi, mwana mobali ya Eleazari, mwana mobali ya Aron, azalaki na mosala liboso ya Sanduku). Batunaki :</para>
  <para style="pi1" vid="JDG 20:28">— Boni, tokende lisusu kobundisa bandeko na biso, bato ya libota ya Benjame to te ?</para>
  <para style="p" vid="JDG 20:28">Yawe azongisaki :</para>
  <para style="pi1" vid="JDG 20:28">— Bokende, pamba te, lobi, nakokaba bango na maboko na bino.<verse eid="JDG 20:28"/></para>
  <para style="p">
    <verse number="29" style="v" sid="JDG 20:29"/>Bongo mibali ya Isalaele babombamaki mpe bazingelaki Gibea. <verse eid="JDG 20:29"/><verse number="30" style="v" sid="JDG 20:30"/>Bana ya Isalaele bakendeki na mokolo ya misato kobundisa libota ya Benjame mpe bamibongisaki malamu mpo na kobundisa Gibea lokola na mbala ya liboso. <verse eid="JDG 20:30"/><verse number="31" style="v" sid="JDG 20:31"/>Bana ya Benjame babimelaki bango mpe babendaki bango mosika ya engumba. Babandaki koboma bana ya Isalaele ndenge basalaki liboso ; babomaki bato pene tuku misato kati na zamba, na nzela ya Beteli mpe ya Gibea. <verse eid="JDG 20:31"/><verse number="32" style="v" sid="JDG 20:32"/>Libota ya Benjame bakanisaki ete bakobeta bango ndenge basalaki liboso.</para>
  <para style="p" vid="JDG 20:32">Nzokande bana ya Isalaele bazwaki mokano ya kokima mpe ya komema bango mosika ya engumba, mosika ya Gibea. <verse eid="JDG 20:32"/><verse number="33" style="v" sid="JDG 20:33"/>Na bongo, bana ya Isalaele batelemaki na bisika na bango mpe bakendeki kosangana mpo na bitumba, na Bala-Tamari. Bana ya Isalaele, oyo babombamaki, babimaki na bisika na bango mpe balandaki bango na etando ya polele, na Gibea. <verse eid="JDG 20:33"/><verse number="34" style="v" sid="JDG 20:34"/>Mibali makasi ya Isalaele, nkoto zomi, babimaki na Gibea ; mpe bitumba ezalaki makasi. Kasi bana ya libota ya Benjame basosolaki te mabe nini ekokomela bango. <verse eid="JDG 20:34"/><verse number="35" style="v" sid="JDG 20:35"/>Yawe abetaki bana ya Benjame liboso ya Isalaele, mpe, na mokolo wana, bana ya Isalaele babomaki mibali nkoto tuku mibale na nkama moko kati na libota ya Benjame, ba-oyo bayebi kobunda na mopanga.<verse eid="JDG 20:35"/></para>
  <para style="p">
    <verse number="36" style="v" sid="JDG 20:36"/>Bongo bana ya Benjame bamonaki ete bakweyi penza na bitumba. Nzokande bana ya Isalaele bakosaki kozonga sima mpo ete batiaki elikya na bango epai ya mibali oyo babombamaki pene ya Gibea. <verse eid="JDG 20:36"/><verse number="37" style="v" sid="JDG 20:37"/>Mibali yango babimelaki mbala moko Gibea, bapanzanaki mpe babetaki engumba mobimba na mopanga. <verse eid="JDG 20:37"/><verse number="38" style="v" sid="JDG 20:38"/>Mibali ya Isalaele mpe bandeko na bango, oyo babombamaki pene ya Gibea, bayokanaki na elembo moko : mibali oyo babombamaki basengeli komatisa wuta na engumba lipata ya milinga na likolo. <verse eid="JDG 20:38"/><verse number="39" style="v" sid="JDG 20:39"/>Tango bana ya Isalaele bamonaki lipata wana ya milinga, bapesaki mokongo na bitumba. Kasi mibali ya Benjame babandaki kobeta mpe koboma bana ya Isalaele pene tuku misato. Bakanisaki ete bakobeta bango ndenge basalaki liboso. <verse eid="JDG 20:39"/><verse number="40" style="v" sid="JDG 20:40"/>Kasi tango lipata ya milinga ebandaki komata makasi na likolo, bana ya Benjame babalukaki mpe bamonaki engumba na bango mobimba kopela moto mpe komatisa likonzi monene ya lipata ya milinga. <verse eid="JDG 20:40"/><verse number="41" style="v" sid="JDG 20:41"/>Bana ya Isalaele babalolaki elongi na bango mpo na kotala mibali ya Benjame. Bongo mibali ya Benjame babangaki mpo ete bamonaki likama oyo ekomeli bango. <verse eid="JDG 20:41"/><verse number="42" style="v" sid="JDG 20:42"/>Boye, bapesaki bana ya Isalaele mokongo mpe bakimaki na nzela ya esobe. Kasi bitumba elandaki bango, mpe mibali ya Isalaele, oyo babimaki na engumba Gibea, basilisaki koboma bango nyonso na nzela na bango. <verse eid="JDG 20:42"/><verse number="43" style="v" sid="JDG 20:43"/>Bazingelaki bana ya Benjame, balandaki bango na kozanga kopema mpe banyataki bango na makolo kino liboso ya Gibea, na ngambo oyo moyi ebimelaka. <verse eid="JDG 20:43"/><verse number="44" style="v" sid="JDG 20:44"/>Kati na bana ya Benjame, mibali nkoto zomi na mwambe bakufaki : bango nyonso bazalaki bilombe ya bitumba. <verse eid="JDG 20:44"/><verse number="45" style="v" sid="JDG 20:45"/>Ndambo kati na bango bakimaki na nzela ya esobe, na ngambo ya libanga monene ya Rimoni. Na nzela, bana ya Isalaele babomaki bato nkoto mitano oyo balokotaki na nzela. Balandaki bango lisusu kino na Gideomi mpe babomaki mibali nkoto mibale. <verse eid="JDG 20:45"/><verse number="46" style="v" sid="JDG 20:46"/>Motango nyonso ya bana ya Benjame oyo bakufaki na mokolo wana ezalaki nkoto tuku mibale na mitano : bango nyonso bazalaki bilombe ya bitumba mpe bayebaki kobunda na mopanga. <verse eid="JDG 20:46"/><verse number="47" style="v" sid="JDG 20:47"/>Mibali nkama motoba kati na bango balongaki kopesa mokongo mpe kokima na nzela ya esobe kino na libanga monene ya Rimoni. Bawumelaki kuna sanza minei. <verse eid="JDG 20:47"/><verse number="48" style="v" sid="JDG 20:48"/>Mibali ya Isalaele bazongelaki bato ya libota ya Benjame mpe babomaki na mopanga mibali nyonso elongo na bibwele na bango, kobanda na engumba Gibea kino na bamboka mike. Batumbaki bamboka mike nyonso epai wapi balekaki.<verse eid="JDG 20:48"/></para>
  <chapter eid="JDG 20"/>
  <chapter number="21" style="c" sid="JDG 21"/>
  <para style="s1">Bato ya libota ya Benjame</para>
  <para style="p">
    <verse number="1" style="v" sid="JDG 21:1"/>Mibali ya Isalaele balapaki ndayi, na Mitsipa, na koloba : « Moto moko te kati na biso akopesa lisusu na libala mwana na ye ya mwasi epai ya mobali ya libota ya Benjame. » <verse eid="JDG 21:1"/><verse number="2" style="v" sid="JDG 21:2"/>Bato bakendeki na Beteli, bavandaki wana liboso ya Nzambe kino na pokwa. Batombolaki mingongo na bango mpe balelaki makasi. <verse eid="JDG 21:2"/><verse number="3" style="v" sid="JDG 21:3"/>Bazalaki koloba : « Oh Yawe, Nzambe ya Isalaele ! Mpo na nini likambo ya boye ekomeli Isalaele ? Mpo na nini lelo, libota moko ezangi kati na Isalaele ? »<verse eid="JDG 21:3"/></para>
  <para style="p">
    <verse number="4" style="v" sid="JDG 21:4"/>Na tongo-tongo ya mokolo oyo elandaki, bato batongaki kuna etumbelo ; batumbaki na likolo na yango bambeka ya kotumba mpe bambeka ya boyokani. <verse eid="JDG 21:4"/><verse number="5" style="v" sid="JDG 21:5"/>Bongo bana ya Isalaele batunaki : « Kati na mabota nyonso ya Isalaele, libota nini eyaki te na mayangani oyo tozalaki na yango liboso ya Yawe ? » Pamba te balapaki ndayi ete moto nyonso oyo akoya te na mayangani yango liboso ya Yawe, na Mitsipa, basengeli koboma ye. <verse eid="JDG 21:5"/><verse number="6" style="v" sid="JDG 21:6"/>Bana ya Isalaele bakomaki na mawa mpo na bandeko na bango, bato ya libota ya Benjame ; balobaki : « Mokolo ya lelo, libota moko elongwe na Isalaele. <verse eid="JDG 21:6"/><verse number="7" style="v" sid="JDG 21:7"/>Tokosala ndenge nini mpo na kopesa na libala, basi epai ya mibali oyo batikali na bomoi ? Nzokande tosili kolapa ndayi na Kombo na Yawe ete tokopesa te na libala bana na biso ya basi epai ya mibali ya libota ya Benjame. »<verse eid="JDG 21:7"/></para>
  <para style="p">
    <verse number="8" style="v" sid="JDG 21:8"/>Boye, batunaki : « Kati na mabota nyonso ya Isalaele, libota nini eyaki te na mayangani oyo tozalaki na yango liboso ya Yawe, na Mitsipa ? » Bamonaki ete kati na Galadi, moto moko te ya Yabeshi ayaki na molako mpe na mayangani. <verse eid="JDG 21:8"/><verse number="9" style="v" sid="JDG 21:9"/>Pamba te tango batangaki bato, bamonaki ete kati na Galadi, moto moko te ya Yabeshi azalaki wana. <verse eid="JDG 21:9"/><verse number="10" style="v" sid="JDG 21:10"/>Lisanga etindelaki bango basoda nkoto zomi na mibale, bapesaki bango mitindo oyo : « Bokende koboma na mopanga bato nyonso ya Yabeshi ya Galadi elongo na basi mpe bana. <verse eid="JDG 21:10"/><verse number="11" style="v" sid="JDG 21:11"/>Tala makambo oyo bokosala : ‹ Bokobebisa mobali nyonso mpe mwasi nyonso oyo ayebi nzoto ya mibali. › »<verse eid="JDG 21:11"/></para>
  <para style="p">
    <verse number="12" style="v" sid="JDG 21:12"/>Kati na bato ya Yabeshi ya Galadi, bamonaki bilenge basi nkama minei oyo bayebi nanu nzoto ya mibali te ; bazwaki bango mpe bamemaki bango na molako, na Silo, kati na mokili ya Kanana.<verse eid="JDG 21:12"/></para>
  <para style="p">
    <verse number="13" style="v" sid="JDG 21:13"/>Lisanga mobimba etindaki sango ya kimia epai ya bato ya libota ya Benjame, oyo bazalaki na libanga monene ya Rimoni. <verse eid="JDG 21:13"/><verse number="14" style="v" sid="JDG 21:14"/>Boye, na tango wana, bato ya libota ya Benjame bazongaki, mpe lisanga mobimba epesaki bango na libala, basi ya Yabeshi ya Galadi oyo batikaki na bomoi. Kasi basi yango bazalaki ya kokoka te mpo na bango nyonso.<verse eid="JDG 21:14"/></para>
  <para style="p">
    <verse number="15" style="v" sid="JDG 21:15"/>Bato bayokaki mawa mpo na bato ya libota ya Benjame, pamba te Yawe alongolaki libota moko kati na mabota ya Isalaele. <verse eid="JDG 21:15"/><verse number="16" style="v" sid="JDG 21:16"/>Bakambi ya lisanga balobaki : « Tokosala ndenge nini mpo na kozwa basi ya kopesa na libala mpo na mibali oyo batikali, pamba te basi ya libota ya Benjame basili kokufa ? » <verse eid="JDG 21:16"/><verse number="17" style="v" sid="JDG 21:17"/>Balobaki lisusu : « Bato ya libota ya Benjame oyo batikali basengeli kozala na bakitani na bango, mpo ete ekolo elimwa te kati na Isalaele. <verse eid="JDG 21:17"/><verse number="18" style="v" sid="JDG 21:18"/>Tokoki te kopesa bango bana na biso ya basi na libala, pamba te, biso bana ya Isalaele, tolapaki ndayi oyo : ‹ Alakelama mabe, moto nyonso oyo akobalisa mwana na ye ya mwasi na mobali ya libota ya Benjame. › »<verse eid="JDG 21:18"/></para>
  <para style="p">
    <verse number="19" style="v" sid="JDG 21:19"/>Bongo balobaki : « Tala, feti moko ya Yawe ezalaka mibu nyonso, kati na Silo oyo ezali na ngambo ya nor ya Beteli mpe na ngambo ya este ya nzela oyo ekenda longwa na Beteli kino na Sishemi, mpe na ngambo ya sude ya Lebona. » <verse eid="JDG 21:19"/><verse number="20" style="v" sid="JDG 21:20"/>Boye bapesaki mitindo oyo epai ya bato ya libota ya Benjame : « Bokende kobombama kati na bilanga ya vino <verse eid="JDG 21:20"/><verse number="21" style="v" sid="JDG 21:21"/>mpe botala malamu. Tango bokomona bana basi ya Silo babimi mpo na kobina, bobimela bango wuta na bilanga ya vino, mpe moko na moko kati na bino akanga mwasi moko kati na bana ya Silo mpe azonga na ye na mokili ya Benjame. <verse eid="JDG 21:21"/><verse number="22" style="v" sid="JDG 21:22"/>Tango batata na bango to bandeko na bango ya mibali bakoya kolela epai na biso, tokoloba na bango : ‹ Bosalela bango ngolu mpo na biso, pamba te tozwelaki bango basi te na tango ya bitumba. Bozali na bino na ngambo te, pamba te bino te bato bopesaki bana na bino ya basi na libala. › »<verse eid="JDG 21:22"/></para>
  <para style="p">
    <verse number="23" style="v" sid="JDG 21:23"/>Bato ya libota ya Benjame basalaki bongo. Tango bana basi bazalaki kobina, mobali moko na moko akangaki mwana mwasi moko mpe amemaki ye mpo ete azala mwasi na ye. Bongo bazongaki na mabele na bango, batongaki bingumba mpe bavandaki kuna. <verse eid="JDG 21:23"/><verse number="24" style="v" sid="JDG 21:24"/>Na tango wana, bana ya Isalaele balongwaki na esika wana mpe bazongaki na bandako na bango, na bituka na bango mpe na mabota ya botata na bango, moto na moto na mabele na ye.<verse eid="JDG 21:24"/></para>
  <para style="p">
    <verse number="25" style="v" sid="JDG 21:25"/>Na mikolo wana, bana ya Isalaele bazalaki na mokonzi te ; moto na moto azalaki kosala makambo oyo azalaki komona ete ezali malamu.<verse eid="JDG 21:25"/></para>
  <chapter eid="JDG 21"/>
</usx>
