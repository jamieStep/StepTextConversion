<?xml version="1.0" encoding="UTF-8"?>
<usx version="3.0">
  <book code="RUT" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Rite</para>
  <para style="toc1">Rite</para>
  <para style="toc2">Rite</para>
  <para style="toc3">Rit</para>
  <para style="mt1">Rite</para>
  <para style="im">Buku na kombo « Rite » ezali kolobela makambo oyo esalemaki na tango ya bilombe, na ekeke oyo bakambi bazalaki koyangela Isalaele (<char style="xt"><ref loc="RUT 1:1">1.1</ref></char>), na mobu pene 1.300 liboso ete Yesu-Klisto abotama (<char style="xt"><ref loc="RUT 4:17">4.17</ref>, <ref loc="RUT 4:21-22">21-22</ref></char>). Davidi abotamaki na mobu pene 1.040 liboso ete Yesu-Klisto abotama.</para>
  <para style="ip">Mokomi ya buku oyo ayebani te, kasi ekomamaki na tango oyo mboka ezalaki na mokonzi moko kaka. Ezali kolobela lisolo ya mwasi moko ya mboka Moabi, kombo na ye « Rite. » Mobali na ye azalaki moto ya Isalaele. Likolo na nzala, akendeki kokimela na Moabi. Sima na kufa ya mobali yango, Rite elongo na mama-bokilo na ye, Naomi, bakendeki kovanda na Beteleemi kati na Yuda. Beteleemi nde ezalaki mboka ya mobali na ye. Boye, Rite akangamaki na mama-bokilo na ye mpo ete alapaki ndayi na maloba oyo : Bato na yo bakozala bato na ngai, mpe Nzambe na yo akozala Nzambe na ngai (<char style="xt"><ref loc="RUT 1:16">1.16</ref></char>). Bongo Yawe apambolaki Rite mpo na bosembo na ye.</para>
  <para style="ip">Wana azalaki na pasi, Rite akendeki kolokota bambuma kati na elanga ya Boazi. Sima na mikolo, Boazi abalaki Rite, mpe Rite abotelaki ye bana. Na bongo, Rite mpe Naomi bazwaki libota mpe babatelamaki malamu.</para>
  <para style="ip">Buku oyo ezali lisusu kotalisa biso bolingo monene ya libota moko mpo na Yawe oyo ezalaki kokumisa ; ezali kolakisa biso ndenge Nzambe apambolaka bosembo ya bandimi, ezala bapaya na miso ya bana ya Isalaele. Rite, moto ya Moabi, alakisi ndakisa malamu ya bosembo epai ya mama-bokilo na ye mpe epai na Nzambe ya mobali na ye, Nzambe ya Isalaele.</para>
  <para style="ip">Tala ndenge nini mwasi mopagano akoti na molongo ya bakoko ya Yesu-Klisto, mwana ya Davidi : Rite abotaki mwana mobali oyo akomaki koko ya mokonzi Davidi. Boyokani ya sika etalisaka lisusu na polele ete Yawe, Nzambe ya Isalaele, azali Nzambe ya bato nyonso oyo batiaka elikya na bango kati na Ye.</para>
  <para style="ie"/>
  <chapter number="1" style="c" sid="RUT 1"/>
  <para style="s1">Libota ya Elimeleki kati na Moabi</para>
  <para style="p">
    <verse number="1" style="v" sid="RUT 1:1"/>Na mikolo oyo bilombe bazalaki koyangela, nzala makasi ezalaki kati na mokili. Mobali moko ya Beteleemi ya Yuda, elongo na mwasi na ye mpe bana na ye mibale ya mibali, bakendeki kovanda na mboka Moabi. <verse eid="RUT 1:1"/><verse number="2" style="v" sid="RUT 1:2"/>Kombo ya mobali yango ezalaki « Elimeleki ; » kombo ya mwasi na ye ezalaki « Naomi ; » mpe bakombo ya bana na ye ya mibali ezalaki « Maaloni » mpe « Kilioni. » Bazalaki bato ya libota ya Efrate mpe bawutaki na Beteleemi ya Yuda. Bakendeki na Moabi mpe bavandaki kuna. <verse eid="RUT 1:2"/><verse number="3" style="v" sid="RUT 1:3"/>Elimeleki, mobali ya Naomi, akufaki ; mpe Naomi atikalaki ye moko elongo na bana na ye mibale ya mibali. <verse eid="RUT 1:3"/><verse number="4" style="v" sid="RUT 1:4"/>Bana na ye mibale ya mibali babalaki basi ya Moabi : ya liboso, kombo na ye ezalaki « Oripa ; » mpe ya mibale, « Rite. » Sima na bango kowumela kuna mibu pene zomi, <verse eid="RUT 1:4"/><verse number="5" style="v" sid="RUT 1:5"/>Maaloni mpe Kilioni bakufaki. Naomi atikalaki ye moko, azangaki bana na ye mibale ya mibali mpe mobali na ye.<verse eid="RUT 1:5"/></para>
  <para style="s1">Naomi mpe Rite bazongi na Beteleemi</para>
  <para style="p">
    <verse number="6" style="v" sid="RUT 1:6"/>Tango Naomi ayokaki wuta na Moabi ete Yawe ayaki mpo na kosunga bato na Ye na kopesa bango biloko ya kolia, ye elongo na babokilo na ye ya basi babongamaki mpo na kozonga na Yuda wuta na Moabi. <verse eid="RUT 1:6"/><verse number="7" style="v" sid="RUT 1:7"/>Elongo na babokilo na ye mibale ya basi, Naomi alongwaki na esika oyo azalaki kovanda mpe azwaki nzela mpo na kozonga na mokili ya Yuda.<verse eid="RUT 1:7"/></para>
  <para style="p">
    <verse number="8" style="v" sid="RUT 1:8"/>Bongo Naomi alobaki na babokilo na ye mibale ya basi :</para>
  <para style="pi1" vid="RUT 1:8">— Bozonga, moto na moto na ndako ya mama na ye. Tika ete Yawe asalela bino bolamu ndenge bosalaki bolamu epai ya bato oyo bakufaki mpe epai na ngai moko. <verse eid="RUT 1:8"/><verse number="9" style="v" sid="RUT 1:9"/>Tika ete Yawe apesa na moko na moko na bino bopemi kati na ndako ya mobali mosusu.</para>
  <para style="p" vid="RUT 1:9">Bongo Naomi apesaki bango beze, mpe balelaki makasi. <verse eid="RUT 1:9"/><verse number="10" style="v" sid="RUT 1:10"/>Sima, balobaki na ye :</para>
  <para style="pi1" vid="RUT 1:10">— Tokokende elongo na yo, epai ya bato na yo.<verse eid="RUT 1:10"/></para>
  <para style="p">
    <verse number="11" style="v" sid="RUT 1:11"/>Kasi Naomi azongiselaki bango :</para>
  <para style="pi1" vid="RUT 1:11">— Bana na ngai ya basi, bozonga na bandako na bino. Mpo na nini kolanda ngai ? Boni, nakoki lisusu kobota bana mibali oyo bakoki kozala mibali na bino ? <verse eid="RUT 1:11"/><verse number="12" style="v" sid="RUT 1:12"/>Bana na ngai, bozonga epai na bino ; nakomi mobange makasi, nakokoka lisusu kobala te. Ata soki nakanisi ete nazali nanu na elikya ya kobota, mpe, na butu ya lelo, nasangisi nzoto na mobali, mpe naboti bana mibali, <verse eid="RUT 1:12"/><verse number="13" style="v" sid="RUT 1:13"/>boni, bokokoka penza kozela kino bakokola ? Bokokoba kaka kozanga kobala mpo na bango ? Te, bana na ngai ! Mawa na ngai ezali makasi koleka mawa na bino, pamba te loboko na Yawe eyokisi ngai pasi makasi.<verse eid="RUT 1:13"/></para>
  <para style="p">
    <verse number="14" style="v" sid="RUT 1:14"/>Tango bayokaki bongo, balelaki lisusu. Boye Oripa apesaki mama-bokilo na ye beze mpe mbote ya suka. Kasi Rite akangamaki kaka na ye.<verse eid="RUT 1:14"/></para>
  <para style="p">
    <verse number="15" style="v" sid="RUT 1:15"/>Naomi alobaki na Rite :</para>
  <para style="pi1" vid="RUT 1:15">— Tala, mbanda na yo azongi epai ya bato na ye mpe epai ya banzambe na ye ; yo mpe zonga elongo na ye.<verse eid="RUT 1:15"/></para>
  <para style="p">
    <verse number="16" style="v" sid="RUT 1:16"/>Kasi Rite azongiselaki ye :</para>
  <para style="pi1" vid="RUT 1:16">— Kotindika ngai na makasi te ete natika yo to napengwa na nzela na yo ; pamba te na esika nyonso oyo yo okokende nde ngai mpe nakokende, mpe na esika nyonso oyo yo okovanda nde ngai mpe nakovanda ; bato na yo bakozala bato na ngai, mpe Nzambe na yo akozala Nzambe na ngai. <verse eid="RUT 1:16"/><verse number="17" style="v" sid="RUT 1:17"/>Na esika oyo yo okokufa nde ngai mpe nakokufa, mpe na esika yango nde bakokunda ngai. Tika ete Yawe apesa ngai etumbu ya makasi soki eloko mosusu ekaboli biso longola kaka kufa.<verse eid="RUT 1:17"/></para>
  <para style="p">
    <verse number="18" style="v" sid="RUT 1:18"/>Tango Naomi amonaki ete Rite atingami kaka kokende na ye elongo, atikaki kotindika ye na makasi. <verse eid="RUT 1:18"/><verse number="19" style="v" sid="RUT 1:19"/>Yango wana, bango mibale bakendeki kino bakomaki na Beteleemi. Tango bakomaki na Beteleemi, engumba mobimba eyokaki mawa mpo na bango. Mpe basi batunaki :</para>
  <para style="pi1" vid="RUT 1:19">— Oyo Naomi ?<verse eid="RUT 1:19"/></para>
  <para style="p">
    <verse number="20" style="v" sid="RUT 1:20"/>Ye alobaki na bango :</para>
  <para style="pi1" vid="RUT 1:20">— Bobenga ngai lisusu Naomi te, kasi Mara ; pamba te Nkolo-Na-Nguya-Nyonso ayokisi ngai mawa mingi. <verse eid="RUT 1:20"/><verse number="21" style="v" sid="RUT 1:21"/>Nazalaki na biloko ebele tango nakendeki, kasi Yawe azongisi ngai maboko pamba. Bongo mpo na nini kobenga ngai lisusu Naomi ? Yawe ayokisi ngai pasi, mpe Nkolo-Na-Nguya-Nyonso ayokisi ngai mawa.<verse eid="RUT 1:21"/></para>
  <para style="p">
    <verse number="22" style="v" sid="RUT 1:22"/>Ndenge wana nde Naomi azongaki na Yuda wuta na Moabi, elongo na Rite, moto ya Moabi, bokilo na ye ya mwasi. Bakomaki na Beteleemi, na ebandeli ya tango oyo babukaka bambuma ya orje.<verse eid="RUT 1:22"/></para>
  <chapter eid="RUT 1"/>
  <chapter number="2" style="c" sid="RUT 2"/>
  <para style="s1">Rite akutani na Boazi</para>
  <para style="p">
    <verse number="1" style="v" sid="RUT 2:1"/>Naomi azalaki na ndeko moko kati na libota ya mobali na ye ; ndeko yango azalaki ya etuka ya Elimeleki, azalaki penza na bozwi mingi ; kombo na ye ezalaki « Boazi. »<verse eid="RUT 2:1"/></para>
  <para style="p">
    <verse number="2" style="v" sid="RUT 2:2"/>Rite, moto ya Moabi, alobaki na Naomi :</para>
  <para style="pi1" vid="RUT 2:2">— Okoki kopesa ngai nzela ya kokende na bilanga mpo na kolokota mito ya ble, oyo bato oyo bakataka ble batiki. Nakozala na sima ya moto oyo akosalela ngai ngolu.</para>
  <para style="p" vid="RUT 2:2">Naomi alobaki na ye :</para>
  <para style="pi1" vid="RUT 2:2">— Mwana na ngai, kende.<verse eid="RUT 2:2"/></para>
  <para style="p">
    <verse number="3" style="v" sid="RUT 2:3"/>Rite akendeki mpe abandaki kolokota ble na bilanga, na sima ya bato oyo bakataka ble. Akutanaki na libaku ya malamu, pamba te ayaki kososola ete azali kosala kati na elanga ya Boazi, moto ya etuka ya Elimeleki. <verse eid="RUT 2:3"/><verse number="4" style="v" sid="RUT 2:4"/>Sima na mwa tango, Boazi awutaki na Beteleemi ; ayaki ye moko, apesaki mbote na bato oyo bakataka ble na koloba :</para>
  <para style="pi1" vid="RUT 2:4">— Tika ete Yawe azala elongo na bino !</para>
  <para style="p" vid="RUT 2:4">Bazongiselaki ye :</para>
  <para style="pi1" vid="RUT 2:4">— Tika ete Yawe apambola yo !<verse eid="RUT 2:4"/></para>
  <para style="p">
    <verse number="5" style="v" sid="RUT 2:5"/>Boazi atunaki mokambi ya bato oyo bakataka ble :</para>
  <para style="pi1" vid="RUT 2:5">— Elenge mwasi wana azali ya nani ?<verse eid="RUT 2:5"/></para>
  <para style="p">
    <verse number="6" style="v" sid="RUT 2:6"/>Mokambi ya bato oyo bakataka ble azongisaki :</para>
  <para style="pi1" vid="RUT 2:6">— Azali elenge mwasi ya Moabi ; ayaki elongo na Naomi wuta na mboka Moabi. <verse eid="RUT 2:6"/><verse number="7" style="v" sid="RUT 2:7"/>Asengaki biso nzela ya kolokota mito ya ble, oyo etikalaka tango bakangaka maboke, na sima ya bato oyo bakataka ble. Na tongo ya lelo, akotaki na bilanga mpe azali kosala na molende nyonso ; kino sik’oyo, apemi kaka tango moke.<verse eid="RUT 2:7"/></para>
  <para style="p">
    <verse number="8" style="v" sid="RUT 2:8"/>Boazi alobaki na Rite :</para>
  <para style="pi1" vid="RUT 2:8">— Yoka ngai malamu, mwana na ngai ya mwasi : « Kokende kolokota ble na bilanga mosusu te mpe kokende mosika ya elanga oyo te, kasi vanda awa elongo na basali na ngai ya basi. <verse eid="RUT 2:8"/><verse number="9" style="v" sid="RUT 2:9"/>Tala malamu bilanga oyo epai wapi bato bazali kokata ble mpe zala na sima ya bana basi oyo bazali kolokota ble. Nalobi na mibali ete basimba yo te. Tango nyonso ozali na posa ya mayi, kende mpe mela na bambeki oyo mibali batondisi. »<verse eid="RUT 2:9"/></para>
  <para style="p">
    <verse number="10" style="v" sid="RUT 2:10"/>Tango Rite ayokaki bongo, agumbamaki, elongi kino na mabele. Alobaki :</para>
  <para style="pi1" vid="RUT 2:10">— Mpo na nini nazwi ngolu ya boye na miso na yo ? Mpo na nini ozali kopesa ngai lokumu ya boye, ngai oyo nazali mopaya ?<verse eid="RUT 2:10"/></para>
  <para style="p">
    <verse number="11" style="v" sid="RUT 2:11"/>Boazi azongisaki :</para>
  <para style="pi1" vid="RUT 2:11">— Bayebisaki ngai makambo nyonso oyo osalaki mpo na mama-bokilo na yo wuta tango mobali na ye akufaki, ndenge otikaki tata mpe mama na yo, mboka epai wapi obotama, mpe oyaki kovanda elongo na bato oyo oyebaki liboso te. <verse eid="RUT 2:11"/><verse number="12" style="v" sid="RUT 2:12"/>Tika ete Yawe afuta yo mpo na makambo oyo osalaki. Tika ete Yawe, Nzambe ya Isalaele, afuta yo koleka, lokola oyaki kobombama na se ya mapapu na Ye !<verse eid="RUT 2:12"/></para>
  <para style="p">
    <verse number="13" style="v" sid="RUT 2:13"/>Rite alobaki :</para>
  <para style="pi1" vid="RUT 2:13">— Tika ete nakoba kozwa ngolu na miso na yo, nkolo na ngai. Obondisi motema na ngai, osololi na mwasi mosali na yo na boboto nyonso. Nzokande, nakokani te ata na moko ya basali na yo ya basi.<verse eid="RUT 2:13"/></para>
  <para style="p">
    <verse number="14" style="v" sid="RUT 2:14"/>Na tango ya kolia, Boazi alobaki na ye : « Pusana awa mpe kamata eteni ya lipa, zindisa yango na vino. »</para>
  <para style="p" vid="RUT 2:14">Tango avandaki elongo na bato oyo bakataka ble, Boazi apesaki ye ndambo ya bambuma bakalinga. Aliaki ndenge alingaki mpe atikaki mosusu. <verse eid="RUT 2:14"/><verse number="15" style="v" sid="RUT 2:15"/>Tango atelemaki mpo na kolokota lisusu ble, Boazi apesaki mitindo epai ya basali na ye : « Botika ye kolokota ata oyo ezali na kati-kati ya maboke, botungisa ye te. <verse eid="RUT 2:15"/><verse number="16" style="v" sid="RUT 2:16"/>Bokoki mpe kokweyisa bambuma mpo na ye, mpo ete alokota na ye, mpe bozomela ye te. »<verse eid="RUT 2:16"/></para>
  <para style="p">
    <verse number="17" style="v" sid="RUT 2:17"/>Boye Rite alokotaki ble na elanga kino na pokwa, aningisaki oyo alokotaki mpe azwaki bakilo pene tuku minei ya bambuma ya orje. <verse eid="RUT 2:17"/><verse number="18" style="v" sid="RUT 2:18"/>Amemaki yango na engumba, mpe mama-bokilo na ye amonaki bambuma oyo alokotaki. Rite abimisaki lisusu biloko oyo atikaki tango atondaki mpe apesaki yango epai ya mama-bokilo na ye.<verse eid="RUT 2:18"/></para>
  <para style="p">
    <verse number="19" style="v" sid="RUT 2:19"/>Naomi atunaki Rite :</para>
  <para style="pi1" vid="RUT 2:19">— Lelo, olokotaki ble na esika nini ? Osalaki na esika nini ? Tika ete moto oyo apesi yo lokumu ya boye apambolama !</para>
  <para style="p" vid="RUT 2:19">Bongo Rite ayebisaki mama-bokilo na ye makambo oyo etali nkolo ya esika epai wapi asalaki. Alobaki : « Kombo ya moto yango ezali Boazi. »<verse eid="RUT 2:19"/></para>
  <para style="p">
    <verse number="20" style="v" sid="RUT 2:20"/>Naomi alobaki na bokilo na ye ya mwasi : « Tika ete Yawe apambolama, Ye oyo atiki te kotalisa bolamu na Ye epai na biso bato ya bomoi mpe epai na bakufi. Mobali wana azali ndeko na biso ya pembeni, azali kati na molongo ya bato oyo bakoki kosikola biso. »<verse eid="RUT 2:20"/></para>
  <para style="p">
    <verse number="21" style="v" sid="RUT 2:21"/>Rite, moto ya Moabi, alobaki :</para>
  <para style="pi1" vid="RUT 2:21">— Alobaki na ngai kutu : « Vanda elongo na basali na ngai kino bakosilisa kobuka bambuma na ngai nyonso. »<verse eid="RUT 2:21"/></para>
  <para style="p">
    <verse number="22" style="v" sid="RUT 2:22"/>Naomi azongiselaki Rite, bokilo na ye ya mwasi :</para>
  <para style="pi1" vid="RUT 2:22">— Ekozala malamu mpo na yo kotambolaka elongo na basali na ye ya basi ; pamba te soki okeyi na elanga ya moto mosusu, okoki komona pasi.<verse eid="RUT 2:22"/></para>
  <para style="p">
    <verse number="23" style="v" sid="RUT 2:23"/>Boye Rite avandaki pembeni ya basali ya Boazi mpo na kolokota mito ya ble, kino tango ya kobuka bambuma ya orje mpe ya ble, esilaki. Awumelaki kovanda elongo na mama-bokilo na ye.<verse eid="RUT 2:23"/></para>
  <chapter eid="RUT 2"/>
  <chapter number="3" style="c" sid="RUT 3"/>
  <para style="s1">Rite Asengi</para>
  <para style="p">
    <verse number="1" style="v" sid="RUT 3:1"/>Mokolo moko, Naomi, mama-bokilo ya Rite, alobaki na ye :</para>
  <para style="pi1" vid="RUT 3:1">— Mwana na ngai, nasengeli te koluka nzela mpo na bolamu na yo ? <verse eid="RUT 3:1"/><verse number="2" style="v" sid="RUT 3:2"/>Pamba te oyebi malamu ete Boazi, oyo osalaki elongo na basali na ye ya basi, azali ndeko na biso. Na pokwa ya lelo, akoyungola orje oyo basilaki kosopa na etando. <verse eid="RUT 3:2"/><verse number="3" style="v" sid="RUT 3:3"/>Boye, sukola malamu nzoto na yo, pakola mafuta mpe lata bilamba na yo, oyo eleki kitoko. Bongo, okokende na etando epai wapi akobeta orje na ye ; kasi sala ete Boazi ayeba te ete ozali na esika yango kino akosilisa kolia mpe komela. <verse eid="RUT 3:3"/><verse number="4" style="v" sid="RUT 3:4"/>Tango akokende kolala, okotala malamu esika nini akozala. Sima, okopusana, okolongola elamba oyo ezipi makolo na ye mpe okomilalisa wana, na makolo na ye. Ye moko akoyebisa yo makambo oyo osengeli kosala.<verse eid="RUT 3:4"/></para>
  <para style="p">
    <verse number="5" style="v" sid="RUT 3:5"/>Rite azongiselaki ye :</para>
  <para style="pi1" vid="RUT 3:5">— Nakosala nyonso oyo oyebisi ngai.<verse eid="RUT 3:5"/></para>
  <para style="p">
    <verse number="6" style="v" sid="RUT 3:6"/>Bongo Rite akendeki na etando mpe asalaki makambo nyonso oyo mama-bokilo na ye ayebisaki ye. <verse eid="RUT 3:6"/><verse number="7" style="v" sid="RUT 3:7"/>Tango Boazi asilisaki kolia mpe komela, motema na ye ezalaki na esengo ; akendeki kolala na suka ya mipiku ya orje. Bongo Rite apusanaki malembe-malembe, alongolaki elamba oyo ezipaki makolo ya Boazi mpe amilalisaki wana. <verse eid="RUT 3:7"/><verse number="8" style="v" sid="RUT 3:8"/>Na kati-kati ya butu, tango Boazi ayokaki malili, aminyololaki mpe amonaki mwasi alali na makolo na ye. <verse eid="RUT 3:8"/><verse number="9" style="v" sid="RUT 3:9"/>Atunaki ye :</para>
  <para style="pi1" vid="RUT 3:9">— Yo ozali nani ?</para>
  <para style="p" vid="RUT 3:9">Azongisaki :</para>
  <para style="pi1" vid="RUT 3:9">— Ezali ngai Rite, mwasi mosali na yo. Tanda songe ya elamba na yo kino epai na ngai, pamba te ozali na ndingisa ya kosikola.<verse eid="RUT 3:9"/></para>
  <para style="p">
    <verse number="10" style="v" sid="RUT 3:10"/>Boazi azongiselaki ye :</para>
  <para style="pi1" vid="RUT 3:10">— Tika ete Yawe apambola yo, mwana na ngai ya mwasi ! Bosembo oyo otalisi sik’oyo, ezali monene koleka bosembo oyo otalisaki liboso ; pamba te otambolaki te sima na bilenge mibali, ezala bazwi to babola. <verse eid="RUT 3:10"/><verse number="11" style="v" sid="RUT 3:11"/>Mpe sik’oyo mwana na ngai ya mwasi, kobanga te ; nakosalela yo nyonso oyo okosenga, pamba te bato nyonso ya esika oyo bayebi ete ozali mwasi ya malonga. <verse eid="RUT 3:11"/><verse number="12" style="v" sid="RUT 3:12"/>Sik’oyo, atako solo nazali na ndingisa ya kosikola, kasi ezali na mosikoli mosusu oyo azali pene na yo koleka ngai. <verse eid="RUT 3:12"/><verse number="13" style="v" sid="RUT 3:13"/>Boye, lekisa butu awa ; bongo lobi na tongo, tokotala soki moto yango akolinga kosikola yo. Soki akolinga, wana tika ye asikola yo ; kasi soki aboyi, nalaki yo na Kombo na Yawe ete ngai nakosikola yo. Boye liboso ete tongo etana, lala awa.<verse eid="RUT 3:13"/></para>
  <para style="p">
    <verse number="14" style="v" sid="RUT 3:14"/>Boye Rite alalaki na makolo na ye mpe alamukaki na tongo-tongo, wana molili ezalaki nanu kopekisa bato komonana malamu ; pamba te Boazi alobaki : « Moto moko te ayeba ete mwasi moko ayaki na etando oyo. » <verse eid="RUT 3:14"/><verse number="15" style="v" sid="RUT 3:15"/>Liboso ete akende, Boazi ayebisaki ye : « Pesa ngai elamba oyo olati, simba yango malamu. » Wana Rite asimbaki yango malamu, Boazi atielaki ye bakilo pene tuku mibale ya orje mpe asungaki ye mpo na kotombola mpe kotia yango na moto. Mpe Rite azongaki na engumba.<verse eid="RUT 3:15"/></para>
  <para style="p">
    <verse number="16" style="v" sid="RUT 3:16"/>Tango Rite akomaki epai ya mama-bokilo na ye, Naomi atunaki ye :</para>
  <para style="pi1" vid="RUT 3:16">— Mwana na ngai ya mwasi, makambo eleki ndenge nini ?</para>
  <para style="p" vid="RUT 3:16">Boye Rite ayebisaki ye makambo oyo Boazi asalaki mpo na ye. <verse eid="RUT 3:16"/><verse number="17" style="v" sid="RUT 3:17"/>Mpe abakisaki : « Apesaki ngai kutu bakilo tuku mibale ya orje oyo, pamba te ayebisaki ngai : ‹ Kozonga maboko pamba te epai ya mama-bokilo na yo. › »<verse eid="RUT 3:17"/></para>
  <para style="p">
    <verse number="18" style="v" sid="RUT 3:18"/>Bongo Naomi alobaki na ye :</para>
  <para style="pi1" vid="RUT 3:18">— Sik’oyo mwana na ngai ya mwasi, vanda awa kino okomona ndenge makambo oyo ekosuka ; pamba te mobali wana akozala na kimia te kino akosilisa likambo oyo, kaka na mokolo ya lelo.<verse eid="RUT 3:18"/></para>
  <chapter eid="RUT 3"/>
  <chapter number="4" style="c" sid="RUT 4"/>
  <para style="s1">Libala ya Boazi mpe Rite</para>
  <para style="p">
    <verse number="1" style="v" sid="RUT 4:1"/>Wana Boazi akendeki na ekuke ya engumba mpe avandaki kuna, amonaki mosikoli, oyo Boazi alobaki ete ye nde azali na ndingisa ya kosikola Rite, azali koleka. Boazi alobaki na ye : « Ndeko na ngai ya mobali, yaka nanu mpe vanda awa. » Moto yango apusanaki mpe avandaki.<verse eid="RUT 4:1"/></para>
  <para style="p">
    <verse number="2" style="v" sid="RUT 4:2"/>Boazi abengaki mibali zomi kati na bakambi ya engumba mpe asengaki ete bavanda na bango elongo. Tango bavandaki, <verse eid="RUT 4:2"/><verse number="3" style="v" sid="RUT 4:3"/>Boazi alobaki na mosikoli ya Rite :</para>
  <para style="pi1" vid="RUT 4:3">— Naomi oyo awutaki na mokili ya Moabi azali koteka elanga ya Elimeleki, ndeko na biso. <verse eid="RUT 4:3"/><verse number="4" style="v" sid="RUT 4:4"/>Ngai nazwaki likanisi ya koyebisa yo mpe kosenga na yo ete osomba na yo yango na miso ya bavandi ya engumba mpe ya bakambi oyo bazali awa. Soki ondimi kosomba yango, somba na yo. Soki te, yebisa ngai mpo ete nayeba ; pamba te yo nde ozali moto ya liboso oyo azali na ndingisa ya kosomba yango, mpe ngai nazali na ndingisa sima na yo.</para>
  <para style="p" vid="RUT 4:4">Moto yango azongiselaki ye :</para>
  <para style="pi1" vid="RUT 4:4">— Iyo, nakosomba yango.<verse eid="RUT 4:4"/></para>
  <para style="p">
    <verse number="5" style="v" sid="RUT 4:5"/>Boazi alobaki :</para>
  <para style="pi1" vid="RUT 4:5">— Na mokolo oyo okosomba elanga na maboko ya Naomi, okozwa mpe Rite, moto ya Moabi, mwasi akufisa mobali ; mpo na kosala ete kombo ya mowei etikala na libula na ye.<verse eid="RUT 4:5"/></para>
  <para style="p">
    <verse number="6" style="v" sid="RUT 4:6"/>Mosikoli alobaki :</para>
  <para style="pi1" vid="RUT 4:6">— Nakoki kosikola yango te, noki te nakotia mobulu kati na libula na ngai. Sikola yango yo moko, pamba te ngai nakoki te kosala yango.<verse eid="RUT 4:6"/></para>
  <para style="p">
    <verse number="7" style="v" sid="RUT 4:7"/>Nzokande, na tango ya kala kati na Isalaele, mpo na kosikola mpe kopesa libula, moto moko azalaki kolongola sapatu na ye mpe kopesa yango epai ya moto mosusu. Sapatu yango ezalaki lokola elembo ya litatoli kati na Isalaele.<verse eid="RUT 4:7"/></para>
  <para style="p">
    <verse number="8" style="v" sid="RUT 4:8"/>Mosikoli alobaki na Boazi :</para>
  <para style="pi1" vid="RUT 4:8">— Yo moko somba yango.</para>
  <para style="p" vid="RUT 4:8">Boye, alongolaki sapatu na ye.<verse eid="RUT 4:8"/></para>
  <para style="p">
    <verse number="9" style="v" sid="RUT 4:9"/>Boazi ayebisaki bampaka mpe bato nyonso :</para>
  <para style="pi1" vid="RUT 4:9">— Bino moko bozali batatoli ete nasombi na maboko ya Naomi libula nyonso ya Elimeleki, ya Kilioni mpe ya Maaloni. <verse eid="RUT 4:9"/><verse number="10" style="v" sid="RUT 4:10"/>Nazwi lisusu Rite, moto ya Moabi, oyo azalaki mwasi ya Maaloni oyo akufa, mpo ete azala mwasi na ngai, mpo na kosala ete kombo na ye etikala na libula na ye, ete ebunga te kati na bandeko na ye mpe kati na buku ya leta ya engumba na ye. Bino bozali batatoli na yango lelo.<verse eid="RUT 4:10"/></para>
  <para style="p">
    <verse number="11" style="v" sid="RUT 4:11"/>Boye, bampaka mpe bato nyonso oyo bazalaki na ekuke ya engumba balobaki :</para>
  <para style="pi1" vid="RUT 4:11">— Iyo, biso moko tozali batatoli. Tika ete Yawe akomisa mwasi oyo azali koya na ndako na yo, lokola Rasheli mpe Lea, oyo batongaki elongo libota ya Isalaele. Tika ete okoma moto monene kati na Efrata mpe moto ya lokumu kati na Beteleemi ! <verse eid="RUT 4:11"/><verse number="12" style="v" sid="RUT 4:12"/>Tika ete bakitani oyo Yawe akopesa yo na nzela ya elenge mwasi oyo, bakomisa ndako na yo lokola ndako ya Peretsi oyo Tamari abotelaki Yuda !<verse eid="RUT 4:12"/></para>
  <para style="b"/>
  <para style="p">
    <verse number="13" style="v" sid="RUT 4:13"/>Boye, Boazi akamataki Rite mpe abalaki ye. Sima na Boazi kosangisa na ye nzoto, Yawe asalelaki Rite ngolu : azwaki zemi mpe abotaki mwana mobali. <verse eid="RUT 4:13"/><verse number="14" style="v" sid="RUT 4:14"/>Basi balobaki na Naomi :</para>
  <para style="q1" vid="RUT 4:14">« Tika ete Yawe akumisama ;</para>
  <para style="q2" vid="RUT 4:14">Ye oyo, na mokolo ya lelo, atiki yo te</para>
  <para style="q1" vid="RUT 4:14">kozanga mosikoli oyo kombo na ye</para>
  <para style="q2" vid="RUT 4:14">ekokende sango kati na Isalaele !<verse eid="RUT 4:14"/></para>
  <para style="q1">
    <verse number="15" style="v" sid="RUT 4:15"/>Akoyeisa bomoi na yo sika</para>
  <para style="q2" vid="RUT 4:15">mpe akosunga yo na kimobange na yo,</para>
  <para style="q1" vid="RUT 4:15">pamba te bokilo na yo, oyo alingaka yo</para>
  <para style="q2" vid="RUT 4:15">mpe azali na motuya na miso na yo</para>
  <para style="q1" vid="RUT 4:15">koleka bana mibali sambo,</para>
  <para style="q2" vid="RUT 4:15">aboteli yo mwana mobali. »<verse eid="RUT 4:15"/></para>
  <para style="p">
    <verse number="16" style="v" sid="RUT 4:16"/>Naomi azwaki mwana, atiaki ye na tolo na ye mpe akomaki mama mobokoli na ye. <verse eid="RUT 4:16"/><verse number="17" style="v" sid="RUT 4:17"/>Basi ya mboka wana balobaki : « Naomi aboti mwana mobali ! » Bapesaki mwana mobali yango kombo « Obedi. » Obedi abotaki Izayi, mpe Izayi abotaki Davidi.<verse eid="RUT 4:17"/></para>
  <para style="b"/>
  <para style="li4">
    <verse number="18" style="v" sid="RUT 4:18"/>Tala libota ya Peretsi :</para>
  <para style="b" vid="RUT 4:18"/>
  <para style="li1" vid="RUT 4:18">Peretsi abotaki Etsironi,<verse eid="RUT 4:18"/></para>
  <para style="li1">
    <verse number="19" style="v" sid="RUT 4:19"/>Etsironi abotaki Rami,</para>
  <para style="li1" vid="RUT 4:19">Rami abotaki Aminadabi,<verse eid="RUT 4:19"/></para>
  <para style="li1">
    <verse number="20" style="v" sid="RUT 4:20"/>Aminadabi abotaki Nashoni,</para>
  <para style="li1" vid="RUT 4:20">Nashoni abotaki Salima,<verse eid="RUT 4:20"/></para>
  <para style="li1">
    <verse number="21" style="v" sid="RUT 4:21"/>Salima abotaki Boazi,</para>
  <para style="li1" vid="RUT 4:21">Boazi abotaki Obedi,<verse eid="RUT 4:21"/></para>
  <para style="li1">
    <verse number="22" style="v" sid="RUT 4:22"/>Obedi abotaki Izayi,</para>
  <para style="li1" vid="RUT 4:22">Izayi abotaki Davidi.<verse eid="RUT 4:22"/></para>
  <chapter eid="RUT 4"/>
</usx>
