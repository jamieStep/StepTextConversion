<?xml version="1.0" encoding="UTF-8"?>
<usx version="3.0">
  <book code="HOS" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Oze</para>
  <para style="toc1">Oze</para>
  <para style="toc2">Oze</para>
  <para style="toc3">Oz</para>
  <para style="mt1">Oze</para>
  <para style="im">Oze azalaki penza moto ya bokonzi ya Nor mpe azalaki kuna lokola momemi sango ya Yawe sima na mosakoli Amosi oyo ye, Oze, ayebaki masakoli na ye. Asalaki mosala na ye na mibu pene tuku minei, na tango ya suka ya lisolo ya bokonzi ya Jeroboami II (793–753) mpe na tango ya mobulu oyo elandaki (<char style="xt"><ref loc="2KI 15:8-17:41">2Ba 15.8–17.41</ref></char>). Oze asalaki mosala na tango moko na Ezayi, kati na Yuda.</para>
  <para style="ip">Ezalaki na mibu wana nde Tigilati Pileseri III (745–72) alongaki kokomisa Asiri ekolo ya nguya. Lokola Ejipito ezalaki lisusu makasi te, epelisaki moto mpo ete botomboki esalema kati na bamboka oyo yango ezalaki kokonza. Isalaele ekomaki kotepatepa kati ya kotosa Asiri (<char style="xt"><ref loc="2KI 15:19">2Ba 15.19</ref></char>) mpe koluka lisungi epai ya Ejipito (<char style="xt"><ref loc="HOS 7:11">Oz 7.11</ref>; <ref loc="HOS 12:2">12.2</ref></char>). Kasi lisungi ya Ejipito ezalaki ya lokuta : bato ya Asiri babotolaki eteni ya mabele ya bokonzi ya Nor (<char style="xt"><ref loc="2KI 15:29">2Ba 15.29</ref></char>). Bitumba oyo Tigilati Pileseri, elongo na Siri, abundisaki bokonzi ya Yuda epesaki ye lisusu nzela ya kotombokela Isalaele (<char style="xt"><ref loc="2KI 16">2Ba 16</ref></char>). Bongo likolo ya botomboki ya mokonzi Oze, bato ya Asiri babebisaki engumba mokonzi Samari, na mobu 722, mpe bamemaki na bowumbu ndambo ya bavandi na yango (<char style="xt"><ref loc="2KI 17">2Ba 17</ref></char>).</para>
  <para style="ip">Lokola Amosi oyo azalaki liboso na ye, Oze alobeli polele mabe oyo emonanaki na bizaleli, evandeli mpe bokambami (<char style="xt"><ref loc="HOS 4:1-2">4.1-2</ref>; <ref loc="HOS 6:7-10">6.7-10</ref>; <ref loc="HOS 7:1-16">7.1-16</ref></char>) ; kasi abetaki sete, kati na mateya na ye, na bozangi bosembo ya bato epai na Nzambe, ndenge yango etalisami na Esika ya bule ya Beteli (<char style="xt"><ref loc="HOS 4:15">4.15</ref>; <ref loc="HOS 5:8">5.8</ref>; <ref loc="HOS 10:8">10.8</ref></char>) oyo Jeroboami I atongaki (<char style="xt"><ref loc="1KI 12:29">1Ba 12.29</ref></char>). Boye, likolo ya etumbu mpo na kosambela bikeko, ebakisamaki misala mabe ya bato ya Kanana oyo bakotaki kati na losambo oyo ezalaki kosalema mpo na Yawe (<char style="xt"><ref loc="HOS 4:10-19">4.10-19</ref>; <ref loc="HOS 9">9</ref></char>).</para>
  <para style="ip">Mpo na kobimisa na polele bozangi bosembo ya bato, Oze asalelaki elembo ya libala ; pamba te lokola babalani kati na libala, ezali na boyokani oyo esangisi Nzambe mpe bato na Ye (<char style="xt"><ref loc="HOS 1-3">1–3</ref></char>). Bamoko balobaka ete elembo yango etalisami na ndenge mosakoli Oze abalaki Gomeri, mwasi oyo azalaki kosala kindumba (<char style="xt"><ref loc="HOS 1:2-9">1.2-9</ref>; <ref loc="HOS 3:1-3">3.1-3</ref></char>) ; bamosusu balobaka ete libala yango ezalaki kaka ndakisa lokola oyo etalisamaki epai ya Jeremi (<char style="xt"><ref loc="JER 13:1-7">Je 13.1-7</ref></char>) to epai ya Ezekieli (<char style="xt"><ref loc="EZK 3:22-5:17">Ezk 3.22–5.17</ref></char>). Na elembo ya libala, ekangani likambo ya kosamba : Yawe afundi (<char style="xt"><ref loc="HOS 2:4">2.4</ref>; <ref loc="HOS 12">12</ref></char>) bato na Ye oyo bazangi bosembo lokola mobali oyo afundi mwasi na ye mpo na ekobo mpe aboyi ye : Isalaele bazali lisusu bato ya Nzambe te (<char style="xt"><ref loc="HOS 1:6-8">1.6-8</ref>; <ref loc="HOS 2:4">2.4</ref></char>). Lokola maloba na bango oyo ezalaki kotalisa bosembo na bango epai na Nzambe mpe makambo oyo bazalaki kokokisa na balosambo na bango lokola mibeko, elandisamaki te na komikitisa ya solo mpe na bolingo ya tango molayi mpo na Yawe (<char style="xt">mokapo <ref loc="HOS 6">6</ref></char>), etumbu esengelaki kaka kozala : bitumbu mpe kokende na bowumbu (<char style="xt"><ref loc="HOS 5:8">5.8</ref>…; <ref loc="HOS 8-10">8–10</ref>; <ref loc="HOS 13">13</ref></char>).</para>
  <para style="ip">Nzokande, na bolingo na Ye, Yawe alobaki lisusu na bato oyo bazangaki bosembo. Kokende na bowumbu ekozala lokola kozonga na esobe epai wapi Yawe akosala ete bato bayeba Ye, ndenge esalemaki na Sinai : akolimbisa, akopamela mpe akobongola bango mpo ete balinga Yawe na bosembo mpe babika bomoi kolanda bosembo (<char style="xt"><ref loc="HOS 2:1-3">2.1-3</ref>, <ref loc="HOS 2:18-25">18-25</ref>; <ref loc="HOS 14">14</ref></char>). Pamba te bolingo oyo Yawe azali na yango esengeli mpe komonana kati na bato na Ye, kati na boyokani na bango elongo na Nzambe mpe elongo na baninga na bango (<char style="xt"><ref loc="HOS 6:6">6.6</ref>; <ref loc="HOS 12:7">12.7</ref></char>).</para>
  <para style="ie"/>
  <chapter number="1" style="c" sid="HOS 1"/>
  <para style="p">
    <verse number="1" style="v" sid="HOS 1:1"/>Tala liloba oyo Yawe alobaki na nzela ya Oze, mwana mobali ya Beri, tango Oziasi, Yotami, Akazi mpe Ezekiasi bazalaki bakonzi ya Yuda, mpe tango Jeroboami, mwana mobali ya Joasi, azalaki mokonzi ya Isalaele :<verse eid="HOS 1:1"/></para>
  <para style="s1">Ndimbola ya libala ya mosakoli Oze</para>
  <para style="p">
    <verse number="2" style="v" sid="HOS 1:2"/>Tango Yawe abandaki koloba na nzela ya mosakoli Oze, Yawe ayebisaki ye :</para>
  <para style="pi1" vid="HOS 1:2">— Kende, linga mwasi oyo asalaka kindumba mpe bota na ye bana makangu, pamba te mokili emikotisi na kindumba mpe epesi Yawe mokongo.<verse eid="HOS 1:2"/></para>
  <para style="p">
    <verse number="3" style="v" sid="HOS 1:3"/>Boye, Oze akendeki kolinga Gomeri, mwana mwasi ya Dibilayimi. Gomeri akomaki na zemi mpe abotelaki ye mwana mobali. <verse eid="HOS 1:3"/><verse number="4" style="v" sid="HOS 1:4"/>Yawe alobaki na ye :</para>
  <para style="pi1" vid="HOS 1:4">— Pesa ye kombo Jizireyeli, pamba te etikali moke napesa libota ya Jewu etumbu mpo na makila ya bato oyo asopaki na Jizireyeli, mpe nakosukisa bokonzi, na libota ya Isalaele. <verse eid="HOS 1:4"/><verse number="5" style="v" sid="HOS 1:5"/>Na mokolo wana, nakobuka tolotolo ya Isalaele kati na lubwaku ya Jizireyeli.<verse eid="HOS 1:5"/></para>
  <para style="p">
    <verse number="6" style="v" sid="HOS 1:6"/>Gomeri akomaki lisusu na zemi mpe abotaki mwana mwasi. Yawe alobaki na Oze :</para>
  <para style="pi1" vid="HOS 1:6">— Pesa ye kombo Lo-Rukama<note caller="+" style="f"><char style="fr" closed="false">1.6 </char><char style="ft" closed="false">Lo-Rukama elakisi : ye oyo balingaka te</char></note>, pamba te nakotalisa lisusu bolingo na Ngai te epai ya libota ya Isalaele mpe nakolimbisa bango te. <verse eid="HOS 1:6"/><verse number="7" style="v" sid="HOS 1:7"/>Kasi nakotalisa bolamu na Ngai epai ya libota ya Yuda mpe nakobikisa bango. Ngai moko Yawe, Nzambe na bango, nde nakosala bongo ; ekozala na nguya ya tolotolo te, ya mopanga te, ya bitumba te, ya bampunda te to mpe ya bashar te.<verse eid="HOS 1:7"/></para>
  <para style="p">
    <verse number="8" style="v" sid="HOS 1:8"/>Tango Gomeri alongolaki Lo-Rukama na mabele, Gomeri akomaki lisusu na zemi mpe abotaki mwana mobali. <verse eid="HOS 1:8"/><verse number="9" style="v" sid="HOS 1:9"/>Yawe alobaki :</para>
  <para style="pi1" vid="HOS 1:9">— Pesa ye kombo Lo-Ami<note caller="+" style="f"><char style="fr" closed="false">1.9 </char><char style="ft" closed="false">Lo-Ami elakisi : bato na Ngai te</char></note>, pamba te bozali bato na Ngai te, mpe Ngai nazali Nzambe na bino te.<verse eid="HOS 1:9"/></para>
  <chapter eid="HOS 1"/>
  <chapter number="2" style="c" sid="HOS 2"/>
  <para style="s1">Etumbu mpe lobiko ya Isalaele</para>
  <para style="p">
    <verse number="1" style="v" sid="HOS 2:1"/>Nzokande, bana ya Isalaele bakozala ebele lokola zelo ya ebale monene, oyo bakoki komeka to kotanga te ; kaka na esika oyo balobaki na bango : « Bozali bato na ngai te, » bakokoma kobenga bango « bana na Nzambe na bomoi. »<verse eid="HOS 2:1"/></para>
  <para style="p">
    <verse number="2" style="v" sid="HOS 2:2"/>Bongo, bato ya Yuda mpe ya Isalaele bakozonga lisusu kozala ekolo moko, bakopona mokonzi moko kaka mpe bakobima na mokili ya bowumbu, pamba te mokolo ya Jizireyeli ekozala mokolo monene.<verse eid="HOS 2:2"/></para>
  <para style="pi1">
    <verse number="3" style="v" sid="HOS 2:3"/>— Loba na bandeko na yo ya mibali : « Bozali bato na ngai, » mpe na bandeko na yo ya basi : « Bozali balingami na ngai. »<verse eid="HOS 2:3"/></para>
  <para style="q1">
    <verse number="4" style="v" sid="HOS 2:4"/>Bopamela mama na bino, bopamela ye ;</para>
  <para style="q2" vid="HOS 2:4">pamba te azali lisusu mwasi na ngai te,</para>
  <para style="q2" vid="HOS 2:4">mpe ngai nazali lisusu mobali na ye te.</para>
  <para style="q1" vid="HOS 2:4">Tika ete alongola bilembo ya kindumba na elongi na ye</para>
  <para style="q2" vid="HOS 2:4">mpe bilembo ya ekobo na mabele na ye.<verse eid="HOS 2:4"/></para>
  <para style="q1">
    <verse number="5" style="v" sid="HOS 2:5"/>Soki te, nakolongola ye bilamba</para>
  <para style="q2" vid="HOS 2:5">mpe nakotika ye bolumbu ndenge babotela ye,</para>
  <para style="q1" vid="HOS 2:5">nakokomisa ye lokola esobe,</para>
  <para style="q2" vid="HOS 2:5">lokola mokili oyo ekawuka ;</para>
  <para style="q2" vid="HOS 2:5">mpe akokufa na posa ya mayi.<verse eid="HOS 2:5"/></para>
  <para style="q1">
    <verse number="6" style="v" sid="HOS 2:6"/>Nakolinga bana na ye te,</para>
  <para style="q2" vid="HOS 2:6">pamba te bazali bana oyo babotami na nzela ya kindumba.<verse eid="HOS 2:6"/></para>
  <para style="q1">
    <verse number="7" style="v" sid="HOS 2:7"/>Mama na bango atambolaki na kindumba,</para>
  <para style="q2" vid="HOS 2:7">mpe ye oyo abotaki bango azali mwasi ya lokumu te.</para>
  <para style="q1" vid="HOS 2:7">Alobaki : « Nakolanda bamakangu na ngai,</para>
  <para style="q2" vid="HOS 2:7">oyo bapesaka ngai bilei mpe mayi,</para>
  <para style="q1" vid="HOS 2:7">bilamba ya lino mpe bilamba basala</para>
  <para style="q2" vid="HOS 2:7">na bapwale ya meme,</para>
  <para style="q2" vid="HOS 2:7">mafuta mpe masanga. »<verse eid="HOS 2:7"/></para>
  <para style="b"/>
  <para style="q1">
    <verse number="8" style="v" sid="HOS 2:8"/>Yango wana, nakokangela ye nzela na banzube,</para>
  <para style="q2" vid="HOS 2:8">nakotongela ye mir</para>
  <para style="q2" vid="HOS 2:8">mpo ete akoka lisusu komona nzela te.<verse eid="HOS 2:8"/></para>
  <para style="q1">
    <verse number="9" style="v" sid="HOS 2:9"/>Akolanda bamakangu na ye,</para>
  <para style="q2" vid="HOS 2:9">kasi akozwa bango te ;</para>
  <para style="q1" vid="HOS 2:9">akoluka bango, kasi akomona bango te.</para>
  <para style="q2" vid="HOS 2:9">Bongo akoloba :</para>
  <para style="q1" vid="HOS 2:9">« Tika nazongela mobali na ngai ya liboso ;</para>
  <para style="q2" vid="HOS 2:9">pamba te elongo na mobali ya liboso,</para>
  <para style="q2" vid="HOS 2:9">nazalaki na esengo koleka sik’oyo ! »<verse eid="HOS 2:9"/></para>
  <para style="b"/>
  <para style="q1">
    <verse number="10" style="v" sid="HOS 2:10"/>Asosolaki te ete ngai nde nazalaki kopesa ye ble,</para>
  <para style="q2" vid="HOS 2:10">vino ya sika mpe mafuta ;</para>
  <para style="q1" vid="HOS 2:10">ete ngai nde nasopelaki ye palata mpe wolo</para>
  <para style="q2" vid="HOS 2:10">oyo basaleli bikeko ya Bala.<verse eid="HOS 2:10"/></para>
  <para style="q1">
    <verse number="11" style="v" sid="HOS 2:11"/>Yango wana,</para>
  <para style="q2" vid="HOS 2:11">nakobotola ble na ngai na tango ya kobuka,</para>
  <para style="q1" vid="HOS 2:11">vino na ngai ya sika na tango ya kokamola yango ;</para>
  <para style="q2" vid="HOS 2:11">nakobotola bilamba na ngai</para>
  <para style="q1" vid="HOS 2:11">oyo basala na bapwale ya meme,</para>
  <para style="q2" vid="HOS 2:11">mpe bilamba na ngai ya lino</para>
  <para style="q2" vid="HOS 2:11">oyo azalaki kozipa na yango bolumbu na ye.<verse eid="HOS 2:11"/></para>
  <para style="b"/>
  <para style="q1">
    <verse number="12" style="v" sid="HOS 2:12"/>Boye, nakosambwisa ye na miso ya bamakangu na ye,</para>
  <para style="q2" vid="HOS 2:12">mpe moto moko te akobikisa ye na maboko na ngai.<verse eid="HOS 2:12"/></para>
  <para style="q1">
    <verse number="13" style="v" sid="HOS 2:13"/>Nakosukisa bisengo na ye nyonso :</para>
  <para style="q2" vid="HOS 2:13">bafeti na ye ya mobu na mobu mpe ya ebandeli ya sanza,</para>
  <para style="q2" vid="HOS 2:13">mikolo na ye ya Saba mpe bafeti nyonso oyo ekatama.<verse eid="HOS 2:13"/></para>
  <para style="q1">
    <verse number="14" style="v" sid="HOS 2:14"/>Nakobebisa bilanga na ye ya vino mpe banzete na ye ya figi</para>
  <para style="q2" vid="HOS 2:14">oyo azalaki koloba na tina na yango :</para>
  <para style="q1" vid="HOS 2:14">« Ezali bakado oyo bamakangu na ngai bapesaki ngai ; »</para>
  <para style="q2" vid="HOS 2:14">nakokomisa yango matiti ya zamba,</para>
  <para style="q2" vid="HOS 2:14">mpe banyama ya zamba ekolia yango.<verse eid="HOS 2:14"/></para>
  <para style="q1">
    <verse number="15" style="v" sid="HOS 2:15"/>Nakopesa ye etumbu mpo na mikolo nyonso</para>
  <para style="q2" vid="HOS 2:15">oyo atumbelaki nzambe ya Bala malasi ya ansa.</para>
  <para style="q1" vid="HOS 2:15">Azalaki kolata babiju mpe mayaka ya talo</para>
  <para style="q2" vid="HOS 2:15">mpo na kokende epai ya bamakangu na ye ;</para>
  <para style="q1" vid="HOS 2:15">kasi ngai, abosanaki Ngai,</para>
  <para style="q2" vid="HOS 2:15">elobi Yawe.<verse eid="HOS 2:15"/></para>
  <para style="s1">Elonga ya boyengebene na Nzambe</para>
  <para style="q1">
    <verse number="16" style="v" sid="HOS 2:16"/>Yango wana, nakobuka ye motema,</para>
  <para style="q2" vid="HOS 2:16">nakomema ye na esobe ;</para>
  <para style="q2" vid="HOS 2:16">mpe kuna, nakoloba na motema na ye maloba na bolingo.<verse eid="HOS 2:16"/></para>
  <para style="q1">
    <verse number="17" style="v" sid="HOS 2:17"/>Kuna nde nakozongisela ye bilanga na ye ya vino</para>
  <para style="q2" vid="HOS 2:17">mpe nakokomisa Lubwaku ya Akori ekuke ya elikya.</para>
  <para style="q1" vid="HOS 2:17">Kuna, akoyanola na esengo</para>
  <para style="q2" vid="HOS 2:17">lokola na tango ya bolenge na ye,</para>
  <para style="q2" vid="HOS 2:17">lokola na mokolo oyo abimaki na Ejipito.<verse eid="HOS 2:17"/></para>
  <para style="b"/>
  <para style="q1">
    <verse number="18" style="v" sid="HOS 2:18"/>Na mokolo wana,</para>
  <para style="q2" vid="HOS 2:18">elobi Yawe,</para>
  <para style="q1" vid="HOS 2:18">okobenga ngai : « Mobali na ngai ya libala ; »</para>
  <para style="q2" vid="HOS 2:18">okobenga ngai lisusu te : « Nkolo na ngai. »<verse eid="HOS 2:18"/></para>
  <para style="b"/>
  <para style="q1">
    <verse number="19" style="v" sid="HOS 2:19"/>Nakolongola na bibebu na ye</para>
  <para style="q2" vid="HOS 2:19">bakombo ya banzambe ya Bala ;</para>
  <para style="q2" vid="HOS 2:19">bakobelela lisusu bakombo na yango te.<verse eid="HOS 2:19"/></para>
  <para style="b"/>
  <para style="q1">
    <verse number="20" style="v" sid="HOS 2:20"/>Na mokolo wana, nakosala boyokani mpo na bango</para>
  <para style="q2" vid="HOS 2:20">elongo na banyama ya zamba, bandeke ya likolo,</para>
  <para style="q1" vid="HOS 2:20">mpe bikelamu oyo etambolaka na libumu.</para>
  <para style="q2" vid="HOS 2:20">Nakobuka tolotolo mpe mopanga,</para>
  <para style="q1" vid="HOS 2:20">mpe nakosilisa bitumba :</para>
  <para style="q2" vid="HOS 2:20">nyonso wana ekosila na mokili</para>
  <para style="q2" vid="HOS 2:20">mpo ete bato nyonso bavanda na kimia.<verse eid="HOS 2:20"/></para>
  <para style="b"/>
  <para style="q1">
    <verse number="21" style="v" sid="HOS 2:21"/>Nakolinga yo lokola mwasi na ngai mpo na libela,</para>
  <para style="q2" vid="HOS 2:21">nakolinga yo lokola mwasi na ngai</para>
  <para style="q1" vid="HOS 2:21">na solo mpe na bosembo,</para>
  <para style="q2" vid="HOS 2:21">na bolingo mpe na esengo.<verse eid="HOS 2:21"/></para>
  <para style="q1">
    <verse number="22" style="v" sid="HOS 2:22"/>Nakolinga yo lokola mwasi na ngai na solo ;</para>
  <para style="q2" vid="HOS 2:22">mpe na bongo, okoyeba Yawe malamu.<verse eid="HOS 2:22"/></para>
  <para style="b"/>
  <para style="q1">
    <verse number="23" style="v" sid="HOS 2:23"/>Na mokolo wana, nakoyanola,</para>
  <para style="q2" vid="HOS 2:23">elobi Yawe,</para>
  <para style="q1" vid="HOS 2:23">nakoyanola Lola,</para>
  <para style="q2" vid="HOS 2:23">mpe Lola ekoyanola mabele.<verse eid="HOS 2:23"/></para>
  <para style="q1">
    <verse number="24" style="v" sid="HOS 2:24"/>Mabele ekoyanola ble, vino ya sika mpe mafuta.</para>
  <para style="q2" vid="HOS 2:24">Bongo, yango nyonso ekoyanola Jizireyeli.<verse eid="HOS 2:24"/></para>
  <para style="q1">
    <verse number="25" style="v" sid="HOS 2:25"/>Nakolona ye mpo na Ngai moko kati na mokili</para>
  <para style="q2" vid="HOS 2:25">mpo ete azala lokola nzete ya elanga na Ngai ;</para>
  <para style="q1" vid="HOS 2:25">nakotalisa bolingo na Ngai epai na ye</para>
  <para style="q2" vid="HOS 2:25">oyo nazalaki kobenga Lo-Rukama.</para>
  <para style="q1" vid="HOS 2:25">Nakoloba na bato oyo nazalaki kobenga Lo-Ami :</para>
  <para style="q2" vid="HOS 2:25">« Bozali bato na Ngai, »</para>
  <para style="q1" vid="HOS 2:25">mpe bango bakoloba :</para>
  <para style="q2" vid="HOS 2:25">« Ozali Nzambe na biso. »<verse eid="HOS 2:25"/></para>
  <chapter eid="HOS 2"/>
  <chapter number="3" style="c" sid="HOS 3"/>
  <para style="s1">Oze azwi mwasi mosusu</para>
  <para style="p">
    <verse number="1" style="v" sid="HOS 3:1"/>Yawe alobaki na ngai :</para>
  <para style="pi1" vid="HOS 3:1">— Kende, linga mwasi mosusu oyo azali mwasi ya mobali mosusu to mpe azali mwasi ya ekobo. Linga ye ndenge Yawe alingaka bana ya Isalaele, ata soki basambelaka banzambe mosusu mpe baliaka bagato basala na bambuma ya vino ebulisama !<verse eid="HOS 3:1"/></para>
  <para style="p">
    <verse number="2" style="v" sid="HOS 3:2"/>Boye, nasombaki ye na motuya ya mbongo ya bibende ya palata, zomi na mitano, mpe na motuya ya bakilo ya orje, nkama minei na tuku mitano. <verse eid="HOS 3:2"/><verse number="3" style="v" sid="HOS 3:3"/>Bongo nalobaki na ye :</para>
  <para style="pi1" vid="HOS 3:3">— Wumela na ngai tango molayi ; okosala kindumba te mpe okomipesa na mobali mosusu te, ngai mpe nakosala kaka bongo epai na yo.<verse eid="HOS 3:3"/></para>
  <para style="p">
    <verse number="4" style="v" sid="HOS 3:4"/>Solo, bana ya Isalaele bakowumela tango molayi bazanga mokonzi, bazanga mokambi, bazanga mbeka, bazanga libanga ya ekaniseli, bazanga efode mpe bazanga banzambe ya bikeko. <verse eid="HOS 3:4"/><verse number="5" style="v" sid="HOS 3:5"/>Sima na yango, bana ya Isalaele bakozongela mpe bakoluka Yawe, Nzambe na bango, mpe Davidi, mokonzi na bango ; bakobelema epai na Yawe, na kolenga nyonso, mpo na kozwa mapamboli na Ye, na mikolo oyo ekolanda.<verse eid="HOS 3:5"/></para>
  <chapter eid="HOS 3"/>
  <chapter number="4" style="c" sid="HOS 4"/>
  <para style="ms1">Masumu ememaka na libebi</para>
  <para style="s1">Kosambisama ya Isalaele</para>
  <para style="q1">
    <verse number="1" style="v" sid="HOS 4:1"/>Bana ya Isalaele, boyoka Liloba na Yawe !</para>
  <para style="q2" vid="HOS 4:1">Pamba te Yawe azali kosamba</para>
  <para style="q1" vid="HOS 4:1">na bino, bavandi ya mokili,</para>
  <para style="q2" vid="HOS 4:1">mpo ete bosolo, bolingo mpe boyebi ya Nzambe</para>
  <para style="q2" vid="HOS 4:1">ezali lisusu te kati na mokili ;<verse eid="HOS 4:1"/></para>
  <para style="q1">
    <verse number="2" style="v" sid="HOS 4:2"/>etikali kaka kolakelana mabe, lokuta,</para>
  <para style="q2" vid="HOS 4:2">makambo ya somo, moyibi, kindumba,</para>
  <para style="q2" vid="HOS 4:2">mobulu mpe kobomana se kobomana.<verse eid="HOS 4:2"/></para>
  <para style="q1">
    <verse number="3" style="v" sid="HOS 4:3"/>Mpo na yango, mokili ekokoma na mawa,</para>
  <para style="q2" vid="HOS 4:3">bavandi na yango nyonso bakolemba nzoto,</para>
  <para style="q1" vid="HOS 4:3">nyama ya zamba, ndeke ya likolo</para>
  <para style="q2" vid="HOS 4:3">mpe mbisi ya ebale monene ekokufa.<verse eid="HOS 4:3"/></para>
  <para style="b"/>
  <para style="q1">
    <verse number="4" style="v" sid="HOS 4:4"/>Kasi tika ete moto moko te amilongisa</para>
  <para style="q2" vid="HOS 4:4">to apamela moninga na ye,</para>
  <para style="q1" vid="HOS 4:4">pamba te bato na yo bazali lokola bato</para>
  <para style="q2" vid="HOS 4:4">oyo batiaka tembe na Banganga-Nzambe !<verse eid="HOS 4:4"/></para>
  <para style="q1">
    <verse number="5" style="v" sid="HOS 4:5"/>Bokobeta mabaku, na moyi makasi ;</para>
  <para style="q2" vid="HOS 4:5">basakoli mpe bakobeta mabaku elongo na bino, na butu,</para>
  <para style="q2" vid="HOS 4:5">mpe nakobebisa mama na bino.<verse eid="HOS 4:5"/></para>
  <para style="q1">
    <verse number="6" style="v" sid="HOS 4:6"/>Bato na Ngai bakobebisama</para>
  <para style="q2" vid="HOS 4:6">mpo ete bazangi boyebi.</para>
  <para style="b" vid="HOS 4:6"/>
  <para style="q1" vid="HOS 4:6">Lokola bobwaki boyebi,</para>
  <para style="q2" vid="HOS 4:6">Ngai mpe nakobwaka bino</para>
  <para style="q1" vid="HOS 4:6">mpe nakolongola bino na bonganga-Nzambe na Ngai.</para>
  <para style="q2" vid="HOS 4:6">Lokola bobosani Mobeko ya Nzambe na bino,</para>
  <para style="q2" vid="HOS 4:6">Ngai mpe nakobosana bana na bino.<verse eid="HOS 4:6"/></para>
  <para style="q1">
    <verse number="7" style="v" sid="HOS 4:7"/>Ndenge Banganga-Nzambe bakomaki ebele,</para>
  <para style="q2" vid="HOS 4:7">ndenge wana mpe basalaki masumu na miso na Ngai.</para>
  <para style="q2" vid="HOS 4:7">Nakobongola nkembo na bango soni.<verse eid="HOS 4:7"/></para>
  <para style="q1">
    <verse number="8" style="v" sid="HOS 4:8"/>Banganga-Nzambe baliaka</para>
  <para style="q2" vid="HOS 4:8">na sima ya masumu ya bato na Ngai</para>
  <para style="q2" vid="HOS 4:8">mpe basepelaka ete bato basala kaka mabe.<verse eid="HOS 4:8"/></para>
  <para style="q1">
    <verse number="9" style="v" sid="HOS 4:9"/>Makambo oyo ekokomela bato yango</para>
  <para style="q2" vid="HOS 4:9">ekokomela mpe Banganga-Nzambe :</para>
  <para style="q1" vid="HOS 4:9">nakopesa bango nyonso etumbu nzela moko</para>
  <para style="q2" vid="HOS 4:9">mpo na etamboli na bango</para>
  <para style="q2" vid="HOS 4:9">mpe nakofuta bango kolanda misala na bango.<verse eid="HOS 4:9"/></para>
  <para style="b"/>
  <para style="q1">
    <verse number="10" style="v" sid="HOS 4:10"/>Bakolia, kasi bakotonda te ;</para>
  <para style="q2" vid="HOS 4:10">bakosala kindumba, kasi bakobotana te ;</para>
  <para style="q2" vid="HOS 4:10">pamba te basundolaki Yawe<verse eid="HOS 4:10"/></para>
  <para style="q1">
    <verse number="11" style="v" sid="HOS 4:11"/>mpo na komipesa na kindumba,</para>
  <para style="q2" vid="HOS 4:11">na masanga ya vino ya kala mpe ya sika</para>
  <para style="q2" vid="HOS 4:11">oyo elongolaka bato bososoli.<verse eid="HOS 4:11"/></para>
  <para style="q1">
    <verse number="12" style="v" sid="HOS 4:12"/>Bato na Ngai bakomi kotuna toli</para>
  <para style="q2" vid="HOS 4:12">epai ya nzambe ya ekeko oyo basala na nzete,</para>
  <para style="q1" vid="HOS 4:12">mpe eteni ya nzete ezali koyanola bango.</para>
  <para style="q2" vid="HOS 4:12">Molimo moko ya kindumba ezali kopengwisa bango,</para>
  <para style="q2" vid="HOS 4:12">bakomi kosala kindumba mosika na Nzambe na bango,<verse eid="HOS 4:12"/></para>
  <para style="q1">
    <verse number="13" style="v" sid="HOS 4:13"/>kobonza bambeka na likolo ya bangomba milayi,</para>
  <para style="q2" vid="HOS 4:13">kotumba ansa lokola mbeka ya malasi</para>
  <para style="q1" vid="HOS 4:13">na likolo ya bangomba mikuse,</para>
  <para style="q2" vid="HOS 4:13">na se ya banzete minene oyo epesaka pio ya kitoko</para>
  <para style="q2" vid="HOS 4:13">lokola sheni, pepiliye mpe terebente !</para>
  <para style="b" vid="HOS 4:13"/>
  <para style="q1" vid="HOS 4:13">Mpo na yango, bana na bino ya basi bakosala kindumba,</para>
  <para style="q2" vid="HOS 4:13">mpe basi ya bana na bino bakosala ekobo.<verse eid="HOS 4:13"/></para>
  <para style="b"/>
  <para style="q1">
    <verse number="14" style="v" sid="HOS 4:14"/>Nakopesa etumbu te : ezala na bana na bino ya basi</para>
  <para style="q2" vid="HOS 4:14">mpo na kindumba na bango</para>
  <para style="q1" vid="HOS 4:14">to na basi ya bana na bino mpo na ekobo na bango ;</para>
  <para style="q2" vid="HOS 4:14">pamba te bango moko mibali babimaka na basi ya ndumba</para>
  <para style="q1" vid="HOS 4:14">mpe babonzaka mbeka elongo na bandumba ya tempelo.</para>
  <para style="q2" vid="HOS 4:14">Bato bazangi bososoli basukaka se na libebi !<verse eid="HOS 4:14"/></para>
  <para style="b"/>
  <para style="q1">
    <verse number="15" style="v" sid="HOS 4:15"/>Ata soki yo, Isalaele, osali ekobo,</para>
  <para style="q2" vid="HOS 4:15">tika ete Yuda amikweyisa te !</para>
  <para style="b" vid="HOS 4:15"/>
  <para style="q1" vid="HOS 4:15">Kokende na Giligali te,</para>
  <para style="q2" vid="HOS 4:15">komata na Beti-Aveni te</para>
  <para style="q1" vid="HOS 4:15">mpe kolapa ndayi te na koloba :</para>
  <para style="q2" vid="HOS 4:15">« Na Kombo na Yawe ! »<verse eid="HOS 4:15"/></para>
  <para style="b"/>
  <para style="q1">
    <verse number="16" style="v" sid="HOS 4:16"/>Mpo ete bato ya Isalaele bazali mito makasi</para>
  <para style="q2" vid="HOS 4:16">lokola ngombe ya mwasi oyo etomboki,</para>
  <para style="q1" vid="HOS 4:16">ndenge nini Yawe akoka koleisa bango</para>
  <para style="q2" vid="HOS 4:16">lokola bana meme kati na bilanga minene ?<verse eid="HOS 4:16"/></para>
  <para style="q1">
    <verse number="17" style="v" sid="HOS 4:17"/>Efrayimi asangani na banzambe ya bikeko :</para>
  <para style="q2" vid="HOS 4:17">tika ye akoba bongo !<verse eid="HOS 4:17"/></para>
  <para style="q1">
    <verse number="18" style="v" sid="HOS 4:18"/>Soki kaka asilisaka komela vino,</para>
  <para style="q2" vid="HOS 4:18">amipesaka na kindumba ;</para>
  <para style="q1" vid="HOS 4:18">bakambi na yango balingaka makambo</para>
  <para style="q2" vid="HOS 4:18">oyo eyokisaka bango soni.<verse eid="HOS 4:18"/></para>
  <para style="q1">
    <verse number="19" style="v" sid="HOS 4:19"/>Mopepe moko ya makasi ekomema bango,</para>
  <para style="q2" vid="HOS 4:19">mpe bakoyoka soni mpo na bambeka na bango.<verse eid="HOS 4:19"/></para>
  <chapter eid="HOS 4"/>
  <chapter number="5" style="c" sid="HOS 5"/>
  <para style="s1">Kosambisama ya Isalaele</para>
  <para style="q1">
    <verse number="1" style="v" sid="HOS 5:1"/>Bino Banganga-Nzambe, boyoka !</para>
  <para style="q2" vid="HOS 5:1">Bino bana ya Isalaele, bofungola matoyi !</para>
  <para style="q1" vid="HOS 5:1">Bino mpe bato oyo bosalaka</para>
  <para style="q2" vid="HOS 5:1">na ndako ya mokonzi, boyoka !</para>
  <para style="q1" vid="HOS 5:1">Ezali bino nde bosengelaki kosambisa,</para>
  <para style="q2" vid="HOS 5:1">kasi bozalaki lokola motambo, na Mitsipa,</para>
  <para style="q2" vid="HOS 5:1">mpe lokola monyama batanda, na Tabori.<verse eid="HOS 5:1"/></para>
  <para style="q1">
    <verse number="2" style="v" sid="HOS 5:2"/>Batomboki batimolaki libulu ya mozindo ;</para>
  <para style="q2" vid="HOS 5:2">mpe Ngai nakopesa bango nyonso etumbu.<verse eid="HOS 5:2"/></para>
  <para style="q1">
    <verse number="3" style="v" sid="HOS 5:3"/>Nayebi Efrayimi malamu penza ;</para>
  <para style="q2" vid="HOS 5:3">mpe Isalaele azali ya kobombama te na miso na Ngai.</para>
  <para style="q1" vid="HOS 5:3">Efrayimi, awa omipesaki na kindumba,</para>
  <para style="q2" vid="HOS 5:3">Isalaele mobimba akomi mbindo mpo na yango.<verse eid="HOS 5:3"/></para>
  <para style="b"/>
  <para style="q1">
    <verse number="4" style="v" sid="HOS 5:4"/>Misala na bango ezali kopekisa bango</para>
  <para style="q2" vid="HOS 5:4">kozonga epai ya Nzambe na bango,</para>
  <para style="q1" vid="HOS 5:4">mpo ete molimo ya kindumba evandi kati na mitema na bango,</para>
  <para style="q2" vid="HOS 5:4">bazali koyeba Yawe te.<verse eid="HOS 5:4"/></para>
  <para style="q1">
    <verse number="5" style="v" sid="HOS 5:5"/>Lolendo ya Isalaele ezali kofunda bango ;</para>
  <para style="q2" vid="HOS 5:5">ezala bato ya Efrayimi to ya Isalaele</para>
  <para style="q1" vid="HOS 5:5">bakokweya mpo na masumu na bango ;</para>
  <para style="q2" vid="HOS 5:5">bato ya Yuda mpe bakokweya elongo na bango.<verse eid="HOS 5:5"/></para>
  <para style="q1">
    <verse number="6" style="v" sid="HOS 5:6"/>Tango bakokende koluka Yawe,</para>
  <para style="q2" vid="HOS 5:6">elongo na bangombe mpe bameme na bango,</para>
  <para style="q1" vid="HOS 5:6">bakomona Ye te,</para>
  <para style="q2" vid="HOS 5:6">pamba te akabwanaki na bango.<verse eid="HOS 5:6"/></para>
  <para style="q1">
    <verse number="7" style="v" sid="HOS 5:7"/>Bazali sembo te liboso ya Yawe,</para>
  <para style="q2" vid="HOS 5:7">baboti bana makangu ;</para>
  <para style="q1" vid="HOS 5:7">sik’oyo, bafeti na bango ya ebandeli ya sanza</para>
  <para style="q2" vid="HOS 5:7">ekoboma bango nzela moko na bomengo na bango.<verse eid="HOS 5:7"/></para>
  <para style="q1">
    <verse number="8" style="v" sid="HOS 5:8"/>Bobeta kelelo, na Gibea,</para>
  <para style="q2" vid="HOS 5:8">mpe liseke, kuna na Rama !</para>
  <para style="q1" vid="HOS 5:8">Bobeta lolaka ya bitumba na Beti-Aveni !</para>
  <para style="q2" vid="HOS 5:8">Oh Benjame, keba !<verse eid="HOS 5:8"/></para>
  <para style="q1">
    <verse number="9" style="v" sid="HOS 5:9"/>Efrayimi akobebisama na mokolo ya etumbu na ye.</para>
  <para style="q2" vid="HOS 5:9">Nazali koloba makambo ya solo</para>
  <para style="q2" vid="HOS 5:9">kati na bikolo ya Isalaele.<verse eid="HOS 5:9"/></para>
  <para style="b"/>
  <para style="q1">
    <verse number="10" style="v" sid="HOS 5:10"/>Bakambi ya Yuda bazali lokola bato oyo bapusaka bandelo.</para>
  <para style="q2" vid="HOS 5:10">Nakopelisela bango kanda na Ngai lokola mpela.<verse eid="HOS 5:10"/></para>
  <para style="q1">
    <verse number="11" style="v" sid="HOS 5:11"/>Efrayimi azali konyokwama,</para>
  <para style="q2" vid="HOS 5:11">anyatami na etumbu,</para>
  <para style="q2" vid="HOS 5:11">pamba te akangamaki na kolanda kaka banzambe ya bikeko.<verse eid="HOS 5:11"/></para>
  <para style="q1">
    <verse number="12" style="v" sid="HOS 5:12"/>Mpe Ngai, nakomi lokola nseka na miso ya Efrayimi,</para>
  <para style="q2" vid="HOS 5:12">lokola eloko ya kopola na miso ya bato ya Yuda.<verse eid="HOS 5:12"/></para>
  <para style="b"/>
  <para style="q1">
    <verse number="13" style="v" sid="HOS 5:13"/>Tango Efrayimi amonaki bokono na ye,</para>
  <para style="q2" vid="HOS 5:13">mpe Yuda amonaki bapota na ye,</para>
  <para style="q1" vid="HOS 5:13">Efrayimi abalukaki na ngambo ya Asiri</para>
  <para style="q2" vid="HOS 5:13">mpe atindaki sango epai ya mokonzi monene</para>
  <para style="q1" vid="HOS 5:13">mpo na kozwa lisungi,</para>
  <para style="q2" vid="HOS 5:13">kasi ye akokoka kobikisa mpe kosilisa bapota na yo te.<verse eid="HOS 5:13"/></para>
  <para style="q1">
    <verse number="14" style="v" sid="HOS 5:14"/>Pamba te nakozala lokola nkosi liboso ya Efrayimi,</para>
  <para style="q2" vid="HOS 5:14">mpe lokola mwana nkosi liboso ya Yuda.</para>
  <para style="q1" vid="HOS 5:14">Nakokata-kata bango na biteni mpe nakokende,</para>
  <para style="q2" vid="HOS 5:14">nakomema bango, mpe moto akobikisa bango akozala te.<verse eid="HOS 5:14"/></para>
  <para style="q1">
    <verse number="15" style="v" sid="HOS 5:15"/>Nakozonga epai na Ngai</para>
  <para style="q2" vid="HOS 5:15">kino tango bakososola mabe na bango</para>
  <para style="q1" vid="HOS 5:15">mpe bakoluka elongi na Ngai ;</para>
  <para style="q2" vid="HOS 5:15">kati na pasi, bakoluka Ngai makasi.<verse eid="HOS 5:15"/></para>
  <chapter eid="HOS 5"/>
  <chapter number="6" style="c" sid="HOS 6"/>
  <para style="s1">Kobongola motema ya lokuta</para>
  <para style="q2">
    <verse number="1" style="v" sid="HOS 6:1"/>Boya, tozonga epai na Yawe !</para>
  <para style="q1" vid="HOS 6:1">Akati-kati biso solo na biteni, kasi akobikisa biso ;</para>
  <para style="q2" vid="HOS 6:1">azokisaki biso, kasi akotia kisi na bapota na biso.<verse eid="HOS 6:1"/></para>
  <para style="q1">
    <verse number="2" style="v" sid="HOS 6:2"/>Sima na mikolo mibale, akopesa biso lisusu bomoi ;</para>
  <para style="q2" vid="HOS 6:2">na mokolo ya misato, akotelemisa biso lisusu</para>
  <para style="q2" vid="HOS 6:2">mpo ete tozala na bomoi liboso na Ye.<verse eid="HOS 6:2"/></para>
  <para style="q1">
    <verse number="3" style="v" sid="HOS 6:3"/>Toyeba Yawe, toluka penza koyeba Ye ;</para>
  <para style="q2" vid="HOS 6:3">ndenge tongo etanaka solo,</para>
  <para style="q1" vid="HOS 6:3">ndenge wana mpe akomonana :</para>
  <para style="q2" vid="HOS 6:3">akoya epai na biso lokola mvula,</para>
  <para style="q1" vid="HOS 6:3">lokola mvula oyo enokaka na pwasa</para>
  <para style="q2" vid="HOS 6:3">mpe epolisaka mabele.<verse eid="HOS 6:3"/></para>
  <para style="b"/>
  <para style="q1">
    <verse number="4" style="v" sid="HOS 6:4"/>Efrayimi, nasala yo lisusu nini ?</para>
  <para style="q2" vid="HOS 6:4">Yuda, nasala yo lisusu nini ?</para>
  <para style="q1" vid="HOS 6:4">Bolingo na bino mpo na Ngai ezali</para>
  <para style="q2" vid="HOS 6:4">lokola londende ya tongo,</para>
  <para style="q2" vid="HOS 6:4">lokola mamwe oyo elimwaka noki.<verse eid="HOS 6:4"/></para>
  <para style="q1">
    <verse number="5" style="v" sid="HOS 6:5"/>Yango wana, na maloba ya basakoli na Ngai,</para>
  <para style="q2" vid="HOS 6:5">nazali kokata-kata bino na biteni ;</para>
  <para style="q1" vid="HOS 6:5">na maloba ya monoko na Ngai,</para>
  <para style="q2" vid="HOS 6:5">nazali koboma bino,</para>
  <para style="q2" vid="HOS 6:5">mpe bitumbu ezali kokweyela bino lokola mokalikali.<verse eid="HOS 6:5"/></para>
  <para style="q1">
    <verse number="6" style="v" sid="HOS 6:6"/>Pamba te nasepelaka na boboto koleka mbeka,</para>
  <para style="q2" vid="HOS 6:6">mpe na boyebi ya Nzambe koleka mbeka ya kotumba.<verse eid="HOS 6:6"/></para>
  <para style="q1">
    <verse number="7" style="v" sid="HOS 6:7"/>Ndenge kaka Adamu asalaki,</para>
  <para style="q2" vid="HOS 6:7">bango mpe babukaki boyokani na Ngai ;</para>
  <para style="q2" vid="HOS 6:7">kuna, bazalaki sembo te liboso na Ngai.<verse eid="HOS 6:7"/></para>
  <para style="q1">
    <verse number="8" style="v" sid="HOS 6:8"/>Galadi ezali engumba ya bato mabe,</para>
  <para style="q2" vid="HOS 6:8">etonda na bilembo ya makila.<verse eid="HOS 6:8"/></para>
  <para style="q1">
    <verse number="9" style="v" sid="HOS 6:9"/>Ndenge babomi babombamaka</para>
  <para style="q2" vid="HOS 6:9">mpo na koluka kosala bato mabe,</para>
  <para style="q1" vid="HOS 6:9">ndenge wana mpe Banganga-Nzambe basalaka :</para>
  <para style="q2" vid="HOS 6:9">babomaka bato na nzela ya Sishemi ;</para>
  <para style="q2" vid="HOS 6:9">ezali likambo ya somo penza !<verse eid="HOS 6:9"/></para>
  <para style="q1">
    <verse number="10" style="v" sid="HOS 6:10"/>Kati na libota ya Isalaele,</para>
  <para style="q2" vid="HOS 6:10">namonaki makambo ya somo makasi :</para>
  <para style="q1" vid="HOS 6:10">Efrayimi amipesaki na kindumba,</para>
  <para style="q2" vid="HOS 6:10">mpe Isalaele akomaki mbindo.<verse eid="HOS 6:10"/></para>
  <para style="b"/>
  <para style="q1">
    <verse number="11" style="v" sid="HOS 6:11"/>Yo mpe lisusu, Yuda,</para>
  <para style="q2" vid="HOS 6:11">tango ya kobuka mbuma ebongisami mpo na yo,</para>
  <para style="q1" vid="HOS 6:11">sima na Ngai kozongisa bomengo ya bato na Ngai.<verse eid="HOS 6:11"/></para>
  <chapter eid="HOS 6"/>
  <chapter number="7" style="c" sid="HOS 7"/>
  <para style="q2">
    <verse number="1" style="v" sid="HOS 7:1"/>Tango kaka nalingaki kobikisa Isalaele,</para>
  <para style="q1" vid="HOS 7:1">masumu ya Efrayimi</para>
  <para style="q2" vid="HOS 7:1">mpe mabe ya Samari</para>
  <para style="q1" vid="HOS 7:1">ebimaki na pwasa,</para>
  <para style="q2" vid="HOS 7:1">mpo ete batambolaki na lokuta ;</para>
  <para style="q1" vid="HOS 7:1">miyibi babukaki bandako</para>
  <para style="q2" vid="HOS 7:1">mpe bato mabe babotolaki bato biloko kati na babalabala.<verse eid="HOS 7:1"/></para>
  <para style="q1">
    <verse number="2" style="v" sid="HOS 7:2"/>Bamilobelaka te, kati na mitema na bango,</para>
  <para style="q2" vid="HOS 7:2">ete Ngai nabosanaka te mabe nyonso oyo basalaka ;</para>
  <para style="q1" vid="HOS 7:2">sik’oyo, misala na bango ya mabe ezingeli bango,</para>
  <para style="q2" vid="HOS 7:2">ezali tango nyonso liboso na Ngai.<verse eid="HOS 7:2"/></para>
  <para style="b"/>
  <para style="q1">
    <verse number="3" style="v" sid="HOS 7:3"/>Basepelisaka mokonzi</para>
  <para style="q2" vid="HOS 7:3">na nzela ya misala na bango ya mabe ;</para>
  <para style="q1" vid="HOS 7:3">basepelisaka mpe bakambi</para>
  <para style="q2" vid="HOS 7:3">na nzela ya lokuta na bango.<verse eid="HOS 7:3"/></para>
  <para style="q1">
    <verse number="4" style="v" sid="HOS 7:4"/>Bango nyonso bazali bandumba,</para>
  <para style="q2" vid="HOS 7:4">bapelaka na posa lokola moto ya fulu ya mapa,</para>
  <para style="q1" vid="HOS 7:4">oyo molambi mapa akobaka te kobakisa koni,</para>
  <para style="q2" vid="HOS 7:4">wuta na tango asangisaki farine kino mapa evimba.<verse eid="HOS 7:4"/></para>
  <para style="q1">
    <verse number="5" style="v" sid="HOS 7:5"/>Na mokolo ya feti ya mokonzi na biso,</para>
  <para style="q2" vid="HOS 7:5">bakambi balangwaka masanga</para>
  <para style="q2" vid="HOS 7:5">mpe mokonzi asanganaka na batioli.<verse eid="HOS 7:5"/></para>
  <para style="q1">
    <verse number="6" style="v" sid="HOS 7:6"/>Wana mitema na bango epelaka lokola moto ya fulu,</para>
  <para style="q2" vid="HOS 7:6">bapusanaka pene na ye na mayele mabe.</para>
  <para style="q1" vid="HOS 7:6">Butu mobimba, balalaka na kanda ;</para>
  <para style="q2" vid="HOS 7:6">mpe na tongo, kanda yango ekomaka kopela lokola moto.<verse eid="HOS 7:6"/></para>
  <para style="q1">
    <verse number="7" style="v" sid="HOS 7:7"/>Bango nyonso bapelaka lokola moto ya fulu,</para>
  <para style="q2" vid="HOS 7:7">batumbaka bakambi na bango ;</para>
  <para style="q1" vid="HOS 7:7">mpe bakonzi na bango nyonso bakweyaka,</para>
  <para style="q2" vid="HOS 7:7">moko te kati na bango abelelaka Ngai.<verse eid="HOS 7:7"/></para>
  <para style="b"/>
  <para style="q1">
    <verse number="8" style="v" sid="HOS 7:8"/>Efrayimi asangani na bikolo mosusu,</para>
  <para style="q2" vid="HOS 7:8">akomi lokola galeti oyo ebela malamu te.<verse eid="HOS 7:8"/></para>
  <para style="q1">
    <verse number="9" style="v" sid="HOS 7:9"/>Bapaya bazali kosilisa ye makasi,</para>
  <para style="q2" vid="HOS 7:9">kasi ye azali kososola yango te.</para>
  <para style="q1" vid="HOS 7:9">Azali kokoma mobange,</para>
  <para style="q2" vid="HOS 7:9">kasi azali kososola yango te.<verse eid="HOS 7:9"/></para>
  <para style="b"/>
  <para style="q1">
    <verse number="10" style="v" sid="HOS 7:10"/>Lolendo ya Isalaele ezali kofunda ye,</para>
  <para style="q2" vid="HOS 7:10">kasi azali komona nyonso wana pamba :</para>
  <para style="q1" vid="HOS 7:10">azongeli te Yawe, Nzambe na ye ;</para>
  <para style="q2" vid="HOS 7:10">mpe atako bongo, azali kaka koluka Ye te !<verse eid="HOS 7:10"/></para>
  <para style="b"/>
  <para style="q1">
    <verse number="11" style="v" sid="HOS 7:11"/>Efrayimi akomi lokola ebenga</para>
  <para style="q2" vid="HOS 7:11">oyo ekosamaka na bopete mpe ezangi mayele :</para>
  <para style="q1" vid="HOS 7:11">azali kosenga lisungi epai ya Ejipito,</para>
  <para style="q2" vid="HOS 7:11">kasi azali mpe kokende na Asiri.<verse eid="HOS 7:11"/></para>
  <para style="q1">
    <verse number="12" style="v" sid="HOS 7:12"/>Tango akendaka, nabwakelaka ye monyama</para>
  <para style="q2" vid="HOS 7:12">mpe nakangaka ye ndenge bakangaka ndeke na likolo.</para>
  <para style="q1" vid="HOS 7:12">Nakopesa ye etumbu oyo ekoki</para>
  <para style="q2" vid="HOS 7:12">kolanda ndenge nakebisaki ye</para>
  <para style="q2" vid="HOS 7:12">na tina na yango kati na lisanga.<verse eid="HOS 7:12"/></para>
  <para style="b"/>
  <para style="q1">
    <verse number="13" style="v" sid="HOS 7:13"/>Mawa na bango mpo ete bakimi mosika na Ngai !</para>
  <para style="q2" vid="HOS 7:13">Tika ete babebisama mpo ete batombokeli Ngai !</para>
  <para style="q1" vid="HOS 7:13">Wana nazalaki na Ngai kokangola bango,</para>
  <para style="q2" vid="HOS 7:13">kasi bango, basepelaki kokosela Ngai makambo !<verse eid="HOS 7:13"/></para>
  <para style="q1">
    <verse number="14" style="v" sid="HOS 7:14"/>Babelelaka Ngai te wuta na mozindo ya mitema na bango,</para>
  <para style="q2" vid="HOS 7:14">kasi balelaka na bambeto na bango.</para>
  <para style="q1" vid="HOS 7:14">Tango bamikataka banzoloko</para>
  <para style="q2" vid="HOS 7:14">mpo na kozwa ble mpe vino ya sika,</para>
  <para style="q2" vid="HOS 7:14">bakomaka nde mosika na Ngai.<verse eid="HOS 7:14"/></para>
  <para style="b"/>
  <para style="q1">
    <verse number="15" style="v" sid="HOS 7:15"/>Ezali Ngai nde nateyaki mpe nakomisaki bango makasi,</para>
  <para style="q2" vid="HOS 7:15">kasi bango bazalaka kaka na mabongisi ya kosala Ngai mabe.<verse eid="HOS 7:15"/></para>
  <para style="q1">
    <verse number="16" style="v" sid="HOS 7:16"/>Bazongelaka te Ye-Oyo-Aleki-Likolo,</para>
  <para style="q2" vid="HOS 7:16">bazali lokola tolotolo ebeba ;</para>
  <para style="q1" vid="HOS 7:16">bakambi na bango bakokufa na mopanga</para>
  <para style="q2" vid="HOS 7:16">likolo ya maloba na bango ezanga limemia.</para>
  <para style="q2" vid="HOS 7:16">Mpo na yango, bakosambwa kati na Ejipito.<verse eid="HOS 7:16"/></para>
  <chapter eid="HOS 7"/>
  <chapter number="8" style="c" sid="HOS 8"/>
  <para style="s1">Etumbu ya Isalaele</para>
  <para style="q1">
    <verse number="1" style="v" sid="HOS 8:1"/>Tia kelelo na monoko na yo !</para>
  <para style="q2" vid="HOS 8:1">Lokola mpongo, pasi ekokitela Ndako ya Yawe,</para>
  <para style="q1" vid="HOS 8:1">mpo ete babebisi boyokani na Ngai</para>
  <para style="q2" vid="HOS 8:1">mpe batombokeli Mobeko na Ngai.<verse eid="HOS 8:1"/></para>
  <para style="q1">
    <verse number="2" style="v" sid="HOS 8:2"/>Isalaele azali kobelela Ngai :</para>
  <para style="q2" vid="HOS 8:2">« Oh Nzambe na biso, toyebi Yo ! »<verse eid="HOS 8:2"/></para>
  <para style="q1">
    <verse number="3" style="v" sid="HOS 8:3"/>Kasi Isalaele abwaki makambo malamu ;</para>
  <para style="q2" vid="HOS 8:3">yango wana, monguna akolanda ye.<verse eid="HOS 8:3"/></para>
  <para style="q1">
    <verse number="4" style="v" sid="HOS 8:4"/>Batunaki Ngai te</para>
  <para style="q2" vid="HOS 8:4">tango batiaki bakonzi mpe baponaki bakambi.</para>
  <para style="q1" vid="HOS 8:4">Bamisalelaki banzambe ya bikeko</para>
  <para style="q2" vid="HOS 8:4">na palata mpe na wolo na bango</para>
  <para style="q2" vid="HOS 8:4">mpo na libebi na bango moko.<verse eid="HOS 8:4"/></para>
  <para style="q1">
    <verse number="5" style="v" sid="HOS 8:5"/>Oh Samari, nzambe na yo ya ekeko</para>
  <para style="q2" vid="HOS 8:5">ya mwana ngombe ya mobali ezali nkele !</para>
  <para style="q1" vid="HOS 8:5">Kanda na Ngai epeli mpo na kobebisa bango.</para>
  <para style="q2" vid="HOS 8:5">Kino tango nini bakokoka te kotambola na bopeto ?<verse eid="HOS 8:5"/></para>
  <para style="q1">
    <verse number="6" style="v" sid="HOS 8:6"/>Ewuti na Isalaele !</para>
  <para style="q2" vid="HOS 8:6">Ekeko wana ya mwana ngombe ya mobali,</para>
  <para style="q1" vid="HOS 8:6">ezali monyangwisi bibende na moto nde asala yango ;</para>
  <para style="q2" vid="HOS 8:6">ezali Nzambe te.</para>
  <para style="q1" vid="HOS 8:6">Bakobuka yango biteni-biteni,</para>
  <para style="q2" vid="HOS 8:6">mwana ngombe wana ya Samari.<verse eid="HOS 8:6"/></para>
  <para style="b"/>
  <para style="q1">
    <verse number="7" style="v" sid="HOS 8:7"/>« Lokola baloni mopepe,</para>
  <para style="q2" vid="HOS 8:7">bakobuka mopepe ya makasi.</para>
  <para style="q1" vid="HOS 8:7">Nzete ya ble oyo ezanga moto ebimisaka farine te.</para>
  <para style="q2" vid="HOS 8:7">Ezala soki ebimisi mito,</para>
  <para style="q2" vid="HOS 8:7">ezali bapaya nde bakolia yango.<verse eid="HOS 8:7"/></para>
  <para style="b"/>
  <para style="q1">
    <verse number="8" style="v" sid="HOS 8:8"/>Isalaele abebisami ;</para>
  <para style="q1" vid="HOS 8:8">tala bango wana kati na bikolo,</para>
  <para style="q2" vid="HOS 8:8">bazali komonana lokola biloko pamba !<verse eid="HOS 8:8"/></para>
  <para style="q1">
    <verse number="9" style="v" sid="HOS 8:9"/>Pamba te bakendeki na Asiri</para>
  <para style="q2" vid="HOS 8:9">lokola ane ya zamba oyo ezali kotelengana yango moko.</para>
  <para style="q2" vid="HOS 8:9">Efrayimi apesaki bakado epai ya bamakangu na ye.<verse eid="HOS 8:9"/></para>
  <para style="q1">
    <verse number="10" style="v" sid="HOS 8:10"/>Ata apesaki bakado kati na bikolo,</para>
  <para style="q2" vid="HOS 8:10">sik’oyo Ngai nakosangisa bango esika moko</para>
  <para style="q1" vid="HOS 8:10">mpe bakobanda kosila kokufa na se ya minyoko</para>
  <para style="q2" vid="HOS 8:10">ya mokonzi moko ya nguya.<verse eid="HOS 8:10"/></para>
  <para style="b"/>
  <para style="q1">
    <verse number="11" style="v" sid="HOS 8:11"/>Ata Efrayimi atongi bitumbelo ebele</para>
  <para style="q2" vid="HOS 8:11">mpo na kolongola masumu na ye,</para>
  <para style="q2" vid="HOS 8:11">kasi bitumbelo yango ekomemisa ye kaka masumu.<verse eid="HOS 8:11"/></para>
  <para style="q1">
    <verse number="12" style="v" sid="HOS 8:12"/>Nakomelaki bango</para>
  <para style="q2" vid="HOS 8:12">makambo ebele ya Mobeko na Ngai,</para>
  <para style="q2" vid="HOS 8:12">kasi bamonaki yango lokola eloko moko ya mopaya.<verse eid="HOS 8:12"/></para>
  <para style="q1">
    <verse number="13" style="v" sid="HOS 8:13"/>Bazali kobonza bambeka lokola likabo mpo na Ngai,</para>
  <para style="q2" vid="HOS 8:13">mpe bazali kolia misuni ;</para>
  <para style="q1" vid="HOS 8:13">kasi Yawe azali kosepela na bango te.</para>
  <para style="q2" vid="HOS 8:13">Sik’oyo, akokanisa mabe na bango</para>
  <para style="q1" vid="HOS 8:13">mpe akopesa bango etumbu</para>
  <para style="q2" vid="HOS 8:13">mpo na masumu na bango :</para>
  <para style="q2" vid="HOS 8:13">bakozonga na Ejipito.<verse eid="HOS 8:13"/></para>
  <para style="q1">
    <verse number="14" style="v" sid="HOS 8:14"/>Isalaele abosani Mokeli na ye</para>
  <para style="q2" vid="HOS 8:14">mpe atongi bandako ya kitoko ;</para>
  <para style="q1" vid="HOS 8:14">Yuda atongi bingumba ebele batonga makasi ;</para>
  <para style="q2" vid="HOS 8:14">kasi Ngai nakotinda moto kati na bingumba na bango,</para>
  <para style="q2" vid="HOS 8:14">mpe ekotumba bandako na bango ya kitoko. »<verse eid="HOS 8:14"/></para>
  <chapter eid="HOS 8"/>
  <chapter number="9" style="c" sid="HOS 9"/>
  <para style="s1">Pasi ya bowumbu</para>
  <para style="q1">
    <verse number="1" style="v" sid="HOS 9:1"/>Isalaele, kosepela te ;</para>
  <para style="q2" vid="HOS 9:1">kozala na esengo te lokola bikolo mosusu ;</para>
  <para style="q1" vid="HOS 9:1">pamba te otikaki Nzambe na yo</para>
  <para style="q2" vid="HOS 9:1">mpe okendeki kosala kindumba ;</para>
  <para style="q1" vid="HOS 9:1">osepelaki na lifuti ya kindumba</para>
  <para style="q2" vid="HOS 9:1">na bitando nyonso oyo batutelaka ble.<verse eid="HOS 9:1"/></para>
  <para style="q1">
    <verse number="2" style="v" sid="HOS 9:2"/>Etando oyo batutelaka ble mpe ekamolelo masanga ya vino</para>
  <para style="q2" vid="HOS 9:2">ekopesa bango bilei te,</para>
  <para style="q2" vid="HOS 9:2">mpe bakozanga vino ya sika.<verse eid="HOS 9:2"/></para>
  <para style="q1">
    <verse number="3" style="v" sid="HOS 9:3"/>Bakovanda lisusu te na mboka na Yawe ;</para>
  <para style="q2" vid="HOS 9:3">Efrayimi akozonga na Ejipito,</para>
  <para style="q2" vid="HOS 9:3">mpe bakolia bilei ya mbindo kati na Asiri.<verse eid="HOS 9:3"/></para>
  <para style="q1">
    <verse number="4" style="v" sid="HOS 9:4"/>Bakobonzela lisusu Yawe makabo ya masanga ya vino te,</para>
  <para style="q2" vid="HOS 9:4">mpe bambeka na bango ekosepelisa lisusu Yawe te.</para>
  <para style="q1" vid="HOS 9:4">Ekozala mpo na bango lokola bilei ya matanga :</para>
  <para style="q2" vid="HOS 9:4">bato nyonso oyo bakolia yango bakokoma mbindo ;</para>
  <para style="q1" vid="HOS 9:4">pamba te bilei na bango ekozala kaka mpo na mabumu na bango,</para>
  <para style="q2" vid="HOS 9:4">kasi ekokota te na Tempelo ya Yawe.<verse eid="HOS 9:4"/></para>
  <para style="b"/>
  <para style="q1">
    <verse number="5" style="v" sid="HOS 9:5"/>Boye, bokosala nini na mikolo ya bafeti oyo ekatama,</para>
  <para style="q2" vid="HOS 9:5">na mikolo ya bafeti ya Yawe ?<verse eid="HOS 9:5"/></para>
  <para style="q1">
    <verse number="6" style="v" sid="HOS 9:6"/>Ata soki bakimi, bakobebisama ;</para>
  <para style="q2" vid="HOS 9:6">Ejipito ekoyamba bango,</para>
  <para style="q1" vid="HOS 9:6">Mefisi ekozala kunda na bango ;</para>
  <para style="q2" vid="HOS 9:6">matiti mabe ekotonda na bibombelo palata na bango,</para>
  <para style="q2" vid="HOS 9:6">banzube ekotonda kati na bandako na bango.<verse eid="HOS 9:6"/></para>
  <para style="q1">
    <verse number="7" style="v" sid="HOS 9:7"/>Mikolo ya etumbu ezali koya,</para>
  <para style="q2" vid="HOS 9:7">mikolo ya kofuta masumu esili koya.</para>
  <para style="q1" vid="HOS 9:7">Isalaele, yeba yango !</para>
  <para style="q2" vid="HOS 9:7">Mosakoli akomi zoba,</para>
  <para style="q1" vid="HOS 9:7">moto ya Molimo abeli liboma !</para>
  <para style="q2" vid="HOS 9:7">Pamba te masumu na yo ekomi ebele penza,</para>
  <para style="q2" vid="HOS 9:7">mpe mabe na yo ekomi mingi liboso na ngai.<verse eid="HOS 9:7"/></para>
  <para style="q1">
    <verse number="8" style="v" sid="HOS 9:8"/>Mokengeli ya Efrayimi azali elongo na Nzambe na ngai,</para>
  <para style="q2" vid="HOS 9:8">azali mosakoli ;</para>
  <para style="q1" vid="HOS 9:8">Nzokande bazali kotiela ye mitambo na banzela na ye nyonso</para>
  <para style="q2" vid="HOS 9:8">mpe bazali kotelemela ye kino na Ndako ya Nzambe na ye.<verse eid="HOS 9:8"/></para>
  <para style="q1">
    <verse number="9" style="v" sid="HOS 9:9"/>Bamikotisi penza kati na mabe</para>
  <para style="q2" vid="HOS 9:9">ndenge basalaki na mikolo ya Gibea.</para>
  <para style="q1" vid="HOS 9:9">Nzambe akobosana mabe na bango te</para>
  <para style="q2" vid="HOS 9:9">mpe akopesa bango etumbu</para>
  <para style="q2" vid="HOS 9:9">mpo na masumu na bango.<verse eid="HOS 9:9"/></para>
  <para style="b"/>
  <para style="q1">
    <verse number="10" style="v" sid="HOS 9:10"/>Tango namonaki Isalaele,</para>
  <para style="q2" vid="HOS 9:10">azalaki lokola bambuma ya vino kati na esobe.</para>
  <para style="q1" vid="HOS 9:10">Tango namonaki bakoko na bino,</para>
  <para style="q2" vid="HOS 9:10">bazalaki lokola bambuma ya liboso ya nzete ya figi.</para>
  <para style="q1" vid="HOS 9:10">Kasi tango bakomaki na Bala Peori,</para>
  <para style="q2" vid="HOS 9:10">bamipesaki na nzambe oyo ya ekeko ya soni</para>
  <para style="q2" vid="HOS 9:10">mpe bakomaki nkele lokola eloko oyo bango balingaki.<verse eid="HOS 9:10"/></para>
  <para style="q1">
    <verse number="11" style="v" sid="HOS 9:11"/>Nkembo ya Efrayimi ekokima lokola ndeke,</para>
  <para style="q2" vid="HOS 9:11">wuta na mbotama,</para>
  <para style="q1" vid="HOS 9:11">wuta na zemi,</para>
  <para style="q2" vid="HOS 9:11">wuta na ebandeli ya zemi.<verse eid="HOS 9:11"/></para>
  <para style="q1">
    <verse number="12" style="v" sid="HOS 9:12"/>Ezala soki babokoli bana,</para>
  <para style="q2" vid="HOS 9:12">nakobotola bango liboso ete bakola.</para>
  <para style="q2" vid="HOS 9:12">Solo, mawa na bango tango nakopesa bango mokongo !<verse eid="HOS 9:12"/></para>
  <para style="q1">
    <verse number="13" style="v" sid="HOS 9:13"/>Nazali komona Efrayimi lokola engumba Tiri</para>
  <para style="q2" vid="HOS 9:13">oyo etongama na likolo ya mabele ya kitoko ;</para>
  <para style="q2" vid="HOS 9:13">nzokande, Efrayimi akokaba bana na ye na mobomi.<verse eid="HOS 9:13"/></para>
  <para style="q1">
    <verse number="14" style="v" sid="HOS 9:14"/>Oh Yawe, pesa bango…</para>
  <para style="q2" vid="HOS 9:14">Okopesa bango nini ?</para>
  <para style="q1" vid="HOS 9:14">Pesa bango mabumu oyo esopaka bazemi,</para>
  <para style="q2" vid="HOS 9:14">mpe mabele oyo ekawuka.<verse eid="HOS 9:14"/></para>
  <para style="b"/>
  <para style="q1">
    <verse number="15" style="v" sid="HOS 9:15"/>Nayinaki bango mpo na mabe na bango nyonso</para>
  <para style="q2" vid="HOS 9:15">oyo basalaki na Giligali ;</para>
  <para style="q1" vid="HOS 9:15">Nakobengana bango na Ndako na Ngai</para>
  <para style="q2" vid="HOS 9:15">mpo na misala na bango ya mabe.</para>
  <para style="q1" vid="HOS 9:15">Nakolinga bango lisusu te,</para>
  <para style="q2" vid="HOS 9:15">pamba te bakonzi na bango nyonso bazali batomboki.<verse eid="HOS 9:15"/></para>
  <para style="q1">
    <verse number="16" style="v" sid="HOS 9:16"/>Efrayimi alembi,</para>
  <para style="q2" vid="HOS 9:16">misisa na ye ekawuki ;</para>
  <para style="q1" vid="HOS 9:16">akobota lisusu bambuma te ;</para>
  <para style="q2" vid="HOS 9:16">ata soki baboti bana,</para>
  <para style="q2" vid="HOS 9:16">nakoboma bana na bango oyo balingaka mingi.<verse eid="HOS 9:16"/></para>
  <para style="b"/>
  <para style="q1">
    <verse number="17" style="v" sid="HOS 9:17"/>Nzambe na ngai akobwaka bango,</para>
  <para style="q2" vid="HOS 9:17">pamba te batosaki Ye te,</para>
  <para style="q2" vid="HOS 9:17">mpe bakokoma koyengayenga kati na bikolo.<verse eid="HOS 9:17"/></para>
  <para style="b"/>
  <chapter eid="HOS 9"/>
  <chapter number="10" style="c" sid="HOS 10"/>
  <para style="q1">
    <verse number="1" style="v" sid="HOS 10:1"/>Isalaele azalaki lokola nzete ya vino ya bitape ebele,</para>
  <para style="q2" vid="HOS 10:1">azalaki kobota mbuma mpo na ye moko.</para>
  <para style="q1" vid="HOS 10:1">Ndenge azalaki kobota mbuma ebele,</para>
  <para style="q2" vid="HOS 10:1">ndenge wana mpe atongaki bitumbelo ebele ;</para>
  <para style="q1" vid="HOS 10:1">ndenge mabele na ye ekomaki kitoko,</para>
  <para style="q2" vid="HOS 10:1">ndenge wana mpe abongisaki mabanga na ye ya bule.<verse eid="HOS 10:1"/></para>
  <para style="q1">
    <verse number="2" style="v" sid="HOS 10:2"/>Mitema na bango etondi na mabe</para>
  <para style="q2" vid="HOS 10:2">mpe basengeli sik’oyo kofuta masumu na bango.</para>
  <para style="q1" vid="HOS 10:2">Ye moko Yawe akokaba bitumbelo na bango</para>
  <para style="q2" vid="HOS 10:2">mpe akopanza mabanga na bango ya bule.<verse eid="HOS 10:2"/></para>
  <para style="b"/>
  <para style="q1">
    <verse number="3" style="v" sid="HOS 10:3"/>Boye bakoloba :</para>
  <para style="q2" vid="HOS 10:3">« Tozali na mokonzi te,</para>
  <para style="q1" vid="HOS 10:3">pamba te totosaki Yawe te.</para>
  <para style="q2" vid="HOS 10:3">Ata tozalaki na mokonzi,</para>
  <para style="q2" vid="HOS 10:3">akokaki kosala nini mpo na biso ? »<verse eid="HOS 10:3"/></para>
  <para style="q1">
    <verse number="4" style="v" sid="HOS 10:4"/>Bapesaka bilaka ebele,</para>
  <para style="q2" vid="HOS 10:4">balapaka ndayi ya lokuta</para>
  <para style="q1" vid="HOS 10:4">mpe basalaka boyokani.</para>
  <para style="q2" vid="HOS 10:4">Boye, bosembo ekomi lokola matiti ya ngenge</para>
  <para style="q2" vid="HOS 10:4">oyo ekolaka na bisika oyo bakataka bilanga.<verse eid="HOS 10:4"/></para>
  <para style="q1">
    <verse number="5" style="v" sid="HOS 10:5"/>Bavandi ya Samari bazali kolenga</para>
  <para style="q2" vid="HOS 10:5">mpo na mwana ngombe ya mwasi ya Beti-Aveni ;</para>
  <para style="q1" vid="HOS 10:5">bato na yango mpe Banganga-Nzambe</para>
  <para style="q2" vid="HOS 10:5">oyo bagumbamelaka ekeko ya mwana ngombe</para>
  <para style="q1" vid="HOS 10:5">bakosala matanga na tina na yango.</para>
  <para style="q2" vid="HOS 10:5">Tika ete basepela lelo</para>
  <para style="q1" vid="HOS 10:5">mpo ete nkembo ya mwana ngombe</para>
  <para style="q2" vid="HOS 10:5">elongwe kati na bango.<verse eid="HOS 10:5"/></para>
  <para style="q1">
    <verse number="6" style="v" sid="HOS 10:6"/>Bakomema ekeko ya mwana ngombe yango na Asiri</para>
  <para style="q2" vid="HOS 10:6">lokola likabo mpo na mokonzi monene.</para>
  <para style="q1" vid="HOS 10:6">Efrayimi akoyoka soni,</para>
  <para style="q2" vid="HOS 10:6">mpe Isalaele akosambwa</para>
  <para style="q2" vid="HOS 10:6">mpo na mabongisi oyo basalaki.<verse eid="HOS 10:6"/></para>
  <para style="b"/>
  <para style="q1">
    <verse number="7" style="v" sid="HOS 10:7"/>Mokili ya Samari mpe mokonzi na yango</para>
  <para style="q2" vid="HOS 10:7">bakotiola likolo ya mayi</para>
  <para style="q2" vid="HOS 10:7">lokola mwa eteni ya nzete ya kokawuka.<verse eid="HOS 10:7"/></para>
  <para style="q1">
    <verse number="8" style="v" sid="HOS 10:8"/>Bisambelo ya likolo ya bangomba ya Beti-Aveni</para>
  <para style="q2" vid="HOS 10:8">epai wapi Isalaele azalaki kosala masumu ekobebisama.</para>
  <para style="q1" vid="HOS 10:8">Banzube mpe basende ekobota na bitumbelo na bango</para>
  <para style="q2" vid="HOS 10:8">mpe ekozipa yango.</para>
  <para style="q1" vid="HOS 10:8">Bongo bakoloba na bangomba milayi : « Bozipa biso ! »</para>
  <para style="q2" vid="HOS 10:8">Mpe bakoloba na bangomba mikuse : « Bokweyela biso ! »<verse eid="HOS 10:8"/></para>
  <para style="b"/>
  <para style="q1">
    <verse number="9" style="v" sid="HOS 10:9"/>Isalaele, osalaki masumu wuta na mokolo ya Gibea</para>
  <para style="q2" vid="HOS 10:9">mpe obongwani te.</para>
  <para style="q2" vid="HOS 10:9">Boni, bitumba ekomeli bato mabe ya Gibea te ?<verse eid="HOS 10:9"/></para>
  <para style="q1">
    <verse number="10" style="v" sid="HOS 10:10"/>Nakopesa bango etumbu ndenge nalingi ;</para>
  <para style="q2" vid="HOS 10:10">bato ya bikolo ya bapaya bakosalela bango likita</para>
  <para style="q1" vid="HOS 10:10">mpe bakokanga bango minyololo</para>
  <para style="q2" vid="HOS 10:10">likolo ya masumu mibale oyo basalaki.<verse eid="HOS 10:10"/></para>
  <para style="b"/>
  <para style="q1">
    <verse number="11" style="v" sid="HOS 10:11"/>Efrayimi azali lokola mwana ngombe ya mwasi</para>
  <para style="q2" vid="HOS 10:11">oyo babokola malamu,</para>
  <para style="q1" vid="HOS 10:11">alingaka kobeta ble ;</para>
  <para style="q2" vid="HOS 10:11">kasi nakotia ekangiseli na kingo na ye ya kitoko.</para>
  <para style="q1" vid="HOS 10:11">Nakotambolisa Efrayimi lokola mpunda,</para>
  <para style="q2" vid="HOS 10:11">Yuda akobalola mabele,</para>
  <para style="q2" vid="HOS 10:11">Jakobi akopanza-panza yango.<verse eid="HOS 10:11"/></para>
  <para style="q1">
    <verse number="12" style="v" sid="HOS 10:12"/>Bolona bosembo mpo na bino moko</para>
  <para style="q2" vid="HOS 10:12">mpe bokobuka mbuma ya bolingo ya solo.</para>
  <para style="q1" vid="HOS 10:12">Bomikatela bilanga ya sika,</para>
  <para style="q2" vid="HOS 10:12">pamba te tango ya koluka Yawe ekoki</para>
  <para style="q2" vid="HOS 10:12">kino tango akoya kosopela bino bosembo.<verse eid="HOS 10:12"/></para>
  <para style="q1">
    <verse number="13" style="v" sid="HOS 10:13"/>Bolonaki makambo mabe,</para>
  <para style="q2" vid="HOS 10:13">bobukaki mpe makambo mabe</para>
  <para style="q1" vid="HOS 10:13">mpe boliaki mbuma ya lokuta,</para>
  <para style="q2" vid="HOS 10:13">pamba te botiaki elikya na makasi</para>
  <para style="q2" vid="HOS 10:13">mpe na ebele ya basoda na bino.<verse eid="HOS 10:13"/></para>
  <para style="q1">
    <verse number="14" style="v" sid="HOS 10:14"/>Yango wana, lokito ya bitumba ekoyokana kati na yo,</para>
  <para style="q2" vid="HOS 10:14">bandako na yo nyonso oyo batonga makasi ekobebisama ;</para>
  <para style="q1" vid="HOS 10:14">ndenge Salimani abebisaki Beti-Aribeli</para>
  <para style="q2" vid="HOS 10:14">na mokolo ya bitumba,</para>
  <para style="q1" vid="HOS 10:14">tango bamama mpe bana na bango</para>
  <para style="q2" vid="HOS 10:14">bakweyaki na mabele.<verse eid="HOS 10:14"/></para>
  <para style="q1">
    <verse number="15" style="v" sid="HOS 10:15"/>Beteli, makambo oyo ekokomela yo</para>
  <para style="q2" vid="HOS 10:15">mpo ete mabe na yo eleki ndelo.</para>
  <para style="q1" vid="HOS 10:15">Tango mokolo yango ekokoka,</para>
  <para style="q2" vid="HOS 10:15">mokonzi ya Isalaele akozala lisusu te.<verse eid="HOS 10:15"/></para>
  <chapter eid="HOS 10"/>
  <chapter number="11" style="c" sid="HOS 11"/>
  <para style="s1">Bolingo na Nzambe mpo na Isalaele</para>
  <para style="q1">
    <verse number="1" style="v" sid="HOS 11:1"/>Tango Isalaele azalaki nanu elenge, nalingaki ye,</para>
  <para style="q2" vid="HOS 11:1">mpe nabengaki mwana na ngai libanda ya Ejipito.<verse eid="HOS 11:1"/></para>
  <para style="q1">
    <verse number="2" style="v" sid="HOS 11:2"/>Kasi tango nyonso bazalaki kobenga ye,</para>
  <para style="q2" vid="HOS 11:2">tango nyonso mpe azalaki kokima mosika na Ngai.</para>
  <para style="q1" vid="HOS 11:2">Bazalaki kobonzela banzambe ya Bala mbeka</para>
  <para style="q2" vid="HOS 11:2">mpe kotumbela bikeko malasi ya ansa.<verse eid="HOS 11:2"/></para>
  <para style="q1">
    <verse number="3" style="v" sid="HOS 11:3"/>Ezalaki Ngai nde nalakisaki Efrayimi</para>
  <para style="q2" vid="HOS 11:3">ndenge ya kotambola ;</para>
  <para style="q1" vid="HOS 11:3">namemaki bango na maboko na Ngai,</para>
  <para style="q2" vid="HOS 11:3">kasi basosolaki te</para>
  <para style="q2" vid="HOS 11:3">ete Ngai nde nazalaki kobatela bango.<verse eid="HOS 11:3"/></para>
  <para style="q1">
    <verse number="4" style="v" sid="HOS 11:4"/>Natambolisaki bango na motema ya esengo mpe ya bolingo ;</para>
  <para style="q2" vid="HOS 11:4">nalongolaki bango ekangiseli na bakingo</para>
  <para style="q2" vid="HOS 11:4">mpe namikitisaki mpo na koleisa bango.<verse eid="HOS 11:4"/></para>
  <para style="b"/>
  <para style="q1">
    <verse number="5" style="v" sid="HOS 11:5"/>Lokola baboyi kozonga epai na Ngai,</para>
  <para style="q2" vid="HOS 11:5">bakozonga mpe na mokili ya Ejipito te,</para>
  <para style="q2" vid="HOS 11:5">kasi mokili ya Asiri nde ekozala mokonzi na bango.<verse eid="HOS 11:5"/></para>
  <para style="q1">
    <verse number="6" style="v" sid="HOS 11:6"/>Mopanga ekokota na bingumba na bango,</para>
  <para style="q2" vid="HOS 11:6">ekobuka bikangelo ya bikuke na bango</para>
  <para style="q2" vid="HOS 11:6">mpe ekosukisa mabongisi na bango.<verse eid="HOS 11:6"/></para>
  <para style="q1">
    <verse number="7" style="v" sid="HOS 11:7"/>Bato na Ngai batingami kaka kopesa Ngai mokongo.</para>
  <para style="q2" vid="HOS 11:7">Ata babengi bango ete bakende epai na Ye-Oyo-Aleki-Likolo,</para>
  <para style="q2" vid="HOS 11:7">moko te kati na bango azali kopesa Ye lokumu.<verse eid="HOS 11:7"/></para>
  <para style="s1">Bolingo ekolonga</para>
  <para style="q1">
    <verse number="8" style="v" sid="HOS 11:8"/>Efrayimi, ekobanda ndenge nini nasundola yo ?</para>
  <para style="q2" vid="HOS 11:8">Isalaele, ndenge nini natika yo okende kaka boye ?</para>
  <para style="q1" vid="HOS 11:8">Mpo na nini nasala yo makambo</para>
  <para style="q2" vid="HOS 11:8">oyo nasalaka engumba ya Adima ?</para>
  <para style="q1" vid="HOS 11:8">Okanisi ete Ngai nakoki penza kokomisa yo</para>
  <para style="q2" vid="HOS 11:8">lokola engumba ya Tseboyimi ?</para>
  <para style="q1" vid="HOS 11:8">Motema na Ngai ebaluki kati na Ngai</para>
  <para style="q2" vid="HOS 11:8">mpe natondi na mawa makasi.<verse eid="HOS 11:8"/></para>
  <para style="q1">
    <verse number="9" style="v" sid="HOS 11:9"/>Nakosala te kolanda kanda na Ngai ya makasi,</para>
  <para style="q2" vid="HOS 11:9">nakobebisa lisusu Efrayimi te.</para>
  <para style="q1" vid="HOS 11:9">Pamba te Ngai, nazali Nzambe, nazali moto te !</para>
  <para style="q2" vid="HOS 11:9">Nazali Mosantu, Ngai oyo nazali kati na bino ;</para>
  <para style="q2" vid="HOS 11:9">nakoya lisusu na kanda te.<verse eid="HOS 11:9"/></para>
  <para style="q1">
    <verse number="10" style="v" sid="HOS 11:10"/>Bakolanda Yawe !</para>
  <para style="q2" vid="HOS 11:10">Yawe akoganga lokola nkosi.</para>
  <para style="q1" vid="HOS 11:10">Tango akoganga,</para>
  <para style="q2" vid="HOS 11:10">bana na Ye bakoya na kolenga wuta na weste.<verse eid="HOS 11:10"/></para>
  <para style="q1">
    <verse number="11" style="v" sid="HOS 11:11"/>Bakoya na kolenga</para>
  <para style="q2" vid="HOS 11:11">lokola bandeke wuta na Ejipito,</para>
  <para style="q1" vid="HOS 11:11">lokola bibenga wuta na Asiri.</para>
  <para style="q2" vid="HOS 11:11">Nakovandisa bango na bandako na bango,</para>
  <para style="q2" vid="HOS 11:11">elobi Yawe.<verse eid="HOS 11:11"/></para>
  <chapter eid="HOS 11"/>
  <chapter number="12" style="c" sid="HOS 12"/>
  <para style="ms1">Kozonga epai na Yawe : nzela ya lobiko</para>
  <para style="s1">Masumu ya Isalaele</para>
  <para style="q1">
    <verse number="1" style="v" sid="HOS 12:1"/>Efrayimi azingeli Ngai na lokuta,</para>
  <para style="q2" vid="HOS 12:1">mpe libota ya Isalaele, na kokosa ;</para>
  <para style="q1" vid="HOS 12:1">kasi Yuda azali nanu kotambola elongo na Nzambe,</para>
  <para style="q2" vid="HOS 12:1">elongo na Mosantu ya solo.<verse eid="HOS 12:1"/></para>
  <para style="q1">
    <verse number="2" style="v" sid="HOS 12:2"/>Efrayimi aliaka mopepe ;</para>
  <para style="q2" vid="HOS 12:2">mikolo nyonso, alandaka mopepe ya este ;</para>
  <para style="q1" vid="HOS 12:2">mosala na ye kokosa mpe kosala bato mabe.</para>
  <para style="q2" vid="HOS 12:2">Asalaka boyokani elongo na Asiri</para>
  <para style="q2" vid="HOS 12:2">mpe atindaka mafuta ya olive na Ejipito.<verse eid="HOS 12:2"/></para>
  <para style="q1">
    <verse number="3" style="v" sid="HOS 12:3"/>Yawe alingi kosamba na Yuda ;</para>
  <para style="q2" vid="HOS 12:3">akopesa Jakobi etumbu kolanda etamboli na ye</para>
  <para style="q2" vid="HOS 12:3">mpe akofuta ye kolanda misala na ye.<verse eid="HOS 12:3"/></para>
  <para style="q1">
    <verse number="4" style="v" sid="HOS 12:4"/>Na libumu ya mama na bango,</para>
  <para style="q2" vid="HOS 12:4">akangaki ndeko na ye ya mobali na litambe ;</para>
  <para style="q2" vid="HOS 12:4">tango akomaki mokolo, abundaki na Nzambe.<verse eid="HOS 12:4"/></para>
  <para style="q1">
    <verse number="5" style="v" sid="HOS 12:5"/>Abundaki na anjelu mpe alongaki,</para>
  <para style="q2" vid="HOS 12:5">alelaki mpe asengaki ngolu na ye.</para>
  <para style="q1" vid="HOS 12:5">Jakobi akutanaki na ye na Beteli,</para>
  <para style="q2" vid="HOS 12:5">mpe ezali kuna nde asololaki na ye.<verse eid="HOS 12:5"/></para>
  <para style="q1">
    <verse number="6" style="v" sid="HOS 12:6"/>Yawe Nzambe, Mokonzi ya mampinga,</para>
  <para style="q2" vid="HOS 12:6">Kombo na Ye ya lokumu ezali Yawe.<verse eid="HOS 12:6"/></para>
  <para style="b"/>
  <para style="q1">
    <verse number="7" style="v" sid="HOS 12:7"/>Kasi yo, osengeli kozonga epai ya Nzambe na yo ;</para>
  <para style="q2" vid="HOS 12:7">batela bolingo mpe bosembo</para>
  <para style="q2" vid="HOS 12:7">mpe tia tango nyonso elikya na Nzambe na yo.<verse eid="HOS 12:7"/></para>
  <para style="q1">
    <verse number="8" style="v" sid="HOS 12:8"/>Bato ya Kanana basalelaka</para>
  <para style="q2" vid="HOS 12:8">emekelo kilo ya lokuta,</para>
  <para style="q2" vid="HOS 12:8">balingaka kaka kokosa.<verse eid="HOS 12:8"/></para>
  <para style="b"/>
  <para style="q1">
    <verse number="9" style="v" sid="HOS 12:9"/>Efrayimi alobaka na lolendo nyonso :</para>
  <para style="q2" vid="HOS 12:9">« Ngai nazali mozwi, nakomi na bozwi mingi.</para>
  <para style="q1" vid="HOS 12:9">Na mosala na Ngai nyonso, bakotikala komona Ngai</para>
  <para style="q2" vid="HOS 12:9">na mbeba ata moko te oyo bakoki kobenga lisumu. »<verse eid="HOS 12:9"/></para>
  <para style="b"/>
  <para style="q1">
    <verse number="10" style="v" sid="HOS 12:10"/>Nazali Yawe, Nzambe na yo,</para>
  <para style="q2" vid="HOS 12:10">oyo abimisaki yo wuta na Ejipito ;</para>
  <para style="q1" vid="HOS 12:10">nakosala ete ovanda lisusu na se ya bandako ya kapo</para>
  <para style="q2" vid="HOS 12:10">lokola na mikolo ya bafeti na yo, oyo ekatama.<verse eid="HOS 12:10"/></para>
  <para style="q1">
    <verse number="11" style="v" sid="HOS 12:11"/>Nalobaki na nzela ya basakoli,</para>
  <para style="q2" vid="HOS 12:11">napesaki bango bimoniseli ebele</para>
  <para style="q2" vid="HOS 12:11">mpe nalobaki na masese na nzela na bango.<verse eid="HOS 12:11"/></para>
  <para style="q1">
    <verse number="12" style="v" sid="HOS 12:12"/>Lokola Galadi etondi na mabe,</para>
  <para style="q2" vid="HOS 12:12">ekokoma eloko pamba</para>
  <para style="q1" vid="HOS 12:12">mpo ete bato na yango babonzaki</para>
  <para style="q2" vid="HOS 12:12">bangombe ya mibali na Giligali ;</para>
  <para style="q1" vid="HOS 12:12">mpe bitumbelo na bango ekobukama</para>
  <para style="q2" vid="HOS 12:12">mpe ekokoma mipiku ya mabanga</para>
  <para style="q2" vid="HOS 12:12">kati na banzela ya mikala ya bilanga.<verse eid="HOS 12:12"/></para>
  <para style="q1">
    <verse number="13" style="v" sid="HOS 12:13"/>Jakobi akimaki na mokili ya Siri ;</para>
  <para style="q2" vid="HOS 12:13">Isalaele asalaki mosala mpo na kozwa mwasi ;</para>
  <para style="q1" vid="HOS 12:13">mpe mpo na kobala mwasi yango,</para>
  <para style="q2" vid="HOS 12:13">andimaki kokoma mobateli bibwele.<verse eid="HOS 12:13"/></para>
  <para style="q1">
    <verse number="14" style="v" sid="HOS 12:14"/>Yawe asalelaki mosakoli</para>
  <para style="q2" vid="HOS 12:14">mpo na kobimisa Isalaele wuta na Ejipito,</para>
  <para style="q2" vid="HOS 12:14">abatelaki ye na nzela ya mosakoli.<verse eid="HOS 12:14"/></para>
  <para style="b"/>
  <para style="q1">
    <verse number="15" style="v" sid="HOS 12:15"/>Kasi Efrayimi atumbolaki kanda na Ye makasi,</para>
  <para style="q2" vid="HOS 12:15">yango wana, Nkolo na ye akotangela ye</para>
  <para style="q1" vid="HOS 12:15">ngambo ya makila oyo asopaki</para>
  <para style="q2" vid="HOS 12:15">mpe akofuta ye kolanda mabe na ye.<verse eid="HOS 12:15"/></para>
  <chapter eid="HOS 12"/>
  <chapter number="13" style="c" sid="HOS 13"/>
  <para style="s1">Kufa ya Efrayimi</para>
  <para style="q1">
    <verse number="1" style="v" sid="HOS 13:1"/>Tango Efrayimi azalaki koloba,</para>
  <para style="q2" vid="HOS 13:1">bato bazalaki kolenga ;</para>
  <para style="q1" vid="HOS 13:1">azalaki kokonza kati na Isalaele,</para>
  <para style="q2" vid="HOS 13:1">kasi asalaki mabe na kosambela nzambe Bala ;</para>
  <para style="q2" vid="HOS 13:1">yango wana akufaki.<verse eid="HOS 13:1"/></para>
  <para style="q1">
    <verse number="2" style="v" sid="HOS 13:2"/>Sik’oyo, bazali kokoba kosala masumu ;</para>
  <para style="q2" vid="HOS 13:2">na mayele na bango, bazali komisalela banzambe ya bikeko</para>
  <para style="q1" vid="HOS 13:2">na nzela ya palata na bango balekisa na moto,</para>
  <para style="q2" vid="HOS 13:2">bililingi oyo babongisa malamu :</para>
  <para style="q1" vid="HOS 13:2">nyonso wana ezali mosala ya bato ya misala ya maboko.</para>
  <para style="q2" vid="HOS 13:2">Balobaka na tina na bango :</para>
  <para style="q1" vid="HOS 13:2">« Babonzaka bato lokola bambeka</para>
  <para style="q2" vid="HOS 13:2">mpe bapesaka beze na bana ngombe ya mibali. »<verse eid="HOS 13:2"/></para>
  <para style="q1">
    <verse number="3" style="v" sid="HOS 13:3"/>Mpo na yango, bakozala lokola lipata ya tongo,</para>
  <para style="q2" vid="HOS 13:3">lokola londende ya tongo oyo elimwaka,</para>
  <para style="q1" vid="HOS 13:3">lokola lititi oyo mopepe ememaka mosika</para>
  <para style="q2" vid="HOS 13:3">na esika oyo batutelaka ble,</para>
  <para style="q2" vid="HOS 13:3">mpe lokola molinga oyo ebimaka na lidusu.<verse eid="HOS 13:3"/></para>
  <para style="b"/>
  <para style="q1">
    <verse number="4" style="v" sid="HOS 13:4"/>« Nzokande Ngai Yawe, nazali Nzambe na yo,</para>
  <para style="q2" vid="HOS 13:4">oyo abimisaki yo wuta na Ejipito.</para>
  <para style="q1" vid="HOS 13:4">Oyebi Nzambe mosusu te libanda na Ngai,</para>
  <para style="q2" vid="HOS 13:4">ozali na mobikisi mosusu te.<verse eid="HOS 13:4"/></para>
  <para style="q1">
    <verse number="5" style="v" sid="HOS 13:5"/>Ngai, nayebaki yo kati na esobe,</para>
  <para style="q2" vid="HOS 13:5">kati na mabele oyo ekawuka.<verse eid="HOS 13:5"/></para>
  <para style="q1">
    <verse number="6" style="v" sid="HOS 13:6"/>Kasi sik’oyo, lokola bolie mpe botondi,</para>
  <para style="q2" vid="HOS 13:6">bokomi lofundu mpe bobosani Ngai.<verse eid="HOS 13:6"/></para>
  <para style="q1">
    <verse number="7" style="v" sid="HOS 13:7"/>Boye, nakokweyela bino lokola nkosi</para>
  <para style="q2" vid="HOS 13:7">mpe nakozela bino na nzela lokola nkoyi.<verse eid="HOS 13:7"/></para>
  <para style="q1">
    <verse number="8" style="v" sid="HOS 13:8"/>Nakolanda bino lokola ngombolo</para>
  <para style="q2" vid="HOS 13:8">oyo ebungisi bana na yango</para>
  <para style="q1" vid="HOS 13:8">mpe nakopasola misuni ya mitema na bino.</para>
  <para style="q2" vid="HOS 13:8">Nakolia bino wana, lokola nkosi ya mwasi,</para>
  <para style="q2" vid="HOS 13:8">bongo banyama ya zamba ekoya kopanza bino biteni-biteni.<verse eid="HOS 13:8"/></para>
  <para style="b"/>
  <para style="q1">
    <verse number="9" style="v" sid="HOS 13:9"/>Isalaele, obebisami ;</para>
  <para style="q2" vid="HOS 13:9">pamba te Ngai kaka nde Mosungi na yo !<verse eid="HOS 13:9"/></para>
  <para style="q1">
    <verse number="10" style="v" sid="HOS 13:10"/>Wapi mokonzi na yo mpo ete abikisa yo ?</para>
  <para style="q2" vid="HOS 13:10">Wapi bakambi na yo kati na bingumba na bino nyonso</para>
  <para style="q1" vid="HOS 13:10">oyo, na tina na bango, bozalaki koloba :</para>
  <para style="q2" vid="HOS 13:10">‹ Bopesa biso mokonzi mpe moyangeli ? ›<verse eid="HOS 13:10"/></para>
  <para style="q1">
    <verse number="11" style="v" sid="HOS 13:11"/>Boye, na kanda na Ngai, napesaki bino mokonzi,</para>
  <para style="q2" vid="HOS 13:11">mpe na kotomboka na Ngai, nakolongola ye.<verse eid="HOS 13:11"/></para>
  <para style="q1">
    <verse number="12" style="v" sid="HOS 13:12"/>Mabe ya Efrayimi ebombami,</para>
  <para style="q2" vid="HOS 13:12">mpe masumu na ye ekomami penza.<verse eid="HOS 13:12"/></para>
  <para style="q1">
    <verse number="13" style="v" sid="HOS 13:13"/>Pasi ekomeli ye</para>
  <para style="q2" vid="HOS 13:13">lokola mwasi oyo azali na pasi ya kobota ;</para>
  <para style="q1" vid="HOS 13:13">kasi mpo ete azali lokola mwana azanga mayele,</para>
  <para style="q2" vid="HOS 13:13">soki tango ya kobotama ekoki,</para>
  <para style="q2" vid="HOS 13:13">abimaka na libumu ya mama na ye te.<verse eid="HOS 13:13"/></para>
  <para style="q1">
    <verse number="14" style="v" sid="HOS 13:14"/>Nakokangola bango na bokonzi ya mboka ya bakufi,</para>
  <para style="q2" vid="HOS 13:14">nakosikola bango na kufa.</para>
  <para style="q1" vid="HOS 13:14">Oh kufa, wapi nguya na yo ?</para>
  <para style="q2" vid="HOS 13:14">Oh mboka ya bakufi, wapi nguya na yo ya kobebisa ?</para>
  <para style="q2" vid="HOS 13:14">Nakoyokela bango mawa te !<verse eid="HOS 13:14"/></para>
  <para style="q1">
    <verse number="15" style="v" sid="HOS 13:15"/>Ata Efrayimi azali kofuluka kati na bandeko na ye ya mibali,</para>
  <para style="q2" vid="HOS 13:15">mopepe ya este ekoya,</para>
  <para style="q1" vid="HOS 13:15">mopepe ya Yawe ekoya wuta na esobe :</para>
  <para style="q2" vid="HOS 13:15">ekokawusa etima ya Efrayimi,</para>
  <para style="q1" vid="HOS 13:15">ekokawusa liziba na ye.</para>
  <para style="q2" vid="HOS 13:15">Monguna akobotola ye biloko nyonso ya talo</para>
  <para style="q2" vid="HOS 13:15">wuta na ebombelo na yango. »<verse eid="HOS 13:15"/></para>
  <chapter eid="HOS 13"/>
  <chapter number="14" style="c" sid="HOS 14"/>
  <para style="s1">Kobongola motema ememaka lipamboli</para>
  <para style="q1">
    <verse number="1" style="v" sid="HOS 14:1"/>Bato ya Samari basengeli kozwa etumbu</para>
  <para style="q2" vid="HOS 14:1">mpo na mabe na bango,</para>
  <para style="q1" vid="HOS 14:1">pamba te batombokeli Nzambe na bango.</para>
  <para style="q2" vid="HOS 14:1">Bato bakokufa na mopanga ;</para>
  <para style="q1" vid="HOS 14:1">bakonyata-nyata babebe na bango,</para>
  <para style="q2" vid="HOS 14:1">bakopasola mabumu ya basi na bango ya zemi.<verse eid="HOS 14:1"/></para>
  <para style="q1">
    <verse number="2" style="v" sid="HOS 14:2"/>Isalaele, zongela Yawe, Nzambe na yo,</para>
  <para style="q2" vid="HOS 14:2">pamba te ezali masumu na yo nde ekweyisaki yo.<verse eid="HOS 14:2"/></para>
  <para style="q1">
    <verse number="3" style="v" sid="HOS 14:3"/>Bobongisa maloba na bino</para>
  <para style="q2" vid="HOS 14:3">mpe bozonga epai na Yawe ;</para>
  <para style="q1" vid="HOS 14:3">boloba na Ye : « Limbisa mabe na biso nyonso,</para>
  <para style="q2" vid="HOS 14:3">yamba biso na mawa na Yo</para>
  <para style="q1" vid="HOS 14:3">mpo ete tobonzela yo maloba ya bibebu na biso,</para>
  <para style="q2" vid="HOS 14:3">na esika ya bangombe.<verse eid="HOS 14:3"/></para>
  <para style="q1">
    <verse number="4" style="v" sid="HOS 14:4"/>Asiri akokoka kobikisa biso te ;</para>
  <para style="q2" vid="HOS 14:4">tokomata na mpunda ya bitumba te</para>
  <para style="q1" vid="HOS 14:4">mpe tokoloba lisusu te na misala ya maboko na biso :</para>
  <para style="q2" vid="HOS 14:4">‹ Bozali banzambe na biso, ›</para>
  <para style="q2" vid="HOS 14:4">pamba te ezali Yo, Yawe, nde oyokelaka mwana etike mawa. »<verse eid="HOS 14:4"/></para>
  <para style="b"/>
  <para style="q1">
    <verse number="5" style="v" sid="HOS 14:5"/>Nakobikisa bango na mabe na bango</para>
  <para style="q2" vid="HOS 14:5">mpe nakolinga bango na motema moko,</para>
  <para style="q2" vid="HOS 14:5">pamba te kanda na Ngai elongwe kati na bango.<verse eid="HOS 14:5"/></para>
  <para style="q1">
    <verse number="6" style="v" sid="HOS 14:6"/>Nakozala lokola londende mpo na Isalaele ;</para>
  <para style="q2" vid="HOS 14:6">akobimisa fololo lokola lisi,</para>
  <para style="q2" vid="HOS 14:6">akopika misisa lokola nzete ya sedele ya Libani.<verse eid="HOS 14:6"/></para>
  <para style="q1">
    <verse number="7" style="v" sid="HOS 14:7"/>Bitape na ye ekokende mosika,</para>
  <para style="q2" vid="HOS 14:7">akozala na lokumu lokola nzete ya olive,</para>
  <para style="q1" vid="HOS 14:7">mpe malasi na ye ekozala lokola</para>
  <para style="q2" vid="HOS 14:7">malasi ya nzete ya sedele ya Libani.<verse eid="HOS 14:7"/></para>
  <para style="q1">
    <verse number="8" style="v" sid="HOS 14:8"/>Bato bakozongela kovanda na se ya elilingi na ye,</para>
  <para style="q2" vid="HOS 14:8">bakokola malamu lokola ble,</para>
  <para style="q2" vid="HOS 14:8">bakobimisa fololo lokola elanga ya vino kitoko ya Libani.<verse eid="HOS 14:8"/></para>
  <para style="q1">
    <verse number="9" style="v" sid="HOS 14:9"/>Efrayimi akoloba :</para>
  <para style="q2" vid="HOS 14:9">« Banzambe ya bikeko ezali lisusu</para>
  <para style="q1" vid="HOS 14:9">na tina nini epai na Ngai ? »</para>
  <para style="q2" vid="HOS 14:9">Ngai nakoyanola ye mpe nakosunga ye.</para>
  <para style="q1" vid="HOS 14:9">Nazali lokola nzete ya sipele ya mobesu,</para>
  <para style="q2" vid="HOS 14:9">Ngai nde nasalaka ete obota mbuma.<verse eid="HOS 14:9"/></para>
  <para style="b"/>
  <para style="q1">
    <verse number="10" style="v" sid="HOS 14:10"/>Nani azali na bwanya</para>
  <para style="q2" vid="HOS 14:10">mpo na kososola makambo oyo ?</para>
  <para style="q1" vid="HOS 14:10">Nani azali na mayele mingi</para>
  <para style="q2" vid="HOS 14:10">mpo na koyeba yango ?</para>
  <para style="q1" vid="HOS 14:10">Pamba te banzela ya Yawe ezalaka alima :</para>
  <para style="q2" vid="HOS 14:10">bato ya sembo bakolanda yango,</para>
  <para style="q2" vid="HOS 14:10">kasi batomboki bakobeta mabaku na nzela yango.<verse eid="HOS 14:10"/></para>
  <chapter eid="HOS 14"/>
</usx>
