<?xml version="1.0" encoding="UTF-8"?>
<usx version="3.0">
  <book code="JUD" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Jide</para>
  <para style="toc1">Mokanda ya Jide</para>
  <para style="toc2">Jide</para>
  <para style="toc3">Ji</para>
  <para style="mt2">Mokanda ya</para>
  <para style="mt1">Jide</para>
  <para style="im">Mokomi ya mokanda oyo ezali Jide, mosali ya Yesu-Klisto mpe ndeko mobali ya Jake (<char style="xt"><ref loc="JUD 1:1">1.1</ref></char>). Bato bakanisaka ete Jake oyo, ndeko ya Nkolo, nde akomaki mpe mokanda ya Boyokani ya sika. Nzokande, ezala Jake to Jide, moko te azalaki komilakisa lokola ndeko ya Yesu ; kasi basepelaki kobengama basali ya Yesu-Klisto (<char style="xt"><ref loc="JUD 1:1">1.1</ref></char>).</para>
  <para style="ip">Mokanda ya Jide ekokani moke na mokanda ya 2 Petelo : maloba ya biteni <char style="xt"><ref loc="JUD 1:6-13">6-13</ref></char> emonani mpe na <char style="xt"><ref loc="2PE 2">2Pe 2</ref></char>.</para>
  <para style="ip">Tina ya mokanda ya Jide : kokebisa Baklisto liboso ya bato oyo babongolaka ngolu ya Nzambe, bazwaka yango lokola bonsomi ya kosala mabe wana bazali kowangana Yesu-Klisto (<char style="xt"><ref loc="JUD 1:3-4">3-4</ref></char>). Mpo na yango, mokomi apesi bandakisa misato ya kosambisama kati na lisolo ya lobiko : Sodome, Gomore mpe botomboki ya Kore (<char style="xt"><ref loc="JUD 1:5-16">5-16</ref></char>). Kati na bandakisa yango, mosusu ezali te kati na mikanda ya Bibilia, kasi ezali kati na mikanda ya Bayuda oyo eyebani na bato oyo bakomelaki yango.</para>
  <para style="ip">Sima na Jide kotalisa kosambisama oyo eleka mpe oyo ezali koya, asengi na bato ete bazala na bolingo mpo na bato oyo babunga (<char style="xt"><ref loc="JUD 1:17-20">17-20</ref></char>).</para>
  <para style="ip">Mokanda esuki na libondeli ya kitoko mpo na nkembo ya Nzambe (<char style="xt"><ref loc="JUD 1:25">25</ref></char>).</para>
  <para style="ie"/>
  <chapter number="1" style="c" sid="JUD 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="JUD 1:1"/>Ngai Jide, mowumbu ya Yesu-Klisto mpe ndeko ya Jake ;</para>
  <para style="b" vid="JUD 1:1"/>
  <para style="mi" vid="JUD 1:1">Epai ya bato oyo Nzambe abenga, ba-oyo Nzambe Tata alingaka, mpe ba-oyo babatelami mpo na Yesu-Klisto :<verse eid="JUD 1:1"/></para>
  <para style="b"/>
  <para style="m">
    <verse number="2" style="v" sid="JUD 1:2"/>Tika ete mawa, kimia mpe bolingo efuluka kati na bino !<verse eid="JUD 1:2"/></para>
  <para style="b"/>
  <para style="s1">Tina ya mokanda</para>
  <para style="p">
    <verse number="3" style="v" sid="JUD 1:3"/>Balingami na ngai, nazalaki na posa makasi ya kokomela bino na tina na lobiko oyo tozali na yango na lisanga. Nazwaki mokumba ya kokomela bino mpo na kolendisa bino ete bobunda mpo na kondima oyo Nzambe apesaki, mbala moko mpo na libela, epai ya basantu. <verse eid="JUD 1:3"/><verse number="4" style="v" sid="JUD 1:4"/>Pamba te ezali na bato mosusu oyo basili kokota kati na bino na mayele mabe, ba-oyo etumbu na bango ekomama wuta kala : batosaka makambo ya Nzambe te, bakomisaka ngolu ya Nzambe na biso lokola nzela ya kosala makambo na bango ya soni, mpe bawanganaka Yesu-Klisto, Mokonzi kaka moko mpe Nkolo na biso.<verse eid="JUD 1:4"/></para>
  <para style="s1">Bateyi ya lokuta mpe lifuti na bango</para>
  <para style="p">
    <verse number="5" style="v" sid="JUD 1:5"/>Atako boyebi malamu makambo oyo nyonso, kasi nalingi kaka koyebisa bino lisusu ete Nkolo akangolaki bato na Ye na bowumbu kati na Ejipito, kasi, sima na yango, abomaki ba-oyo bazalaki na kondima te. <verse eid="JUD 1:5"/><verse number="6" style="v" sid="JUD 1:6"/>Nzambe akangaki mpe na minyololo ya seko, kati na molili mpo na kosambisama ya mokolo monene, ba-anjelu oyo basepelaki te na evandelo oyo Nzambe apesaki bango mpe batikaki yango.<verse eid="JUD 1:6"/></para>
  <para style="p">
    <verse number="7" style="v" sid="JUD 1:7"/>Ndenge moko mpe mpo na bato ya Sodome, ya Gomore mpe ya bingumba ya pembeni : basalaki ndenge moko na ba-anjelu, bamipesaki na pite mpe bazalaki kosangisa nzoto na ndenge oyo esengeli te. Bazali ndakisa mpo na bato oyo bazali komona pasi ya etumbu ya moto ya seko na seko.<verse eid="JUD 1:7"/></para>
  <para style="p">
    <verse number="8" style="v" sid="JUD 1:8"/>Ezali mpe ndenge moko mpo na bato wana : makanisi na bango etindikaka bango na kobebisa banzoto na bango, na kotiola bokonzi ya Nkolo, mpe na kofinga bikelamu ya nkembo ya Likolo. <verse eid="JUD 1:8"/><verse number="9" style="v" sid="JUD 1:9"/>Nzokande, ezala Misheli, mokonzi ya ba-anjelu, tango abendanaki na Satana na tina na nzoto ya Moyize, amekaki ata moke te kopesa Satana etumbu ya soni ; kasi alobaki kaka : « Tika ete Nkolo apesa yo etumbu ! »<verse eid="JUD 1:9"/></para>
  <para style="p">
    <verse number="10" style="v" sid="JUD 1:10"/>Kasi bato wana bafingaka oyo bango basosolaka te, mpe makambo oyo bango basosolaka na lolenge na bango ya bomoto mpe ya bonyama ekobebisa bango. <verse eid="JUD 1:10"/><verse number="11" style="v" sid="JUD 1:11"/>Mawa na bango, pamba te balandaki nzela ya Kayina, bapengwaki lokola Balami mpo na lokoso ya mbongo, mpe bakufaki lokola Kore mpo na botomboki. <verse eid="JUD 1:11"/><verse number="12" style="v" sid="JUD 1:12"/>Ezali mpe kaka bango nde babetisaka baninga mabaku na tango ya kolia na lisanga : baliaka na lokoso mpe na soni te, balukaka kaka bolamu na bango ; bazali lokola mapata oyo ezangi mayi, oyo mopepe ezali komema ; bazali lokola banzete oyo ebotaka bambuma te, ata na eleko ya kobuka bambuma ; ekufaka mbala mibale soki bapikoli yango. <verse eid="JUD 1:12"/><verse number="13" style="v" sid="JUD 1:13"/>Babimisaka misala na bango ya soni ndenge ebale monene ebimisaka mbonge mpe fulufulu soki etomboki makasi ; bazali lokola minzoto oyo eyengaka-yengaka. Nzambe abombeli bango etumbu ya molili makasi mpo na libela.<verse eid="JUD 1:13"/></para>
  <para style="p">
    <verse number="14" style="v" sid="JUD 1:14"/>Ezala Enoki, mokitani ya sambo wuta Adamu, asakolaki na tina na bango : « Tala, Nkolo azali koya elongo na basantu na Ye, bankoto na bankoto, <verse eid="JUD 1:14"/><verse number="15" style="v" sid="JUD 1:15"/>mpo na kosambisa bato nyonso mpe kopesa etumbu na bato nyonso oyo batosaka Ye te mpo na misala na bango nyonso ya botomboki mpe mpo na mafinga nyonso oyo basumuki yango babimisaki mpo na kofinga Nzambe. » <verse eid="JUD 1:15"/><verse number="16" style="v" sid="JUD 1:16"/>Bato yango bayimaka-yimaka mpe bamilelaka-lelaka tango nyonso, batambolaka kolanda baposa mabe ya banzoto na bango, bamikumisaka mpe bakumisaka bato mosusu na lokuta mpo na kobenda litomba kowuta na bango.<verse eid="JUD 1:16"/></para>
  <para style="s1">Malendisi</para>
  <para style="p">
    <verse number="17" style="v" sid="JUD 1:17"/>Kasi bino, balingami na ngai, bokanisa maloba oyo bantoma ya Yesu-Klisto, Nkolo na biso, balobaki liboso. <verse eid="JUD 1:17"/><verse number="18" style="v" sid="JUD 1:18"/>Balobaki na bino : « Na tango ya suka, ekozala na batioli oyo bakotambola kolanda baposa na bango, oyo ekotindika bango na koboya kotosa makambo ya Nzambe. » <verse eid="JUD 1:18"/><verse number="19" style="v" sid="JUD 1:19"/>Bazali bato oyo bakotisaka bokabwani kati na bato, bazali lokola banyama mpo ete bazangi Molimo ya Nzambe.<verse eid="JUD 1:19"/></para>
  <para style="p">
    <verse number="20" style="v" sid="JUD 1:20"/>Kasi bino, balingami na ngai, botonga bomoi na bino na likolo ya kondima na bino, oyo eleki bule. Bobondelaka na nguya ya Molimo Mosantu. <verse eid="JUD 1:20"/><verse number="21" style="v" sid="JUD 1:21"/>Bomibomba kati na bolingo ya Nzambe, wana bozali kozela ete Yesu-Klisto, Nkolo na biso, na mawa na Ye, apesa bino bomoi ya seko. <verse eid="JUD 1:21"/><verse number="22" style="v" sid="JUD 1:22"/>Boyokela bato oyo bazali nanu na tembe mawa ; <verse eid="JUD 1:22"/><verse number="23" style="v" sid="JUD 1:23"/>mpo na bato mosusu, bobikisa bango na kobimisa bango na moto ; mpe mpo na bato mosusu lisusu, boyokela bango mpe mawa oyo esangana na bobangi, na koyina ezala ata bilamba na bango, oyo baposa na bango ya nzoto ekomisa mbindo.<verse eid="JUD 1:23"/></para>
  <para style="b"/>
  <para style="s1">Kokumisa Nzambe</para>
  <para style="p">
    <verse number="24" style="v" sid="JUD 1:24"/>Epai na Ye oyo azali na makoki ya kobatela bino mpo ete bokweya te, mpe ya kotelemisa bino liboso ya nkembo na Ye lokola bato oyo bazangi mbeba mpe bato ya esengo monene ; <verse eid="JUD 1:24"/><verse number="25" style="v" sid="JUD 1:25"/>epai ya Nzambe moko kaka, Mobikisi na biso, na nzela ya Yesu-Klisto, Nkolo na biso, tika ete nkembo, lokumu, nguya mpe bokonzi ezala ya Ye, wuta liboso ya tango, sik’oyo mpe mpo na libela na libela ! Amen !<verse eid="JUD 1:25"/></para>
  <chapter eid="JUD 1"/>
</usx>
