<?xml version="1.0" encoding="UTF-8"?>
<usx version="3.0">
  <book code="HAG" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Aje</para>
  <para style="toc1">Aje</para>
  <para style="toc2">Aje</para>
  <para style="toc3">Aj</para>
  <para style="mt1">Aje</para>
  <para style="im">Na mobu 539 liboso ete Yesu-Klisto abotama, kolanda ndenge basakoli Ezayi mpe Jeremi balobaki, Sirisi, mokonzi ya bato ya Medi mpe Persi, azwaki Babiloni. Bongo abimisaki mobeko mpo na kopesa na bato ya Yuda, oyo bazalaki na bowumbu kati na Babiloni, nzela ya kozonga na mboka na bango mpe ya kotonga lisusu Tempelo ya Yawe. Kati na bango, bato koleka nkoto zomi bazongaki na Yuda na bokambami ya Zorobabeli mpe ya Jozue, mokonzi ya Banganga-Nzambe (<char style="xt"><ref loc="EST 1-2">Es 1–2</ref></char>). Kuna na mboka na bango, wana basalaki ndambo ya basanza sima na bozongi na bango, batongaki lisusu etumbelo ya Yawe mpo na kobonzela Ye bambeka ya kotumba (<char style="xt"><ref loc="EST 3:1-5">Es 3.1-5</ref></char>) ; mpe babandaki mosala ya kotonga lisusu Tempelo. Na mobu 536, batiaki miboko (<char style="xt"><ref loc="EST 3:6-13">Es 3.6-13</ref></char>). Kasi bato ya zingazinga balembisaki bato ya Yuda, mpe misala ekatanaki (<char style="xt"><ref loc="EST 4:1-5">Es 4.1-5</ref></char>).</para>
  <para style="ip">Na mobu 522, wana Dariusi 1 Isitasipe akomaki moyangeli ya Persi, akutanaki na botomboki mpe asilisaki te kokotisa kimia kati na bokonzi na ye na mobu 520. Ezalaki na suka ya tango wana ya yikiyiki nde Aje mpe Zakari babimaki kati na Yuda mpo na kosenga na bato ete bazongela mosala ya kotonga Tempelo (<char style="xt"><ref loc="EST 5:1-2">Es 5.1-2</ref>; <ref loc="EST 6:14">6.14</ref></char>). Mpe bato bazongelaki mosala. Bakambi ya etuka oyo ezalaki na ngambo ya weste ya Efrate bamitungisaki mpe batindaki maloba epai ya Dariusi. Kasi bakambi ya Yuda balobaki tina oyo bazalaki kosala misala na kotalisaka mobeko oyo Sirisi abimisaki na mobu 538. Na bongo, Dariusi apesaki nzela ete misala ya kotonga lisusu Tempelo ekoba, mpe yango esilaki na mobu 516 (<char style="xt"><ref loc="EST 5-6">Es 5–6</ref></char>).</para>
  <para style="ip">Makomi elobi likambo moko te na tina na ye moko mosakoli Aje. Nzokande, tango etalisami malamu, tango oyo masakoli nyonso minei epesamaki, masakoli oyo ezali kati na buku na ye : ya liboso, na sanza ya mwambe ; ya mibale, na sanza ya zomi ; ya misato mpe ya minei, na sanza ya zomi na mibale, na mobu 520 (<char style="xt"><ref loc="HAG 1:1">1.1</ref>; <ref loc="HAG 2:1">2.1</ref>, <ref loc="HAG 2:10">10</ref>, <ref loc="HAG 2:20">20</ref></char>).</para>
  <para style="ip">Lisakoli ya Aje ezali kolobela tina ya kotonga lisusu Tempelo ya Yawe sima na mibu koleka zomi oyo misala ya kotonga yango ekatanaki. Mosakoli abimisaki polele ezaleli mabe ya bato ya Yuda oyo bazalaki komona pamba mosala ya Nzambe mpo ete bazalaki kokanisa mpe komipesa na misala mpe na bandako na bango moko ; bongo batikaki Tempelo kati na libebi. Ezalaki mpo na ezaleli wana ya mabe na miso ya Yawe nde atindaki bokawuki kati na mboka (<char style="xt"><ref loc="HAG 1:1-11">1.1-11</ref></char>). Tango kaka bazwaki mokano ya kozongela misala ya kotonga Tempelo, Yawe alongolaki bokawuki mpe asopaki mapamboli (<char style="xt"><ref loc="HAG 2:10-19">2.10-19</ref></char>). Nzokande, emoniseli ya Aje esukaki kaka te na komona makambo ya tango na ye ; kasi azalaki lisusu komona tango oyo Yawe akoningisa lisusu likolo mpe mabele (<char style="xt"><ref loc="HAG 2:6">2.6</ref>, <ref loc="HAG 2:21">21</ref></char>). Na tango yango, bikolo ekosambisama (<char style="xt"><ref loc="HAG 2:7">2.7</ref>, <ref loc="HAG 2:22">22</ref></char>), Tempelo ekotonda lisusu na nkembo monene koleka nkembo ya Tempelo oyo Salomo atongaki (<char style="xt"><ref loc="HAG 2:8-9">2.8-9</ref></char>), mpe Zorobabeli oyo azwi awa esika ya Klisto mpe azalaki moko kati na molongo ya mbotama ya Davidi (<char style="xt"><ref loc="1CH 3:18-21">1Ma 3.18-21</ref></char>) afungolaki nzela mpo na bokonzi ya kimia (<char style="xt"><ref loc="HAG 2:9">2.9</ref>, <ref loc="HAG 2:23">23</ref></char>). Mokomi ya mokanda epai ya Ba-Ebre kati na Boyokani ya sika atangaki lisakoli ya Aje na tina na koningana oyo ekoya, ya mabele mpe ya likolo, oyo ekotalisa boyei ya bokonzi oyo eninganaka te, oyo bandimi ya Yesu-Klisto bazwaka (<char style="xt"><ref loc="HEB 12:26-28">Eb 12.26-28</ref></char>).</para>
  <para style="ie"/>
  <chapter number="1" style="c" sid="HAG 1"/>
  <para style="s1">Kobengama mpo na kotonga Tempelo ya Yawe</para>
  <para style="p">
    <verse number="1" style="v" sid="HAG 1:1"/>Na mobu ya mibale ya bokonzi ya Dariusi, na mokolo ya liboso ya sanza ya motoba, Yawe alobaki na nzela ya Mosakoli Aje liloba oyo epai ya Zorobabeli, mwana mobali ya Shealitieli, moyangeli ya Yuda ; epai ya Jozue, mwana mobali ya Yeotsadaki, mokonzi ya Banganga-Nzambe : <verse eid="HAG 1:1"/><verse number="2" style="v" sid="HAG 1:2"/>« Tala liloba oyo Yawe, Mokonzi ya mampinga, alobi : ‹ Bato oyo bazali koloba ete tango ekoki nanu te mpo na kotonga Tempelo ya Yawe. › »<verse eid="HAG 1:2"/></para>
  <para style="p">
    <verse number="3" style="v" sid="HAG 1:3"/>Nzokande, Yawe alobaki na nzela ya mosakoli Aje : <verse eid="HAG 1:3"/><verse number="4" style="v" sid="HAG 1:4"/>« Boni, bokanisi ete ezali mpo na bino tango ya kovanda na bandako ya kitoko wana Tempelo ezali ya kobeba ? » <verse eid="HAG 1:4"/><verse number="5" style="v" sid="HAG 1:5"/>Sik’oyo, tala liloba oyo Yawe, Mokonzi ya mampinga, alobi : « Bokanisa nanu malamu makambo nyonso oyo ezali kokomela bino. <verse eid="HAG 1:5"/><verse number="6" style="v" sid="HAG 1:6"/>Bozali kolona milona ebele, kasi bozali kobuka bambuma moke kaka, bozali kolia kasi bozali kotonda te, bozali komela kasi bozali kosilisa posa na bino te, bozali kolata bilamba kasi malili ezali kosila te, mpe lifuti ya mosali ezali kokota na libenga etoboka. »<verse eid="HAG 1:6"/></para>
  <para style="p">
    <verse number="7" style="v" sid="HAG 1:7"/>Tala liloba oyo Yawe, Mokonzi ya mampinga, alobi : « Bokanisa nanu malamu makambo oyo ezali kokomela bino. <verse eid="HAG 1:7"/><verse number="8" style="v" sid="HAG 1:8"/>Bokende na likolo ya bangomba, bokata mpe boya na banzete mpo na kotonga Tempelo, bongo nakosepela mpe nakozwa lokumu, » elobi Yawe. <verse eid="HAG 1:8"/><verse number="9" style="v" sid="HAG 1:9"/>« Tala, bokanisaki kobuka bambuma ebele kasi bobuki kaka bambuma moke ; mpe tango bomemi yango na bandako na bino, nafuli yango mopepe. Mpo na nini boye, » elobi Yawe, Mokonzi ya mampinga ? « Ezali mpo na Ndako na Ngai, oyo ezali ya kobeba, na tango oyo moto na moto azali komipesa na misala ya ndako na ye moko. <verse eid="HAG 1:9"/><verse number="10" style="v" sid="HAG 1:10"/>Yango wana, likolo na bino, Lola ekangi mvula, mpe mabele eboyi kobota bambuma. <verse eid="HAG 1:10"/><verse number="11" style="v" sid="HAG 1:11"/>Nabengaki bokawuki na bilanga, na bangomba, na ble, na vino, na mafuta, na mbuma nyonso ya mabele, na bato, na bibwele mpe na mbuma nyonso ya mosala na bino. »<verse eid="HAG 1:11"/></para>
  <para style="p">
    <verse number="12" style="v" sid="HAG 1:12"/>Boye Zorobabeli, mwana mobali ya Shealitieli ; Jozue, mwana mobali ya Yeotsadaki, mokonzi ya Banganga-Nzambe ; mpe bato nyonso oyo batikalaki batosaki mongongo ya Yawe, Nzambe na bango, mpe maloba ya mosakoli Aje kolanda ndenge Yawe, Nzambe na bango, atindaki ye. Mpe bato nyonso bakomaki kobanga Yawe. <verse eid="HAG 1:12"/><verse number="13" style="v" sid="HAG 1:13"/>Bongo Aje, momemi sango ya Yawe, asakolaki epai ya bato maloba oyo na Kombo na Yawe : « Nazali elongo na bino, » elobi Yawe.<verse eid="HAG 1:13"/></para>
  <para style="p">
    <verse number="14" style="v" sid="HAG 1:14"/>Mpe Yawe alendisaki Zorobabeli, mwana mobali ya Shealitieli, moyangeli ya Yuda ; mpe Jozue, mwana mobali ya Yeotsadaki, mokonzi ya Banganga-Nzambe, elongo na bato nyonso oyo batikalaki. Bayaki mpe bamikotisaki na mosala ya kotonga Tempelo ya Yawe, Mokonzi ya mampinga, Nzambe na bango, <verse eid="HAG 1:14"/><verse number="15" style="v" sid="HAG 1:15"/>na mokolo ya tuku mibale na minei ya sanza ya motoba, na mobu ya mibale ya bokonzi ya Dariusi.<verse eid="HAG 1:15"/></para>
  <chapter eid="HAG 1"/>
  <chapter number="2" style="c" sid="HAG 2"/>
  <para style="s1">Nkembo ya Tempelo ya sika</para>
  <para style="p">
    <verse number="1" style="v" sid="HAG 2:1"/>Tala liloba oyo Yawe alobaki na nzela ya mosakoli Aje, na mokolo ya tuku mibale na moko ya sanza ya sambo : <verse eid="HAG 2:1"/><verse number="2" style="v" sid="HAG 2:2"/>« Loba na Zorobabeli, mwana mobali ya Shealitieli, moyangeli ya Yuda ; na Jozue, mwana mobali ya Yeotsadaki, mokonzi ya Banganga-Nzambe, mpe na bato nyonso oyo batikali : <verse eid="HAG 2:2"/><verse number="3" style="v" sid="HAG 2:3"/>‹ Kati na bino oyo bozali na bomoi, nani amonaki Ndako oyo kati na nkembo na yango ya liboso ? Bongo sik’oyo, bozali komona yango ndenge nini ? Boni, ezali te komonana na miso na bino lokola eloko ya pamba ? <verse eid="HAG 2:3"/><verse number="4" style="v" sid="HAG 2:4"/>Kasi sik’oyo, Zorobabeli, zala makasi, › elobi Yawe. ‹ Jozue, mwana mobali ya Yeotsadaki, mokonzi ya Banganga-Nzambe, zala makasi. Bino nyonso bato ya ekolo, bozala makasi, › elobi Yawe, ‹ bosala mosala, pamba te nazali elongo na bino, › elobi Yawe, Mokonzi ya mampinga. <verse eid="HAG 2:4"/><verse number="5" style="v" sid="HAG 2:5"/>‹ Kolanda mokano oyo nazwaki mpo na bino tango bobimaki na Ejipito, Molimo na Ngai azali kati na bino. Bobanga te. ›<verse eid="HAG 2:5"/></para>
  <para style="p">
    <verse number="6" style="v" sid="HAG 2:6"/>Tala liloba oyo Yawe, Mokonzi ya mampinga, alobi : ‹ Na mwa tango moke, nakoningisa lisusu Likolo mpe mokili, ebale monene mpe mabele ; <verse eid="HAG 2:6"/><verse number="7" style="v" sid="HAG 2:7"/>nakoningisa bato ya bikolo nyonso, bomengo ya bikolo nyonso ekoya na esika oyo, mpe nakotondisa Ndako oyo na nkembo, › elobi Yawe, Mokonzi ya mampinga. <verse eid="HAG 2:7"/><verse number="8" style="v" sid="HAG 2:8"/>‹ Wolo mpe palata ezali ya Ngai, › elobi Yawe, Mokonzi ya mampinga. <verse eid="HAG 2:8"/><verse number="9" style="v" sid="HAG 2:9"/>‹ Nkembo ya Ndako ya sika ekozala monene koleka nkembo ya Ndako ya kala, › elobi Yawe, Mokonzi ya mampinga, ‹ mpe nakotia kimia na esika oyo, › elobi Yawe, Mokonzi ya mampinga. »<verse eid="HAG 2:9"/></para>
  <para style="s1">Bosoto mpe mapamboli</para>
  <para style="p">
    <verse number="10" style="v" sid="HAG 2:10"/>Na mobu ya mibale ya bokonzi ya Dariusi, Yawe alobaki na mosakoli Aje, na mokolo ya tuku mibale na minei ya sanza ya libwa : <verse eid="HAG 2:10"/><verse number="11" style="v" sid="HAG 2:11"/>« Tala liloba oyo Yawe, Mokonzi ya mampinga, alobi : ‹ Tuna Banganga-Nzambe makambo oyo osengeli kosala kolanda mobeko :<verse eid="HAG 2:11"/></para>
  <para style="pi1">
    <verse number="12" style="v" sid="HAG 2:12"/>— Soki moto moko amemi na songe ya elamba mosuni oyo ebulisama, mpe songe yango etuti lipa to ndunda to vino to mafuta to bilei mosusu, boni, ekokoma bule ? › »</para>
  <para style="p" vid="HAG 2:12">Banganga-Nzambe bazongisaki :</para>
  <para style="pi1" vid="HAG 2:12">— Te, ekokoma bule te !<verse eid="HAG 2:12"/></para>
  <para style="p">
    <verse number="13" style="v" sid="HAG 2:13"/>Mosakoli Aje alobaki :</para>
  <para style="pi1" vid="HAG 2:13">— Soki moto oyo akomaki mbindo mpo ete asimbaki ebembe asimbi eloko moko kati na biloko wana, boni, eloko yango ekokoma mbindo ?</para>
  <para style="p" vid="HAG 2:13">Banganga-Nzambe bazongisaki :</para>
  <para style="pi1" vid="HAG 2:13">— Iyo, ekokoma mbindo.<verse eid="HAG 2:13"/></para>
  <para style="p">
    <verse number="14" style="v" sid="HAG 2:14"/>Mosakoli Aje alobaki lisusu : « Bato oyo mpe ekolo oyo bazali nde ndenge wana na miso na Ngai, » elobi Yawe, « misala nyonso oyo basalaka mpe biloko nyonso oyo babonzelaka Ngai ezalaka ya mbindo. <verse eid="HAG 2:14"/><verse number="15" style="v" sid="HAG 2:15"/>Mpe sik’oyo, kobanda lelo, botala malamu makambo oyo ekoya liboso ete libanga moko etiama na likolo ya libanga mosusu kati na Tempelo ya Yawe. <verse eid="HAG 2:15"/><verse number="16" style="v" sid="HAG 2:16"/>Tango moto moko azalaki koya mpo na kozwa bikolo tuku mibale ya ble na ebombelo, azalaki kokuta kaka bikolo zomi ; tango moto moko azalaki kokende na ekamolelo masanga ya vino mpo na kozwa bambeki tuku mitano ya vino, azalaki kaka kokuta bambeki tuku mibale. <verse eid="HAG 2:16"/><verse number="17" style="v" sid="HAG 2:17"/>Napesaki bino etumbu, tango nabebisaki misala na bino nyonso ya maboko, tango natindelaki yango bokono ya ndenge na ndenge mpe tango nanokisaki mvula ya mabanga. Kasi atako bongo, bozongaki epai na Ngai te, » elobi Yawe. <verse eid="HAG 2:17"/><verse number="18" style="v" sid="HAG 2:18"/>« Kobanda lelo, mokolo ya tuku mibale ya sanza ya libwa, botala malamu miboko ya Tempelo ya Yawe, oyo batiaki ; botala malamu penza makambo oyo ekoleka. <verse eid="HAG 2:18"/><verse number="19" style="v" sid="HAG 2:19"/>Boni, bibombelo na bino ezali lisusu na bambuma ? Kino na moyi ya lelo, ata elanga moko te ya vino, ya figi, ya grenade mpe ya olive esili kobota bambuma.</para>
  <para style="p" vid="HAG 2:19">Kasi kobanda lelo, nakopambola bino. »<verse eid="HAG 2:19"/></para>
  <para style="p">
    <verse number="20" style="v" sid="HAG 2:20"/>Yawe alobaki, na mbala ya mibale, na mosakoli Aje, na mokolo ya tuku mibale na minei ya sanza ya libwa : <verse eid="HAG 2:20"/><verse number="21" style="v" sid="HAG 2:21"/>« Loba na Zorobabeli, moyangeli ya Yuda, ete nakoningisa likolo mpe mabele, <verse eid="HAG 2:21"/><verse number="22" style="v" sid="HAG 2:22"/>nakobalola bakiti ya bokonzi, nakosilisa nguya ya bokonzi ya mikili ya bapagano, nakokweyisa bashar mpe bato oyo batambolisaka yango ; bampunda ekokweya elongo na bato oyo batambolaka likolo na yango, bango na bango bakobomana na mopanga.<verse eid="HAG 2:22"/></para>
  <para style="p">
    <verse number="23" style="v" sid="HAG 2:23"/>Na mokolo wana, » elobi Yawe, Mokonzi ya mampinga, « nakozwa yo Zorobabeli, mwana mobali ya Shealitieli, mosali na Ngai, mpe nakokomisa yo lokola kashe na Ngai, pamba te ezali yo nde Ngai napona, » elobi Yawe, Mokonzi ya mampinga.<verse eid="HAG 2:23"/></para>
  <chapter eid="HAG 2"/>
</usx>
