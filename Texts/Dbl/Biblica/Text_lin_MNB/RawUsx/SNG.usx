<?xml version="1.0" encoding="UTF-8"?>
<usx version="3.0">
  <book code="SNG" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Loyembo ya Salomo</para>
  <para style="toc1">Loyembo ya Salomo</para>
  <para style="toc2">Loyembo ya Salomo</para>
  <para style="toc3">Loy</para>
  <para style="mt1">Loyembo ya Salomo</para>
  <para style="im">Buku oyo na kombo « Loyembo ya Salomo » ezali penza nzembo te lokola nzembo mpo na Nzambe, kasi maloba ya bolingo.</para>
  <para style="ip">Kolanda ndenge ekomami, ezali Salomo nde asalaki nzembo oyo (<char style="xt"><ref loc="SNG 1:1">1.1</ref></char>). Kasi lokota ya Ebre ezali lisusu kosunga mpo na kososola ete ezali maloba oyo bakomelaki Salomo to ezali Salomo nde bazali koyembela : azali moko kati na bato oyo ezali kolobela (<char style="xt"><ref loc="SNG 1:5">1.5</ref>; <ref loc="SNG 3:7">3.7</ref>, <ref loc="SNG 3:9">9</ref>, <ref loc="SNG 3:11">11</ref>; <ref loc="SNG 8:11-12">8.11-12</ref></char>). Boye makoki ya koyeba mobu oyo bakomaki nzembo yango ezali te.</para>
  <para style="ip">Loyembo evandi na maloba oyo ezali kozonga mbala misato : Bolamusa Bolingo na ngai te liboso ete Ye moko akoma na posa ya kolamuka (<char style="xt"><ref loc="SNG 2:7">2.7</ref>; <ref loc="SNG 3:5">3.5</ref>; <ref loc="SNG 8:4">8.4</ref></char>).</para>
  <para style="ip">Loyembo oyo ememaki bato na kososola yango na lolenge ebele ekesana. Tokoki kobimisa lolenge misato ya kososola :</para>
  <para style="ili1">Mokomi asaleli bililingi, bilembo to biteni ya nzoto mpo na kotalisa makambo oyo ebanda kala.</para>
  <para style="ili1">Loyembo yango ekoki kotalisa bolingo ya Yawe mpe ya bato na Ye, bolingo ya Klisto mpe ya Lingomba.</para>
  <para style="ili1">Bato mosusu bamoni kati na nzembo yango, kotalisama ya bolingo moko ebombama, bolingo oyo ekangisi esika moko mondimi to elimo mpe Yawe. Lolenge ya kososola ya boye ezali kolongola bomoto kati na makambo oyo ekomami, mpo na kopesa yango ndimbola moko ya molimo.</para>
  <para style="ip">Bato ebele ya ekeke na biso, bazali kozwa mpe kososola yango na ndenge kaka bayekolaka makomi. Na miso na bango, lokola lisolo ya ebandeli, buku ezali kotombola bolingo oyo ememaka na libala (<char style="xt"><ref loc="SNG 4:8">4.8</ref></char>) ; bazali kososola mateya oyo etali mwasi mpe mobali kati na libala (<char style="xt"><ref loc="PRO 2:17">Mas 2.17</ref>; <ref loc="PRO 5:15-19">5.15-19</ref></char>), lokola kaka ndenge bazwaka biloko nyonso oyo Nzambe akela na lolenge malamu na yango mpe ya kokoka (<char style="xt"><ref loc="GEN 1:31">Ebl 1.31</ref></char>).</para>
  <para style="ip">Kati na lolenge ebele ya koyekola makomi, tokoki kokanisa mibale.</para>
  <para style="ili1">Soki toyekoli yango kolanda lisolo na yango, tokomona ete nzembo ekoki koloba na tina na bato mibale : Salomo mpe mwasi, moto ya Sulami, oyo aboyi mpo ete akangama kaka na molingami na ye, mobateli bibwele (<char style="xt"><ref loc="SNG 1:4">1.4</ref>; <ref loc="SNG 6:11-12">6.11-12</ref>; <ref loc="SNG 8:11-14">8.11-14</ref></char>).</para>
  <para style="ili1">Kolanda lolenge oyo eyekolaka makomi ya banzembo, loyembo ezali koyemba bolingo kati ya mwasi, moto ya Sulami, mpe mobateli bibwele, « mokonzi na ye » mpe « Salomo na ye. »</para>
  <para style="ie"/>
  <chapter number="1" style="c" sid="SNG 1"/>
  <para style="p">
    <verse number="1" style="v" sid="SNG 1:1"/>Oyo nde nzembo oyo eleki kitoko kati na banzembo ya Salomo.<verse eid="SNG 1:1"/></para>
  <para style="b"/>
  <para style="s1">Kosanzola bolingo</para>
  <para style="s2">Elenge mwasi</para>
  <para style="q1">
    <verse number="2" style="v" sid="SNG 1:2"/>Tika ete bibebu na yo epesa ngai beze,</para>
  <para style="q2" vid="SNG 1:2">pamba te bolingo na yo eleki vino na elengi.<verse eid="SNG 1:2"/></para>
  <para style="q1">
    <verse number="3" style="v" sid="SNG 1:3"/>Solo ya malasi na yo ezali kitoko,</para>
  <para style="q2" vid="SNG 1:3">mobimba na yo ezali lokola solo ya malasi ya kitoko</para>
  <para style="q1" vid="SNG 1:3">oyo epanzani ;</para>
  <para style="q2" vid="SNG 1:3">yango wana bilenge basi balingaka yo !<verse eid="SNG 1:3"/></para>
  <para style="q1">
    <verse number="4" style="v" sid="SNG 1:4"/>Tokende na yo elongo, tokima mbangu !</para>
  <para style="q2" vid="SNG 1:4">Mokonzi akotisi ngai na bashambre na ye !</para>
  <para style="q1" vid="SNG 1:4">Tovanda elongo na esengo mpe tosepela na tina na yo,</para>
  <para style="q2" vid="SNG 1:4">tosanzola bolingo na yo, oyo eleki vino ya kitoko na elengi.</para>
  <para style="q2" vid="SNG 1:4">Solo, ezali na pamba te nde basi balulaka yo !<verse eid="SNG 1:4"/></para>
  <para style="b"/>
  <para style="q1">
    <verse number="5" style="v" sid="SNG 1:5"/>Oh bilenge basi ya Yelusalemi,</para>
  <para style="q2" vid="SNG 1:5">nazali mwindo, kasi nazali kitoko !</para>
  <para style="q1" vid="SNG 1:5">Solo, nazali mwindo lokola bandako ya kapo ya Kedari,</para>
  <para style="q2" vid="SNG 1:5">lokola barido ya kitoko na ndako ya kapo ya Salomo.<verse eid="SNG 1:5"/></para>
  <para style="q1">
    <verse number="6" style="v" sid="SNG 1:6"/>Kokamwa ngai te mpo ete nazali mwindo,</para>
  <para style="q2" vid="SNG 1:6">pamba te moyi nde eyindisi ngai.</para>
  <para style="q1" vid="SNG 1:6">Bana mibali ya mama na ngai basilikelaki ngai,</para>
  <para style="q2" vid="SNG 1:6">bakomisaki ngai mokengeli bilanga ya vino.</para>
  <para style="q1" vid="SNG 1:6">Solo, bilanga na ngai moko ya vino,</para>
  <para style="q2" vid="SNG 1:6">nazalaki kokoka lisusu te kokengela yango.<verse eid="SNG 1:6"/></para>
  <para style="b"/>
  <para style="q1">
    <verse number="7" style="v" sid="SNG 1:7"/>Oh mobali oyo ngai nalingaka,</para>
  <para style="q2" vid="SNG 1:7">yebisa ngai esika nini oleisaka bibwele na yo,</para>
  <para style="q2" vid="SNG 1:7">esika nini opemisaka bampate na yo na midi !</para>
  <para style="q1" vid="SNG 1:7">Mpo na nini nazala lokola mwasi oyo azali koyengayenga</para>
  <para style="q2" vid="SNG 1:7">sima na bibwele ya baninga na yo ?<verse eid="SNG 1:7"/></para>
  <para style="s2">Babateli bibwele</para>
  <para style="q1">
    <verse number="8" style="v" sid="SNG 1:8"/>Oh mwasi oyo aleki basi nyonso na kitoko,</para>
  <para style="q2" vid="SNG 1:8">soki oyebi yango te, landa kaka matambe ya bibwele,</para>
  <para style="q1" vid="SNG 1:8">na banzela oyo yango elekeli,</para>
  <para style="q2" vid="SNG 1:8">mpe leisa bana bantaba ya basi na yo pembeni ya bandako ya kapo ya babateli bibwele.<verse eid="SNG 1:8"/></para>
  <para style="s2">Elenge mobali</para>
  <para style="q1">
    <verse number="9" style="v" sid="SNG 1:9"/>Oh bolingo na ngai, nazali komona yo</para>
  <para style="q2" vid="SNG 1:9">lokola mpunda ya mwasi oyo ebendaka shar ya Faraon.<verse eid="SNG 1:9"/></para>
  <para style="q1">
    <verse number="10" style="v" sid="SNG 1:10"/>Matama na yo ezalaka kitoko kati na biloko ya matoyi,</para>
  <para style="q2" vid="SNG 1:10">mpe kingo na yo ebongaka na mayaka.<verse eid="SNG 1:10"/></para>
  <para style="s2">Babateli bibwele</para>
  <para style="q1">
    <verse number="11" style="v" sid="SNG 1:11"/>Tokolukela yo biloko ya matoyi ya wolo</para>
  <para style="q2" vid="SNG 1:11">oyo batia bambuma ya mike-mike ya palata.<verse eid="SNG 1:11"/></para>
  <para style="s2">Elenge mwasi</para>
  <para style="q1">
    <verse number="12" style="v" sid="SNG 1:12"/>Tango mokonzi azalaki kolia na mesa na ye,</para>
  <para style="q2" vid="SNG 1:12">malasi na ngai ya nare ezalaki kopanza</para>
  <para style="q2" vid="SNG 1:12">solo na yango ya kitoko.<verse eid="SNG 1:12"/></para>
  <para style="q1">
    <verse number="13" style="v" sid="SNG 1:13"/>Molingami na ngai azali mpo na ngai</para>
  <para style="q2" vid="SNG 1:13">lokola liboke ya malasi ya mire,</para>
  <para style="q2" vid="SNG 1:13">akolekisa butu na ye na kati-kati ya mabele na ngai.<verse eid="SNG 1:13"/></para>
  <para style="q1">
    <verse number="14" style="v" sid="SNG 1:14"/>Molingami na ngai azali mpo na ngai</para>
  <para style="q2" vid="SNG 1:14">lokola liboke ya bambuma ya ene oyo ewutaka</para>
  <para style="q2" vid="SNG 1:14">na bilanga ya vino ya Eyini-Gedi.<verse eid="SNG 1:14"/></para>
  <para style="s2">Elenge mobali</para>
  <para style="q1">
    <verse number="15" style="v" sid="SNG 1:15"/>Oh mwasi na ngai ya motema, ozali kitoko !</para>
  <para style="q2" vid="SNG 1:15">Solo, ozali penza kitoko makasi !</para>
  <para style="q2" vid="SNG 1:15">Miso na yo elala lokola ebenga.<verse eid="SNG 1:15"/></para>
  <para style="s2">Elenge mwasi</para>
  <para style="q1">
    <verse number="16" style="v" sid="SNG 1:16"/>Mobali na ngai, tala ndenge nini ozali kitoko !</para>
  <para style="q2" vid="SNG 1:16">Ozali penza elengi.</para>
  <para style="q2" vid="SNG 1:16">Mbeto na biso ezali nde matiti ya mobesu,<verse eid="SNG 1:16"/></para>
  <para style="q1">
    <verse number="17" style="v" sid="SNG 1:17"/>makonzi ya ndako na biso esalemi na banzete ya sedele,</para>
  <para style="q2" vid="SNG 1:17">mpe balate na yango, na banzete ya sipele.<verse eid="SNG 1:17"/></para>
  <chapter eid="SNG 1"/>
  <chapter number="2" style="c" sid="SNG 2"/>
  <para style="s1">Mwasi</para>
  <para style="q1">
    <verse number="1" style="v" sid="SNG 2:1"/>Nazali lokola fololo oyo ebotaka na etando ya Saroni,</para>
  <para style="q2" vid="SNG 2:1">fololo oyo babengaka lisi ya lubwaku.<verse eid="SNG 2:1"/></para>
  <para style="s2">Elenge mobali</para>
  <para style="q1">
    <verse number="2" style="v" sid="SNG 2:2"/>Ndenge fololo oyo babengaka lisi ezalaka kati na banzube,</para>
  <para style="q2" vid="SNG 2:2">ndenge wana mpe mwasi na ngai ya motema</para>
  <para style="q2" vid="SNG 2:2">azalaka kati na bilenge basi.<verse eid="SNG 2:2"/></para>
  <para style="s2">Elenge mwasi</para>
  <para style="q1">
    <verse number="3" style="v" sid="SNG 2:3"/>Ndenge nzete ya pome ezalaka kati na banzete ya zamba,</para>
  <para style="q2" vid="SNG 2:3">ndenge wana mpe mobali na ngai azalaka</para>
  <para style="q2" vid="SNG 2:3">kati na bilenge mibali.</para>
  <para style="q1" vid="SNG 2:3">Nasepelaka kovanda na se ya elilingi na ye,</para>
  <para style="q2" vid="SNG 2:3">mpe mbuma na ye ezalaka elengi na monoko na ngai.<verse eid="SNG 2:3"/></para>
  <para style="q1">
    <verse number="4" style="v" sid="SNG 2:4"/>Amemaki ngai na esika oyo bamelaka masanga,</para>
  <para style="q2" vid="SNG 2:4">mpe bendele na ye likolo na ngai ezali bolingo.<verse eid="SNG 2:4"/></para>
  <para style="q1">
    <verse number="5" style="v" sid="SNG 2:5"/>Lendisa ngai na bagato oyo basali na bambuma ya vino,</para>
  <para style="q2" vid="SNG 2:5">sunga ngai na bapome,</para>
  <para style="q2" vid="SNG 2:5">pamba te nabeli maladi ya bolingo.<verse eid="SNG 2:5"/></para>
  <para style="q1">
    <verse number="6" style="v" sid="SNG 2:6"/>Tika ete loboko na ye ya mwasi ezala na se ya moto na ngai,</para>
  <para style="q2" vid="SNG 2:6">mpe loboko na ye ya mobali ekanga ngai nzoto !<verse eid="SNG 2:6"/></para>
  <para style="s2">Elenge mobali</para>
  <para style="q1">
    <verse number="7" style="v" sid="SNG 2:7"/>Bilenge basi ya Yelusalemi, nabondeli bino</para>
  <para style="q2" vid="SNG 2:7">na kombo ya mboloko mpe ya mbuli ya bilanga :</para>
  <para style="q1" vid="SNG 2:7">Bolamusa Bolingo na ngai te</para>
  <para style="q2" vid="SNG 2:7">liboso ete ye moko akoma na posa ya kolamuka.<verse eid="SNG 2:7"/></para>
  <para style="s2">Elenge mwasi</para>
  <para style="q1">
    <verse number="8" style="v" sid="SNG 2:8"/>Yoka mongongo ya Bolingo na ngai !</para>
  <para style="q2" vid="SNG 2:8">Tala ye wana ! Ye wana azali koya,</para>
  <para style="q1" vid="SNG 2:8">azali kopumbwa na likolo ya bangomba,</para>
  <para style="q2" vid="SNG 2:8">azali kodenda na likolo ya bangomba mike.<verse eid="SNG 2:8"/></para>
  <para style="q1">
    <verse number="9" style="v" sid="SNG 2:9"/>Molingami na ngai azali lokola mboloko to mwana ya mbuli.</para>
  <para style="q2" vid="SNG 2:9">Tala ye wana ! Atelemi na sima ya mir na biso,</para>
  <para style="q1" vid="SNG 2:9">azali kotala na lininisa,</para>
  <para style="q2" vid="SNG 2:9">azali kotala na mayele na kiyungulu ya lininisa.<verse eid="SNG 2:9"/></para>
  <para style="q1">
    <verse number="10" style="v" sid="SNG 2:10"/>Molingami na ngai alobi mpe ayebisi ngai :</para>
  <para style="q2" vid="SNG 2:10">« Mwasi na ngai ya motema, telema ;</para>
  <para style="q2" vid="SNG 2:10">mwasi na ngai ya kitoko, yaka epai na ngai !<verse eid="SNG 2:10"/></para>
  <para style="q1">
    <verse number="11" style="v" sid="SNG 2:11"/>Pamba te, tala eleko ya malili esili koleka,</para>
  <para style="q2" vid="SNG 2:11">bamvula esili mpe ekeyi.<verse eid="SNG 2:11"/></para>
  <para style="q1">
    <verse number="12" style="v" sid="SNG 2:12"/>Bafololo ebimi na mboka,</para>
  <para style="q2" vid="SNG 2:12">tango ya koyemba banzembo ekoki.</para>
  <para style="q1" vid="SNG 2:12">Makelele ya banzembo ya bibenga ekomi lisusu</para>
  <para style="q2" vid="SNG 2:12">koyokana na mokili.<verse eid="SNG 2:12"/></para>
  <para style="q1">
    <verse number="13" style="v" sid="SNG 2:13"/>Nzete ya figi ebimisi bambuma na yango ya liboso,</para>
  <para style="q2" vid="SNG 2:13">bafololo ya bilanga ya vino ekomi kopanza</para>
  <para style="q2" vid="SNG 2:13">solo na yango ya kitoko.</para>
  <para style="q1" vid="SNG 2:13">Mwasi na ngai ya motema, telema ;</para>
  <para style="q2" vid="SNG 2:13">mwasi na ngai ya kitoko, yaka epai na ngai.<verse eid="SNG 2:13"/></para>
  <para style="s2">Elenge mobali</para>
  <para style="q1">
    <verse number="14" style="v" sid="SNG 2:14"/>Ebenga na ngai oyo obombami kati na madusu ya mabanga,</para>
  <para style="q2" vid="SNG 2:14">kati na madusu ya bangomba,</para>
  <para style="q1" vid="SNG 2:14">monisa ngai ata elongi na yo</para>
  <para style="q2" vid="SNG 2:14">mpe sala ete nayoka ata mongongo na yo,</para>
  <para style="q1" vid="SNG 2:14">pamba te mongongo na yo ezalaka elengi</para>
  <para style="q2" vid="SNG 2:14">mpe elongi na yo ezalaka kitoko mingi ! »<verse eid="SNG 2:14"/></para>
  <para style="s2">Bandeko mibali</para>
  <para style="q1">
    <verse number="15" style="v" sid="SNG 2:15"/>Bokangela biso bambwa ya zamba mpe bana na yango</para>
  <para style="q2" vid="SNG 2:15">oyo ezali kobebisa bilanga na biso ya vino,</para>
  <para style="q2" vid="SNG 2:15">pamba te bilanga na biso ya vino ebimisi bafololo.<verse eid="SNG 2:15"/></para>
  <para style="s2">Elenge mwasi</para>
  <para style="q1">
    <verse number="16" style="v" sid="SNG 2:16"/>Mobali na ngai ya bolingo azali ya ngai,</para>
  <para style="q2" vid="SNG 2:16">mpe ngai nazali ya ye ;</para>
  <para style="q1" vid="SNG 2:16">aleisaka bibwele na ye na bilanga</para>
  <para style="q2" vid="SNG 2:16">oyo etondi na bafololo oyo babengaka lisi.<verse eid="SNG 2:16"/></para>
  <para style="q1">
    <verse number="17" style="v" sid="SNG 2:17"/>Mobali na ngai ya bolingo, zonga ;</para>
  <para style="q2" vid="SNG 2:17">awa moyi ebandi kobima mpe molili ekimi,</para>
  <para style="q1" vid="SNG 2:17">zala lokola mboloko to mwana ya mbuli</para>
  <para style="q2" vid="SNG 2:17">na bangomba ya Beteli.<verse eid="SNG 2:17"/></para>
  <chapter eid="SNG 2"/>
  <chapter number="3" style="c" sid="SNG 3"/>
  <para style="s2">Elenge mwasi</para>
  <para style="q1">
    <verse number="1" style="v" sid="SNG 3:1"/>Butu mobimba, na mbeto na ngai,</para>
  <para style="q2" vid="SNG 3:1">nazali koluka mobali oyo motema na ngai elingaka ;</para>
  <para style="q2" vid="SNG 3:1">naluki ye, kasi namonaki ye te.<verse eid="SNG 3:1"/></para>
  <para style="q1">
    <verse number="2" style="v" sid="SNG 3:2"/>Esengeli na ngai kolamuka sik’oyo</para>
  <para style="q2" vid="SNG 3:2">mpe kobima libanda ya engumba,</para>
  <para style="q1" vid="SNG 3:2">na balabala na yango mpe na bisika</para>
  <para style="q2" vid="SNG 3:2">oyo bato nyonso bakutanaka ;</para>
  <para style="q1" vid="SNG 3:2">nakoluka mobali oyo motema na ngai elingaka.</para>
  <para style="q2" vid="SNG 3:2">Nalukaki ye, kasi namonaki ye te.<verse eid="SNG 3:2"/></para>
  <para style="q1">
    <verse number="3" style="v" sid="SNG 3:3"/>Bakengeli bamonaki ngai</para>
  <para style="q2" vid="SNG 3:3">tango bazalaki koleka-leka na balabala ya engumba.</para>
  <para style="q1" vid="SNG 3:3">Natunaki bango :</para>
  <para style="q2" vid="SNG 3:3">« Bomoneli ngai te mobali</para>
  <para style="q2" vid="SNG 3:3">oyo motema na ngai elingaka ? »<verse eid="SNG 3:3"/></para>
  <para style="q1">
    <verse number="4" style="v" sid="SNG 3:4"/>Tango kaka nalekaki bango,</para>
  <para style="q2" vid="SNG 3:4">mbala moko, namonaki mobali</para>
  <para style="q1" vid="SNG 3:4">oyo motema na ngai elingaka.</para>
  <para style="q2" vid="SNG 3:4">Nakangaki ye mpe natikaki ye lisusu te kokende.</para>
  <para style="q1" vid="SNG 3:4">Namemaki ye kino na ndako ya mama na ngai,</para>
  <para style="q2" vid="SNG 3:4">na shambre ya mwasi oyo abotaki ngai.<verse eid="SNG 3:4"/></para>
  <para style="s2">Elenge mobali</para>
  <para style="q1">
    <verse number="5" style="v" sid="SNG 3:5"/>Bilenge basi ya Yelusalemi, nabondeli bino</para>
  <para style="q2" vid="SNG 3:5">na kombo ya mboloko mpe ya mbuli ya bilanga :</para>
  <para style="q1" vid="SNG 3:5">Bolamusa Bolingo na ngai te</para>
  <para style="q2" vid="SNG 3:5">liboso ete ye moko akoma na posa ya kolamuka.<verse eid="SNG 3:5"/></para>
  <para style="s2">Elenge mwasi</para>
  <para style="q1">
    <verse number="6" style="v" sid="SNG 3:6"/>Nani oyo abimi na esobe lokola molinga oyo ezali komata,</para>
  <para style="q2" vid="SNG 3:6">azali kobimisa solo ya malasi ya mire mpe ya ansa,</para>
  <para style="q1" vid="SNG 3:6">oyo basali na biloko ya mike-mike ya solo kitoko</para>
  <para style="q2" vid="SNG 3:6">ya moto ya mombongo ?<verse eid="SNG 3:6"/></para>
  <para style="q1">
    <verse number="7" style="v" sid="SNG 3:7"/>Tala ! Ezali nde tsipoyi ya mokonzi Salomo !</para>
  <para style="q2" vid="SNG 3:7">Basoda na ye ya mpiko, bato ya lokumu ya Isalaele,</para>
  <para style="q2" vid="SNG 3:7">tuku motoba nde bamemi yango.<verse eid="SNG 3:7"/></para>
  <para style="q1">
    <verse number="8" style="v" sid="SNG 3:8"/>Bango nyonso balati mipanga ;</para>
  <para style="q2" vid="SNG 3:8">bango nyonso bazali makasi na bitumba,</para>
  <para style="q2" vid="SNG 3:8">baselingwa mpo na bitumba ya butu.<verse eid="SNG 3:8"/></para>
  <para style="b"/>
  <para style="q1">
    <verse number="9" style="v" sid="SNG 3:9"/>Mokonzi Salomo asalisaki tsipoyi ;</para>
  <para style="q2" vid="SNG 3:9">basalaki yango na mabaya ya mboka Libani.<verse eid="SNG 3:9"/></para>
  <para style="q1">
    <verse number="10" style="v" sid="SNG 3:10"/>Basalaki bisimbelo na yango na palata,</para>
  <para style="q2" vid="SNG 3:10">mokongo na yango, na wolo.</para>
  <para style="q1" vid="SNG 3:10">Balatisaki evandelo na yango</para>
  <para style="q2" vid="SNG 3:10">bilamba ya motuya ya langi ya motane makasi.</para>
  <para style="q1" vid="SNG 3:10">Bongo, bilenge basi ya Yelusalemi babongisaki</para>
  <para style="q2" vid="SNG 3:10">kati na yango na motema ya bolingo.<verse eid="SNG 3:10"/></para>
  <para style="q1">
    <verse number="11" style="v" sid="SNG 3:11"/>Bino bilenge basi ya Siona, bobima ;</para>
  <para style="q2" vid="SNG 3:11">botala ndenge nini mokonzi Salomo alati motole,</para>
  <para style="q1" vid="SNG 3:11">motole oyo mama na ye alatisaki ye</para>
  <para style="q2" vid="SNG 3:11">na mokolo ya libala na ye,</para>
  <para style="q2" vid="SNG 3:11">na mokolo oyo motema na ye ezalaki na esengo.<verse eid="SNG 3:11"/></para>
  <chapter eid="SNG 3"/>
  <chapter number="4" style="c" sid="SNG 4"/>
  <para style="s2">Elenge mobali</para>
  <para style="q1">
    <verse number="1" style="v" sid="SNG 4:1"/>Oh mwasi na ngai ya motema,</para>
  <para style="q2" vid="SNG 4:1">ozali kitoko, ozali penza kitoko makasi !</para>
  <para style="q1" vid="SNG 4:1">Miso na yo, na se ya vwale, elala lokola ebenga ;</para>
  <para style="q2" vid="SNG 4:1">suki na yo ezali lokola etonga ya bantaba ya basi</para>
  <para style="q2" vid="SNG 4:1">oyo ekitaka na ngomba Galadi.<verse eid="SNG 4:1"/></para>
  <para style="q1">
    <verse number="2" style="v" sid="SNG 4:2"/>Minu na yo ezali lokola etonga ya bameme</para>
  <para style="q2" vid="SNG 4:2">oyo balongoli bapwale,</para>
  <para style="q2" vid="SNG 4:2">bongo bawuti kosukola yango.</para>
  <para style="q1" vid="SNG 4:2">Meme moko na moko ezali na lipasa na yango ;</para>
  <para style="q2" vid="SNG 4:2">moko te ezangi mwana.<verse eid="SNG 4:2"/></para>
  <para style="q1">
    <verse number="3" style="v" sid="SNG 4:3"/>Bibebu na yo ezali lokola kitendi ya motane,</para>
  <para style="q2" vid="SNG 4:3">mpe elobeli na yo epesaka esengo ;</para>
  <para style="q1" vid="SNG 4:3">matama na yo ezali lokola mbuma ya grenade,</para>
  <para style="q2" vid="SNG 4:3">na se ya vwale.<verse eid="SNG 4:3"/></para>
  <para style="q1">
    <verse number="4" style="v" sid="SNG 4:4"/>Kingo na yo ezali lokola ndako molayi ya Davidi,</para>
  <para style="q2" vid="SNG 4:4">oyo batongi mpo na kobomba bibundeli ;</para>
  <para style="q1" vid="SNG 4:4">banguba nkoto moko ediembisami kuna,</para>
  <para style="q2" vid="SNG 4:4">banguba ya basoda ya mpiko.<verse eid="SNG 4:4"/></para>
  <para style="q1">
    <verse number="5" style="v" sid="SNG 4:5"/>Mabele na yo nyonso mibale ezali</para>
  <para style="q2" vid="SNG 4:5">lokola bana mapasa mibale ya mboloko,</para>
  <para style="q2" vid="SNG 4:5">oyo ezali kolia kati na bafololo oyo babengaka lisi.<verse eid="SNG 4:5"/></para>
  <para style="q1">
    <verse number="6" style="v" sid="SNG 4:6"/>Kino tongo ekotana mpe molili ekolimwa,</para>
  <para style="q2" vid="SNG 4:6">nakokende na ngomba ya mire</para>
  <para style="q2" vid="SNG 4:6">mpe na ngomba moke ya ansa.<verse eid="SNG 4:6"/></para>
  <para style="q1">
    <verse number="7" style="v" sid="SNG 4:7"/>Mwasi na ngai ya motema,</para>
  <para style="q2" vid="SNG 4:7">mobimba na yo ezali kitoko mingi ;</para>
  <para style="q2" vid="SNG 4:7">ata elembo moko te emonani mabe kati na yo.<verse eid="SNG 4:7"/></para>
  <para style="b"/>
  <para style="q1">
    <verse number="8" style="v" sid="SNG 4:8"/>Longwa na Libani mpe yaka elongo na ngai,</para>
  <para style="q2" vid="SNG 4:8">mwasi na ngai ya motema ;</para>
  <para style="q1" vid="SNG 4:8">longwa na Libani, yaka elongo na ngai.</para>
  <para style="q2" vid="SNG 4:8">Tala wuta na basonge ya bangomba Amana,</para>
  <para style="q2" vid="SNG 4:8">Seniri mpe Erimoni</para>
  <para style="q2" vid="SNG 4:8">epai wapi ezali na ndako ya bankosi mpe ngomba ya bankoyi.<verse eid="SNG 4:8"/></para>
  <para style="q1">
    <verse number="9" style="v" sid="SNG 4:9"/>Obetisi ngai motema makasi,</para>
  <para style="q2" vid="SNG 4:9">Oh ndeko na ngai ya mwasi, mwasi na ngai ya motema ;</para>
  <para style="q1" vid="SNG 4:9">obetisi ngai motema na komona etaleli ya miso na yo,</para>
  <para style="q2" vid="SNG 4:9">mpe na komona moko ya sheneti ya kingo na yo.<verse eid="SNG 4:9"/></para>
  <para style="q1">
    <verse number="10" style="v" sid="SNG 4:10"/>Solo, bolingo na yo eleki elengi,</para>
  <para style="q2" vid="SNG 4:10">ndeko na ngai ya mwasi, mwasi na ngai ya motema !</para>
  <para style="q1" vid="SNG 4:10">Solo, bolingo na yo eleki vino na kitoko ;</para>
  <para style="q2" vid="SNG 4:10">solo ya mafuta na yo eleki malasi nyonso na kitoko.<verse eid="SNG 4:10"/></para>
  <para style="q1">
    <verse number="11" style="v" sid="SNG 4:11"/>Bibebu na yo ezali kobimisa mafuta ya elengi,</para>
  <para style="q2" vid="SNG 4:11">mwasi na ngai ya motema ;</para>
  <para style="q1" vid="SNG 4:11">se ya lolemo na yo etondi na mafuta ya nzoyi mpe na miliki,</para>
  <para style="q2" vid="SNG 4:11">mpe solo ya bilamba na yo ezali lokola solo ya Libani.<verse eid="SNG 4:11"/></para>
  <para style="q1">
    <verse number="12" style="v" sid="SNG 4:12"/>Ozali elanga ekangama,</para>
  <para style="q2" vid="SNG 4:12">ndeko na ngai ya mwasi, mwasi na ngai ya motema ;</para>
  <para style="q1" vid="SNG 4:12">ozali etima oyo ezipami</para>
  <para style="q2" vid="SNG 4:12">mpe liziba oyo ekangami.<verse eid="SNG 4:12"/></para>
  <para style="q1">
    <verse number="13" style="v" sid="SNG 4:13"/>Ozali kopesa pio lokola elanga ya banzete ya grenade,</para>
  <para style="q2" vid="SNG 4:13">oyo ezali na bambuma kitoko,</para>
  <para style="q2" vid="SNG 4:13">elongo na banzete ya solo kitoko : ene mpe nare,<verse eid="SNG 4:13"/></para>
  <para style="q1">
    <verse number="14" style="v" sid="SNG 4:14"/>nare mpe safarani, kaneli ya solo kitoko, sinamoni,</para>
  <para style="q2" vid="SNG 4:14">elongo na lolenge nyonso ya banzete</para>
  <para style="q1" vid="SNG 4:14">oyo epesaka malasi ya ansa,</para>
  <para style="q2" vid="SNG 4:14">ya aloe mpe ya mire, mpe malasi nyonso oyo eleki kitoko.<verse eid="SNG 4:14"/></para>
  <para style="q1">
    <verse number="15" style="v" sid="SNG 4:15"/>Ozali liziba kati na elanga,</para>
  <para style="q2" vid="SNG 4:15">etima oyo etiolaka wuta na Libani.<verse eid="SNG 4:15"/></para>
  <para style="s2">Elenge mwasi</para>
  <para style="q1">
    <verse number="16" style="v" sid="SNG 4:16"/>Oh mopepe ya nor, lamuka ;</para>
  <para style="q2" vid="SNG 4:16">oh mopepe ya sude, yaka !</para>
  <para style="q1" vid="SNG 4:16">Pepa kati na elanga na ngai,</para>
  <para style="q2" vid="SNG 4:16">mpe tika ete solo kitoko na yango epanzana kino mosika !</para>
  <para style="q1" vid="SNG 4:16">Tika ete mwasi na ngai ya motema aya</para>
  <para style="q2" vid="SNG 4:16">kati na elanga na ye</para>
  <para style="q2" vid="SNG 4:16">mpe alia mbuma na yango ya elengi makasi !<verse eid="SNG 4:16"/></para>
  <chapter eid="SNG 4"/>
  <chapter number="5" style="c" sid="SNG 5"/>
  <para style="s1">Mobali</para>
  <para style="q1">
    <verse number="1" style="v" sid="SNG 5:1"/>Oh molingami na ngai, mwasi na ngai ya motema ;</para>
  <para style="q2" vid="SNG 5:1">nayei na elanga na ngai,</para>
  <para style="q1" vid="SNG 5:1">nayei kobuka mbuma na ngai oyo basalelaka malasi ya mire,</para>
  <para style="q2" vid="SNG 5:1">nayei kobuka biloko na ngai ya mike-mike ya solo kitoko,</para>
  <para style="q1" vid="SNG 5:1">nayei kolia mafuta na ngai ya nzoyi,</para>
  <para style="q2" vid="SNG 5:1">nayei komela vino mpe miliki na ngai.</para>
  <para style="s2" vid="SNG 5:1">Baninga</para>
  <para style="q1" vid="SNG 5:1">Oh baninga, bolia mpe bomela na bino,</para>
  <para style="q2" vid="SNG 5:1">bomela mpe bolangwa na bino, balingami na ngai.<verse eid="SNG 5:1"/></para>
  <para style="s2">Elenge mwasi</para>
  <para style="q1">
    <verse number="2" style="v" sid="SNG 5:2"/>Nalalaki, kasi makanisi na ngai ezalaki ya kolamuka.</para>
  <para style="q2" vid="SNG 5:2">Yoka ! Mongongo ya molingami na ngai</para>
  <para style="q2" vid="SNG 5:2">ezali koyokana na ekuke !</para>
  <para style="s2" vid="SNG 5:2">Elenge mobali</para>
  <para style="q1" vid="SNG 5:2">« Molingami na ngai, mwasi na ngai ya motema,</para>
  <para style="q2" vid="SNG 5:2">ebenga na ngai, oyo azali kitoko koleka mpo na ngai,</para>
  <para style="q2" vid="SNG 5:2">fungolela ngai ndako,</para>
  <para style="q1" vid="SNG 5:2">pamba te moto na ngai etondi na londende,</para>
  <para style="q2" vid="SNG 5:2">mpe suki na ngai epoli na matanga ya londende ya butu. »<verse eid="SNG 5:2"/></para>
  <para style="s2">Elenge mwasi</para>
  <para style="q1">
    <verse number="3" style="v" sid="SNG 5:3"/>Nasili kolongola nzambala na ngai, nalata yango lisusu ?</para>
  <para style="q2" vid="SNG 5:3">Nasili kosukola makolo na ngai, nabebisa yango lisusu ?<verse eid="SNG 5:3"/></para>
  <para style="q1">
    <verse number="4" style="v" sid="SNG 5:4"/>Mobali na ngai ya motema akotisi</para>
  <para style="q2" vid="SNG 5:4">loboko na ye na lidusu ya ekuke,</para>
  <para style="q2" vid="SNG 5:4">bongo motema na ngai ekomi kobeta mpo na ye.<verse eid="SNG 5:4"/></para>
  <para style="q1">
    <verse number="5" style="v" sid="SNG 5:5"/>Natelemaki mpo na kokende kofungolela</para>
  <para style="q2" vid="SNG 5:5">mobali na ngai ya motema ndako,</para>
  <para style="q1" vid="SNG 5:5">mpe maboko na ngai ebimisaki solo ya malasi ya mire,</para>
  <para style="q2" vid="SNG 5:5">misapi na ngai etangisaki yango na bikangelo ya ndako.<verse eid="SNG 5:5"/></para>
  <para style="q1">
    <verse number="6" style="v" sid="SNG 5:6"/>Nafungolelaki mobali na ngai ya motema ndako,</para>
  <para style="q2" vid="SNG 5:6">kasi akendeki na ye mpe alimwaki.</para>
  <para style="q1" vid="SNG 5:6">Nakweyaki mayanga wana azalaki koloba ;</para>
  <para style="q2" vid="SNG 5:6">nalukaki ye, kasi namonaki ye lisusu te ;</para>
  <para style="q2" vid="SNG 5:6">nabengaki ye, kasi ayanolaki ngai te.<verse eid="SNG 5:6"/></para>
  <para style="q1">
    <verse number="7" style="v" sid="SNG 5:7"/>Tango bakengeli ya mir bazalaki koleka-leka kati na engumba,</para>
  <para style="q2" vid="SNG 5:7">bamonaki ngai, babetaki ngai, bazokisaki ngai</para>
  <para style="q2" vid="SNG 5:7">mpe balongolaki ngai vwale na moto.<verse eid="SNG 5:7"/></para>
  <para style="q1">
    <verse number="8" style="v" sid="SNG 5:8"/>Oh bilenge basi ya Yelusalemi, nabondeli bino,</para>
  <para style="q2" vid="SNG 5:8">soki bomoni mobali na ngai,</para>
  <para style="q1" vid="SNG 5:8">bokoloba na ye nini ?</para>
  <para style="q2" vid="SNG 5:8">Boloba na ye ete nabeli maladi ya bolingo.<verse eid="SNG 5:8"/></para>
  <para style="s2">Bilenge basi</para>
  <para style="q1">
    <verse number="9" style="v" sid="SNG 5:9"/>Oh mwasi oyo aleki basi nyonso na kitoko,</para>
  <para style="q2" vid="SNG 5:9">mobali na yo aleki mibali mosusu na nini ?</para>
  <para style="q1" vid="SNG 5:9">Nini penza ya malonga oyo mobali na yo azali na yango,</para>
  <para style="q2" vid="SNG 5:9">oyo eleki mibali mosusu</para>
  <para style="q2" vid="SNG 5:9">mpo ete oloba na biso boye ?<verse eid="SNG 5:9"/></para>
  <para style="s2">Elenge mwasi</para>
  <para style="q1">
    <verse number="10" style="v" sid="SNG 5:10"/>Mobali na ngai azali na poso pembe,</para>
  <para style="q2" vid="SNG 5:10">azali moto oyo asimba bendele kati na mibali nkoto zomi.<verse eid="SNG 5:10"/></para>
  <para style="q1">
    <verse number="11" style="v" sid="SNG 5:11"/>Moto na ye ezali lokola wolo ya peto,</para>
  <para style="q2" vid="SNG 5:11">suki na ye elingama-lingama,</para>
  <para style="q2" vid="SNG 5:11">mpe azali mwindo lokola yanganga.<verse eid="SNG 5:11"/></para>
  <para style="q1">
    <verse number="12" style="v" sid="SNG 5:12"/>Miso na ye ezali kitoko lokola bibenga</para>
  <para style="q2" vid="SNG 5:12">pembeni ya moluka,</para>
  <para style="q1" vid="SNG 5:12">ezali lokola basukolaka yango na miliki</para>
  <para style="q2" vid="SNG 5:12">mpe avandaka kati na sani ya bomengo.<verse eid="SNG 5:12"/></para>
  <para style="q1">
    <verse number="13" style="v" sid="SNG 5:13"/>Matama na ye ezali lokola mikala ya banzete ya malasi,</para>
  <para style="q2" vid="SNG 5:13">lokola ekolo ya bafololo ya solo kitoko ;</para>
  <para style="q1" vid="SNG 5:13">bibebu na ye ezali lokola fololo oyo babengaka lisi</para>
  <para style="q2" vid="SNG 5:13">oyo ebimisaka mire ya kitoko.<verse eid="SNG 5:13"/></para>
  <para style="q1">
    <verse number="14" style="v" sid="SNG 5:14"/>Maboko na ye ezali lokola bapete ya wolo</para>
  <para style="q2" vid="SNG 5:14">oyo batia mabanga ya Krizolite.</para>
  <para style="q1" vid="SNG 5:14">Nzoto na ye ezali lokola pembe ya nzoko</para>
  <para style="q2" vid="SNG 5:14">oyo babongisi mpe babakisi mabanga ya safiri.<verse eid="SNG 5:14"/></para>
  <para style="q1">
    <verse number="15" style="v" sid="SNG 5:15"/>Makolo na ye ezali lokola makonzi ya mabanga ya marbre</para>
  <para style="q2" vid="SNG 5:15">oyo evandi likolo ya moboko ya wolo ya peto.</para>
  <para style="q1" vid="SNG 5:15">Azali lokola bangomba ya Libani,</para>
  <para style="q2" vid="SNG 5:15">kitoko lokola banzete ya sedele ya Libani.<verse eid="SNG 5:15"/></para>
  <para style="q1">
    <verse number="16" style="v" sid="SNG 5:16"/>Elobeli na ye esalaka elengi na motema,</para>
  <para style="q2" vid="SNG 5:16">mpe nzoto na ye mobimba esalaka ete balula ye.</para>
  <para style="q1" vid="SNG 5:16">Tala ndenge mobali na ngai ya motema, molingami na ngai, azali,</para>
  <para style="q2" vid="SNG 5:16">oh bilenge basi ya Yelusalemi !<verse eid="SNG 5:16"/></para>
  <chapter eid="SNG 5"/>
  <chapter number="6" style="c" sid="SNG 6"/>
  <para style="s2">Bilenge basi</para>
  <para style="q1">
    <verse number="1" style="v" sid="SNG 6:1"/>Oh mwasi oyo aleki basi nyonso na kitoko,</para>
  <para style="q2" vid="SNG 6:1">mobali na yo akei wapi ?</para>
  <para style="q1" vid="SNG 6:1">Akoti nzela nini mpo ete tosunga yo</para>
  <para style="q2" vid="SNG 6:1">mpo na koluka ye ?<verse eid="SNG 6:1"/></para>
  <para style="s2">Elenge mwasi</para>
  <para style="q1">
    <verse number="2" style="v" sid="SNG 6:2"/>Mobali na ngai akei na elanga na ye,</para>
  <para style="q2" vid="SNG 6:2">na mikala ya banzete ya solo kitoko</para>
  <para style="q1" vid="SNG 6:2">mpo na koleisa bibwele na ye</para>
  <para style="q2" vid="SNG 6:2">mpe kobuka fololo oyo babengaka lisi.<verse eid="SNG 6:2"/></para>
  <para style="q1">
    <verse number="3" style="v" sid="SNG 6:3"/>Nazali mpo na mobali na ngai,</para>
  <para style="q2" vid="SNG 6:3">mpe mobali na ngai azali mpo ngai.</para>
  <para style="q1" vid="SNG 6:3">Azali koleisa bibwele na ye na bilanga</para>
  <para style="q2" vid="SNG 6:3">ya bafololo oyo babengaka lisi.<verse eid="SNG 6:3"/></para>
  <para style="s2">Elenge mobali</para>
  <para style="q1">
    <verse number="4" style="v" sid="SNG 6:4"/>Oh mwasi na ngai ya motema,</para>
  <para style="q2" vid="SNG 6:4">ozali kitoko lokola engumba ya Tiritsa ;</para>
  <para style="q1" vid="SNG 6:4">elongi na yo ezali kitoko lokola engumba Yelusalemi ;</para>
  <para style="q2" vid="SNG 6:4">obangisaka lokola mampinga ya basoda</para>
  <para style="q2" vid="SNG 6:4">na se ya bendele na bango.<verse eid="SNG 6:4"/></para>
  <para style="q1">
    <verse number="5" style="v" sid="SNG 6:5"/>Tika kotala ngai,</para>
  <para style="q2" vid="SNG 6:5">pamba te miso na yo ezali kokweyisa ngai mayanga.</para>
  <para style="q1" vid="SNG 6:5">Suki na yo ezali lokola etonga ya bantaba ya basi</para>
  <para style="q2" vid="SNG 6:5">oyo ewutaka na Galadi.<verse eid="SNG 6:5"/></para>
  <para style="q1">
    <verse number="6" style="v" sid="SNG 6:6"/>Minu na yo ezali lokola etonga ya bameme</para>
  <para style="q2" vid="SNG 6:6">oyo bawuti kosukola.</para>
  <para style="q1" vid="SNG 6:6">Meme moko na moko ezali na lipasa na yango,</para>
  <para style="q2" vid="SNG 6:6">moko te ezangi mwana.<verse eid="SNG 6:6"/></para>
  <para style="q1">
    <verse number="7" style="v" sid="SNG 6:7"/>Matama na yo, na se ya vwale,</para>
  <para style="q2" vid="SNG 6:7">ezali lokola liboke ya bambuma ya grenade.<verse eid="SNG 6:7"/></para>
  <para style="b"/>
  <para style="q1">
    <verse number="8" style="v" sid="SNG 6:8"/>Mokonzi akoki kozala na basi tuku motoba,</para>
  <para style="q2" vid="SNG 6:8">bamakangu tuku mwambe</para>
  <para style="q2" vid="SNG 6:8">mpe bilenge basi ebele penza.<verse eid="SNG 6:8"/></para>
  <para style="q1">
    <verse number="9" style="v" sid="SNG 6:9"/>Kasi ebenga na ngai, mwasi na ngai oyo akoka na nyonso,</para>
  <para style="q2" vid="SNG 6:9">azali kaka ye moko ;</para>
  <para style="q1" vid="SNG 6:9">azali kaka ye moko mwana mwasi ya mama na ye,</para>
  <para style="q2" vid="SNG 6:9">oyo aleki kitoko na libumu ya mama oyo abota ye.</para>
  <para style="q1" vid="SNG 6:9">Tango bilenge basi bamonaka ye,</para>
  <para style="q2" vid="SNG 6:9">balulaka ye mpe batatolaka ete azali mwasi na esengo.</para>
  <para style="q2" vid="SNG 6:9">Basi ya bakonzi mpe bamakangu bakumisaka ye soki bamoni ye.<verse eid="SNG 6:9"/></para>
  <para style="s2">Baninga</para>
  <para style="q1">
    <verse number="10" style="v" sid="SNG 6:10"/>Nani oyo azali komonana lokola moyi ya tongo,</para>
  <para style="q2" vid="SNG 6:10">kitoko lokola sanza,</para>
  <para style="q1" vid="SNG 6:10">azali kongenga lokola moyi,</para>
  <para style="q2" vid="SNG 6:10">abangisaka lokola mampinga ya basoda na se</para>
  <para style="q2" vid="SNG 6:10">ya bendele na bango ?<verse eid="SNG 6:10"/></para>
  <para style="s2">Elenge mobali</para>
  <para style="q1">
    <verse number="11" style="v" sid="SNG 6:11"/>Nakendeki na elanga ya bakokoti</para>
  <para style="q2" vid="SNG 6:11">mpo na koluka milona kati na lubwaku,</para>
  <para style="q1" vid="SNG 6:11">mpo na kotala soki banzete ya vino ebandi kobimisa mito</para>
  <para style="q2" vid="SNG 6:11">to banzete ya grenade ebandi kobimisa bafololo.<verse eid="SNG 6:11"/></para>
  <para style="q1">
    <verse number="12" style="v" sid="SNG 6:12"/>Nasosolaki te ndenge nini molimo na ngai ememaki ngai</para>
  <para style="q2" vid="SNG 6:12">kino na bashar ya mokonzi ya bato na ngai.<verse eid="SNG 6:12"/></para>
  <chapter eid="SNG 6"/>
  <chapter number="7" style="c" sid="SNG 7"/>
  <para style="s2">Baninga</para>
  <para style="q1">
    <verse number="1" style="v" sid="SNG 7:1"/>Zonga, zonga, oh mwasi ya Sulami !</para>
  <para style="q2" vid="SNG 7:1">Zonga, zonga mpo ete tokoka kotala yo malamu !</para>
  <para style="q1" vid="SNG 7:1">Mpo na nini bolingi kotala malamu mwasi ya Sulami</para>
  <para style="q2" vid="SNG 7:1">ndenge batalaka mabina ya mindule ya masanga mibale ?<verse eid="SNG 7:1"/></para>
  <para style="s2">Elenge mobali</para>
  <para style="q1">
    <verse number="2" style="v" sid="SNG 7:2"/>Oh elenge mwasi ya lokumu !</para>
  <para style="q2" vid="SNG 7:2">Makolo na yo ebimaka kitoko soki olati basandale.</para>
  <para style="q1" vid="SNG 7:2">Zingazinga ya loketo na yo ezali lokola lopete</para>
  <para style="q2" vid="SNG 7:2">oyo esalemi na maboko ya basali bikeko.<verse eid="SNG 7:2"/></para>
  <para style="q1">
    <verse number="3" style="v" sid="SNG 7:3"/>Motolu na yo ezali lokola kopo ya kitoko</para>
  <para style="q2" vid="SNG 7:3">oyo ezangaka vino ya kitoko te.</para>
  <para style="q1" vid="SNG 7:3">Libumu na yo ezali lokola mopiku ya ble</para>
  <para style="q2" vid="SNG 7:3">oyo ezingami na fololo oyo babengaka lisi.<verse eid="SNG 7:3"/></para>
  <para style="q1">
    <verse number="4" style="v" sid="SNG 7:4"/>Mabele na yo nyonso mibale ezali</para>
  <para style="q2" vid="SNG 7:4">lokola bana mapasa mibale ya mboloko.<verse eid="SNG 7:4"/></para>
  <para style="q1">
    <verse number="5" style="v" sid="SNG 7:5"/>Kingo na yo ezali lokola ndako molayi</para>
  <para style="q2" vid="SNG 7:5">oyo batonga na pembe ya nzoko.</para>
  <para style="q1" vid="SNG 7:5">Miso na yo ezali lokola maziba ya engumba Eshiboni,</para>
  <para style="q2" vid="SNG 7:5">pembeni ya ekuke ya Bati-Rabimi.</para>
  <para style="q1" vid="SNG 7:5">Zolo na yo ezali lokola ndako molayi ya Libani</para>
  <para style="q2" vid="SNG 7:5">oyo etalani na Damasi.<verse eid="SNG 7:5"/></para>
  <para style="q1">
    <verse number="6" style="v" sid="SNG 7:6"/>Moto na yo ezali lokola ngomba Karimeli,</para>
  <para style="q2" vid="SNG 7:6">mpe suki ya moto na yo ezali lokola elamba ya motane ;</para>
  <para style="q2" vid="SNG 7:6">mokonzi akangami na mazita na yango.<verse eid="SNG 7:6"/></para>
  <para style="q1">
    <verse number="7" style="v" sid="SNG 7:7"/>Oh tala ndenge ozali penza kitoko !</para>
  <para style="q2" vid="SNG 7:7">Bolingo na ngai, osalaka esengo ya motema na ngai ;</para>
  <para style="q2" vid="SNG 7:7">kitoko na yo esalaka ngai esengo na motema !<verse eid="SNG 7:7"/></para>
  <para style="q1">
    <verse number="8" style="v" sid="SNG 7:8"/>Molayi na yo ezali lokola nzete ya mbila,</para>
  <para style="q2" vid="SNG 7:8">mabele na yo ezali lokola maboke ya bambuma.<verse eid="SNG 7:8"/></para>
  <para style="q1">
    <verse number="9" style="v" sid="SNG 7:9"/>Namilobeli : « Nakomata na nzete ya mbila,</para>
  <para style="q2" vid="SNG 7:9">nakobuka bambuma na yango ! »</para>
  <para style="b" vid="SNG 7:9"/>
  <para style="q1" vid="SNG 7:9">Tika ete mabele na yo ezala lokola maboke</para>
  <para style="q2" vid="SNG 7:9">ya bambuma ya vino !</para>
  <para style="q2" vid="SNG 7:9">Tika ete solo ya monoko na yo ezala lokola bapome !<verse eid="SNG 7:9"/></para>
  <para style="q1">
    <verse number="10" style="v" sid="SNG 7:10"/>Mpe tika ete monoko na yo ezala</para>
  <para style="q2" vid="SNG 7:10">lokola vino ya kitoko koleka !</para>
  <para style="s2" vid="SNG 7:10">Elenge mwasi</para>
  <para style="q1" vid="SNG 7:10">Tika ete vino yango esopanela bolingo na ngai na pete,</para>
  <para style="q2" vid="SNG 7:10">eleka na bibebu ya bato oyo bazali kolala.<verse eid="SNG 7:10"/></para>
  <para style="q1">
    <verse number="11" style="v" sid="SNG 7:11"/>Ngai, nazali ya mobali na ngai ;</para>
  <para style="q2" vid="SNG 7:11">mpe ye, azalaka kaka na posa na ngai.<verse eid="SNG 7:11"/></para>
  <para style="q1">
    <verse number="12" style="v" sid="SNG 7:12"/>Yaka, mobali na ngai ; tika ete tokende na biso na elanga,</para>
  <para style="q2" vid="SNG 7:12">tolekisa butu na biso kati na mboka !<verse eid="SNG 7:12"/></para>
  <para style="q1">
    <verse number="13" style="v" sid="SNG 7:13"/>Na tongo, tokokende na bilanga ya vino</para>
  <para style="q2" vid="SNG 7:13">mpo na kotala soki banzete ya vino ebandi kobimisa bafololo,</para>
  <para style="q1" vid="SNG 7:13">soki mito na yango efungwami,</para>
  <para style="q2" vid="SNG 7:13">mpe soki banzete ya bambuma ya grenade ebimisi bafololo.</para>
  <para style="q2" vid="SNG 7:13">Kuna nde nakopesa yo babeze na ngai.<verse eid="SNG 7:13"/></para>
  <para style="q1">
    <verse number="14" style="v" sid="SNG 7:14"/>Bambuma ya mandragore ezali kobimisa solo na yango ;</para>
  <para style="q2" vid="SNG 7:14">mpe na ekuke na biso, tozali na bambuma nyonso ya kitoko :</para>
  <para style="q1" vid="SNG 7:14">ezala ya sika to ya kala, oyo nabombeli yo,</para>
  <para style="q2" vid="SNG 7:14">mobali na ngai ya motema.<verse eid="SNG 7:14"/></para>
  <para style="b"/>
  <chapter eid="SNG 7"/>
  <chapter number="8" style="c" sid="SNG 8"/>
  <para style="q1">
    <verse number="1" style="v" sid="SNG 8:1"/>Ah, soki ozalaki ndeko na ngai ya mobali</para>
  <para style="q2" vid="SNG 8:1">oyo amelaki mabele ya mama na ngai !</para>
  <para style="q1" vid="SNG 8:1">Soki nakutanaki na yo na libanda,</para>
  <para style="q2" vid="SNG 8:1">nalingaki kopesa yo beze,</para>
  <para style="q2" vid="SNG 8:1">mpe moto moko te alingaki kotiola ngai.<verse eid="SNG 8:1"/></para>
  <para style="q1">
    <verse number="2" style="v" sid="SNG 8:2"/>Nalingaki komema yo</para>
  <para style="q2" vid="SNG 8:2">mpe kokotisa yo na ndako ya mama na ngai,</para>
  <para style="q1" vid="SNG 8:2">mpo ete oteya ngai bolingo.</para>
  <para style="q2" vid="SNG 8:2">Nalingaki komelisa yo vino ya kitoko,</para>
  <para style="q2" vid="SNG 8:2">oyo basali na bambuma ya grenade.<verse eid="SNG 8:2"/></para>
  <para style="b"/>
  <para style="q1">
    <verse number="3" style="v" sid="SNG 8:3"/>Tika ete loboko na ye ya mwasi ezala na se ya moto na ngai,</para>
  <para style="q2" vid="SNG 8:3">mpe loboko na ye ya mobali ekanga ngai nzoto !<verse eid="SNG 8:3"/></para>
  <para style="b"/>
  <para style="q1">
    <verse number="4" style="v" sid="SNG 8:4"/>Bilenge basi ya Yelusalemi, nabondeli bino :</para>
  <para style="q2" vid="SNG 8:4">bolamusa Bolingo na ngai te</para>
  <para style="q2" vid="SNG 8:4">liboso ete ye moko akoma na posa ya kolamuka.<verse eid="SNG 8:4"/></para>
  <para style="s1">Bilenge basi</para>
  <para style="q1">
    <verse number="5" style="v" sid="SNG 8:5"/>Nani oyo abimi na esobe</para>
  <para style="q2" vid="SNG 8:5">mpe alaleli mobali na ye ya motema ?</para>
  <para style="s2" vid="SNG 8:5">Elenge mwasi</para>
  <para style="q1" vid="SNG 8:5">Nalamusaki yo na se ya nzete ya pome,</para>
  <para style="q2" vid="SNG 8:5">na esika oyo mama na yo azwaki zemi na yo,</para>
  <para style="q2" vid="SNG 8:5">esika oyo abotaki yo na pasi.<verse eid="SNG 8:5"/></para>
  <para style="q1">
    <verse number="6" style="v" sid="SNG 8:6"/>Tia ngai lokola kashe na motema na yo,</para>
  <para style="q2" vid="SNG 8:6">lokola kashe na loboko na yo ;</para>
  <para style="q1" vid="SNG 8:6">pamba te bolingo ezali makasi lokola kufa,</para>
  <para style="q2" vid="SNG 8:6">zuwa ezali makasi lokola mokili ya bakufi.</para>
  <para style="q1" vid="SNG 8:6">Moto ya bolingo epelaka makasi</para>
  <para style="q2" vid="SNG 8:6">lokola kake kowuta epai na Yawe.<verse eid="SNG 8:6"/></para>
  <para style="q1">
    <verse number="7" style="v" sid="SNG 8:7"/>Mayi minene ekoki koboma moto ya bolingo te ;</para>
  <para style="q2" vid="SNG 8:7">ezala mayi ya bibale, ekoki komela yango te.</para>
  <para style="q1" vid="SNG 8:7">Soki moto apesi biloko na ye nyonso ya ndako</para>
  <para style="q2" vid="SNG 8:7">mpo na kosomba bolingo,</para>
  <para style="q2" vid="SNG 8:7">solo penza bakotiola ye.<verse eid="SNG 8:7"/></para>
  <para style="s1">Bandeko mibali</para>
  <para style="q1">
    <verse number="8" style="v" sid="SNG 8:8"/>Tozali na ndeko moko ya mwasi, azali nanu moke ;</para>
  <para style="q2" vid="SNG 8:8">azali nanu ata na mabele te.</para>
  <para style="q1" vid="SNG 8:8">Tokosala nini mpo na ye</para>
  <para style="q2" vid="SNG 8:8">na mokolo oyo bakoluka ye na libala ?<verse eid="SNG 8:8"/></para>
  <para style="q1">
    <verse number="9" style="v" sid="SNG 8:9"/>Soki azalaki mir, tolingaki kotonga likolo na ye</para>
  <para style="q2" vid="SNG 8:9">ndako oyo esalemi na palata ;</para>
  <para style="q1" vid="SNG 8:9">soki azalaki ekuke, tolingaki kokanga ye</para>
  <para style="q2" vid="SNG 8:9">na libaya ya sedele.<verse eid="SNG 8:9"/></para>
  <para style="s2">Elenge mwasi</para>
  <para style="q1">
    <verse number="10" style="v" sid="SNG 8:10"/>Nazali mir, mpe mabele na ngai ezali</para>
  <para style="q2" vid="SNG 8:10">lokola bandako milayi.</para>
  <para style="q1" vid="SNG 8:10">Boye, na miso na ye, nazali lokola mwasi</para>
  <para style="q2" vid="SNG 8:10">oyo azwi kimia.<verse eid="SNG 8:10"/></para>
  <para style="s2">Elenge mobali</para>
  <para style="q1">
    <verse number="11" style="v" sid="SNG 8:11"/>Salomo azali na elanga ya vino kati na Bala-Amoni,</para>
  <para style="q2" vid="SNG 8:11">apesi yango na bakengeli ;</para>
  <para style="q1" vid="SNG 8:11">moko na moko kati na bango azalaki kopesa</para>
  <para style="q2" vid="SNG 8:11">mbongo ya bibende ya palata, nkoto moko</para>
  <para style="q2" vid="SNG 8:11">mpo na kosomba bambuma na yango.<verse eid="SNG 8:11"/></para>
  <para style="q1">
    <verse number="12" style="v" sid="SNG 8:12"/>Oh Salomo, mbongo ya bibende ya palata,</para>
  <para style="q2" vid="SNG 8:12">nkoto moko ezali ya yo,</para>
  <para style="q1" vid="SNG 8:12">mpe bibende nkama mibale ezali ya bakengeli bambuma ;</para>
  <para style="q2" vid="SNG 8:12">kasi elanga na ngai ya vino, oyo ezali liboso na ngai, ezali ya ngai.<verse eid="SNG 8:12"/></para>
  <para style="b"/>
  <para style="q1">
    <verse number="13" style="v" sid="SNG 8:13"/>Yo oyo ovandi kati na bilanga,</para>
  <para style="q2" vid="SNG 8:13">baninga na yo balingi koyoka mongongo na yo ;</para>
  <para style="q2" vid="SNG 8:13">tika ete oyokisa ngai yango !<verse eid="SNG 8:13"/></para>
  <para style="s2">Elenge mwasi</para>
  <para style="q1">
    <verse number="14" style="v" sid="SNG 8:14"/>Oh bolingo na ngai, kima mbangu,</para>
  <para style="q2" vid="SNG 8:14">zala lokola mboloko to lokola mwana ya mbuli ;</para>
  <para style="q1" vid="SNG 8:14">kende na likolo ya bangomba oyo etondi</para>
  <para style="q2" vid="SNG 8:14">na matiti ya solo kitoko.<verse eid="SNG 8:14"/></para>
  <chapter eid="SNG 8"/>
</usx>
