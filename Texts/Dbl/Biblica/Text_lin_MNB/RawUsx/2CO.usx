<?xml version="1.0" encoding="UTF-8"?>
<usx version="3.0">
  <book code="2CO" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">2 Bakolinto</para>
  <para style="toc1">Mokanda ya mibale epai ya Bakolinto</para>
  <para style="toc2">2 Bakolinto</para>
  <para style="toc3">2Kl</para>
  <para style="mt2">Mokanda ya mibale epai ya</para>
  <para style="mt1">Bakolinto</para>
  <para style="im">Wana Timote akendeki na Kolinto mpe amemaki wuta kuna basango ya mabe na tina na Lingomba, Polo atindaki mokanda na ye ya liboso epai ya bato ya Kolinto na mobu 56. Bongo longwa na Efeso, asalaki mobembo mpo na kokende kotala bango. Na mobembo yango, akutanaki na makambo ya pasi oyo eyebani penza te.</para>
  <para style="ip">Bongo tango Polo azongaki na Efeso, akomelaki lisusu bato ya Kolinto mokanda ; mpe wana azalaki kokoma yango, azalaki na mpinzoli (<char style="xt"><ref loc="2CO 2:4">2.4</ref>; <ref loc="2CO 7:8">7.8</ref></char>). Tito amemaki mokanda yango kasi ebungaki. Atako bongo, apesaki ye basango malamu na tina na Kolinto tango akutanaki na Polo kati na Masedwane. Ezalaki na libaku wana nde Polo akomelaki bato ya Kolinto mokanda ya mibale.</para>
  <para style="ip">Kobanda na mokapo <char style="xt"><ref loc="2CO 1-7">1–7</ref></char>, Polo azali kolobela kobendana kati na ye mpe bato ya Kolinto oyo bazalaki kotiola mosala na ye. Bongo Polo alobeli makanisi na ye na tina na mabongisi ya Mangomba ya Grese, ya Masedwane mpe ya Azia ya moke : kokongola makabo mpo na Lingomba ya Yelusalemi (<char style="xt"><ref loc="2CO 8-9">8–9</ref></char>).</para>
  <para style="ip">Na suka, ntoma Polo abongisi mobembo mosusu mpe alobeli mosala na ye (<char style="xt"><ref loc="2CO 10-13">10–13</ref></char>).</para>
  <para style="ip">Kati na mokanda oyo, ntoma Polo azali kolandisa makambo na molongo mpe kolanda tango na yango mpo ete esuka na mobembo oyo alakaki. Kati na makambo wana ya pasi, Nzambe azalaki kaka kotalisa ngolu na Ye epai ya ntoma kino ye kotatola : ezali na tango oyo nazalaka na bolembu nde nakomaka makasi (<char style="xt"><ref loc="2CO 12:10">12.10</ref></char>).</para>
  <para style="ie"/>
  <chapter number="1" style="c" sid="2CO 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="2CO 1:1"/>Polo, ntoma ya Yesu-Klisto, kolanda mokano ya Nzambe, mpe ndeko Timote ;</para>
  <para style="b" vid="2CO 1:1"/>
  <para style="mi" vid="2CO 1:1">Epai ya Lingomba ya Nzambe, oyo ezali kati na Kolinto ; mpe epai ya basantu nyonso oyo bazali kati na Akayi mobimba :<verse eid="2CO 1:1"/></para>
  <para style="b"/>
  <para style="m">
    <verse number="2" style="v" sid="2CO 1:2"/>Tika ete ngolu mpe kimia epesamela bino kowuta na Nzambe, Tata na biso, mpe na Nkolo Yesu-Klisto !<verse eid="2CO 1:2"/></para>
  <para style="b"/>
  <para style="s1">Matondi epai ya Nzambe</para>
  <para style="p">
    <verse number="3" style="v" sid="2CO 1:3"/>Tika ete Nzambe mpe Tata ya Yesu-Klisto, Nkolo na biso, apambolama ! Azali Tata oyo ayokelaka bato mawa, mpe Nzambe oyo abondisaka bato kati na makambo nyonso : <verse eid="2CO 1:3"/><verse number="4" style="v" sid="2CO 1:4"/>abondisaka biso kati na pasi ya lolenge nyonso mpo ete biso mpe tokoka kobondisa bato oyo bazali kati na pasi ya lolenge nyonso, na nzela ya kobondisama oyo biso mpe tozwaka kowuta na Ye Nzambe.<verse eid="2CO 1:4"/></para>
  <para style="p">
    <verse number="5" style="v" sid="2CO 1:5"/>Pamba te, ndenge kaka tomonaka pasi mingi kati na Klisto, ndenge wana mpe Klisto abondisaka biso makasi. <verse eid="2CO 1:5"/><verse number="6" style="v" sid="2CO 1:6"/>Boye soki tozali komona pasi, ezali mpo na kobondisama mpe lobiko na bino. Soki mpe biso tobondisami, ezali mpo ete bino mpe bobondisama mpo na koyikela pasi oyo tozali komona elongo na bino mpiko.<verse eid="2CO 1:6"/></para>
  <para style="p">
    <verse number="7" style="v" sid="2CO 1:7"/>Boye, tozali solo na elikya makasi na tina na bino, pamba te toyebi malamu ete ndenge kaka bozali komona pasi elongo na biso, ndenge wana mpe bozali kozwa kobondisama elongo na biso. <verse eid="2CO 1:7"/><verse number="8" style="v" sid="2CO 1:8"/>Solo, bandeko, na tina na pasi oyo ekweyelaki biso kati na etuka ya Azia, tolingi boyeba malamu ete tonyokwamaki mingi kino ata kolemba nzoto mpe kobungisa elikya ya kokoba kozala na bomoi.<verse eid="2CO 1:8"/></para>
  <para style="p">
    <verse number="9" style="v" sid="2CO 1:9"/>Solo, tomonaki kaka ete basili kokatela biso etumbu ya kufa. Nzokande, ezalaki mpo ete tolongola elikya na bomoto na biso, kasi tozala na elikya nde na Nzambe oyo asekwisaka bakufi. <verse eid="2CO 1:9"/><verse number="10" style="v" sid="2CO 1:10"/>Ye nde akangolaki biso na makama ya kufa ya lolenge wana, mpe akokangola biso lisusu. Solo, tozali na elikya kati na Ye ete akokangola biso lisusu, <verse eid="2CO 1:10"/><verse number="11" style="v" sid="2CO 1:11"/>awa bozali kosala elongo na biso na nzela ya mabondeli na bino. Boye, bato ebele bakozongisa matondi epai ya Nzambe na tina na biso mpo na likabo ya ngolu oyo azali kopesa biso lokola eyano na mabondeli ya bato ebele.<verse eid="2CO 1:11"/></para>
  <para style="s1">Polo abongoli makanisi na ye</para>
  <para style="p">
    <verse number="12" style="v" sid="2CO 1:12"/>Tala likambo oyo tokoki komikumisa na yango : mitema na biso ezali kotatola ete, kati na mokili mpe mingi penza na miso na bino, totambolaki na bosantu mpe na bosolo oyo ewutaka na Nzambe. Totambolaki bongo na bwanya ya bomoto te, kasi na ngolu ya Nzambe. <verse eid="2CO 1:12"/><verse number="13" style="v" sid="2CO 1:13"/>Solo, tokomelaka bino makambo mosusu te, kaka makambo oyo bozali kotanga to oyo boyebi malamu. Mpe nazali na elikya ete bokososola penza malamu kino na suka, <verse eid="2CO 1:13"/><verse number="14" style="v" sid="2CO 1:14"/>ndenge kaka bosili kososola yango mwa moke, ete bokoki penza komikumisa na tina na biso, ndenge mpe biso tokomikumisa na tina na bino na mokolo ya Nkolo Yesu.<verse eid="2CO 1:14"/></para>
  <para style="p">
    <verse number="15" style="v" sid="2CO 1:15"/>Na elikya yango, nazalaki na mabongisi ya koya liboso epai na bino mpo ete bokoka kozwa ngolu ya mibale ; <verse eid="2CO 1:15"/><verse number="16" style="v" sid="2CO 1:16"/>mpe mpo ete, longwa epai na bino, nakende na Masedwane, mpe, sima na ngai kowuta na Masedwane, nazonga lisusu epai na bino mpo ete nazwa lisungi ya kokoba mobembo na ngai kino na Yuda.<verse eid="2CO 1:16"/></para>
  <para style="p">
    <verse number="17" style="v" sid="2CO 1:17"/>Boni, elingi koloba ete namikakolaki tango nasalaki mabongisi yango to mpe elingi koloba ete nasalaka mabongisi na ngai kolanda baposa ya bomoto, mpo ete, na mbala moko, nandima likambo mpe naboya yango lisusu ?<verse eid="2CO 1:17"/></para>
  <para style="p">
    <verse number="18" style="v" sid="2CO 1:18"/>Kasi lokola ezali solo ete Nzambe azali Moyengebene, maloba oyo toyebisaki bino ezali te « iyo » mpe « te. » <verse eid="2CO 1:18"/><verse number="19" style="v" sid="2CO 1:19"/>Pamba te Yesu-Klisto, Mwana na Nzambe, oyo ngai Silasi mpe Timote toteyaki bino, azalaki te « iyo » mpe « te ; » kasi kati na Ye, ezalaki tango nyonso « iyo. » <verse eid="2CO 1:19"/><verse number="20" style="v" sid="2CO 1:20"/>Pamba te bilaka nyonso ya Nzambe ezalaka « iyo » kati na Klisto ; mpe ezali na nzela na Ye Klisto nde tolobaka « amen » mpo na nkembo ya Nzambe. <verse eid="2CO 1:20"/><verse number="21" style="v" sid="2CO 1:21"/>Nzokande, ezali Nzambe nde alendisaka biso mpe bino kati na Klisto ; mpe lokola abulisaki biso na nzela ya epakolami na Ye, <verse eid="2CO 1:21"/><verse number="22" style="v" sid="2CO 1:22"/>abetaki biso kashe na Ye lokola libula na Ye, mpe atiaki Molimo na Ye kati na mitema na biso lokola ndanga ya biloko oyo akopesa biso.<verse eid="2CO 1:22"/></para>
  <para style="p">
    <verse number="23" style="v" sid="2CO 1:23"/>Nazali kolapa ndayi na Kombo ya Nzambe mpe likolo ya bomoi na ngai ete ezalaki te mpo na kolukela bino mindondo nde nazongaki lisusu te na Kolinto ; <verse eid="2CO 1:23"/><verse number="24" style="v" sid="2CO 1:24"/>ezali mpe te mpo na kokonza kondima na bino, kasi tozali kosala elongo na bino mpo na esengo na bino, pamba te botelemi ngwi kati na kondima.<verse eid="2CO 1:24"/></para>
  <chapter eid="2CO 1"/>
  <chapter number="2" style="c" sid="2CO 2"/>
  <para style="p">
    <verse number="1" style="v" sid="2CO 2:1"/>Yango wana nazwaki mokano ya kozongela bino te mpo ete nayokisa bino lisusu mawa te. <verse eid="2CO 2:1"/><verse number="2" style="v" sid="2CO 2:2"/>Pamba te soki nayokisi bino mawa, banani bakosepelisa ngai lisusu soki kaka te bino oyo ngai nayokisi mawa ?<verse eid="2CO 2:2"/></para>
  <para style="p">
    <verse number="3" style="v" sid="2CO 2:3"/>Nakomelaki bino ndenge mpe nasali yango sik’oyo mpo ete bato oyo basengeli kosepelisa ngai bayokisa ngai mawa te tango nakoya. Nandimisami penza na tina na bino nyonso ete esengo na ngai ezali mpe esengo na bino nyonso.<verse eid="2CO 2:3"/></para>
  <para style="p">
    <verse number="4" style="v" sid="2CO 2:4"/>Solo, tango nakomelaki bino, nazalaki kati na pasi makasi, kati na komitungisa na motema na ngai, mpe kati na kolela makasi ; ezalaki te mpo na koyokisa bino mawa, kasi mpo ete boyeba mozindo ya bolingo na ngai mpo na bino.<verse eid="2CO 2:4"/></para>
  <para style="s1">Kolimbisa motuki</para>
  <para style="p">
    <verse number="5" style="v" sid="2CO 2:5"/>Soki moko kati na bino ayokisaki moninga na ye mawa, ayokisaki yango ngai te kasi ayokisaki nde bino nyonso to ndambo kati na bino, mpo nalekisa ndelo te. <verse eid="2CO 2:5"/><verse number="6" style="v" sid="2CO 2:6"/>Mpo na yango, ekokaki penza ete bato oyo baleki ebele kati na bino bapamela ye. <verse eid="2CO 2:6"/><verse number="7" style="v" sid="2CO 2:7"/>Nzokande sik’oyo, bosengeli kolimbisa ye mpe kobondisa ye, mpo ete azala na mawa makasi te.<verse eid="2CO 2:7"/></para>
  <para style="p">
    <verse number="8" style="v" sid="2CO 2:8"/>Yango wana, nazali kosenga na bino ete bolinga ye lisusu. <verse eid="2CO 2:8"/><verse number="9" style="v" sid="2CO 2:9"/>Pamba te nakomelaki bino lisusu mpo na komeka bino mpe mpo na kotala soki botosaka na makambo nyonso. <verse eid="2CO 2:9"/><verse number="10" style="v" sid="2CO 2:10"/>Moto nyonso oyo bino bolimbisi, ngai mpe nalimbisi ye ; mpe likambo oyo ngai nalimbisi, soki ezalaki penza na likambo ya kolimbisa, nalimbisi yango mpo na bolamu na bino na miso ya Klisto, <verse eid="2CO 2:10"/><verse number="11" style="v" sid="2CO 2:11"/>mpo ete Satana akonza biso te, pamba te toyebi malamu makanisi na ye.<verse eid="2CO 2:11"/></para>
  <para style="s1">Polo amitungisaki</para>
  <para style="p">
    <verse number="12" style="v" sid="2CO 2:12"/>Tango nakomaki na Troasi mpo na kosakola Sango Malamu ya Klisto, Nkolo afungolelaki ngai bikuke mpo ete nakoka kosala mosala na ngai. <verse eid="2CO 2:12"/><verse number="13" style="v" sid="2CO 2:13"/>Kasi motema na ngai etikalaki kozala na kimia te mpo ete namonaki kuna te ndeko na ngai, Tito. Boye, natikaki bango mpe nakendeki na Masedwane.<verse eid="2CO 2:13"/></para>
  <para style="s1">Elonga ya Klisto</para>
  <para style="p">
    <verse number="14" style="v" sid="2CO 2:14"/>Sik’oyo, tika ete matondi ezonga epai na Nzambe oyo, mpo na bomoko na biso na Klisto, atambolisaka biso tango nyonso kati na molongo na Ye ya balongi, mpe azwaka biso lokola bisalelo na Ye mpo na kopanza boyebi ya Klisto, na bisika nyonso, lokola solo kitoko ya malasi. <verse eid="2CO 2:14"/><verse number="15" style="v" sid="2CO 2:15"/>Pamba te, mpo na Nzambe, tozali solo kitoko ya Klisto kati na bato oyo bazali na nzela ya lobiko mpe kati na ba-oyo bazali kobunga. <verse eid="2CO 2:15"/><verse number="16" style="v" sid="2CO 2:16"/>Mpo na bamoko, tozali solo ya kufa, oyo ezali komema bango na kufa ; mpe mpo na bamosusu, tozali solo ya bomoi, oyo ezali komema bango na bomoi.</para>
  <para style="p" vid="2CO 2:16">Boye nani azali na makoki mpo na mosala ya lolenge oyo ? <verse eid="2CO 2:16"/><verse number="17" style="v" sid="2CO 2:17"/>Solo, biso tozali te lokola ebele ya bato oyo bakomisaka Liloba na Nzambe mombongo na bango mpo na kokoma na bomengo. Kati na Klisto, tosakolaka nde Liloba na bosolo nyonso lokola batindami ya Nzambe.<verse eid="2CO 2:17"/></para>
  <chapter eid="2CO 2"/>
  <chapter number="3" style="c" sid="2CO 3"/>
  <para style="s1">Basali ya Boyokani ya sika</para>
  <para style="p">
    <verse number="1" style="v" sid="2CO 3:1"/>Boni, tokomi lisusu komikumisa biso moko ? Boni, tozali lisusu na posa, lokola bato mosusu, ya kopesa bino mikanda ya matatoli to ya kosenga bino mikanda ya matatoli ? <verse eid="2CO 3:1"/><verse number="2" style="v" sid="2CO 3:2"/>Bino nde bozali mokanda na biso, mokanda oyo ekomama kati na mitema na biso, mokanda oyo bato nyonso bayebi mpe batangaka. <verse eid="2CO 3:2"/><verse number="3" style="v" sid="2CO 3:3"/>Bozali penza kolakisa ete bozali mokanda ya Klisto, bozali mbuma ya lotomo na biso, mpe ete bozali mokanda oyo ekomamaki na nzela ya mayi ya ekomeli te kasi na nzela ya Molimo ya Nzambe na bomoi, mokanda oyo ekomamaki na likolo ya bitando ya mabanga te kasi kati na mitema ya bato.<verse eid="2CO 3:3"/></para>
  <para style="p">
    <verse number="4" style="v" sid="2CO 3:4"/>Yango nde elikya oyo tozali na yango kati na Nzambe, na nzela ya Klisto. <verse eid="2CO 3:4"/><verse number="5" style="v" sid="2CO 3:5"/>Tosengeli te kokanisa ete ezali na ndenge na biso moko nde tozwi makoki ya kosala likambo songolo ; te, makoki na biso ewutaka nde na Nzambe. <verse eid="2CO 3:5"/><verse number="6" style="v" sid="2CO 3:6"/>Ezali Nzambe nde apesaki biso makoki ya kozala basali ya Boyokani ya sika oyo evandisami na Mibeko te kasi na Molimo ; pamba te Mibeko ebomaka, kasi Molimo apesaka bomoi.<verse eid="2CO 3:6"/></para>
  <para style="s1">Nkembo ya Boyokani ya sika eleki monene</para>
  <para style="p">
    <verse number="7" style="v" sid="2CO 3:7"/>Sik’oyo, soki lotomo ya kufa, oyo ekomamaki na likolo ya bitando ya mabanga, eyaki na nkembo, na ndenge ete bana ya Isalaele balongaki te kowumela kotala elongi ya Moyize likolo ya kongenga ya nkembo na yango, nzokande nkembo yango esengelaki kosila, <verse eid="2CO 3:7"/><verse number="8" style="v" sid="2CO 3:8"/>ndenge nini lotomo ya Molimo eleka na nkembo te ?<verse eid="2CO 3:8"/></para>
  <para style="p">
    <verse number="9" style="v" sid="2CO 3:9"/>Pamba te, soki lotomo oyo ememelaki bato etumbu ezalaki na nkembo, ndenge nini lotomo oyo esalaki ete Nzambe akomisa bato sembo eleka na nkembo te ? <verse eid="2CO 3:9"/><verse number="10" style="v" sid="2CO 3:10"/>Tokoki ata koloba ete nkembo ya kala ebungisa kongenga na yango liboso ya nkembo ya sika oyo eleki penza monene. <verse eid="2CO 3:10"/><verse number="11" style="v" sid="2CO 3:11"/>Mpe soki oyo esengelaki kosila ezalaki na nkembo, ndenge nini nkembo ya oyo ekowumelaka seko na seko eleka monene te ?<verse eid="2CO 3:11"/></para>
  <para style="p">
    <verse number="12" style="v" sid="2CO 3:12"/>Lokola tozali na elikya ya lolenge oyo, tozali na bobangi te ; <verse eid="2CO 3:12"/><verse number="13" style="v" sid="2CO 3:13"/>tozali te lokola Moyize oyo azalaki kosalela vwale mpo na kozipa elongi na ye, mpo na kopekisa bana ya Isalaele kotala suka ya nkembo oyo esengeli kosila.<verse eid="2CO 3:13"/></para>
  <para style="p">
    <verse number="14" style="v" sid="2CO 3:14"/>Kasi mayele na bango ekomaki bozoba. Kino na mokolo ya lelo, tango batangaka mikanda ya Boyokani ya Kala, vwale yango ezalaka kaka, elongwe nanu te kati na bango, pamba te elongwaka kaka kati na Klisto.<verse eid="2CO 3:14"/></para>
  <para style="p">
    <verse number="15" style="v" sid="2CO 3:15"/>Solo, kino na mokolo ya lelo, tango nyonso bana ya Isalaele batangaka mikanda ya Moyize, vwale moko ezipaka mitema na bango. <verse eid="2CO 3:15"/><verse number="16" style="v" sid="2CO 3:16"/>Kasi tango nyonso moto abalukaka epai ya Nkolo, vwale yango elongwaka. <verse eid="2CO 3:16"/><verse number="17" style="v" sid="2CO 3:17"/>Sik’oyo, Nkolo azali Molimo ; mpe epai Molimo ya Nkolo azali, epai mpe bonsomi ezali. <verse eid="2CO 3:17"/><verse number="18" style="v" sid="2CO 3:18"/>Mpe biso nyonso oyo bilongi na biso ezipama te, biso oyo tomonisaka nkembo ya Nkolo, tozwaka elilingi na Ye kati na nkembo oyo kongenga na yango ebakisamaka se kobakisama. Nyonso wana ezali mosala ya Nkolo oyo azali Molimo.<verse eid="2CO 3:18"/></para>
  <chapter eid="2CO 3"/>
  <chapter number="4" style="c" sid="2CO 4"/>
  <para style="s1">Bomengo kati na nzungu ya mabele</para>
  <para style="p">
    <verse number="1" style="v" sid="2CO 4:1"/>Boye, lokola yango nde lotomo oyo Nzambe apesaki biso na mawa na Ye, tobungisaka elikya te ; <verse eid="2CO 4:1"/><verse number="2" style="v" sid="2CO 4:2"/>toboyaka nde makambo ya soni oyo esalemaka na nkuku, toboyaka kotambola na lokuta mpe kobebisa bosolo ya Liloba na Nzambe. Nzokande, wuta tokoma koteya bosolo na polele, topesaka na moto nyonso nzela ya kotala soki tozali kotambola malamu to te na miso ya Nzambe.<verse eid="2CO 4:2"/></para>
  <para style="p">
    <verse number="3" style="v" sid="2CO 4:3"/>Mpe soki Sango Malamu oyo toteyaka ezali kaka ya kozipama, ezali ya kozipama kati na bato oyo bazali kobunga, <verse eid="2CO 4:3"/><verse number="4" style="v" sid="2CO 4:4"/>ba-oyo bazangi kondima, ba-oyo mayele na bango ebebisama na nzambe ya mokili oyo, mpo ete bamona te pole ya Sango Malamu oyo emonisaka nkembo ya Klisto oyo azali elilingi ya Nzambe.<verse eid="2CO 4:4"/></para>
  <para style="p">
    <verse number="5" style="v" sid="2CO 4:5"/>Toteyaka sango na biso moko te, toteyaka nde ete Yesu-Klisto azali Nkolo, mpe ete biso tozali bawumbu na bino mpo na Yesu. <verse eid="2CO 4:5"/><verse number="6" style="v" sid="2CO 4:6"/>Pamba te Nzambe oyo alobaki : « Tika ete pole engenga kati na molili, » angengaki Ye moko kati na mitema na biso mpo na kopesa biso pole ya boyebi ya nkembo ya Nzambe, oyo engengaka na elongi ya Yesu-Klisto.<verse eid="2CO 4:6"/></para>
  <para style="p">
    <verse number="7" style="v" sid="2CO 4:7"/>Kasi tomemaka bomengo yango kati na bambeki ya mabele mpo ete nguya monene ya Nzambe emonana, kasi nguya na biso bato te.<verse eid="2CO 4:7"/></para>
  <para style="p">
    <verse number="8" style="v" sid="2CO 4:8"/>Boye, tomonaka pasi ya ndenge na ndenge, kasi tosukaka te ; mobulu ekotaka kati na mayele na biso, kasi tobungisaka elikya te ; <verse eid="2CO 4:8"/><verse number="9" style="v" sid="2CO 4:9"/>tonyokwamaka mingi, kasi Nzambe asundolaka biso te ; tokweyisamaka na mabele, kasi tokufaka te.<verse eid="2CO 4:9"/></para>
  <para style="p">
    <verse number="10" style="v" sid="2CO 4:10"/>Solo, tomemaka tango nyonso mpe bisika nyonso kufa ya Yesu kati na nzoto na biso, mpo ete bomoi ya Yesu emonana mpe kati na nzoto na biso. <verse eid="2CO 4:10"/><verse number="11" style="v" sid="2CO 4:11"/>Pamba te, biso oyo tozali na bomoi, tokutanaka na kufa mpo na Yesu, mpo ete bomoi ya Yesu emonana mpe kati na nzoto na biso, oyo ekufaka.<verse eid="2CO 4:11"/></para>
  <para style="p">
    <verse number="12" style="v" sid="2CO 4:12"/>Boye, kufa esalaka mosala na yango kati na biso, kasi bomoi esalaka mosala na yango kati na bino. <verse eid="2CO 4:12"/><verse number="13" style="v" sid="2CO 4:13"/>Mpe awa tozali na molimo wana moko ya kondima, kolanda ndenge ekomama : « Nandimaki, yango wana nalobaki, » biso mpe tondimaka, mpe yango wana tolobaka. <verse eid="2CO 4:13"/><verse number="14" style="v" sid="2CO 4:14"/>Pamba te toyebi malamu ete Ye oyo asekwisaki Nkolo Yesu kati na bakufi akosekwisa mpe biso elongo na Yesu, mpe akobimisa biso elongo na bino liboso na Ye.<verse eid="2CO 4:14"/></para>
  <para style="p">
    <verse number="15" style="v" sid="2CO 4:15"/>Makambo oyo nyonso ezali mpo na litomba na bino, mpo ete ngolu efuluka koleka kati na bato ebele, mpe ete losambo ya kozongisa matondi ekoma mingi mpo na nkembo ya Nzambe.<verse eid="2CO 4:15"/></para>
  <para style="p">
    <verse number="16" style="v" sid="2CO 4:16"/>Yango wana tobungisaka elikya te. Mpe atako bomoto na biso ya libanda ezali kobeba moke-moke, kasi bomoto na biso ya kati ekomaka ya sika, mokolo na mokolo.<verse eid="2CO 4:16"/></para>
  <para style="p">
    <verse number="17" style="v" sid="2CO 4:17"/>Pamba te pasi oyo tozali komona sik’oyo ezali pepele mpe ezali koleka, ezali nde kobongisela biso nkembo monene, nkembo ya seko mpe nkembo oyo eleki nyonso na motuya. <verse eid="2CO 4:17"/><verse number="18" style="v" sid="2CO 4:18"/>Boye, totalaka te oyo emonanaka na miso, kasi totalaka nde oyo emonanaka te ; pamba te oyo emonanaka ezali mpo na tango moke, kasi oyo emonanaka te ekowumelaka seko na seko.<verse eid="2CO 4:18"/></para>
  <chapter eid="2CO 4"/>
  <chapter number="5" style="c" sid="2CO 5"/>
  <para style="p">
    <verse number="1" style="v" sid="2CO 5:1"/>Toyebi malamu ete, soki ndako na biso, ndako oyo ya kapo epai wapi tovandaka awa na mokili ebebisami, tozali na ndako oyo Nzambe abongisela biso, ndako ya seko kati na Lola, ndako monene oyo etongama na maboko ya bato te. <verse eid="2CO 5:1"/><verse number="2" style="v" sid="2CO 5:2"/>Nzokande, kati na ndako yango ya kapo, tozali penza komona pasi, wana tozali kozela na posa makasi ete tolata ndako na biso ya Lola, <verse eid="2CO 5:2"/><verse number="3" style="v" sid="2CO 5:3"/>pamba te soki penza tolati yango, tokozala motakala te.<verse eid="2CO 5:3"/></para>
  <para style="p">
    <verse number="4" style="v" sid="2CO 5:4"/>Solo, wana tozali nanu kati na ndako oyo ya kapo, tozali penza komona pasi mpe konyokwama, pamba te toboyi kobanda nanu na kolongola, kasi tolingi nde kolata mbala moko ndako na biso ya Lola, mpo ete bomoi emela oyo ekufaka.<verse eid="2CO 5:4"/></para>
  <para style="p">
    <verse number="5" style="v" sid="2CO 5:5"/>Nzambe oyo abongiseli biso likambo yango apesi biso Molimo na Ye lokola ndanga ya biloko oyo esengeli koya. <verse eid="2CO 5:5"/><verse number="6" style="v" sid="2CO 5:6"/>Yango wana tozalaka na mpiko tango nyonso. Mpe toyebi malamu ete, awa tozali kowumela kati na nzoto oyo, tozali mosika na Nkolo, <verse eid="2CO 5:6"/><verse number="7" style="v" sid="2CO 5:7"/>pamba te totambolaka kolanda kondima, kasi kolanda miso te. <verse eid="2CO 5:7"/><verse number="8" style="v" sid="2CO 5:8"/>Totondi penza na mpiko, kasi tokosepela kotika nzoto oyo mpo na kokende kovanda elongo na Nkolo.<verse eid="2CO 5:8"/></para>
  <para style="p">
    <verse number="9" style="v" sid="2CO 5:9"/>Yango wana, ezala tovandi kati na nzoto oyo to totiki yango, tokolukaka kaka kosepelisa Nkolo. <verse eid="2CO 5:9"/><verse number="10" style="v" sid="2CO 5:10"/>Pamba te biso nyonso tokosamba liboso ya esambiselo ya Klisto mpo ete moto nyonso azwa lifuti oyo ekoki na ye kolanda makambo oyo asalaki na nzela ya nzoto na ye, makambo ya malamu to ya mabe.<verse eid="2CO 5:10"/></para>
  <para style="s1">Lotomo ya boyokanisi</para>
  <para style="p">
    <verse number="11" style="v" sid="2CO 5:11"/>Lokola toyebi makambo oyo ezali kati na kotosa Nkolo, yango wana tondimisaka bato mosusu, mpe Nzambe ayebi biso malamu. Nazali na elikya ete bino mpe boyebi yango kati na mitema na bino.<verse eid="2CO 5:11"/></para>
  <para style="p">
    <verse number="12" style="v" sid="2CO 5:12"/>Tozali lisusu te komilobela epai na bino, kasi tozali nde kopesa bino libaku malamu ya komikumisa na tina na biso, mpo ete bokoka koyanola bato oyo bamikumisaka te na tina na makambo oyo ebombama kati na mitema, kasi na tina na oyo emonanaka na miso. <verse eid="2CO 5:12"/><verse number="13" style="v" sid="2CO 5:13"/>Mpo na biso, soki tozali komonana lokola bazoba, ezali kaka mpo na Nzambe ; mpe soki tozali komonana lokola bato ya mayele, ezali nde mpo na bino.<verse eid="2CO 5:13"/></para>
  <para style="p">
    <verse number="14" style="v" sid="2CO 5:14"/>Solo, bolingo ya Klisto ekangi biso, pamba te tondimisamaki ete moko kaka akufa mpo na bato nyonso ; boye elingi koloba ete bato nyonso bakufa kati na ye. <verse eid="2CO 5:14"/><verse number="15" style="v" sid="2CO 5:15"/>Akufaki mpo na bato nyonso mpo ete ba-oyo bazali na bomoi bazala lisusu na bomoi te mpo na bango moko, kasi mpo na Ye oyo akufaki mpe asekwaki mpo na bango.<verse eid="2CO 5:15"/></para>
  <para style="p">
    <verse number="16" style="v" sid="2CO 5:16"/>Boye, kobanda sik’oyo, tokotala lisusu moto moko te na ndenge ya bomoto. Atako, na kala, totalaki Klisto na ndenge ya bomoto, kasi sik’oyo tozali lisusu kotala Ye bongo te.<verse eid="2CO 5:16"/></para>
  <para style="p">
    <verse number="17" style="v" sid="2CO 5:17"/>Yango wana, soki moto azali kati na Klisto, akomi ekelamu ya sika : makambo ya kala eleki, mpe makambo ya sika eyei. <verse eid="2CO 5:17"/><verse number="18" style="v" sid="2CO 5:18"/>Makambo oyo nyonso ewutaka na Nzambe oyo azongisaki boyokani kati na biso mpe Ye moko na nzela ya Klisto mpe apesaki biso lotomo ya boyokanisi. <verse eid="2CO 5:18"/><verse number="19" style="v" sid="2CO 5:19"/>Pamba te, kati na Klisto, Nzambe azalaki kozongisa boyokani kati na bato mpe Ye moko, na kotala masumu na bango te. Mpe atiaki kati na biso liloba ya boyokanisi. <verse eid="2CO 5:19"/><verse number="20" style="v" sid="2CO 5:20"/>Yango wana, mpo na Klisto, tozali bantoma, lokola nde Nzambe azali kolendisa bato na nzela na biso : « Na Kombo ya Klisto, tozali kosenga na bino ete bozongisa boyokani na bino elongo na Nzambe. <verse eid="2CO 5:20"/><verse number="21" style="v" sid="2CO 5:21"/>Ye oyo atikalaki kozala na lisumu te, Nzambe akomisaki Ye lisumu mpo na biso, mpo ete tokoma bosembo ya Nzambe kati na Ye. »<verse eid="2CO 5:21"/></para>
  <chapter eid="2CO 5"/>
  <chapter number="6" style="c" sid="2CO 6"/>
  <para style="p">
    <verse number="1" style="v" sid="2CO 6:1"/>Lokola tozali basali elongo na Nzambe, tozali kolendisa bino ete bozwa ngolu ya Nzambe na pamba te ; <verse eid="2CO 6:1"/><verse number="2" style="v" sid="2CO 6:2"/>pamba te Nzambe alobi :</para>
  <para style="q1" vid="2CO 6:2">« Na tango ya malamu, nayanolaki yo ;</para>
  <para style="q2" vid="2CO 6:2">mpe na mokolo ya lobiko, nasungaki yo. »</para>
  <para style="m" vid="2CO 6:2">Nzokande, tango ya malamu ezali nde sik’oyo ; mokolo ya lobiko ezali nde lelo.<verse eid="2CO 6:2"/></para>
  <para style="p">
    <verse number="3" style="v" sid="2CO 6:3"/>Tobetisaka moto moko te mabaku, mpo ete mabe elobama te na tina na lotomo na biso. <verse eid="2CO 6:3"/><verse number="4" style="v" sid="2CO 6:4"/>Kasi tomikumisaka nde lokola basali ya Nzambe, kati na makambo nyonso : na koyika mpiko makasi</para>
  <para style="q1" vid="2CO 6:4">kati na minyoko, kozanga mpe pasi na motema ;<verse eid="2CO 6:4"/></para>
  <para style="q1">
    <verse number="5" style="v" sid="2CO 6:5"/>kati na kobetama, boloko mpe mobulu ;</para>
  <para style="q1" vid="2CO 6:5">kati na misala makasi, kozanga kolala mpe kokila bilei ;<verse eid="2CO 6:5"/></para>
  <para style="q1">
    <verse number="6" style="v" sid="2CO 6:6"/>kati na bopeto, boyebi, kokanga motema mpe boboto ;</para>
  <para style="q1" vid="2CO 6:6">kati na Molimo Mosantu mpe bolingo ya solo ;<verse eid="2CO 6:6"/></para>
  <para style="q1">
    <verse number="7" style="v" sid="2CO 6:7"/>kati na Liloba ya bosolo mpe nguya ya Nzambe ;</para>
  <para style="q1" vid="2CO 6:7">kati na bibundeli ya bosembo</para>
  <para style="q2" vid="2CO 6:7">mpo na kobundisa monguna mpe komibatela ;<verse eid="2CO 6:7"/></para>
  <para style="q1">
    <verse number="8" style="v" sid="2CO 6:8"/>kati na lokumu mpe soni,</para>
  <para style="q2" vid="2CO 6:8">kosakolama lokola bato malamu mpe lokola bato mabe.</para>
  <para style="m" vid="2CO 6:8">Mpe lisusu,</para>
  <para style="q1" vid="2CO 6:8">kati na koyebana lokola bato oyo balobaka lokuta,</para>
  <para style="q2" vid="2CO 6:8">nzokande tolobaka solo ;<verse eid="2CO 6:8"/></para>
  <para style="q1">
    <verse number="9" style="v" sid="2CO 6:9"/>koyebana lokola bato oyo bayebani te,</para>
  <para style="q2" vid="2CO 6:9">nzokande toyebani makasi ;</para>
  <para style="q1" vid="2CO 6:9">koyebana lokola bakufi,</para>
  <para style="q2" vid="2CO 6:9">nzokande tozali bato ya bomoi ;</para>
  <para style="q1" vid="2CO 6:9">koyebana lokola bato bakweyisama,</para>
  <para style="q2" vid="2CO 6:9">nzokande baboma biso te ;<verse eid="2CO 6:9"/></para>
  <para style="q1">
    <verse number="10" style="v" sid="2CO 6:10"/>koyebana lokola bato na mawa,</para>
  <para style="q2" vid="2CO 6:10">nzokande tozalaka na esengo tango nyonso ;</para>
  <para style="q1" vid="2CO 6:10">koyebana lokola babola,</para>
  <para style="q2" vid="2CO 6:10">nzokande tokomisaka bato ebele bazwi ;</para>
  <para style="q1" vid="2CO 6:10">koyebana lokola bato bakelela,</para>
  <para style="q2" vid="2CO 6:10">nzokande tozali na nyonso.<verse eid="2CO 6:10"/></para>
  <para style="b"/>
  <para style="p">
    <verse number="11" style="v" sid="2CO 6:11"/>Bandeko ya Kolinto, tolobi na bino na bosembo nyonso mpe na mitema ya kofungwama. <verse eid="2CO 6:11"/><verse number="12" style="v" sid="2CO 6:12"/>Tozali kobombela bino te bolingo na biso, kasi bino bozali kobombela biso oyo ya bino. <verse eid="2CO 6:12"/><verse number="13" style="v" sid="2CO 6:13"/>Nazali koloba na bino lokola na bana na ngai ya bolingo : Bosala lokola biso ! Bino mpe bofungolela biso mitema na bino !<verse eid="2CO 6:13"/></para>
  <para style="s1">Kokabwana na mabe</para>
  <para style="p">
    <verse number="14" style="v" sid="2CO 6:14"/>Bosanganaka te na bato oyo bazangi kondima. Pamba te boyokani nini ezali kati na bosembo mpe mabe ? Boni, pole ekoki solo kosangana na molili ? <verse eid="2CO 6:14"/><verse number="15" style="v" sid="2CO 6:15"/>Klisto akoki solo koyokana na Satana ? Eloko nini ekoki kosangisa mondimi elongo na moto oyo azangi kondima ? <verse eid="2CO 6:15"/><verse number="16" style="v" sid="2CO 6:16"/>Boyokani nini ekoki kozala kati na Tempelo ya Nzambe mpe banzambe ya bikeko ? Pamba te biso tozali Ndako ya Nzambe na bomoi, kolanda maloba na Ye moko :</para>
  <para style="q1" vid="2CO 6:16">« Nakovanda kati na bango</para>
  <para style="q2" vid="2CO 6:16">mpe nakotambola elongo na bango.</para>
  <para style="q1" vid="2CO 6:16">Nakozala Nzambe na bango,</para>
  <para style="q2" vid="2CO 6:16">mpe bango bakozala bato na ngai. »<verse eid="2CO 6:16"/></para>
  <para style="m">
    <verse number="17" style="v" sid="2CO 6:17"/>Yango wana,</para>
  <para style="q1" vid="2CO 6:17">« Bobima kati na bango</para>
  <para style="q2" vid="2CO 6:17">mpe bokabwana na bango,</para>
  <para style="q2" vid="2CO 6:17">elobi Nkolo ;</para>
  <para style="q1" vid="2CO 6:17">bosimba eloko moko te ya mbindo,</para>
  <para style="q2" vid="2CO 6:17">mpe ngai nakoyamba bino. »<verse eid="2CO 6:17"/></para>
  <para style="m">
    <verse number="18" style="v" sid="2CO 6:18"/>Mpe,</para>
  <para style="q1" vid="2CO 6:18">« Nakozala Tata mpo na bino,</para>
  <para style="q2" vid="2CO 6:18">mpe bino bokozala bana mibali</para>
  <para style="q1" vid="2CO 6:18">mpe bana basi mpo na ngai,</para>
  <para style="q2" vid="2CO 6:18">elobi Nkolo, Mokonzi ya mampinga. »<verse eid="2CO 6:18"/></para>
  <chapter eid="2CO 6"/>
  <chapter number="7" style="c" sid="2CO 7"/>
  <para style="p">
    <verse number="1" style="v" sid="2CO 7:1"/>Balingami na ngai, lokola tozali na bilaka ya lolenge oyo, tomipetolaka na nyonso oyo ekomisaka nzoto mpe molimo mbindo, mpo na kotambola na bomoi ya bosantu, kati na kotosa Nzambe.<verse eid="2CO 7:1"/></para>
  <para style="s1">Esengo ya Polo</para>
  <para style="p">
    <verse number="2" style="v" sid="2CO 7:2"/>Bopesa biso esika kati na mitema na bino ! Tosalaki moto moko te mabe, tobebisaki moto moko te, tokosaki moto moko te mpo na kobotola ye biloko. <verse eid="2CO 7:2"/><verse number="3" style="v" sid="2CO 7:3"/>Nalobi bongo te mpo ete bosalaki ngai mabe. Nasilaki koyebisa bino ete bozali na esika ya motuya kati na mitema na biso, ezala mpo na kokufa to mpo na kozala na bomoi elongo na bino. <verse eid="2CO 7:3"/><verse number="4" style="v" sid="2CO 7:4"/>Nalobaki na tina na bino na bosembo monene, mpe namikumisaka makasi na tina na bino. Kati na pasi na biso nyonso, nalendisamaki makasi, mpe natondi na esengo.<verse eid="2CO 7:4"/></para>
  <para style="p">
    <verse number="5" style="v" sid="2CO 7:5"/>Pamba te, tango kaka tokomaki na Masedwane, tozwaki ata tango ya kopema te ; tokutanaki na pasi ya lolenge nyonso : bitumba na libanda, mpe bobangi kati na mitema na biso. <verse eid="2CO 7:5"/><verse number="6" style="v" sid="2CO 7:6"/>Kasi Nzambe oyo abondisaka mitema ya bato oyo batutami alendisaki biso na nzela ya boyei ya Tito. <verse eid="2CO 7:6"/><verse number="7" style="v" sid="2CO 7:7"/>Tolendisamaki na nzela ya boyei ya Tito kaka te, kasi mpe na nzela ya kobondisama oyo ye Tito azwaki epai na bino. Atalisaki biso posa makasi oyo bozali na yango ya komona ngai, kolela na bino, mpe komipesa na bino mpo na ngai. Mpe nyonso wana esalaki ete esengo na ngai ebakisama lisusu makasi.<verse eid="2CO 7:7"/></para>
  <para style="p">
    <verse number="8" style="v" sid="2CO 7:8"/>Yango wana, soki nayokisaki bino mawa na nzela ya mokanda na ngai, ezali kosala ngai pasi te kati na motema na ngai. Solo, esalaki ngai nanu pasi na motema, na kotala ndenge eyokisaki bino mawa mpo na mwa tango moke. <verse eid="2CO 7:8"/><verse number="9" style="v" sid="2CO 7:9"/>Kasi sik’oyo, nazali kosepela : ezali te mpo boyokaki mawa, kasi mpo ete mawa yango ememaki bino na kobongola mitema. Pamba te mawa na bino ezalaki malamu na miso ya Nzambe ; mpe na bongo, tosalaki bino mabe te.<verse eid="2CO 7:9"/></para>
  <para style="p">
    <verse number="10" style="v" sid="2CO 7:10"/>Mawa oyo ewutaka na mokano ya Nzambe ememaka moto na kobongola motema, mpe kobongola motema ememaka na lobiko, mpe bayokelaka yango pasi na motema te. Kasi mawa oyo ewutaka na baposa ya mokili ememaka na kufa.<verse eid="2CO 7:10"/></para>
  <para style="p">
    <verse number="11" style="v" sid="2CO 7:11"/>Botala makambo oyo mawa ya malamu na miso ya Nzambe ememaki kati na bino : bolingo, molende mpo na kolimbisana, koboya mabe, kotosa, posa makasi ya komona ngai, komipesa na mosala, molende ya kopamela mabe. Na nyonso, bolakisaki penza ete bosalaki mabe te kati na likambo oyo.<verse eid="2CO 7:11"/></para>
  <para style="p">
    <verse number="12" style="v" sid="2CO 7:12"/>Boye, soki nakomelaki bino, ezalaki te likolo na moto oyo asalaki mabe to likolo na moto oyo basalaki mabe, kasi ezalaki mpo ete bolingo na bino mpo na biso etalisama kati na bino liboso ya Nzambe.<verse eid="2CO 7:12"/></para>
  <para style="p">
    <verse number="13" style="v" sid="2CO 7:13"/>Yango wana, tobondisamaki na nzela ya makambo oyo nyonso. Mpe esengo makasi ebakisamaki na kobondisama na biso na kotala esengo ya Tito, pamba te bino nyonso bokitisaki ye motema. <verse eid="2CO 7:13"/><verse number="14" style="v" sid="2CO 7:14"/>Namikumisaki epai na ye na tina na bino mpe nakoyokela yango soni te, pamba te ndenge kaka makambo nyonso oyo tolobaki na bino ezali ya solo, ndenge mpe kaka lokumu oyo totombolaki na tina na bino epai ya Tito ezali penza ya solo. <verse eid="2CO 7:14"/><verse number="15" style="v" sid="2CO 7:15"/>Mpe bolingo na ye mpo na bino nyonso ekomaka lisusu monene tango akanisaka botosi na bino nyonso mpe ndenge boyambaki ye na kobanga mpe na kolenga.<verse eid="2CO 7:15"/></para>
  <para style="p">
    <verse number="16" style="v" sid="2CO 7:16"/>Nazali na esengo ya kotiela bino motema na makambo nyonso.<verse eid="2CO 7:16"/></para>
  <chapter eid="2CO 7"/>
  <chapter number="8" style="c" sid="2CO 8"/>
  <para style="ms1">Makabo mpo na Baklisto ya Yelusalemi</para>
  <para style="s1">Ndakisa ya Mangomba ya Masedwane</para>
  <para style="p">
    <verse number="1" style="v" sid="2CO 8:1"/>Bandeko, tolingi koyebisa bino ndenge nini Nzambe atalisaki ngolu na Ye epai ya Mangomba ya Masedwane. <verse eid="2CO 8:1"/><verse number="2" style="v" sid="2CO 8:2"/>Atako bazalaki na mikakatano ya ndenge na ndenge, kasi batondisamaki na esengo oyo eleka ndelo ; mpe kati na bobola na bango ya makasi, bapesaki makabo mingi koleka. <verse eid="2CO 8:2"/><verse number="3" style="v" sid="2CO 8:3"/>Nazali kotatola ete bapesaki kolanda makoki na bango, mpe bapesaki kutu koleka. Bapesaki yango na kotindika te <verse eid="2CO 8:3"/><verse number="4" style="v" sid="2CO 8:4"/>mpe basengaki biso kutu na molende nyonso ete tosalela bango ngolu ya kosangana elongo na biso kati na mosala ya kosunga basantu. <verse eid="2CO 8:4"/><verse number="5" style="v" sid="2CO 8:5"/>Basalaki koleka ndenge tokanisaki : bamipesaki liboso, bango moko, epai ya Nkolo, mpe sima, epai na biso, kolanda mokano ya Nzambe.<verse eid="2CO 8:5"/></para>
  <para style="p">
    <verse number="6" style="v" sid="2CO 8:6"/>Boye, tosengaki na Tito ete akomisa kino na suka mosala yango ya kosunga, ndenge abandaki yango kati na bino. <verse eid="2CO 8:6"/><verse number="7" style="v" sid="2CO 8:7"/>Kasi mpo ete bozali kokoba kokende liboso kati na makambo nyonso lokola kondima, liloba, boyebi, molende kati na makambo nyonso, bolingo na biso mpo na bino, tomoni ete boluka mpe kokende liboso kati na mosala yango ya kosunga.<verse eid="2CO 8:7"/></para>
  <para style="p">
    <verse number="8" style="v" sid="2CO 8:8"/>Nazali kopesa bino mitindo te, kasi nazali nde koluka komeka bosolo ya bolingo na bino na kokokanisa yango na molende ya bato mosusu.<verse eid="2CO 8:8"/></para>
  <para style="p">
    <verse number="9" style="v" sid="2CO 8:9"/>Pamba te boyebi ndenge nini Yesu-Klisto, Nkolo na biso, atalisaki ngolu na Ye epai na biso : Ye oyo azalaki mozwi, amikomisaki mobola mpo na bolamu na bino, mpo ete bokoma bazwi na nzela ya bobola na Ye.<verse eid="2CO 8:9"/></para>
  <para style="p">
    <verse number="10" style="v" sid="2CO 8:10"/>Boye, kati na likambo oyo etali kosunga, botala likanisi na ngai na tina na oyo eleki malamu mpo na bino : na mobu oyo esili koleka, bozalaki bato ya liboso, kaka mpo na kosunga te, kasi mpe mpo na kozwa mokano ya kosalaka bongo. <verse eid="2CO 8:10"/><verse number="11" style="v" sid="2CO 8:11"/>Boye, bokokisa sik’oyo likambo yango kolanda makoki na bino ; molende oyo bozalaki na yango mpo na kolinga kosunga, bomonisa yango mpe na kokokisaka likambo yango. <verse eid="2CO 8:11"/><verse number="12" style="v" sid="2CO 8:12"/>Pamba te soki mokano ya malamu ezali, Nzambe andimaka likabo oyo moto apesi na motema malamu kolanda oyo azali na yango, kasi kolanda te oyo azali na yango te.<verse eid="2CO 8:12"/></para>
  <para style="p">
    <verse number="13" style="v" sid="2CO 8:13"/>Posa na biso ezali te ya koluka ete bino bomona pasi mpo ete bato mosusu bazala na esengo, kasi ezali kaka ya koluka ete bokokana. <verse eid="2CO 8:13"/><verse number="14" style="v" sid="2CO 8:14"/>Mpo na tango oyo, lokola bozali kati na bofuluki, bokoki kosunga bato na biloko oyo bazali na yango na bosenga. Mokolo mosusu, tango bango mpe bakozala kati na bofuluki, bakosunga bino na biloko oyo bokozala na yango na bosenga. Na ndenge wana nde bokokokana, <verse eid="2CO 8:14"/><verse number="15" style="v" sid="2CO 8:15"/>kolanda ndenge ekomama :</para>
  <para style="pm" vid="2CO 8:15">« Moto oyo alokotaki ebele, alekelaki te ; mpe oyo alokotaki moke, azangelaki te. »<verse eid="2CO 8:15"/></para>
  <para style="s1">Tito elongo na baninga na ye</para>
  <para style="p">
    <verse number="16" style="v" sid="2CO 8:16"/>Tika ete Nzambe apesamela matondi mpo ete atie kati na motema ya Tito bolingo monene mpo na bino, ndenge tozali na yango mpo na bino ! <verse eid="2CO 8:16"/><verse number="17" style="v" sid="2CO 8:17"/>Pamba te Tito ayambaki na esengo makasi likanisi oyo topesaki ye ya koya epai na bino ; mpe ezali na mokano na ye moko nde ayei epai na bino.<verse eid="2CO 8:17"/></para>
  <para style="p">
    <verse number="18" style="v" sid="2CO 8:18"/>Elongo na ye, tozali kotinda ndeko oyo Mangomba nyonso ekumisaka mpo na Sango Malamu. <verse eid="2CO 8:18"/><verse number="19" style="v" sid="2CO 8:19"/>Lisusu, ezali Mangomba nde eponaki ye mpo ete azala moninga na biso ya mobembo kati na mosala oyo ya kosunga. Tozali kosala mosala yango mpo na lokumu ya Ye moko Nkolo, mpe mpo na kolakisa molende na biso ya kosunga bino. <verse eid="2CO 8:19"/><verse number="20" style="v" sid="2CO 8:20"/>Tozali kosala nyonso oyo ekoki mpo ete batonga biso te mpo na lolenge na biso ya kosalela ebele yango ya makabo. <verse eid="2CO 8:20"/><verse number="21" style="v" sid="2CO 8:21"/>Pamba te totondi na posa makasi ya kozala na etamboli ezanga pamela, na miso ya Nkolo kaka te, kasi mpe na miso ya bato.<verse eid="2CO 8:21"/></para>
  <para style="p">
    <verse number="22" style="v" sid="2CO 8:22"/>Elongo na bango, tozali kotinda ndeko na biso, oyo tondimaka mbala na mbala bolingo na ye. Mpe na mbala oyo, azali na yango lisusu koleka, pamba te azali penza kotiela bino motema.<verse eid="2CO 8:22"/></para>
  <para style="p">
    <verse number="23" style="v" sid="2CO 8:23"/>Tito azali molingami mpe moninga na ngai ya mosala kati na bino, kasi bandeko na biso bazali batindami ya Mangomba mpe nkembo ya Klisto. <verse eid="2CO 8:23"/><verse number="24" style="v" sid="2CO 8:24"/>Yango wana, bolakisa bango elembo ya bolingo na bino mpo ete Mangomba nyonso endima mpe eyeba ete tomikumisaka na pamba te na tina na bino liboso na bango.<verse eid="2CO 8:24"/></para>
  <chapter eid="2CO 8"/>
  <chapter number="9" style="c" sid="2CO 9"/>
  <para style="p">
    <verse number="1" style="v" sid="2CO 9:1"/>Mpo na ngai, ezali na tina te ya kokomela bino na tina na lisungi ya kopesa na basantu, <verse eid="2CO 9:1"/><verse number="2" style="v" sid="2CO 9:2"/>pamba te nayebi molende na bino mpo na kosunga, mpe nazalaki komikumisa na tina na yango epai ya bato ya Masedwane. Nazalaki koloba na bango : « Kati na Akayi, wuta na mobu oyo eleki, bazali ya kobongama mpo na kopesa. » Mpe bolingo na bino etindikaki bato mingi kati na bango na kosunga.<verse eid="2CO 9:2"/></para>
  <para style="p">
    <verse number="3" style="v" sid="2CO 9:3"/>Kasi nazali kotindela bino bandeko mpo ete, na likambo yango, lolendo na biso na tina na bino emonana te lokola ya pamba, kasi mpo ete bozala penza ya kobongama, ndenge kaka nalobaki yango. <verse eid="2CO 9:3"/><verse number="4" style="v" sid="2CO 9:4"/>Pamba te soki bato ya Masedwane bayei elongo na ngai mpe bakuti bino bozali ya kobongama te, tokoyoka penza soni, mpo ete tozali penza kotiela bino motema ; mpe ekozala soni na biso kaka te, kasi soni na bino mpe lokola.<verse eid="2CO 9:4"/></para>
  <para style="p">
    <verse number="5" style="v" sid="2CO 9:5"/>Yango wana, namonaki ete ezali malamu kosenga na bandeko yango ete bakoma epai na bino liboso na ngai, mpo na kobongisa makabo oyo bolakaki. Boye ekomizalela tango ngai nakokoma, mpe ekolakisa ete bopesaki yango na esengo mpe na bonsomi, kasi na makasi te.<verse eid="2CO 9:5"/></para>
  <para style="p">
    <verse number="6" style="v" sid="2CO 9:6"/>Bokanisaka likambo oyo : Moto oyo alonaka moke abukaka mpe moke, mpe moto oyo alonaka ebele abukaka mpe ebele. <verse eid="2CO 9:6"/><verse number="7" style="v" sid="2CO 9:7"/>Tika ete moko na moko kati na bino apesa oyo akanaki kopesa kati na motema na ye, na mawa te mpe na makasi te, pamba te Nzambe alingaka moto oyo apesaka na esengo. <verse eid="2CO 9:7"/><verse number="8" style="v" sid="2CO 9:8"/>Nzambe azali mpe na makoki ya kotondisa bino na mapamboli ya ndenge na ndenge mpo ete, na tango nyonso mpe kati na makambo nyonso, bozala na nyonso oyo bozali na yango na bosenga mpe botonda lisusu na oyo bokosala na yango misala ya malamu ya lolenge nyonso, <verse eid="2CO 9:8"/><verse number="9" style="v" sid="2CO 9:9"/>kolanda ndenge ekomama :</para>
  <para style="q1" vid="2CO 9:9">« Akabelaka babola na motema ya esengo,</para>
  <para style="q2" vid="2CO 9:9">mpe bosembo na Ye ewumelaka libela na libela. »<verse eid="2CO 9:9"/></para>
  <para style="m">
    <verse number="10" style="v" sid="2CO 9:10"/>Mpe Ye oyo apesaka nkona epai ya moloni mpe lipa lokola bilei akopesa lisusu, akofulukisa nkona na bino mpe akokolisa bambuma ya bosembo na bino.<verse eid="2CO 9:10"/></para>
  <para style="p">
    <verse number="11" style="v" sid="2CO 9:11"/>Boye bokokoma bazwi ya biloko nyonso mpo ete bokoka kokabaka tango nyonso ; bongo bato epai ya banani tokopesa makabo na bino bakozongisa matondi epai ya Nzambe.<verse eid="2CO 9:11"/></para>
  <para style="p">
    <verse number="12" style="v" sid="2CO 9:12"/>Pamba te lotomo ya makabo na bino ezali kaka te mpo na kokokisa bosenga ya basantu, kasi ezali mpe mpo ete matondi mingi ezonga epai ya Nzambe. <verse eid="2CO 9:12"/><verse number="13" style="v" sid="2CO 9:13"/>Mpo ete lotomo yango ekotalisa bosolo ya komipesa na bino, basantu bakokumisa Nzambe mpo na botosi ya kondima na bino kati na Sango Malamu ya Klisto, mpe mpo na esengo oyo mitema na bino ezali na yango mpo na kokabola biloko na bino elongo na bango mpe elongo na bato nyonso.<verse eid="2CO 9:13"/></para>
  <para style="p">
    <verse number="14" style="v" sid="2CO 9:14"/>Mpe bakosambela mpo na bino, mpo na kolakisa bolingo makasi oyo bazali na yango mpo na bino, likolo ya ngolu monene oyo Nzambe apesa bino.<verse eid="2CO 9:14"/></para>
  <para style="p">
    <verse number="15" style="v" sid="2CO 9:15"/>Tika ete matondi epesamela Nzambe mpo na likabo na Ye, oyo bato bakoki kolimbola te !<verse eid="2CO 9:15"/></para>
  <chapter eid="2CO 9"/>
  <chapter number="10" style="c" sid="2CO 10"/>
  <para style="ms1">Polo alobeli lotomo na ye</para>
  <para style="s1">Bokonzi ya ntoma</para>
  <para style="p">
    <verse number="1" style="v" sid="2CO 10:1"/>Ngai Polo oyo namonani lokola moto na bolembu na miso na bino, kasi lokola moto ya makambo makasi tango nazalaka mosika, nazali kosenga na bino, na boboto mpe na bolingo ya Klisto : <verse eid="2CO 10:1"/><verse number="2" style="v" sid="2CO 10:2"/>Nabondeli bino, tango nakoya epai na bino, bopesa ngai nzela te ya kosalela makambo makasi oyo nazali kokanisa kolakisa epai ya bato oyo bakanisaka ete biso totambolaka na mosuni.<verse eid="2CO 10:2"/></para>
  <para style="p">
    <verse number="3" style="v" sid="2CO 10:3"/>Pamba te atako ezali penza ya solo ete tozali bato, mpe tozali kobika bomoi na biso kati na nzoto, kasi tobundaka te kolanda nzoto. <verse eid="2CO 10:3"/><verse number="4" style="v" sid="2CO 10:4"/>Bibundeli oyo tobundaka na yango ezali ya bonzoto te, kasi ezali bibundeli ya nguya kati na Nzambe mpo na kokweyisa bandako batonga makasi. Solo, tobukaka makanisi ya mabe, <verse eid="2CO 10:4"/><verse number="5" style="v" sid="2CO 10:5"/>tokweyisaka makanisi ya lokuta mpe nguya nyonso oyo etelemelaka boyebi ya Nzambe ; tolongaka makanisi nyonso ya bomoto mpe tosalaka ete yango etosa Klisto. <verse eid="2CO 10:5"/><verse number="6" style="v" sid="2CO 10:6"/>Lisusu, tomilengeli mpo na kopesa bozangi botosi nyonso etumbu, tango kaka botosi na bino ekokoka.<verse eid="2CO 10:6"/></para>
  <para style="p">
    <verse number="7" style="v" sid="2CO 10:7"/>Botala penza makambo ndenge ezaleli. Soki ezali na moto oyo andimisami solo ete azali ya Klisto, ayeba mpe ete soki ye azali ya Klisto, biso mpe tozali ya Klisto lokola ye.<verse eid="2CO 10:7"/></para>
  <para style="p">
    <verse number="8" style="v" sid="2CO 10:8"/>Bongo, ata namikumisaka koleka mpo na bokonzi oyo Nkolo apesa biso, mpo na kolendisa kondima na bino kasi mpo na kobebisa yango te, nakoyokela yango soni ata moke te <verse eid="2CO 10:8"/><verse number="9" style="v" sid="2CO 10:9"/>mpo ete namonana te lokola nde nazali kobangisa bino na nzela ya mikanda na ngai. <verse eid="2CO 10:9"/><verse number="10" style="v" sid="2CO 10:10"/>Pamba te bato mosusu balobaka : « Mikanda na ye ezalaka makasi mpe ebangisaka ; kasi soki ye moko azali elongo na biso, azalaka na ye moto ya bolembu mpe maloba na ye ezalaka tina te. » <verse eid="2CO 10:10"/><verse number="11" style="v" sid="2CO 10:11"/>Boye tika ete moto oyo akanisaka bongo asimba likambo oyo : ndenge tolobaka kati na mikanda na biso tango tozalaka mosika na bino, ndenge wana mpe tokosala tango tokozala epai na bino.<verse eid="2CO 10:11"/></para>
  <para style="p">
    <verse number="12" style="v" sid="2CO 10:12"/>Toboyi komikokanisa to komekana na bato mosusu oyo bamikumisaka bango moko, tango balukaka komikokanisa mpe komekana bango na bango. Solo, bazangi mayele !<verse eid="2CO 10:12"/></para>
  <para style="p">
    <verse number="13" style="v" sid="2CO 10:13"/>Kasi biso, tokomikumisa te koleka ndelo ; tokomikumisa kaka kati na bandelo ya mosala oyo Nzambe apesa biso, oyo mpe esali ete tokoma kino epai na bino. <verse eid="2CO 10:13"/><verse number="14" style="v" sid="2CO 10:14"/>Solo, toleki bandelo na biso te lokola nde tokomaki te kino epai na bino, pamba te tokomaki penza kino epai na bino mpo na komemela bino Sango Malamu ya Klisto.<verse eid="2CO 10:14"/></para>
  <para style="p">
    <verse number="15" style="v" sid="2CO 10:15"/>Tomikumisaka te mpo na mosala ya bato mosusu ; nzokande, tozali na elikya ete, wana kondima na bino ezali kokola, mosala na biso mpe ezali kokoba koya monene kati na bino kolanda bandelo ya mosala, oyo Nzambe apesa biso.<verse eid="2CO 10:15"/></para>
  <para style="p">
    <verse number="16" style="v" sid="2CO 10:16"/>Boye, tokoteya Sango Malamu kati na bituka oyo ezali mosika na bino. Pamba te toboyi na biso komikumisa na tina na mosala oyo bato mosusu basali kati na elanga na bango ya mosala.<verse eid="2CO 10:16"/></para>
  <para style="p">
    <verse number="17" style="v" sid="2CO 10:17"/>Kasi tika ete moto oyo alingi komikumisa amikumisa kati na Nkolo ! <verse eid="2CO 10:17"/><verse number="18" style="v" sid="2CO 10:18"/>Pamba te moto oyo bandimaka, ezali te oyo amilobelaka ye moko, kasi ezali nde oyo Nkolo atatolaka bosolo na tina na ye.<verse eid="2CO 10:18"/></para>
  <chapter eid="2CO 10"/>
  <chapter number="11" style="c" sid="2CO 11"/>
  <para style="s1">Polo atelemeli bantoma ya lokuta</para>
  <para style="p">
    <verse number="1" style="v" sid="2CO 11:1"/>Bandeko, nabondeli bino : boyikela nanu oyo emonani lokola bozoba na ngai mpiko ! Iyo, boyikela ngai mpiko. <verse eid="2CO 11:1"/><verse number="2" style="v" sid="2CO 11:2"/>Mpo na bino, natondi na zuwa kowuta na Nzambe. Nabalisaki bino na mobali moko kaka, Ye nde Klisto, lokola elenge mwasi oyo ayebi nanu nzoto ya mibali te mpe azali peto.<verse eid="2CO 11:2"/></para>
  <para style="p">
    <verse number="3" style="v" sid="2CO 11:3"/>Nzokande, nazali kobanga ete makanisi na bino ebeba mpe epengwisa bino mosika na nzela ya solo mpe ya peto na miso ya Klisto, ndenge nyoka ekosaki Eva na mayele na yango ya mabe. <verse eid="2CO 11:3"/><verse number="4" style="v" sid="2CO 11:4"/>Pamba te bozali kondima ete songolo aya koteya bino Yesu mosusu oyo akeseni na Yesu oyo biso toteyaki bino ; bozali mpe kondima kozwa molimo mosusu oyo ekeseni na Molimo oyo boyambaki to mateya oyo ekeseni na Sango Malamu oyo bondimelaki !<verse eid="2CO 11:4"/></para>
  <para style="p">
    <verse number="5" style="v" sid="2CO 11:5"/>Nzokande, nakanisi ete nazali moke te na miso ya bantoma oyo bamimonaka ete bazali minene. <verse eid="2CO 11:5"/><verse number="6" style="v" sid="2CO 11:6"/>Nakoki solo komonana lokola moto oyo ayebi nanu te koloba malamu, kasi nazali na boyebi ; mpe tolakisaki bino yango polele na banzela mpe na makambo nyonso.<verse eid="2CO 11:6"/></para>
  <para style="p">
    <verse number="7" style="v" sid="2CO 11:7"/>Boni, nasalaki mabe ndenge namikitisaki mpo ete bino botombwama, wana nateyaki bino Sango Malamu ya Nzambe ? <verse eid="2CO 11:7"/><verse number="8" style="v" sid="2CO 11:8"/>Nazwaki mbongo kowuta na Mangomba mosusu lokola lisungi na bango, wana nazalaki kokokisa lotomo na ngai kati na bino. <verse eid="2CO 11:8"/><verse number="9" style="v" sid="2CO 11:9"/>Tango nazalaki epai na bino, namemisaki moto moko te mokumba na ngai, atako nazalaki kokelela. Pamba te bandeko oyo bawutaki na Masedwane bapesaki ngai biloko nyonso oyo nazalaki na yango na bosenga. Mpe nazalaki komibatela malamu mpo ete namemisa bino mokumba na ngai te ; mpe nakokoba kaka komibatela mpo na likambo yango. <verse eid="2CO 11:9"/><verse number="10" style="v" sid="2CO 11:10"/>Lokola solo ya Klisto ezali kati na ngai, moto moko te kati na etuka ya Akayi akobotola ngai lokumu yango.<verse eid="2CO 11:10"/></para>
  <para style="p">
    <verse number="11" style="v" sid="2CO 11:11"/>Mpo na nini nalobi bongo ? Mpo nalingaka bino te ? Nzambe ayebi ete nalingaka bino ! <verse eid="2CO 11:11"/><verse number="12" style="v" sid="2CO 11:12"/>Mpe nakokoba kosala oyo nazali kosala sik’oyo, mpo na kopekisa bato oyo bazali koluka nzela ya komikokanisa na biso kati na makambo oyo bazali komikumisa na yango.<verse eid="2CO 11:12"/></para>
  <para style="p">
    <verse number="13" style="v" sid="2CO 11:13"/>Pamba te bato ya lolenge wana bazali bantoma ya lokuta, bazali bakosi oyo bazali komikomisa lokola bantoma ya Klisto. <verse eid="2CO 11:13"/><verse number="14" style="v" sid="2CO 11:14"/>Ezali likambo ya kokamwa te, pamba te Satana mpe amikomisaka lokola anjelu ya pole. <verse eid="2CO 11:14"/><verse number="15" style="v" sid="2CO 11:15"/>Ezali likambo ya kokamwa te soki basali na ye mpe bazali komikomisa lokola basali ya Nzambe ya sembo. Kasi suka na bango ekozala kolanda misala na bango.<verse eid="2CO 11:15"/></para>
  <para style="s1">Polo mpe basakoli ya lokuta</para>
  <para style="p">
    <verse number="16" style="v" sid="2CO 11:16"/>Nazongeli lisusu : tika ete moto moko te azwa ngai lokola moto ya liboma ! Kasi soki bolingi bongo, boyamba ngai lokola moto ya liboma mpo ete ngai mpe namikumisa mwa moke.<verse eid="2CO 11:16"/></para>
  <para style="p">
    <verse number="17" style="v" sid="2CO 11:17"/>Makambo oyo nalingi koloba, nakoloba yango te ndenge Nkolo alingi, kasi nakoloba yango lokola moto ya liboma, mpe nazali na elikya ete nakozwa nzela ya komikumisa. <verse eid="2CO 11:17"/><verse number="18" style="v" sid="2CO 11:18"/>Lokola bato mingi bazali komikumisa na tina na makambo ya mokili, ngai mpe nakomikumisa.<verse eid="2CO 11:18"/></para>
  <para style="p">
    <verse number="19" style="v" sid="2CO 11:19"/>Bino oyo bozali bato ya bwanya, bozali kondima na esengo nyonso bato ya maboma. <verse eid="2CO 11:19"/><verse number="20" style="v" sid="2CO 11:20"/>Bozali penza kondima ete bato bakomisa bino bawumbu, babotola bozwi na bino, banyokola bino, bamonela bino, babeta bino na bilongi !<verse eid="2CO 11:20"/></para>
  <para style="p">
    <verse number="21" style="v" sid="2CO 11:21"/>Nalobi yango na soni ete tozalaki penza babolole mpo na komitika bongo. Nzokande, makambo oyo bato mosusu balingi komikumisa na tina na yango —nazali koloba lokola moto ya liboma— ngai mpe nakoki komikumisa na tina na yango. <verse eid="2CO 11:21"/><verse number="22" style="v" sid="2CO 11:22"/>Bazali Ba-Ebre ? Ngai mpe nazali Mo-Ebre. Bazali bana ya Isalaele ? Ngai mpe nazali mwana ya Isalaele ! Bazali bakitani ya Abrayami ? Ngai mpe nazali mokitani ya Abrayami. <verse eid="2CO 11:22"/><verse number="23" style="v" sid="2CO 11:23"/>Bazali basali ya Klisto ? —Nazali koloba lokola moto ya liboma— Ngai naleki bango. Pamba te nasalaki makasi penza, nakotaki mbala mingi na boloko, babetaki ngai mingi, nakutanaki na makama ya kufa mbala mingi. <verse eid="2CO 11:23"/><verse number="24" style="v" sid="2CO 11:24"/>Mbala mitano, Bayuda babetaki ngai bafimbu tuku misato na libwa ; <verse eid="2CO 11:24"/><verse number="25" style="v" sid="2CO 11:25"/>mbala misato, babetaki ngai banzete ; mbala moko, babambaki ngai mabanga ; mbala misato, nazindaki na mayi ; nasalaki mokolo moko mpe butu moko kati na ebale monene. <verse eid="2CO 11:25"/><verse number="26" style="v" sid="2CO 11:26"/>Mbala na mbala, nazalaki kosala mibembo ; nakutanaki na makama ya bibale, makama liboso ya bato mabe, makama liboso ya bandeko na ngai ya ekolo moko, makama liboso ya Bapagano, makama kati na engumba, makama kati na esobe, makama kati na ebale monene, mpe makama liboso ya bandeko ya lokuta.<verse eid="2CO 11:26"/></para>
  <para style="p">
    <verse number="27" style="v" sid="2CO 11:27"/>Solo nasalaki misala makasi mpe ya pasi penza ; mbala mingi, nalalaki pongi te, nazangaki bilei ya kolia mpe mayi ya komela, nakilaki bilei, nanyokwamaki na malili, mpe nazangaki bilamba ya kolata. <verse eid="2CO 11:27"/><verse number="28" style="v" sid="2CO 11:28"/>Longola makambo nyonso oyo etikali, mokumba na ngai ya mokolo na mokolo ezalaki : komitungisa na tina na Mangomba nyonso. <verse eid="2CO 11:28"/><verse number="29" style="v" sid="2CO 11:29"/>Nani oyo alembi, bongo ngai nalemba nzoto te ? Nani oyo akweyi na masumu, bongo ngai nayoka motema pasi te ? <verse eid="2CO 11:29"/><verse number="30" style="v" sid="2CO 11:30"/>Soki nasengeli komikumisa, nakomikumisa mpo na bolembu na ngai. <verse eid="2CO 11:30"/><verse number="31" style="v" sid="2CO 11:31"/>Nzambe mpe Tata ya Nkolo Yesu, Ye oyo akumisama mpo na seko, ayebi ete nazali kokosa te.<verse eid="2CO 11:31"/></para>
  <para style="p">
    <verse number="32" style="v" sid="2CO 11:32"/>Kati na Damasi, moyangeli ya mokonzi Aretasi apesaki mitindo ete bakengela engumba ya bato ya Damasi mpo ete bakanga ngai. <verse eid="2CO 11:32"/><verse number="33" style="v" sid="2CO 11:33"/>Kasi bakitisaki ngai na nzela ya lidusu kati na mir, kati na kitunga, libanda ya mir ; bongo nalongaki kokima ye.<verse eid="2CO 11:33"/></para>
  <chapter eid="2CO 11"/>
  <chapter number="12" style="c" sid="2CO 12"/>
  <para style="s1">Bimoniseli ya Polo</para>
  <para style="p">
    <verse number="1" style="v" sid="2CO 12:1"/>Boni, nasengeli komikumisa ? Te, ezali na tina te ! Kasi tika nayebisa bino makambo oyo namonaki lokola na ndoto, mpe bimoniseli oyo Nkolo alakisaki ngai. <verse eid="2CO 12:1"/><verse number="2" style="v" sid="2CO 12:2"/>Nayebi moto moko kati na Klisto, oyo, wuta mibu zomi na minei, amemamaki kino na likolo ya misato : nayebi te soki ezalaki kati na nzoto na ye to mpe kati na nzoto na ye te, kasi Nzambe ayebi. <verse eid="2CO 12:2"/><verse number="3" style="v" sid="2CO 12:3"/>Nzokande, ezala soki ezalaki kati na nzoto na ye to mpe kati na nzoto na ye te, Nzambe ayebi yango ; kasi ngai nayebi kaka ete moto yango <verse eid="2CO 12:3"/><verse number="4" style="v" sid="2CO 12:4"/>amemamaki na paradizo mpe ayokaki maloba oyo moto akoki kolimbola te, makambo oyo moto azali na ndingisa te ya koloba. <verse eid="2CO 12:4"/><verse number="5" style="v" sid="2CO 12:5"/>Nakomikumisa solo na tina na moto ya ndenge wana, kasi na tina na ngai moko te, longola kaka na tina na bolembu na ngai. <verse eid="2CO 12:5"/><verse number="6" style="v" sid="2CO 12:6"/>Nzokande, soki nalingaki komikumisa, nalingaki kozala zoba te, pamba te nalingaki koloba kaka bosolo ; kasi naboyi kosala yango, noki te bakopesa ngai lokumu koleka oyo bato bamonaka kati na ngai to koleka sango oyo bayokaka na tina na ngai. <verse eid="2CO 12:6"/><verse number="7" style="v" sid="2CO 12:7"/>Kutu, mpo ete namitondisa na lofundu te na tina na bimoniseli ya kokamwa oyo nazwaki, batiaki ngai nzube moko kati na nzoto, anjelu ya Satana mpo na konyokola ngai. <verse eid="2CO 12:7"/><verse number="8" style="v" sid="2CO 12:8"/>Mpo na yango, nabondelaki Nkolo mbala misato mpo ete nzube yango elongwa na nzoto na ngai. <verse eid="2CO 12:8"/><verse number="9" style="v" sid="2CO 12:9"/>Kasi azongiselaki ngai : <char style="wj">« Ngolu na Ngai ekoki mpo na yo, pamba te nguya na Ngai ekokisamaka kati na bolembu. »</char> Mpo na yango, nakomikumisa na esengo nyonso mpo na bolembu na ngai, mpo ete nguya ya Klisto ezala kati na ngai. <verse eid="2CO 12:9"/><verse number="10" style="v" sid="2CO 12:10"/>Yango wana, na likambo oyo etali Klisto, ezala kati na bolembu, na kofingama, na kozanga, na minyoko to mpe na pasi oyo nakutanaka na yango, nasepelaka na ngai kaka ; pamba te ezali na tango oyo nazalaka na bolembu nde natondaka na makasi.<verse eid="2CO 12:10"/></para>
  <para style="s1">Mitungisi ya Polo mpo na bandeko ya Kolinto</para>
  <para style="p">
    <verse number="11" style="v" sid="2CO 12:11"/>Tala, nazali koloba lokola moto ya liboma, pamba te bino nde botindiki ngai kosala bongo. Pamba te ata soki nazali moto pamba, kasi bantoma oyo bamimonaka minene baleki ngai ata na eloko moko te. <verse eid="2CO 12:11"/><verse number="12" style="v" sid="2CO 12:12"/>Bilembo oyo elakisaka ete nazali ntoma emonisamaki kati na bino : molende, bilembo ya kokamwa mpe bikamwa. <verse eid="2CO 12:12"/><verse number="13" style="v" sid="2CO 12:13"/>Eloko nini penza bino bozwaki te koleka Mangomba mosusu, longola kaka kozanga komemisa bino mokumba na ngai ? Boye, bolimbisa ngai mpo na mabe yango !<verse eid="2CO 12:13"/></para>
  <para style="p">
    <verse number="14" style="v" sid="2CO 12:14"/>Sik’oyo, nasali mabongisi ya koya kotala bino mpo na mbala ya misato ; mpe nakomemisa bino mokumba na ngai te, pamba te nazali koluka biloko na bino te, kasi nazali nde koluka bino moko. Kobomba biloko mpo na baboti ezali likambo ya bana na bango te, kasi ezali baboti nde basengeli kobomba biloko mpo na bana na bango. <verse eid="2CO 12:14"/><verse number="15" style="v" sid="2CO 12:15"/>Mpo na ngai, nakopesa biloko na ngai nyonso na esengo, mpe nakomipesa mobimba mpo na bino. Soki nalingi bino mingi ; boni, bino bokoki kolinga ngai mingi te ?<verse eid="2CO 12:15"/></para>
  <para style="p">
    <verse number="16" style="v" sid="2CO 12:16"/>Atako nazalaki mokumba te epai na bino, kasi bato mosusu bazalaki koloba ete nazali moto ya mayele mabe, natielaki bino motambo. <verse eid="2CO 12:16"/><verse number="17" style="v" sid="2CO 12:17"/>Boni, kati na bato oyo natindaki epai na bino, ezali na moko oyo natindaki mpo na kozwa bino biloko na mayele mabe ? <verse eid="2CO 12:17"/><verse number="18" style="v" sid="2CO 12:18"/>Nasengaki na Tito ete aya epai na bino, mpe natindaki elongo na ye ndeko na biso. Boni, Tito azwaki biloko na bino na mayele mabe ? Tozalaki na ye likanisi moko te ? Tazalaki kosala na ye ndenge moko te ? <verse eid="2CO 12:18"/><verse number="19" style="v" sid="2CO 12:19"/>Bokanisi ete, wuta kala, biso tolukaka komilongisa liboso na bino ? Te, balingami na ngai ! Ezali liboso ya Nzambe, kati na Klisto, nde tolobaka mpe tosalaka makambo nyonso mpo na kokolisa kondima na bino. <verse eid="2CO 12:19"/><verse number="20" style="v" sid="2CO 12:20"/>Pamba te nazali kobanga ete nakuta bino te na lolenge oyo ngai nazali kolinga ete bozala, tango nakoya epai na bino, mpe ete bino bomona ngai te na lolenge oyo bozali kolinga ete nazala. Nazali kobanga kokuta kati na bino koswana, zuwa, kanda, kowelana, kofingana, kotongana, lofundu mpe mobulu. <verse eid="2CO 12:20"/><verse number="21" style="v" sid="2CO 12:21"/>Solo, nazali kobanga lisusu ete, tango nakoya lisusu epai na bino, Nzambe ayokisa ngai soni liboso na bino, mpe ete nalela mpo na bato ebele oyo basalaki masumu liboso kasi babongwani te na misala na bango ya mbindo, na kindumba mpe na ekobo oyo basalaka.<verse eid="2CO 12:21"/></para>
  <chapter eid="2CO 12"/>
  <chapter number="13" style="c" sid="2CO 13"/>
  <para style="s1">Makebisi ya suka mpe bambote</para>
  <para style="p">
    <verse number="1" style="v" sid="2CO 13:1"/>Ekozala mbala na ngai ya misato ya koya epai na bino. Bosolo ya likambo nyonso endimamaka na litatoli ya bato mibale to misato. <verse eid="2CO 13:1"/><verse number="2" style="v" sid="2CO 13:2"/>Nasilaki kokebisa bino tango nayaki epai na bino mpo na mbala ya mibale, mpe, wana nazali nanu mosika na bino, nazali kozongela yango lisusu epai ya bato oyo basalaki masumu liboso mpe epai ya bato nyonso, ete, tango nakoya lisusu, nakoyokela moto ata moko te mawa, <verse eid="2CO 13:2"/><verse number="3" style="v" sid="2CO 13:3"/>lokola bozali kosenga elembo oyo ezali kolakisa ete Klisto alobaka na nzela na ngai ; pamba te azali na bolembu te mpo na bino, kasi asalaka na nguya kati na bino.<verse eid="2CO 13:3"/></para>
  <para style="p">
    <verse number="4" style="v" sid="2CO 13:4"/>Solo, atako babakaki Ye na ekulusu kati na bolembu, kasi azali na bomoi na nzela ya nguya ya Nzambe. Biso mpe ndenge moko : tozali na bolembu kati na Ye, kasi tokomilakisa bato ya bomoi elongo na Ye na nzela ya nguya ya Nzambe, na lolenge na biso ya kosala mpo na bolamu na bino.<verse eid="2CO 13:4"/></para>
  <para style="p">
    <verse number="5" style="v" sid="2CO 13:5"/>Bomimeka bino moko mpe botala soki bozali kati na kondima ; bomitala penza bino moko malamu. Boyebi te ete Yesu-Klisto azali kati na bino ? Loba ete bosila kokweya liboso ya komekama.<verse eid="2CO 13:5"/></para>
  <para style="p">
    <verse number="6" style="v" sid="2CO 13:6"/>Kasi nazali na elikya : bokoyeba solo ete biso tokweyaki te liboso ya komekama. <verse eid="2CO 13:6"/><verse number="7" style="v" sid="2CO 13:7"/>Sik’oyo, tozali kobondela Nzambe mpo ete bosala mabe ata moko te ; ezali te mpo bato bamona ete biso tolonga komekama, kasi mpo ete bino bosala bolamu, mpe biso tomonana lokola bato oyo balonga te. <verse eid="2CO 13:7"/><verse number="8" style="v" sid="2CO 13:8"/>Pamba te tozali na nguya te ya kotelemela solo, kasi tozali kaka na nguya ya kokokisa yango. <verse eid="2CO 13:8"/><verse number="9" style="v" sid="2CO 13:9"/>Tozali na esengo ya kozala na bolembu, kasi bino bozali makasi ; mpe tosengaka na Nzambe kati na mabondeli na biso ete bokoma bato ya kokoka. <verse eid="2CO 13:9"/><verse number="10" style="v" sid="2CO 13:10"/>Yango wana, nazali kokomela bino makambo yango nyonso, awa nazali nanu mosika na bino, mpo ete, tango nakoya, bomona ngai te lokola moto ya makambo makasi na lolenge na ngai ya kosalela bokonzi oyo Nkolo apesaki ngai mpo na kolendisa kondima na bino, kasi mpo na kokweyisa yango te.<verse eid="2CO 13:10"/></para>
  <para style="b"/>
  <para style="b"/>
  <para style="p">
    <verse number="11" style="v" sid="2CO 13:11"/>Bandeko na ngai, nasukisi mokanda na ngai na maloba oyo : Bosepelaka ! Bolukaka kokoma bato ya kokoka, bolendisanaka bino na bino, bozalaka na likanisi moko, bobikaka bomoi na bino na kimia. Bongo Nzambe ya bolingo mpe ya kimia akozala na bino elongo.<verse eid="2CO 13:11"/></para>
  <para style="b"/>
  <para style="p">
    <verse number="12" style="v" sid="2CO 13:12"/>Bopesanaka mbote na beze ya bule.</para>
  <para style="p" vid="2CO 13:12">Basantu nyonso oyo bazali awa batindeli bino mbote.<verse eid="2CO 13:12"/></para>
  <para style="b"/>
  <para style="p">
    <verse number="13" style="v" sid="2CO 13:13"/>Tika ete ngolu ya Nkolo Yesu-Klisto, bolingo ya Nzambe mpe lisanga na Molimo Mosantu ezala na bino nyonso !<verse eid="2CO 13:13"/></para>
  <chapter eid="2CO 13"/>
</usx>
