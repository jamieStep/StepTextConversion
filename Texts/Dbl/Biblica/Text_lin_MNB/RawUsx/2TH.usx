<?xml version="1.0" encoding="UTF-8"?>
<usx version="3.0">
  <book code="2TH" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">2 Batesalonika</para>
  <para style="toc1">Mokanda ya mibale epai ya Batesalonika</para>
  <para style="toc2">2 Batesalonika</para>
  <para style="toc3">2Te</para>
  <para style="mt2">Mokanda ya mibale epai ya</para>
  <para style="mt1">Batesalonika</para>
  <para style="im">Na lisungi ya Silasi mpe Timote, Polo akomaki mokanda ya mibale epai ya Batesalonika sima na oyo ya liboso. Akomaki yango wuta na Kolinto epai wapi bango misato basanganaki na mobu 51 to 52.</para>
  <para style="ip">Polo azali kokoba kokumisa Baklisto ya Tesalonika mpo na kondima mpe mpiko na bango kati na minyoko ; asemboli libunga na tina na bozongi ya Yesu-Klisto, pamba te bato mosusu ya Tesalonika bakomaki kokanisa ete mokolo ya kosambisama esili kokoma na kotalaka minyoko. Boye ntoma Polo ayebisaki bango ete mokolo yango ekoya kaka, kasi ekozala sima na kobima ya Motomboki oyo akotelemela makambo nyonso ya Nzambe mpe akomitombola likolo ya nyonso oyo bato babengaka na Kombo ya Nzambe to oyo bato bagumbamelaka (<char style="xt"><ref loc="2TH 2:3-4">2.3-4</ref></char>).</para>
  <para style="ip">Bongo sima na ye kosenga bango mabondeli, atindi bango ete bazala mosika ya bato oyo balingaka mosala te. Alobaki na bango : Soki moto aboyi kosala mosala alia mpe te (<char style="xt"><ref loc="2TH 3:10">3.10</ref></char>). Na bongo, Polo azali kokebisa bato oyo bakanisaka ete soki moto azali na kondima, asengeli kokima mokili to mokumba na ye.</para>
  <para style="ie"/>
  <chapter number="1" style="c" sid="2TH 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="2TH 1:1"/>Polo, Silasi mpe Timote ;</para>
  <para style="b" vid="2TH 1:1"/>
  <para style="mi" vid="2TH 1:1">Epai ya Lingomba ya bandeko ya Tesalonika, oyo ezali kati na Nzambe, Tata na biso, mpe kati na Nkolo Yesu-Klisto :<verse eid="2TH 1:1"/></para>
  <para style="b"/>
  <para style="m">
    <verse number="2" style="v" sid="2TH 1:2"/>Tika ete ngolu mpe kimia epesamela bino kowuta na Nzambe, Tata na biso, mpe na Nkolo Yesu-Klisto !<verse eid="2TH 1:2"/></para>
  <para style="b"/>
  <para style="s1">Malendisi</para>
  <para style="p">
    <verse number="3" style="v" sid="2TH 1:3"/>Bandeko, tosengeli tango nyonso kozongisaka matondi epai ya Nzambe mpo na bino. Solo, ezali malamu mpo na biso kosalaka bongo, pamba te kondima na bino ezali se kokola mpe bolingo oyo moko na moko kati na bino azali na yango mpo na moninga na ye ezali mpe kokola.<verse eid="2TH 1:3"/></para>
  <para style="p">
    <verse number="4" style="v" sid="2TH 1:4"/>Mpe kati na Mangomba ya Nzambe, tozali komikumisa na tina na molende mpe kondima na bino kati na minyoko nyonso mpe kati na pasi oyo bozali komona.<verse eid="2TH 1:4"/></para>
  <para style="p">
    <verse number="5" style="v" sid="2TH 1:5"/>Makambo oyo nyonso ezali kolakisa na polele ete Nzambe atalaka makambo na bosembo, mpe ete alingi kozwa bino lokola bato oyo babongi mpo na Bokonzi ya Nzambe, oyo bozali komonela pasi. <verse eid="2TH 1:5"/><verse number="6" style="v" sid="2TH 1:6"/>Solo, Nzambe azali sembo : akozongisa pasi lokola etumbu epai ya banyokoli na bino ; <verse eid="2TH 1:6"/><verse number="7" style="v" sid="2TH 1:7"/>mpe akopesa bopemi epai na biso mpe epai na bino oyo bozali komona pasi, tango Nkolo Yesu akomimonisa wuta na Likolo, elongo na ba-anjelu na Ye ya nguya, <verse eid="2TH 1:7"/><verse number="8" style="v" sid="2TH 1:8"/>mpe kati na moto mpo na kopesa etumbu epai ya bato oyo bayebi Nzambe te mpe batosaka te Sango Malamu ya Yesu, Nkolo na biso. <verse eid="2TH 1:8"/><verse number="9" style="v" sid="2TH 1:9"/>Bakozwa etumbu ya libebi ya seko na seko, mosika ya bozalisami ya Nkolo mpe ya nguya ya nkembo na Ye <verse eid="2TH 1:9"/><verse number="10" style="v" sid="2TH 1:10"/>tango akoya na mokolo wana mpo na kopesamela nkembo kati na basantu na Ye, mpe lokumu kati na bandimi na Ye. Bino mpe bokozala elongo na bango, pamba te bondimaki mateya oyo toteyaki bino.<verse eid="2TH 1:10"/></para>
  <para style="p">
    <verse number="11" style="v" sid="2TH 1:11"/>Yango wana tobondelaka tango nyonso Nzambe na biso mpo na bino, mpo ete akomisa bino bato oyo babongi na bomoi oyo abengaki bino mpo na yango ; mpe mpo ete, na nzela ya nguya na Ye, akokisa posa na bino ya kosala bolamu to makambo nyonso oyo kondima na bino ezali kotinda bino kosala. <verse eid="2TH 1:11"/><verse number="12" style="v" sid="2TH 1:12"/>Tosambelaka bongo mpo ete Kombo ya Yesu, Nkolo na biso, epesamela nkembo kati na bino, mpe bino bozwa lokumu kati na Ye kolanda ngolu ya Nzambe na biso mpe ya Nkolo Yesu-Klisto.<verse eid="2TH 1:12"/></para>
  <chapter eid="2TH 1"/>
  <chapter number="2" style="c" sid="2TH 2"/>
  <para style="s1">Koya ya Nkolo</para>
  <para style="p">
    <verse number="1" style="v" sid="2TH 2:1"/>Bandeko, mpo na oyo etali boyei ya Yesu-Klisto, Nkolo na biso, mpe bosangani na biso epai na Ye, tozali kosenga na bino boye : <verse eid="2TH 2:1"/><verse number="2" style="v" sid="2TH 2:2"/>bopesaka na mobulu nzela te ya kokota na pete kati na makanisi na bino to tika ete mitema na bino etungisamaka te likolo na emoniseli, liloba to mokanda oyo bato bakoki koloba na tina na yango ete ewuti epai na biso mpe ezali koloba ete mokolo ya Nkolo esili kokoma. <verse eid="2TH 2:2"/><verse number="3" style="v" sid="2TH 2:3"/>Tika ete moko te akosa bino ; pamba te liboso ete mokolo yango ekoma, bato basengeli nanu kobwaka kondima, mpe motomboki oyo abongisami mpo na libebi asengeli nanu komonana. <verse eid="2TH 2:3"/><verse number="4" style="v" sid="2TH 2:4"/>Motomboki yango akotelemela makambo nyonso ya Nzambe mpe akomitombola na likolo ya nyonso oyo bato babengaka Nzambe to na likolo ya oyo bato bagumbamelaka, kino kokende kovanda kati na Tempelo ya Nzambe mpe komibenga Nzambe.<verse eid="2TH 2:4"/></para>
  <para style="p">
    <verse number="5" style="v" sid="2TH 2:5"/>Boni, bobosani ete nazalaki koyebisa bino makambo yango tango nazalaki elongo na bino ?<verse eid="2TH 2:5"/></para>
  <para style="p">
    <verse number="6" style="v" sid="2TH 2:6"/>Nzokande boyebi sik’oyo nini ezali kokanga ye nzela mpo ete amonisama te na tango na ye. <verse eid="2TH 2:6"/><verse number="7" style="v" sid="2TH 2:7"/>Pamba te nguya ya botomboki, oyo ebombama esili kobanda kosala ; kasi esengeli ete Ye oyo, kino sik’oyo, azali kokanga ye nzela ya komimonisa alongwa <verse eid="2TH 2:7"/><verse number="8" style="v" sid="2TH 2:8"/>mpo ete motomboki amonisama, ye oyo Nkolo Yesu akoboma na nzela ya Liloba kowuta na monoko na Ye mpe akobebisa tango akoya na nzela ya nkembo ya boyei na Ye. <verse eid="2TH 2:8"/><verse number="9" style="v" sid="2TH 2:9"/>Motomboki yango akoya na nguya ya Satana mpe akosala bikamwa ya lolenge nyonso, bilembo, misala minene ya lokuta <verse eid="2TH 2:9"/><verse number="10" style="v" sid="2TH 2:10"/>mpe lolenge nyonso ya mabe, mpo na kokosa bato oyo bazali kokende na libebi, pamba te bayambaki te bolingo ya bosolo oyo esengeli kobikisa bango. <verse eid="2TH 2:10"/><verse number="11" style="v" sid="2TH 2:11"/>Yango wana Nzambe atindeli bango molimo ya libunga mpo ete bandima makambo ya lokuta, <verse eid="2TH 2:11"/><verse number="12" style="v" sid="2TH 2:12"/>mpe mpo ete bato nyonso oyo baboyaki kondimela solo kasi basepelaki na mabe bazwa etumbu.<verse eid="2TH 2:12"/></para>
  <para style="s1">Kotelema ngwi kati na kondima</para>
  <para style="p">
    <verse number="13" style="v" sid="2TH 2:13"/>Kasi biso bandeko balingami ya Nkolo, tosengeli tango nyonso kozongisaka matondi epai ya Nzambe mpo na bino oyo Nkolo alingaka, pamba te Nzambe asila kopona bino wuta na ebandeli mpo ete bozwa lobiko, na nzela ya libulisi ya Molimo mpe ya kondima kati na solo. <verse eid="2TH 2:13"/><verse number="14" style="v" sid="2TH 2:14"/>Na nzela ya Sango Malamu oyo toteyaki bino, Nzambe abengaki bino mpo ete bozwa lobiko mpe nkembo ya Nkolo na biso, Yesu-Klisto.<verse eid="2TH 2:14"/></para>
  <para style="p">
    <verse number="15" style="v" sid="2TH 2:15"/>Yango wana bandeko, botelema ngwi mpe bobatela malamu malakisi oyo toteyaki bino, ezala na nzela ya maloba to na nzela ya mokanda. <verse eid="2TH 2:15"/><verse number="16" style="v" sid="2TH 2:16"/>Tika ete Ye moko Yesu-Klisto, Nkolo na biso, mpe Nzambe, Tata na biso, oyo alingaki biso mpe apesaki biso, na ngolu na Ye, malendisi ya seko mpe elikya ya malamu, <verse eid="2TH 2:16"/><verse number="17" style="v" sid="2TH 2:17"/>balendisa mitema na bino mpe bapesa bino makasi ya kosala bolamu kati na misala mpe maloba nyonso !<verse eid="2TH 2:17"/></para>
  <chapter eid="2TH 2"/>
  <chapter number="3" style="c" sid="2TH 3"/>
  <para style="s1">Lilendisi mpo na kobondela</para>
  <para style="p">
    <verse number="1" style="v" sid="2TH 3:1"/>Bandeko, bobondelaka mpo na biso na tina na makambo mosusu, mpo ete Liloba na Nkolo epanzana noki mpe epesamela lokumu ndenge ezalaki kozwa lokumu epai na bino. <verse eid="2TH 3:1"/><verse number="2" style="v" sid="2TH 3:2"/>Bobondelaka mpe mpo ete Nzambe akangola biso wuta na maboko ya bato mabe mpe ya batomboki, pamba te bato nyonso bazali na kondima te. <verse eid="2TH 3:2"/><verse number="3" style="v" sid="2TH 3:3"/>Kasi Nkolo azali sembo, akopesa bino makasi mpe akobatela bino liboso ya Satana.<verse eid="2TH 3:3"/></para>
  <para style="p">
    <verse number="4" style="v" sid="2TH 3:4"/>Tondimisami kati na Nkolo ete bozali kosala mpe bokokoba kosala makambo nyonso oyo tozali kotinda bino. <verse eid="2TH 3:4"/><verse number="5" style="v" sid="2TH 3:5"/>Tika ete Nkolo akamba mitema na bino kino na bolingo ya Nzambe mpe na molende ya Klisto !<verse eid="2TH 3:5"/></para>
  <para style="s1">Tina ya kosala mosala</para>
  <para style="p">
    <verse number="6" style="v" sid="2TH 3:6"/>Bandeko, totindi bino na Kombo ya Nkolo Yesu-Klisto ete bokima ndeko nyonso oyo atambolaka na bomoi ya mobulu mpe alingaka te kotambola kolanda malakisi oyo bozwaki kowuta na biso. <verse eid="2TH 3:6"/><verse number="7" style="v" sid="2TH 3:7"/>Pamba te boyebi bino moko ndenge nini bosengeli kolanda ndakisa na biso. Tango tozalaki elongo na bino, tozalaki bagoyigoyi te <verse eid="2TH 3:7"/><verse number="8" style="v" sid="2TH 3:8"/>mpe toliaki epai ya moto moko te bilei ya ofele ; kasi tozalaki, butu mpe moyi, kosala mosala ya makasi mpe ya pasi, mpo ete topesa mokumba na biso epai ya moto moko te kati na bino. <verse eid="2TH 3:8"/><verse number="9" style="v" sid="2TH 3:9"/>Nzokande elingi koloba te ete tozangaki makoki mpo na lisungi ya ndenge wana, kasi tosalaki bongo mpo ete tokoma ndakisa mpo na bino. <verse eid="2TH 3:9"/><verse number="10" style="v" sid="2TH 3:10"/>Pamba te, ezala tango tozalaki elongo na bino, topesaki bino mobeko oyo : « Tika ete moto oyo aboyi kosala mosala alia mpe te ! »<verse eid="2TH 3:10"/></para>
  <para style="p">
    <verse number="11" style="v" sid="2TH 3:11"/>Tozali koyoka ete mingi kati na bino bazali bagoyigoyi mpe bazali kotambola na bomoi ya mobulu, bazali kosala eloko moko te, kasi bazali kaka kokota na makambo ya bato mosusu. <verse eid="2TH 3:11"/><verse number="12" style="v" sid="2TH 3:12"/>Tozali kokomela bato ya lolenge wana malako mpe kosenga na bango, na Kombo ya Nkolo Yesu-Klisto, ete basala mosala na kimia mpe balia bilei oyo bakozwa na motoki na bango moko.<verse eid="2TH 3:12"/></para>
  <para style="p">
    <verse number="13" style="v" sid="2TH 3:13"/>Kasi mpo na bino bandeko, bolemba te kosala bolamu. <verse eid="2TH 3:13"/><verse number="14" style="v" sid="2TH 3:14"/>Soki moto aboyi kotosa mitindo oyo topesi bino kati na mokanda oyo, bokebisa bato nyonso na tina na ye mpe bosangana na ye lisusu te mpo ete ayoka soni. <verse eid="2TH 3:14"/><verse number="15" style="v" sid="2TH 3:15"/>Bozwa ye lokola monguna te, kasi bopamela ye lokola ndeko.<verse eid="2TH 3:15"/></para>
  <para style="b"/>
  <para style="s1">Bambote</para>
  <para style="p">
    <verse number="16" style="v" sid="2TH 3:16"/>Tika ete Ye moko Nkolo na kimia apesaka bino kimia tango nyonso mpe na lolenge nyonso ! Tika ete Nkolo azala elongo na bino nyonso !<verse eid="2TH 3:16"/></para>
  <para style="b"/>
  <para style="p">
    <verse number="17" style="v" sid="2TH 3:17"/>Ngai Polo, nakomi mbote oyo na nzela ya loboko na ngai moko ; yango nde ezali elembo kati na mikanda na ngai nyonso. Nakomaka nde bongo.<verse eid="2TH 3:17"/></para>
  <para style="b"/>
  <para style="p">
    <verse number="18" style="v" sid="2TH 3:18"/>Tika ete ngolu ya Yesu-Klisto, Nkolo na biso, ezala na bino nyonso !<verse eid="2TH 3:18"/></para>
  <chapter eid="2TH 3"/>
</usx>
