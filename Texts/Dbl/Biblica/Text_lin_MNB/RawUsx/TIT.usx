<?xml version="1.0" encoding="UTF-8"?>
<usx version="3.0">
  <book code="TIT" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Tito</para>
  <para style="toc1">Mokanda epai ya Tito</para>
  <para style="toc2">Tito</para>
  <para style="toc3">Tt</para>
  <para style="mt2">Mokanda epai ya</para>
  <para style="mt1">Tito</para>
  <para style="im">Sima na ye kobima na boloko ya Rome epai wapi bakangaki ye na mbala ya liboso (<char style="xt"><ref loc="ACT 28">Mis 28</ref></char>), Polo ateyaki Sango Malamu na Kreti, esanga oyo eleki monene kati na Grese. Na kala, avandaki kuna te na tango molayi lokola mokangami, na tango akendeki na Rome mpo na kosamba liboso ya moyangeli (<char style="xt"><ref loc="ACT 27:7-8">Mis 27.7-8</ref></char>).</para>
  <para style="ip">Tango alongwaki na esanga, ntoma Polo atikaki kuna Tito oyo azali moko kati na bandeko oyo bazalaki kosala elongo na ye. Tito azalaki Moyuda te (<char style="xt"><ref loc="GAL 2:3">Gal 2.3</ref></char>) mpe, mbala mingi, apesamelaki mokumba makasi na Kolinto (<char style="xt"><ref loc="2CO 2:12-13">2Kl 2.12-13</ref>; <ref loc="2CO 7:6-7">7.6-7</ref></char>). Kati na mikakatano makasi (<char style="xt"><ref loc="TIT 1:12-13">1.12-13</ref></char>), Polo apesaki ye mosala ya kosilisa kobongisa Lingomba oyo esalemaki kuna (<char style="xt"><ref loc="TIT 1:5">Tt 1.5</ref></char>).</para>
  <para style="ip">Polo asengaki ete akutana na Tito, na mboka Nikopolisi, na ngambo ya weste ya Grese (<char style="xt"><ref loc="TIT 3:12">3.12</ref></char>) liboso ete tango ya malili makasi ekoma. Ezali penza wuta na Masedwane nde Polo akomaki mokanda oyo. Ezali mpe kuna, kaka na ekeke yango, nde akomaki mokanda ya liboso epai ya Timote (1 Timote). Mikanda nyonso mibale ya Polo epai ya baninga na ye ya mosala ekokani na maloba, na ekomeli mpe na makanisi ya bobateli bato.</para>
  <para style="ip">Sima na ye kozongela koyebisa bizaleli malamu oyo ebongi na bakambi kati na Mangomba, ntoma abimisi polele mabunga mpe bilobela ya Bayuda, oyo ezali kobundisa malakisi ya solo (<char style="xt">mokapo <ref loc="TIT 1">1</ref></char>). Azali mpe kopesa malako epai ya masanga nyonso oyo ezali kosala Lingomba (<char style="xt">mokapo <ref loc="TIT 2">2</ref></char>) ; mpe asukisi mokanda na ye na kozongisa na makanisi ya bato mosala ya ngolu ya Nzambe oyo esungaka bandimi mpo ete babika bomoi ya sembo kolanda Sango Malamu (<char style="xt">mokapo <ref loc="TIT 3">3</ref></char>).</para>
  <para style="ie"/>
  <chapter number="1" style="c" sid="TIT 1"/>
  <para style="s1">Mbote</para>
  <para style="m">
    <verse number="1" style="v" sid="TIT 1:1"/>Ngai Polo, mowumbu ya Nzambe mpe ntoma ya Yesu-Klisto, mpo na kolendisa kondima ya baponami ya Nzambe mpe boyebi ya bosolo oyo ememaka na botosi kati na makambo ya Nzambe, <verse eid="TIT 1:1"/><verse number="2" style="v" sid="TIT 1:2"/>mpo ete bazala na elikya ya bomoi ya seko oyo Nzambe, Ye oyo akosaka te, alakaki biso wuta kala, liboso ya ebandeli ya tango, <verse eid="TIT 1:2"/><verse number="3" style="v" sid="TIT 1:3"/>mpe atalisi sik’oyo polele na nzela ya Liloba na Ye, oyo napesamelaki mokumba ya kosakola, kolanda etinda ya Nzambe, Mobikisi na biso, na tango oyo Ye akata ;<verse eid="TIT 1:3"/></para>
  <para style="b"/>
  <para style="mi">
    <verse number="4" style="v" sid="TIT 1:4"/>epai ya Tito, mwana na ngai ya solo kati na kondima moko oyo tozali kokabola elongo na ye :</para>
  <para style="b" vid="TIT 1:4"/>
  <para style="m" vid="TIT 1:4">Tika ete ngolu mpe kimia epesamela yo kowuta na Nzambe Tata mpe na Yesu-Klisto, Mobikisi na biso !<verse eid="TIT 1:4"/></para>
  <para style="b"/>
  <para style="s1">Koponama ya bakambi kati na Lingomba</para>
  <para style="p">
    <verse number="5" style="v" sid="TIT 1:5"/>Natikaki yo kati na Kreti mpo ete osilisa kobongisa makambo oyo etikalaki mpe opona bakambi ya Lingomba kati na engumba moko na moko, ndenge natindaki yo. <verse eid="TIT 1:5"/><verse number="6" style="v" sid="TIT 1:6"/>Mokambi ya Lingomba asengeli kozala moto azanga pamela, mobali ya mwasi moko, moboti ya malamu ; mpe bana na ye basengeli kozala bandimi, bana ya mobulu te mpe ya kilikili te.<verse eid="TIT 1:6"/></para>
  <para style="p">
    <verse number="7" style="v" sid="TIT 1:7"/>Lokola motambolisi misala ya Nzambe, mokambi ya Lingomba asengeli kozala moto azanga pamela. Yango wana, asengeli kozala moto na lolendo te, moto na kanda te, molangwi masanga te, moto na kanza te, moto na lokoso ya mbongo te. <verse eid="TIT 1:7"/><verse number="8" style="v" sid="TIT 1:8"/>Asengeli nde kozala moto oyo ayambaka bato malamu kati na ndako na ye, alingaka makambo ya malamu, azalaka na ekenge ; asengeli kozala moto ya bule, moto ya sembo, moto oyo ayebi komikanga, <verse eid="TIT 1:8"/><verse number="9" style="v" sid="TIT 1:9"/>moto oyo akangama makasi na Liloba ya solo, ndenge kaka bateyaki ye yango. Na bongo, akoki kolendisa bato mosusu na nzela ya malakisi ya peto mpe kosukisa tembe ya bato oyo bandimaka te.<verse eid="TIT 1:9"/></para>
  <para style="s1">Bateyi ya lokuta</para>
  <para style="p">
    <verse number="10" style="v" sid="TIT 1:10"/>Bato mingi baboyi kotosa solo, bazali koteya makambo ezanga tina mpe ya lokuta, mingi-mingi kati na bato oyo bakatama ngenga. <verse eid="TIT 1:10"/><verse number="11" style="v" sid="TIT 1:11"/>Osengeli kosukisa bango, pamba te bazali kobebisa mabota ebele na nzela ya malakisi oyo esengeli kutu te, mpo na kaka kozwa mbongo ya soni.<verse eid="TIT 1:11"/></para>
  <para style="p">
    <verse number="12" style="v" sid="TIT 1:12"/>Moto moko ya Kreti, oyo bango moko bato ya Kreti bazwaka lokola mosakoli, alobaki : « Bato ya Kreti bazalaka bakosi, bazalaka banyama mabe, bato na lokoso mpe bagoyigoyi. »<verse eid="TIT 1:12"/></para>
  <para style="p">
    <verse number="13" style="v" sid="TIT 1:13"/>Litatoli oyo ezali penza ya solo. Yango wana, pamela bango makasi mpo ete bazala na kondima ya peto <verse eid="TIT 1:13"/><verse number="14" style="v" sid="TIT 1:14"/>mpe balanda te masapo ya Bayuda to mibeko ya bato oyo baboyi solo.<verse eid="TIT 1:14"/></para>
  <para style="p">
    <verse number="15" style="v" sid="TIT 1:15"/>Mpo na bato oyo bazali peto, nyonso ezalaka peto ; kasi mpo na bato oyo bazali mbindo mpe bazangi kondima, eloko moko te ezalaka peto, pamba te mayele mpe mitema na bango ezali mbindo. <verse eid="TIT 1:15"/><verse number="16" style="v" sid="TIT 1:16"/>Balobaka ete bayebi Nzambe, kasi bawanganaka Ye na nzela ya misala na bango, pamba te bazali nkele, batomboki mpe bazangi makoki ya kosala ata likambo moko ya malamu.<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="s1">Mitindo mpo na bandimi</para>
  <para style="p">
    <verse number="1" style="v" sid="TIT 2:1"/>Kasi yo, teya makambo oyo ekoki na malakisi ya peto. <verse eid="TIT 2:1"/><verse number="2" style="v" sid="TIT 2:2"/>Teya na batata mibange ete balekisaka ndelo te na bizaleli na bango, bazala bato oyo bakoki na lokumu, bato na mayele, bato na kondima ya solo, bato na bolingo, mpe bato na molende.<verse eid="TIT 2:2"/></para>
  <para style="p">
    <verse number="3" style="v" sid="TIT 2:3"/>Teya mpe bamama mibange ete bazala na bizaleli oyo ekoki na bato oyo bamibulisa mpo na Nzambe : basengeli te kotongaka bato mpe kozala bawumbu ya masanga ; basengeli nde komipesa na koteyaka makambo ya malamu, <verse eid="TIT 2:3"/><verse number="4" style="v" sid="TIT 2:4"/>mpo ete balakisa na bilenge basi kolinga mibali na bango mpe bana na bango, <verse eid="TIT 2:4"/><verse number="5" style="v" sid="TIT 2:5"/>komibatela malamu, kotambola na bomoi ya peto, komipesa na misala kati na bandako na bango, kozala basi ya boboto mpe ya botosi liboso ya mibali na bango, mpo ete Liloba na Nzambe efingama te.<verse eid="TIT 2:5"/></para>
  <para style="p">
    <verse number="6" style="v" sid="TIT 2:6"/>Lendisa mpe bilenge mibali ete bamibatelaka malamu. <verse eid="TIT 2:6"/><verse number="7" style="v" sid="TIT 2:7"/>Na makambo nyonso, zala ndakisa na nzela ya misala malamu ; mpe na mateya na yo, lakisa bosembo, longola maseki, <verse eid="TIT 2:7"/><verse number="8" style="v" sid="TIT 2:8"/>salela maloba ya kimia mpe ezanga pamela, mpo ete bato oyo batelemelaka yo bayoka soni mpe bazanga mabe ya koloba na tina na biso.<verse eid="TIT 2:8"/></para>
  <para style="p">
    <verse number="9" style="v" sid="TIT 2:9"/>Teya bawumbu ete batosaka bankolo na bango na makambo nyonso, basalaka makasi mpo na kosepelisa bango, babendanaka na bango te <verse eid="TIT 2:9"/><verse number="10" style="v" sid="TIT 2:10"/>mpe bayibaka te. Kasi teya bango ete bamilakisaka tango nyonso lokola bato oyo bankolo na bango bakoki kotiela mitema, mpo ete bakomisa malakisi ya Nzambe Mobikisi na biso elengi.<verse eid="TIT 2:10"/></para>
  <para style="s1">Ngolu, etima ya lobiko</para>
  <para style="p">
    <verse number="11" style="v" sid="TIT 2:11"/>Pamba te ngolu ya Nzambe emonisami lokola etima ya lobiko mpo na bato nyonso. <verse eid="TIT 2:11"/><verse number="12" style="v" sid="TIT 2:12"/>Elakisaka biso kotika mabe, kokabwana na baposa ya makambo ya mokili, kobika tango oyo na bwanya, na bosembo mpe na botosi kati na makambo ya Nzambe, <verse eid="TIT 2:12"/><verse number="13" style="v" sid="TIT 2:13"/>wana tozali kozela kokokisama ya elikya oyo epambolama : komonisama ya nkembo ya Yesu-Klisto, Nzambe monene mpe Mobikisi na biso, oyo <verse eid="TIT 2:13"/><verse number="14" style="v" sid="TIT 2:14"/>amikabaki Ye moko mpo na biso, mpo ete akangola biso na mabe nyonso mpe apetola biso mpo na Ye moko lokola bato na Ye, oyo batondi na posa makasi ya kosala misala ya malamu.<verse eid="TIT 2:14"/></para>
  <para style="p">
    <verse number="15" style="v" sid="TIT 2:15"/>Yango nde makambo oyo osengeli koteya. Lendisa mpe pamela na bokonzi nyonso. Kopesa na moto moko te nzela ya kotiola yo.<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="s1">Etamboli ya baklisto</para>
  <para style="p">
    <verse number="1" style="v" sid="TIT 3:1"/>Yebisa bango lisusu ete basengeli kotosa bakambi mpe bakonzi, koselingwa mpo na misala nyonso ya malamu, <verse eid="TIT 3:1"/><verse number="2" style="v" sid="TIT 3:2"/>komipekisa kotiola bato, kozala bato na kimia, na boboto mpe na bolingo epai ya bato nyonso.<verse eid="TIT 3:2"/></para>
  <para style="p">
    <verse number="3" style="v" sid="TIT 3:3"/>Pamba te biso mpe, na kala, tozalaki kosala makambo lokola bazoba, lokola bato bazanga botosi na miso ya Nzambe, lokola bato babunga nzela, lokola bawumbu ya lolenge nyonso ya baposa mpe ya bisengo. Na bomoi na biso, tozalaki kobika bomoi ya kosalaka mabe na bato mpe ya bilulela. Bato bayinaki biso, mpe tozalaki koyinana biso na biso. <verse eid="TIT 3:3"/><verse number="4" style="v" sid="TIT 3:4"/>Kasi tango Nzambe Mobikisi na biso amonisaki boboto mpe bolingo na Ye mpo na bato, <verse eid="TIT 3:4"/><verse number="5" style="v" sid="TIT 3:5"/>abikisaki biso. Asalaki bongo mpo na bosembo na biso te, kasi mpo na mawa na Ye na nzela ya Molimo Mosantu oyo akomisaki biso bato ya sika na mokolo ya mbotama na biso ya mibale. <verse eid="TIT 3:5"/><verse number="6" style="v" sid="TIT 3:6"/>Nzambe asopelaki biso Molimo Mosantu na bofuluki penza na nzela ya Yesu-Klisto, Mobikisi na biso, <verse eid="TIT 3:6"/><verse number="7" style="v" sid="TIT 3:7"/>mpo ete, wana akomisi biso bato ya sembo na nzela ya ngolu na Ye, tokoma bakitani ya libula kolanda elikya ya bomoi ya seko.<verse eid="TIT 3:7"/></para>
  <para style="p">
    <verse number="8" style="v" sid="TIT 3:8"/>Makambo oyo nawuti koloba ezali penza ya solo ; mpe nalingi ete obetelaka yango sete makasi, mpo ete bato oyo bandimeli Nzambe bamipesa mobimba mpo na kosala misala ya malamu. Yango nde makambo oyo ezali penza malamu mpe na tina mpo na bato.<verse eid="TIT 3:8"/></para>
  <para style="s1">Bato oyo bamemaka bokabwani</para>
  <para style="p">
    <verse number="9" style="v" sid="TIT 3:9"/>Kasi kima tembe ya bozoba, masolo ya milongo ya mbotama, koswana mpe bitumba na tina na mibeko : ezali na litomba te mpe ezali na tina te. <verse eid="TIT 3:9"/><verse number="10" style="v" sid="TIT 3:10"/>Soki, kati na Lingomba, ezali na moto oyo amemaka bokabwani, kebisa ye, mbala moko, mpe kebisa ye mbala ya mibale. Soki aboyi kaka koyoka, bimisa ye libanda ya Lingomba ; <verse eid="TIT 3:10"/><verse number="11" style="v" sid="TIT 3:11"/>pamba te osengeli koyeba ete moto ya ndenge wana abunga nzela, azali kosala masumu ; mpe na ndenge wana, amikateli ye moko etumbu.<verse eid="TIT 3:11"/></para>
  <para style="s1">Mitindo ya suka</para>
  <para style="p">
    <verse number="12" style="v" sid="TIT 3:12"/>Tango kaka nakotindela yo Artemasi to Tishike, sala nyonso mpo ete oya epai na ngai, na Nikopolisi, pamba te nazwaki mokano ya kolekisa kuna eleko ya malili makasi.<verse eid="TIT 3:12"/></para>
  <para style="p">
    <verse number="13" style="v" sid="TIT 3:13"/>Sala nyonso oyo okoki kosala mpo na kosunga mobembo ya Zenasi, molakisi ya Mobeko, mpe Apolosi mpo ete bazanga eloko moko te na nzela. <verse eid="TIT 3:13"/><verse number="14" style="v" sid="TIT 3:14"/>Bandeko na biso mpe basengeli koyekola komipesa na misala ya malamu, mpo na kosunga bosenga nyonso mpe kobika bomoi oyo ekobotaka bambuma.<verse eid="TIT 3:14"/></para>
  <para style="b"/>
  <para style="s1">Bambote</para>
  <para style="p">
    <verse number="15" style="v" sid="TIT 3:15"/>Bato nyonso oyo bazali elongo na ngai batindeli yo mbote.</para>
  <para style="p" vid="TIT 3:15">Pesa mbote na bato oyo balingaka biso kati na kondima.</para>
  <para style="b" vid="TIT 3:15"/>
  <para style="p" vid="TIT 3:15">Tika ete ngolu ya Nzambe ezala na biso nyonso !<verse eid="TIT 3:15"/></para>
  <chapter eid="TIT 3"/>
</usx>
