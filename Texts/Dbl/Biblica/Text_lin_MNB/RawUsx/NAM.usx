<?xml version="1.0" encoding="UTF-8"?>
<usx version="3.0">
  <book code="NAM" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Naumi</para>
  <para style="toc1">Naumi</para>
  <para style="toc2">Naumi</para>
  <para style="toc3">Na</para>
  <para style="mt1">Naumi</para>
  <para style="im">Makomi ezali kosunga te mpo na koyeba malamu mosakoli Naumi : ndambo mosusu ya Boyokani ya kala eyebi ye te ; mboka na ye, Elikoshi, ezali penza yango te.</para>
  <para style="ip">Lisakoli na ye ezali kolobela, na mobimba na yango, na tina na kosambisama mpe kokweya ya Ninive, engumba mokonzi ya Asiri.</para>
  <para style="ip">Na mobu 900 liboso ete Yesu-Klisto abotama, emonanaki kotongama ya bokonzi ya sika ya Asiri lokola ebandeli ya bileko misato ya bitumba makasi elongo na bikolo ya zingazinga. Ninive ekomaki engumba mokonzi na yango tango Senakeribe akomaki mokonzi (704–681).</para>
  <para style="ip">Na mobu 663, mpo na kotelemela bitumba elongo na bato ya Ejipito, Asuribanipali, mokonzi ya Asiri (669–627), azwaki na makasi Tebesi, engumba mokonzi ya Ejipito ya likolo mpe mboka ya liboso ya Este. Kasi sima na kufa ya mokonzi, makasi ya Asiri ekitaki penza. Bato ya Babiloni bazwaki lisusu bonsomi na bango na mobu 630 mpe basalaki bokonzi ya sika na mobu 626. Kobanda na mobu 618, lokola basanganaki na bato ya Medi mpe ya Sikite, bakomaki kolonga bato ya Asiri. Elongo na bato ya Medi, babundisaki Ninive mpe babebisaki engumba na mobu 612. Na mobu 606, bokonzi ya Asiri ezalaki lisusu te, mpe etuka na yango ekabolamaki kati ya bato ya Medi mpe ya Babiloni.</para>
  <para style="ip">Na mibu wana, bokonzi ya Isalaele mpe ya Yuda ekotaki mpe na pasi mpo ete Asiri ekonzamaki. Na mobu 722, Samari, engumba mokonzi ya bokonzi ya Nor, ebebisamaki mpe bamemaki bato na yango na bowumbu. Na mibu oyo ezalaki liboso ete makambo wana esalema, Akazi, mokonzi ya Yuda, atosaki mokonzi ya Asiri mpe akomaki kosambela banzambe ya mokonzi na ye ya sika (<char style="xt"><ref loc="2KI 16:18">2Ba 16.18</ref></char>). Ezekiasi oyo akitanaki na ye na bokonzi akotisaki mbongwana kati na biyamba mpe atombokelaki Asiri. Kasi mwana na ye ya mobali, Manase (697–642), abongolaki ndenge ya kokamba mboka mpo ete amonaki ete atako Asiri emeki kosala soki nini mpo na kotelema, ekolonga te. Boye, Manase atosaki mpe apesaki nzela ete bokonzi na ye esambela banzambe ya bikeko ya Asiri (<char style="xt"><ref loc="2KI 21:1-18">2Ba 21.1-18</ref></char>).</para>
  <para style="ip">Mosala ya Naumi emonanaki kati ya kokweya ya Tebesi na mobu 663 (<char style="xt"><ref loc="NAM 3:8-10">3.8-10</ref></char>) mpe ya Ninive na mobu 612. Na tango na ye, Yuda ezalaki na se ya bokonzi ya Asiri (<char style="xt"><ref loc="NAM 1:13">1.13</ref>; <ref loc="NAM 2:1">2.1</ref></char>) ; kasi ezalaki lisusu bongo te na tango oyo Joziasi akomaki mokonzi, na mobu 630. Ekoki kozala ete Naumi asakolaki na tango oyo Manase azalaki mokonzi, kati ya mobu 663 mpe 642, mpo na kolendisa Yuda ete ekangama na Yawe mpe etelemela makambo mabe ya Asiri, pamba te asakolaki ete makasi ya Ninive ekosila.</para>
  <para style="ip">Sima na mibu pene nkama mibale, Zenofoni, mokonzi ya basoda ya Grese, akatisaki Ninive oyo esilaki kobebisama wana ayebaki kutu te kombo ya engumba mpe ya bavandi na yango. Kutu etuka ya Ninive eyaki lisusu komonana kaka na mobu 1.845.</para>
  <para style="ie"/>
  <chapter number="1" style="c" sid="NAM 1"/>
  <para style="s1">Kanda mpe bolamu ya Yawe</para>
  <para style="p">
    <verse number="1" style="v" sid="NAM 1:1"/>Lisakoli na tina na engumba Ninive.</para>
  <para style="p" vid="NAM 1:1">Buku ya emoniseli ya Naumi, moto ya engumba Elikoshi.<verse eid="NAM 1:1"/></para>
  <para style="q1">
    <verse number="2" style="v" sid="NAM 1:2"/>Yawe azali Nzambe oyo atonda na zuwa,</para>
  <para style="q2" vid="NAM 1:2">oyo azongisaka mabe na mabe.</para>
  <para style="q1" vid="NAM 1:2">Yawe azongisaka mabe na mabe</para>
  <para style="q2" vid="NAM 1:2">mpe atombokaka makasi.</para>
  <para style="q1" vid="NAM 1:2">Yawe azongisaka mabe na mabe</para>
  <para style="q2" vid="NAM 1:2">epai ya banguna na Ye,</para>
  <para style="q2" vid="NAM 1:2">akangelaka bayini na Ye kanda makasi.<verse eid="NAM 1:2"/></para>
  <para style="q1">
    <verse number="3" style="v" sid="NAM 1:3"/>Yawe asilikaka noki te,</para>
  <para style="q2" vid="NAM 1:3">mpe nguya na Ye ezali monene.</para>
  <para style="q1" vid="NAM 1:3">Yawe atikaka te moto oyo asali mabe</para>
  <para style="q2" vid="NAM 1:3">lokola nde asali na ye mabe te,</para>
  <para style="q1" vid="NAM 1:3">kasi apesaka etumbu na moto oyo asali mabe.</para>
  <para style="q2" vid="NAM 1:3">Yawe apasolaka nzela na Ye kati na ekumbaki<note caller="+" style="f"><char style="fr" closed="false">1.3 </char><char style="ft" closed="false">Ekumbaki ezali mopepe ya makasi oyo ekumbaka biloko nyonso tango elekaka.</char></note>,</para>
  <para style="q2" vid="NAM 1:3">kati na mopepe makasi.<verse eid="NAM 1:3"/></para>
  <para style="q1">
    <verse number="4" style="v" sid="NAM 1:4"/>Agangelaka ebale monene</para>
  <para style="q2" vid="NAM 1:4">mpe akawusaka yango,</para>
  <para style="q1" vid="NAM 1:4">akawusaka bibale nyonso.</para>
  <para style="q2" vid="NAM 1:4">Etuka ya Bashani mpe ya Karimeli</para>
  <para style="q1" vid="NAM 1:4">esili nyonso kokawuka,</para>
  <para style="q2" vid="NAM 1:4">mpe matiti nyonso ya Libani esili kokawuka.<verse eid="NAM 1:4"/></para>
  <para style="q1">
    <verse number="5" style="v" sid="NAM 1:5"/>Bangomba milayi eninganaka liboso na Ye,</para>
  <para style="q2" vid="NAM 1:5">mpe bangomba mikuse epanzanaka.</para>
  <para style="q1" vid="NAM 1:5">Mabele, mokili mpe bavandi na yango</para>
  <para style="q2" vid="NAM 1:5">balengaka liboso na Ye.<verse eid="NAM 1:5"/></para>
  <para style="q1">
    <verse number="6" style="v" sid="NAM 1:6"/>Nani akoki solo kotelema liboso na Ye soki asiliki ?</para>
  <para style="q2" vid="NAM 1:6">Nani akoki solo kobika soki kanda na Ye epeli ?</para>
  <para style="q1" vid="NAM 1:6">Mpo ete kanda na Ye epanzanaka lokola moto,</para>
  <para style="q2" vid="NAM 1:6">bongo mabanga ebukanaka liboso na Ye.<verse eid="NAM 1:6"/></para>
  <para style="b"/>
  <para style="q1">
    <verse number="7" style="v" sid="NAM 1:7"/>Yawe azali malamu,</para>
  <para style="q2" vid="NAM 1:7">azali ebombamelo ya solo na tango ya pasi</para>
  <para style="q2" vid="NAM 1:7">mpe abatelaka bato nyonso oyo batiaka elikya na Ye.<verse eid="NAM 1:7"/></para>
  <para style="q1">
    <verse number="8" style="v" sid="NAM 1:8"/>Akobebisa engumba na Ye nyonso na mpela</para>
  <para style="q2" vid="NAM 1:8">mpe akobengana banguna na Ye kino kati na molili.<verse eid="NAM 1:8"/></para>
  <para style="b"/>
  <para style="q1">
    <verse number="9" style="v" sid="NAM 1:9"/>Likita ya ndenge nini bakoki kosalela Yawe ?</para>
  <para style="q1" vid="NAM 1:9">Azali Ye oyo asilisaka makambo nyonso ;</para>
  <para style="q2" vid="NAM 1:9">pasi ekoya lisusu te.<verse eid="NAM 1:9"/></para>
  <para style="q1">
    <verse number="10" style="v" sid="NAM 1:10"/>Bakokoma lokola bato oyo bazali kati na banzube,</para>
  <para style="q2" vid="NAM 1:10">lokola bato oyo balangwe masanga ya vino ;</para>
  <para style="q2" vid="NAM 1:10">bakozikisama nye lokola matiti ya kokawuka.<verse eid="NAM 1:10"/></para>
  <para style="q1">
    <verse number="11" style="v" sid="NAM 1:11"/>Ezali kati na yo Ninive nde moto</para>
  <para style="q2" vid="NAM 1:11">oyo azali na mabongisi mabe</para>
  <para style="q1" vid="NAM 1:11">mpo na kotelemela Yawe</para>
  <para style="q2" vid="NAM 1:11">mpe azali na batoli ya mabe abimi.<verse eid="NAM 1:11"/></para>
  <para style="q1">
    <verse number="12" style="v" sid="NAM 1:12"/>Tala liloba oyo Yawe alobi :</para>
  <para style="q2" vid="NAM 1:12">« Ata banguna na bino bazali ebele mpe makasi,</para>
  <para style="q1" vid="NAM 1:12">bakosila kokufa mpe kolimwa.</para>
  <para style="q2" vid="NAM 1:12">Oh mokili ya Yuda, soki nasambwisaki yo,</para>
  <para style="q2" vid="NAM 1:12">nakosala yango lisusu te.<verse eid="NAM 1:12"/></para>
  <para style="q1">
    <verse number="13" style="v" sid="NAM 1:13"/>Nakobuka ekangiseli na bango,</para>
  <para style="q2" vid="NAM 1:13">oyo ezali na kingo na yo</para>
  <para style="q2" vid="NAM 1:13">mpe nakolongola yo na minyololo. »<verse eid="NAM 1:13"/></para>
  <para style="b"/>
  <para style="q1">
    <verse number="14" style="v" sid="NAM 1:14"/>Kasi Yawe azwi mokano oyo mpo na yo :</para>
  <para style="q2" vid="NAM 1:14">« Okotikala kozwa lisusu bakitani te</para>
  <para style="q1" vid="NAM 1:14">oyo bakobatela kombo na yo na bokonzi.</para>
  <para style="q2" vid="NAM 1:14">Nakolongola kati na tempelo na yo</para>
  <para style="q1" vid="NAM 1:14">banzambe na yo ya bikeko mpe bikeko nyonso</para>
  <para style="q2" vid="NAM 1:14">oyo basala na bibende balekisa na moto.</para>
  <para style="q1" vid="NAM 1:14">Nazali kobongisela yo kunda,</para>
  <para style="q2" vid="NAM 1:14">pamba te ozali na yo pamba. »<verse eid="NAM 1:14"/></para>
  <para style="b"/>
  <chapter eid="NAM 1"/>
  <chapter number="2" style="c" sid="NAM 2"/>
  <para style="q1">
    <verse number="1" style="v" sid="NAM 2:1"/>Botala kuna na bangomba</para>
  <para style="q2" vid="NAM 2:1">makolo ya momemi sango malamu :</para>
  <para style="q1" vid="NAM 2:1">amemi sango ya kimia !</para>
  <para style="q2" vid="NAM 2:1">Oh mokili ya Yuda, sepela na bafeti na yo</para>
  <para style="q1" vid="NAM 2:1">mpe kokisa ndayi na yo ;</para>
  <para style="q2" vid="NAM 2:1">pamba te wuta sik’oyo,</para>
  <para style="q1" vid="NAM 2:1">moto mabe moko te akokota lisusu epai na yo ;</para>
  <para style="q2" vid="NAM 2:1">pamba te bango nyonso bakobebisama nye.<verse eid="NAM 2:1"/></para>
  <para style="q1">
    <verse number="2" style="v" sid="NAM 2:2"/>Tala, mobebisi azali koya kosala yo mabe !</para>
  <para style="q2" vid="NAM 2:2">Batela malamu bandako na yo batonga makasi,</para>
  <para style="q1" vid="NAM 2:2">kengela nzela na yo,</para>
  <para style="q2" vid="NAM 2:2">bongama mpo na bitumba</para>
  <para style="q2" vid="NAM 2:2">mpe sangisa bato na yo.<verse eid="NAM 2:2"/></para>
  <para style="q1">
    <verse number="3" style="v" sid="NAM 2:3"/>Yawe akozongisa lisusu nkembo</para>
  <para style="q2" vid="NAM 2:3">ya Jakobi mpe ya Isalaele,</para>
  <para style="q1" vid="NAM 2:3">atako babebisaki mpe bapanzaki mokili na bango,</para>
  <para style="q2" vid="NAM 2:3">mpe atako babebisaki bilanga na bango ya vino.<verse eid="NAM 2:3"/></para>
  <para style="b"/>
  <para style="q1">
    <verse number="4" style="v" sid="NAM 2:4"/>Banguba mpe bilamba ya basoda na bango</para>
  <para style="q2" vid="NAM 2:4">ezali ya langi ya motane ;</para>
  <para style="q1" vid="NAM 2:4">bibende ya bashar na bango ezali kongenga</para>
  <para style="q2" vid="NAM 2:4">na mokolo oyo babongisi mpo na bitumba,</para>
  <para style="q2" vid="NAM 2:4">mpe makonga basala na nzete ekomi kotambola bipai na bipai.<verse eid="NAM 2:4"/></para>
  <para style="q1">
    <verse number="5" style="v" sid="NAM 2:5"/>Bashar ezali kokota na elulu na nzela,</para>
  <para style="q2" vid="NAM 2:5">ezali kokende mpe kozonga</para>
  <para style="q1" vid="NAM 2:5">na bisika oyo bato ebele bakutanaka ;</para>
  <para style="q2" vid="NAM 2:5">ezali komonana lokola koni</para>
  <para style="q1" vid="NAM 2:5">oyo ezali kopela moto,</para>
  <para style="q2" vid="NAM 2:5">ezali kotambola na bangambo nyonso</para>
  <para style="q2" vid="NAM 2:5">lokola mikalikali.<verse eid="NAM 2:5"/></para>
  <para style="b"/>
  <para style="q1">
    <verse number="6" style="v" sid="NAM 2:6"/>Abengi basoda na ye nyonso ya mpiko.</para>
  <para style="q2" vid="NAM 2:6">nzokande, na nzela na bango, bazali kotepatepa,</para>
  <para style="q2" vid="NAM 2:6">bazali kokende na lombangu pene ya mir.<verse eid="NAM 2:6"/></para>
  <para style="q1">
    <verse number="7" style="v" sid="NAM 2:7"/>Bikuke ya ebale efungwami<note caller="+" style="f"><char style="fr" closed="false">2.7 </char><char style="ft" closed="false">Bikuke ya ebale efungwami elingi koloba ete engumba ekobebisama na mpela.</char></note>,</para>
  <para style="q2" vid="NAM 2:7">mpe ndako na ye ya bokonzi ebukani.<verse eid="NAM 2:7"/></para>
  <para style="q1">
    <verse number="8" style="v" sid="NAM 2:8"/>Ekatami ete engumba wana ekokende na bowumbu</para>
  <para style="q2" vid="NAM 2:8">mpe bakomema yango mosika penza ;</para>
  <para style="q1" vid="NAM 2:8">basali na yango ya basi bakolela lokola bibenga</para>
  <para style="q2" vid="NAM 2:8">mpe bakomibeta batolo likolo ya pasi.<verse eid="NAM 2:8"/></para>
  <para style="q1">
    <verse number="9" style="v" sid="NAM 2:9"/>Na kala, engumba Ninive ezalaki</para>
  <para style="q2" vid="NAM 2:9">lokola liziba ya mayi.</para>
  <para style="q1" vid="NAM 2:9">Kasi tala yango lelo oyo :</para>
  <para style="q2" vid="NAM 2:9">etoboki mpe ekomi kobimisa mayi !</para>
  <para style="q1" vid="NAM 2:9">Bazali kobelela : « Botelema ! Botelema ! »</para>
  <para style="q2" vid="NAM 2:9">Kasi ata moto moko te azongi lisusu kuna.<verse eid="NAM 2:9"/></para>
  <para style="q1">
    <verse number="10" style="v" sid="NAM 2:10"/>Bobotola wolo mpe palata na yango na makasi,</para>
  <para style="q2" vid="NAM 2:10">pamba te bomengo na yango ezali penza mingi koleka</para>
  <para style="q2" vid="NAM 2:10">mpe etonda na biloko ya motuya.<verse eid="NAM 2:10"/></para>
  <para style="b"/>
  <para style="q1">
    <verse number="11" style="v" sid="NAM 2:11"/>Bakoteli yango, bapanzi yango,</para>
  <para style="q2" vid="NAM 2:11">babotoli na makasi biloko na yango ya talo !</para>
  <para style="q1" vid="NAM 2:11">Mitema ebukani, mabolongo ekomi kolenga,</para>
  <para style="q2" vid="NAM 2:11">mpe banzoto etondi na somo.<verse eid="NAM 2:11"/></para>
  <para style="q1">
    <verse number="12" style="v" sid="NAM 2:12"/>Wapi sik’oyo libulu epai wapi bankosi</para>
  <para style="q2" vid="NAM 2:12">ezalaki kobokola bana na yango ?</para>
  <para style="q1" vid="NAM 2:12">Wapi sik’oyo libulu epai wapi nkosi ya mwasi</para>
  <para style="q2" vid="NAM 2:12">elongo na bana na yango</para>
  <para style="q2" vid="NAM 2:12">ezalaki kotambola na somo ata moke te ?<verse eid="NAM 2:12"/></para>
  <para style="q1">
    <verse number="13" style="v" sid="NAM 2:13"/>Nkosi ebomi banyama ebele</para>
  <para style="q2" vid="NAM 2:13">mpo ete epesa yango lokola bilei</para>
  <para style="q1" vid="NAM 2:13">epai ya bana na yango,</para>
  <para style="q2" vid="NAM 2:13">ekangi nyama ya kolia mpo na mwasi na yango,</para>
  <para style="q1" vid="NAM 2:13">bongo etondisi libulu na yango na banyama</para>
  <para style="q2" vid="NAM 2:13">oyo ebomi mpe na misuni.<verse eid="NAM 2:13"/></para>
  <para style="b"/>
  <para style="q1">
    <verse number="14" style="v" sid="NAM 2:14"/>« Nakotombokela yo, »</para>
  <para style="q2" vid="NAM 2:14">elobi Yawe, Mokonzi ya mampinga ;</para>
  <para style="q1" vid="NAM 2:14">« nakozikisa bashar na yo na moto,</para>
  <para style="q2" vid="NAM 2:14">mpe mopanga ekoboma bana ya nkosi na yo.</para>
  <para style="q1" vid="NAM 2:14">Nakobotola yo misuni nyonso awa na se ;</para>
  <para style="q2" vid="NAM 2:14">boye mongongo ya batindami na yo</para>
  <para style="q2" vid="NAM 2:14">ekotikala koyokana lisusu te. »<verse eid="NAM 2:14"/></para>
  <chapter eid="NAM 2"/>
  <chapter number="3" style="c" sid="NAM 3"/>
  <para style="s1">Engumba ya babomi ebebisami</para>
  <para style="q1">
    <verse number="1" style="v" sid="NAM 3:1"/>Mawa na engumba oyo mosala na yango</para>
  <para style="q2" vid="NAM 3:1">kosopa makila ya bato,</para>
  <para style="q1" vid="NAM 3:1">engumba oyo etonda</para>
  <para style="q2" vid="NAM 3:1">na makambo ya lokuta mpe na moyibi,</para>
  <para style="q2" vid="NAM 3:1">engumba oyo ezangaka te koboma bato !<verse eid="NAM 3:1"/></para>
  <para style="q1">
    <verse number="2" style="v" sid="NAM 3:2"/>Tango nyonso, kaka makelele ya bafimbu,</para>
  <para style="q2" vid="NAM 3:2">makelele ya bapine :</para>
  <para style="q1" vid="NAM 3:2">bampunda ezali kopumbwa,</para>
  <para style="q2" vid="NAM 3:2">mpe bashar ezali koningana.<verse eid="NAM 3:2"/></para>
  <para style="q1">
    <verse number="3" style="v" sid="NAM 3:3"/>Basoda oyo batambolaka likolo ya bampunda</para>
  <para style="q2" vid="NAM 3:3">bazali kotambola-tambola,</para>
  <para style="q1" vid="NAM 3:3">mipanga ezali kongenga,</para>
  <para style="q2" vid="NAM 3:3">makonga ezali koleka-leka lokola mikalikali !</para>
  <para style="q1" vid="NAM 3:3">Bato bazali kozoka, kokufa ebele penza !</para>
  <para style="q2" vid="NAM 3:3">Bongo bibembe elali-lali bisika nyonso,</para>
  <para style="q1" vid="NAM 3:3">mpe makolo ya bato ekomi kotuta bibembe</para>
  <para style="q2" vid="NAM 3:3">tango bazali kotambola.<verse eid="NAM 3:3"/></para>
  <para style="b"/>
  <para style="q1">
    <verse number="4" style="v" sid="NAM 3:4"/>Makambo oyo nyonso esalemi</para>
  <para style="q2" vid="NAM 3:4">likolo ya makambo ya nkele ya engumba</para>
  <para style="q1" vid="NAM 3:4">oyo etonda na kindumba,</para>
  <para style="q2" vid="NAM 3:4">engumba ya kitoko makasi</para>
  <para style="q1" vid="NAM 3:4">kasi etonda na misala ya soloka,</para>
  <para style="q2" vid="NAM 3:4">engumba oyo epengwisaka bikolo</para>
  <para style="q1" vid="NAM 3:4">na nzela ya kindumba na yango</para>
  <para style="q2" vid="NAM 3:4">mpe epengwisaka bato</para>
  <para style="q2" vid="NAM 3:4">na nzela ya misala na yango ya soloka.<verse eid="NAM 3:4"/></para>
  <para style="b"/>
  <para style="q1">
    <verse number="5" style="v" sid="NAM 3:5"/>« Natombokeli yo, »</para>
  <para style="q2" vid="NAM 3:5">elobi Yawe, Mokonzi ya mampinga ;</para>
  <para style="q1" vid="NAM 3:5">« nakotombola yo elamba kino na elongi,</para>
  <para style="q2" vid="NAM 3:5">nakolakisa bolumbu na yo</para>
  <para style="q1" vid="NAM 3:5">na miso ya bikolo mosusu</para>
  <para style="q2" vid="NAM 3:5">mpe nakoyokisa yo soni</para>
  <para style="q2" vid="NAM 3:5">na miso ya bamboka nyonso.<verse eid="NAM 3:5"/></para>
  <para style="q1">
    <verse number="6" style="v" sid="NAM 3:6"/>Nakobwakela yo bosoto,</para>
  <para style="q2" vid="NAM 3:6">nakosambwisa yo</para>
  <para style="q2" vid="NAM 3:6">mpe nakokomisa yo eloko ya maseki.<verse eid="NAM 3:6"/></para>
  <para style="q1">
    <verse number="7" style="v" sid="NAM 3:7"/>Bato nyonso oyo bakomona yo</para>
  <para style="q2" vid="NAM 3:7">bakokima mpe bakoganga :</para>
  <para style="q1" vid="NAM 3:7">‹ Engumba Ninive ebebisami boye !</para>
  <para style="q2" vid="NAM 3:7">Nani akoyokela yango mawa ? › »<verse eid="NAM 3:7"/></para>
  <para style="b"/>
  <para style="q1">
    <verse number="8" style="v" sid="NAM 3:8"/>Boni, okanisi ete ozali kitoko</para>
  <para style="q2" vid="NAM 3:8">koleka engumba Tebesi</para>
  <para style="q1" vid="NAM 3:8">oyo ezalaka pembeni ya ebale Nili</para>
  <para style="q2" vid="NAM 3:8">mpe ezingelama na mayi,</para>
  <para style="q1" vid="NAM 3:8">bongo ebale ebatelaka yango</para>
  <para style="q2" vid="NAM 3:8">mpe mayi ezalaka lokola mir</para>
  <para style="q2" vid="NAM 3:8">oyo ebombaka yango ?<verse eid="NAM 3:8"/></para>
  <para style="q1">
    <verse number="9" style="v" sid="NAM 3:9"/>Makasi na yango ezalaki kowuta</para>
  <para style="q2" vid="NAM 3:9">na Kushi mpe na Ejipito ;</para>
  <para style="q2" vid="NAM 3:9">bato ya Puti mpe ya Libi bazalaki kosunga yango.<verse eid="NAM 3:9"/></para>
  <para style="q1">
    <verse number="10" style="v" sid="NAM 3:10"/>Nzokande, yango mpe ekweyaki,</para>
  <para style="q2" vid="NAM 3:10">mpe bamemaki bato na yango na bowumbu.</para>
  <para style="q1" vid="NAM 3:10">Bakataki-kataki na biteni</para>
  <para style="q2" vid="NAM 3:10">bana na bango na babalabala nyonso,</para>
  <para style="q1" vid="NAM 3:10">babetaki zeke mpo na kopona</para>
  <para style="q2" vid="NAM 3:10">bato na yango ya lokumu</para>
  <para style="q1" vid="NAM 3:10">mpo ete bamema bango na bowumbu,</para>
  <para style="q2" vid="NAM 3:10">mpe bakangaki bakambi na yango minyololo.<verse eid="NAM 3:10"/></para>
  <para style="q1">
    <verse number="11" style="v" sid="NAM 3:11"/>Yo mpe okokoma lokola moto</para>
  <para style="q2" vid="NAM 3:11">oyo alangwe masanga,</para>
  <para style="q1" vid="NAM 3:11">yo mpe okoluka ekimelo</para>
  <para style="q2" vid="NAM 3:11">mpo na kokima banguna na yo.<verse eid="NAM 3:11"/></para>
  <para style="b"/>
  <para style="q1">
    <verse number="12" style="v" sid="NAM 3:12"/>Bandako na yo nyonso, oyo batonga makasi</para>
  <para style="q2" vid="NAM 3:12">ezali lokola banzete ya figi etonda</para>
  <para style="q1" vid="NAM 3:12">na bambuma ya liboso ekomela ;</para>
  <para style="q2" vid="NAM 3:12">soki kaka bameki koningisa yango,</para>
  <para style="q2" vid="NAM 3:12">bambuma ekweyaka kino na monoko ya moto ya lokoso.<verse eid="NAM 3:12"/></para>
  <para style="q1">
    <verse number="13" style="v" sid="NAM 3:13"/>Tala malamu mampinga na yo,</para>
  <para style="q2" vid="NAM 3:13">balemba lokola basi ;</para>
  <para style="q1" vid="NAM 3:13">bikuke ya mokili na yo ezali polele</para>
  <para style="q2" vid="NAM 3:13">liboso ya banguna na yo,</para>
  <para style="q2" vid="NAM 3:13">pamba te moto ezikisi bikangelo na yango.<verse eid="NAM 3:13"/></para>
  <para style="q1">
    <verse number="14" style="v" sid="NAM 3:14"/>Bino bato ya engumba oyo,</para>
  <para style="q2" vid="NAM 3:14">bomitokela libela mayi</para>
  <para style="q1" vid="NAM 3:14">mpo ete bakozingela bino ;</para>
  <para style="q2" vid="NAM 3:14">bolendisa libela bamir</para>
  <para style="q1" vid="NAM 3:14">oyo ebatelaka engumba na bino ;</para>
  <para style="q2" vid="NAM 3:14">bokamata mabele oyo batongelaka bandako,</para>
  <para style="q1" vid="NAM 3:14">bosangisa yango mpo ete ekoma potopoto,</para>
  <para style="q2" vid="NAM 3:14">bongo bobeta babiliki mpe botumba yango.<verse eid="NAM 3:14"/></para>
  <para style="q1">
    <verse number="15" style="v" sid="NAM 3:15"/>Kuna nde moto ekoya kozikisa yo,</para>
  <para style="q2" vid="NAM 3:15">mopanga ekoya koboma yo</para>
  <para style="q1" vid="NAM 3:15">mpe kosilisa yo lokola mabanki.</para>
  <para style="q2" vid="NAM 3:15">Tika ete bato na yo bakoma ebele lokola mabanki,</para>
  <para style="q2" vid="NAM 3:15">bakoma lisusu ebele makasi lokola mankoko.<verse eid="NAM 3:15"/></para>
  <para style="q1">
    <verse number="16" style="v" sid="NAM 3:16"/>Okomisi motango ya bato na yo ya mombongo</para>
  <para style="q2" vid="NAM 3:16">ebele koleka ata minzoto ya likolo,</para>
  <para style="q1" vid="NAM 3:16">kasi babebisi mokili nyonso</para>
  <para style="q2" vid="NAM 3:16">mpe bapumbwe na bango</para>
  <para style="q2" vid="NAM 3:16">ndenge kaka mankoko esalaka.<verse eid="NAM 3:16"/></para>
  <para style="q1">
    <verse number="17" style="v" sid="NAM 3:17"/>Bakengeli na yo bazali lokola mankoko,</para>
  <para style="q2" vid="NAM 3:17">bakonzi ya basoda na yo bazali</para>
  <para style="q1" vid="NAM 3:17">lokola maboke ya mabanki</para>
  <para style="q2" vid="NAM 3:17">oyo eyaka kovanda na bamir ya lopango</para>
  <para style="q1" vid="NAM 3:17">na tango ya malili ;</para>
  <para style="q2" vid="NAM 3:17">kasi soki kaka moyi ebimi, yango nyonso epanzani,</para>
  <para style="q2" vid="NAM 3:17">mpe moto moko te ayebaka esika yango ekendaka.<verse eid="NAM 3:17"/></para>
  <para style="b"/>
  <para style="q1">
    <verse number="18" style="v" sid="NAM 3:18"/>Oh mokonzi ya Asiri,</para>
  <para style="q2" vid="NAM 3:18">bakambi na yo bazali kolala pongi,</para>
  <para style="q1" vid="NAM 3:18">basoda na yo ya mpiko balali pongi ya makasi,</para>
  <para style="q2" vid="NAM 3:18">mampinga na yo bapalangani na bangomba</para>
  <para style="q2" vid="NAM 3:18">mpe moto akosangisa bango azali komonana te.<verse eid="NAM 3:18"/></para>
  <para style="q1">
    <verse number="19" style="v" sid="NAM 3:19"/>Ezali ata na kisi moko te</para>
  <para style="q2" vid="NAM 3:19">oyo ekoki kobikisa pota na yo ;</para>
  <para style="q1" vid="NAM 3:19">pota na yo ezali monene makasi !</para>
  <para style="q2" vid="NAM 3:19">Moto nyonso oyo akoyoka sango</para>
  <para style="q1" vid="NAM 3:19">ya makambo oyo ekomeli yo</para>
  <para style="q2" vid="NAM 3:19">akobeta maboko mpo na kokweyisama na yo.</para>
  <para style="q2" vid="NAM 3:19">Pamba te nani oyo ozangaki kosala mabe ?<verse eid="NAM 3:19"/></para>
  <chapter eid="NAM 3"/>
</usx>
