<?xml version="1.0" encoding="UTF-8"?>
<usx version="3.0">
  <book code="EPH" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Ba-Efeso</para>
  <para style="toc1">Mokanda epai ya Ba-Efeso</para>
  <para style="toc2">Ba-Efeso</para>
  <para style="toc3">Ef</para>
  <para style="mt2">Mokanda epai ya</para>
  <para style="mt1">Ba-Efeso</para>
  <para style="im">Na mokanda oyo, Polo azali kokomela Baklisto ya engumba Efeso kaka te ; pamba te mikanda ya kala elakisaki malamu te bato oyo akomelaki yango ; ekomaki kaka boye : epai ya basantu mpe bandimi ya Yesu-Klisto (<char style="xt"><ref loc="EPH 1:1">1.1</ref></char>).</para>
  <para style="ip">Polo ayebaki malamu Lingomba ya Efeso epai wapi avandaki mibu pene misato (<char style="xt"><ref loc="ACT 19-20">Mis 19–20</ref></char>). Nzokande mokanda oyo ezali moko kati na mikanda oyo ye moko ntoma Polo akomaki te. Kati na bato oyo bayekolaka Makomi, mingi balobaka ete ezali mokanda oyo etindamaki epai ya lisanga ya Mangomba ya Azia ya moke ; bongo bakokanisaka yango tango mosusu na mokanda oyo Bakolose ezali kolobela (<char style="xt"><ref loc="EPH 4:16">4.16</ref></char>).</para>
  <para style="ip">Mokanda epai ya Ba-Efeso ekomamaki wuta na boloko, na Rome, na tango ya moyi makasi, na mobu 62. Mpe Tishike nde amemaki yango na etuka ya Rome kuna na Azia.</para>
  <para style="ip">Nzokande mokanda yango ekenda sango mpo na mapamboli oyo ezali na ebandeli na yango (<char style="xt"><ref loc="EPH 1:3-14">1.3-14</ref></char>). Kati na mapamboli yango, Polo azali kolakisa mabongisi ya Nzambe mpo na lobiko kati na Yesu-Klisto. Nzambe asalaki mabongisi yango kati na Ye moko (<char style="xt"><ref loc="EPH 1:9">1.9</ref></char>) lokola mabombami liboso ete akela mokili (<char style="xt"><ref loc="EPH 1:4">1.4</ref></char>), kasi amonisaki mpe akokisaki yango kati na Yesu.</para>
  <para style="ip">Lokola momemi sango na yango, Polo azali koloba na tina na bomoko, bokeseni ya bato, ya makabo elongo na misala kati na Lingomba :</para>
  <para style="ili1">• bomoko mpe bokeseni ya bamboka (<char style="xt"><ref loc="EPH 2:1-3:20">2.1–3.20</ref></char>) : Bayuda mpe bato oyo bazali Bayuda te babiki na ngolu mpo na kosala nzoto moko ;</para>
  <para style="ili1">• bomoko ya Lingomba mpe bokeseni ya makabo elongo na misala (<char style="xt"><ref loc="EPH 4:1-16">4.1-16</ref></char>) ;</para>
  <para style="ili1">• bomoko mpe bokeseni kati na bato (<char style="xt"><ref loc="EPH 5:21-6:9">5.21–6.9</ref></char>).</para>
  <para style="ip">Makambo oyo nyonso elandisami na mitindo na tina na ezaleli ya Moklisto oyo atondisami na Molimo Mosantu. Polo azali kotia bokeseni ya makasi kati na ezaleli ya Moklisto mpe ezaleli ya bato oyo bayebi Nzambe te (<char style="xt"><ref loc="EPH 4:17-5:20">4.17–5.20</ref></char>). Na suka, azali kotalisa bibundeli oyo Moklisto asengeli kolata mpe kosalela na bitumba ya molimo (<char style="xt"><ref loc="EPH 6:10-17">6.10-17</ref></char>).</para>
  <para style="ip">Boye, bato oyo Polo akomelaki bazwaki bibundeli ya kotelemela bateyi ya lokuta oyo bazalaki kokosa Mangomba oyo ezalaki zingazinga na Kolose.</para>
  <para style="ie"/>
  <chapter number="1" style="c" sid="EPH 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="EPH 1:1"/>Polo, ntoma ya Yesu-Klisto, kolanda mokano ya Nzambe ;</para>
  <para style="b" vid="EPH 1:1"/>
  <para style="mi" vid="EPH 1:1">Epai ya basantu mpe bandimi ya Yesu-Klisto, oyo bazali kati na Efeso :<verse eid="EPH 1:1"/></para>
  <para style="b"/>
  <para style="m">
    <verse number="2" style="v" sid="EPH 1:2"/>Tika ete ngolu mpe kimia epesamela bino kowuta na Nzambe, Tata na biso, mpe na Nkolo Yesu-Klisto !<verse eid="EPH 1:2"/></para>
  <para style="b"/>
  <para style="ms1">Lobiko kati na Klisto</para>
  <para style="s1">Ngolu ya Nzambe kati na Klisto</para>
  <para style="q1">
    <verse number="3" style="v" sid="EPH 1:3"/>Tika ete lokumu epesamela</para>
  <para style="q2" vid="EPH 1:3">Nzambe mpe Tata ya Yesu-Klisto, Nkolo na biso,</para>
  <para style="q1" vid="EPH 1:3">oyo apesi biso kati na bisika ya Likolo,</para>
  <para style="q2" vid="EPH 1:3">mapamboli nyonso ya Molimo kati na Klisto.<verse eid="EPH 1:3"/></para>
  <para style="q1">
    <verse number="4" style="v" sid="EPH 1:4"/>Pamba te, kati na Klisto,</para>
  <para style="q2" vid="EPH 1:4">apona biso liboso ete akela mokili,</para>
  <para style="q1" vid="EPH 1:4">mpo ete tozala bato ya bule</para>
  <para style="q2" vid="EPH 1:4">mpe bazanga pamela na miso na Ye.</para>
  <para style="q1" vid="EPH 1:4">Kati na bolingo na Ye,<verse eid="EPH 1:4"/></para>
  <para style="q1">
    <verse number="5" style="v" sid="EPH 1:5"/>abongisa biso wuta kala</para>
  <para style="q2" vid="EPH 1:5">mpo ete tozwa makoki ya kokoma bana na Ye</para>
  <para style="q1" vid="EPH 1:5">na nzela ya Yesu-Klisto,</para>
  <para style="q2" vid="EPH 1:5">kolanda bolamu mpe mokano na Ye moko,<verse eid="EPH 1:5"/></para>
  <para style="q1">
    <verse number="6" style="v" sid="EPH 1:6"/>mpo ete tosanzola nkembo ya ngolu na Ye,</para>
  <para style="q2" vid="EPH 1:6">oyo akabeli biso kati na Molingami na Ye.<verse eid="EPH 1:6"/></para>
  <para style="q1">
    <verse number="7" style="v" sid="EPH 1:7"/>Kati na Klisto,</para>
  <para style="q2" vid="EPH 1:7">tozwi lisiko na nzela ya makila na Ye,</para>
  <para style="q1" vid="EPH 1:7">mpe bolimbisi ya masumu,</para>
  <para style="q2" vid="EPH 1:7">kolanda bomengo ya ngolu ya Nzambe<verse eid="EPH 1:7"/></para>
  <para style="q1">
    <verse number="8" style="v" sid="EPH 1:8"/>oyo akabolelaki biso yango na bofuluki,</para>
  <para style="q2" vid="EPH 1:8">na kopesa biso bwanya mpe bososoli nyonso,<verse eid="EPH 1:8"/></para>
  <para style="q1">
    <verse number="9" style="v" sid="EPH 1:9"/>mpe na kolakisa biso mabombami ya mokano na Ye,</para>
  <para style="q2" vid="EPH 1:9">mabombami oyo abongisa kati na Klisto</para>
  <para style="q2" vid="EPH 1:9">kolanda bolamu na Ye,<verse eid="EPH 1:9"/></para>
  <para style="q1">
    <verse number="10" style="v" sid="EPH 1:10"/>mpo na kokokisa yango na tango ya suka :</para>
  <para style="q2" vid="EPH 1:10">kosangisa kati na Klisto</para>
  <para style="q1" vid="EPH 1:10">bikelamu nyonso oyo ezali kati na Likolo</para>
  <para style="q2" vid="EPH 1:10">mpe oyo ezali na mabele.<verse eid="EPH 1:10"/></para>
  <para style="q1">
    <verse number="11" style="v" sid="EPH 1:11"/>Kati na Klisto,</para>
  <para style="q2" vid="EPH 1:11">Nzambe aponaki biso lisusu</para>
  <para style="q1" vid="EPH 1:11">mpo ete tokitana na libula na biso,</para>
  <para style="q2" vid="EPH 1:11">kolanda mabongisi ya Ye oyo akokisaka nyonso,</para>
  <para style="q2" vid="EPH 1:11">kolanda makanisi ya mokano na Ye,<verse eid="EPH 1:11"/></para>
  <para style="q1">
    <verse number="12" style="v" sid="EPH 1:12"/>mpo ete tosanzola nkembo na Ye,</para>
  <para style="q2" vid="EPH 1:12">biso ba-oyo tozalaki bato ya liboso</para>
  <para style="q2" vid="EPH 1:12">mpo na kotia elikya na biso kati na Klisto.<verse eid="EPH 1:12"/></para>
  <para style="q1">
    <verse number="13" style="v" sid="EPH 1:13"/>Bino mpe, sima na bino koyoka Liloba ya solo,</para>
  <para style="q2" vid="EPH 1:13">Sango Malamu ya lobiko na bino, bondimelaki Klisto ;</para>
  <para style="q1" vid="EPH 1:13">mpe Nzambe apesaki bino Molimo Mosantu oyo alakaki</para>
  <para style="q2" vid="EPH 1:13">mpe, na nzela ya Molimo yango, abetaki bino kashe<verse eid="EPH 1:13"/></para>
  <para style="q1">
    <verse number="14" style="v" sid="EPH 1:14"/>lokola ndanga ya libula na biso</para>
  <para style="q2" vid="EPH 1:14">kino basikolami na Ye bakangolama</para>
  <para style="q2" vid="EPH 1:14">mpo na kosanzola nkembo na Ye.<verse eid="EPH 1:14"/></para>
  <para style="s1">Polo abondeli mpo na bato ya Efeso</para>
  <para style="p">
    <verse number="15" style="v" sid="EPH 1:15"/>Yango wana, wuta tango nayokaki sango ya kondima na bino kati na Nkolo Yesu mpe bolingo na bino mpo na basantu nyonso, <verse eid="EPH 1:15"/><verse number="16" style="v" sid="EPH 1:16"/>nazongisaka tango nyonso matondi epai ya Nzambe mpo na bino, nakanisaka bino na mabondeli na ngai <verse eid="EPH 1:16"/><verse number="17" style="v" sid="EPH 1:17"/>mpe nasengaka ete Nzambe ya Yesu-Klisto, Nkolo na biso, Tata ya nkembo, apesa bino Molimo ya bwanya mpe ya emoniseli mpo ete bokoka koyeba Ye malamu. <verse eid="EPH 1:17"/><verse number="18" style="v" sid="EPH 1:18"/>Nasambelaka ete angengisa miso ya mitema na bino mpo ete bokoka kososola elikya oyo ezali kati na kobengama na bino, bomengo ya nkembo ya libula na Ye, oyo akopesa bino elongo na basantu, <verse eid="EPH 1:18"/><verse number="19" style="v" sid="EPH 1:19"/>mpe monene makasi ya nguya na Ye mpo na biso oyo tozali na kondima. Abimisaki nguya yango na makasi na yango nyonso <verse eid="EPH 1:19"/><verse number="20" style="v" sid="EPH 1:20"/>mpe asalelaki yango kati na Klisto tango asekwisaki Ye kati na bakufi mpe avandisaki Ye na ngambo ya loboko na Ye ya mobali kati na Likolo, <verse eid="EPH 1:20"/><verse number="21" style="v" sid="EPH 1:21"/>na likolo ya milimo nyonso, ya bokonzi nyonso, ya nguya nyonso, ya bokasi nyonso, mpe ya kombo nyonso oyo bato bakoki kotanga, na tango oyo kaka te kasi mpe na tango oyo ekoya. <verse eid="EPH 1:21"/><verse number="22" style="v" sid="EPH 1:22"/>Nzambe atia nyonso na se ya matambe ya Yesu mpe apona Yesu mpo ete akonza nyonso lokola Mokonzi ya Lingomba <verse eid="EPH 1:22"/><verse number="23" style="v" sid="EPH 1:23"/>oyo ezali nzoto na Ye. Nzambe oyo atondisaka nyonso kati na bato nyonso amimonisaka kati na Yesu, na mobimba ya bonzambe na Ye.<verse eid="EPH 1:23"/></para>
  <chapter eid="EPH 1"/>
  <chapter number="2" style="c" sid="EPH 2"/>
  <para style="s1">Bato na bomoi kati na Klisto</para>
  <para style="p">
    <verse number="1" style="v" sid="EPH 2:1"/>Bozalaki bakufi mpo na mabe mpe masumu na bino, <verse eid="EPH 2:1"/><verse number="2" style="v" sid="EPH 2:2"/>oyo bozalaki kosala na kala mpo na kobika bomoi na bino tango bozalaki kotambola kolanda baposa ya mokili oyo, mpe tango bozalaki kolanda mokonzi ya milimo mabe, molimo oyo ezali kosala sik’oyo kati na bato oyo bazangi botosi epai ya Nzambe.<verse eid="EPH 2:2"/></para>
  <para style="p">
    <verse number="3" style="v" sid="EPH 2:3"/>Biso nyonso mpe, na kala, tozalaki elongo na bango, tozalaki kotambola kolanda baposa na biso ya nzoto, tozalaki kokokisa nyonso oyo nzoto mpe makanisi na biso ezalaki kotinda biso kosala. Lokola bato mosusu, kanda ya Nzambe esengelaki kokweyela biso mpo na mabe ya bomoto na biso.<verse eid="EPH 2:3"/></para>
  <para style="p">
    <verse number="4" style="v" sid="EPH 2:4"/>Kasi mpo ete Nzambe atondi na mawa mpe alingaki biso na bolingo monene, <verse eid="EPH 2:4"/><verse number="5" style="v" sid="EPH 2:5"/>atako tozalaki bakufi mpo na masumu na biso, akomisaki biso bato ya bomoi elongo na Klisto. Bobikisami nde na ngolu… <verse eid="EPH 2:5"/><verse number="6" style="v" sid="EPH 2:6"/>Kati na Yesu-Klisto, Nzambe asekwisaki biso elongo na Klisto mpe avandisaki biso elongo na Ye na bisika ya Likolo <verse eid="EPH 2:6"/><verse number="7" style="v" sid="EPH 2:7"/>mpo na kotalisa na bato ya bikeke oyo esengeli koya na sima, bomengo monene ya ngolu na Ye, oyo alakisaki kati na Yesu-Klisto na nzela ya boboto na Ye epai na biso.<verse eid="EPH 2:7"/></para>
  <para style="p">
    <verse number="8" style="v" sid="EPH 2:8"/>Pamba te bobikisami nde na ngolu, na nzela ya kondima—mpe yango ewuti na bino te, kasi ezali nde likabo kowuta na Nzambe— <verse eid="EPH 2:8"/><verse number="9" style="v" sid="EPH 2:9"/>ezali na nzela ya misala na bino te mpo ete moko te akoka komikumisa. <verse eid="EPH 2:9"/><verse number="10" style="v" sid="EPH 2:10"/>Solo, tozali mbuma ya mosala ya Nzambe : Akelaki biso kati na Yesu-Klisto mpo ete tosala misala ya malamu oyo Nzambe abongisa wuta kala mpo ete tokokisa yango.<verse eid="EPH 2:10"/></para>
  <para style="s1">Bayuda mpe bato ya bikolo ya bapaya</para>
  <para style="p">
    <verse number="11" style="v" sid="EPH 2:11"/>Yango wana, bobosanaka te ete na kala, bozalaki Bapagano kolanda mbotama na bino ; mpe bato oyo bamibengaka « bato bakatama ngenga » bazalaki kobenga bino « bato bakatama ngenga te, » atako bazalaki bato bakatama ngenga kati na banzoto na bango na nzela ya mosala ya maboko ya bato. <verse eid="EPH 2:11"/><verse number="12" style="v" sid="EPH 2:12"/>Bobosanaka mpe te ete na tango wana, bozalaki ya kokabwana na Klisto, bozangaki makoki ya bana mboka kati na Isalaele, bozalaki bapaya liboso ya boyokani oyo Nzambe alakaki, bozalaki bato bazanga elikya mpe bazanga Nzambe kati na mokili. <verse eid="EPH 2:12"/><verse number="13" style="v" sid="EPH 2:13"/>Kasi sik’oyo, kati na Yesu-Klisto, bino oyo na kala bozalaki mosika, bokomi pene na nzela ya mbeka ya makila ya Klisto. <verse eid="EPH 2:13"/><verse number="14" style="v" sid="EPH 2:14"/>Solo, azali Ye moko kimia na biso : atiaki bomoko kati na Bayuda mpe bato ya bikolo ya bapaya, akweyisaki mir ya bonguna oyo ezalaki kokabola bango, <verse eid="EPH 2:14"/><verse number="15" style="v" sid="EPH 2:15"/>alongolaki Mobeko elongo na mitindo mpe malako na yango mpo na kokela, kati na Ye moko, moto ya sika na nzela ya Bayuda mpe bato ya bikolo ya bapaya, na kotia kimia, <verse eid="EPH 2:15"/><verse number="16" style="v" sid="EPH 2:16"/>mpe mpo na koyokanisa, kati na nzoto se moko, masanga nyonso mibale elongo na Nzambe na nzela ya ekulusu oyo abomaki na yango bonguna oyo ezalaki kati na bango. <verse eid="EPH 2:16"/><verse number="17" style="v" sid="EPH 2:17"/>Ayaki mpe ateyaki kimia epai na bino oyo bozalaki mosika, mpe kimia epai na bato oyo bazalaki pene. <verse eid="EPH 2:17"/><verse number="18" style="v" sid="EPH 2:18"/>Pamba te na nzela na Ye, biso mpe bango tokotaka epai ya Tata kati na Molimo moko.<verse eid="EPH 2:18"/></para>
  <para style="p">
    <verse number="19" style="v" sid="EPH 2:19"/>Boye bozali lisusu te bapaya to baleki nzela, kasi bozali nde bankolo mboka elongo na basantu, bozali mpe bato ya libota ya Nzambe. <verse eid="EPH 2:19"/><verse number="20" style="v" sid="EPH 2:20"/>Nzambe akotisi bino kati na ndako oyo moboko na yango ezali bantoma mpe basakoli, mpe Ye moko Yesu-Klisto azali libanga na yango ya motuya mpo na kosimba ndako mobimba. <verse eid="EPH 2:20"/><verse number="21" style="v" sid="EPH 2:21"/>Kati na Yesu-Klisto, ndako mobimba esangani malamu mpe ezali kokola mpo ete ekoma Tempelo ya bule kati na Nkolo. <verse eid="EPH 2:21"/><verse number="22" style="v" sid="EPH 2:22"/>Mpe kati na Ye, bino mpe bozali kotongama lisanga mpo ete bokoma Ndako oyo Nzambe avandaka kati na yango na nzela ya Molimo na Ye.<verse eid="EPH 2:22"/></para>
  <chapter eid="EPH 2"/>
  <chapter number="3" style="c" sid="EPH 3"/>
  <para style="s1">Mabongisi kitoko ya Nzambe mpo na Bapagano</para>
  <para style="p">
    <verse number="1" style="v" sid="EPH 3:1"/>Yango wana, ngai Polo, mokangami na boloko mpo ete nazali mosali ya Yesu-Klisto mpo na bolamu na bino Bapagano—<verse eid="EPH 3:1"/></para>
  <para style="p">
    <verse number="2" style="v" sid="EPH 3:2"/>Solo, boyokaki ete Nzambe apesaki ngai mosala ya ngolu na Ye mpo na bino <verse eid="EPH 3:2"/><verse number="3" style="v" sid="EPH 3:3"/>mpe ayebisaki ngai mabombami na nzela ya emoniseli, ndenge nasili kokomela bino na mwa maloba. <verse eid="EPH 3:3"/><verse number="4" style="v" sid="EPH 3:4"/>Tango bokotanga maloba yango, bokokoka kososola mayele na ngai kati na mabombami yango oyo etali Klisto. <verse eid="EPH 3:4"/><verse number="5" style="v" sid="EPH 3:5"/>Molimo ayebisaki mabombami yango te na bato ya bikeke ya kala, ndenge alakisi yango sik’oyo na bantoma mpe basakoli ya Nzambe oyo bazali bule.<verse eid="EPH 3:5"/></para>
  <para style="p">
    <verse number="6" style="v" sid="EPH 3:6"/>Mabombami yango ezali boye : Kati na Yesu-Klisto, na nzela ya Sango Malamu, Bapagano bazali bakitani ya libula elongo na Isalaele, biteni ya nzoto moko, mpe basangani elongo kati na elaka moko.<verse eid="EPH 3:6"/></para>
  <para style="p">
    <verse number="7" style="v" sid="EPH 3:7"/>Kolanda ngolu oyo Nzambe apesaki ngai lokola likabo na nzela ya nguya na Ye, nakoma mosali ya Sango Malamu. <verse eid="EPH 3:7"/><verse number="8" style="v" sid="EPH 3:8"/>Atako nazali moto ya suka kati na basantu nyonso, kasi Nzambe apesa ngai ngolu ya kosakola epai ya Bapagano bomengo monene ya Klisto ; <verse eid="EPH 3:8"/><verse number="9" style="v" sid="EPH 3:9"/>apesa ngai mpe ngolu ya kosunga bato nyonso mpo ete basosola ndenge nini Nzambe akokisaka mabombami oyo ezalaki wuta kala ya kobombama kati na Ye, Mokeli na nyonso, <verse eid="EPH 3:9"/><verse number="10" style="v" sid="EPH 3:10"/>na tina ete bakonzi ya milimo mpe banguya kati na mboka ya milimo eyeba sik’oyo, na nzela ya Lingomba, bwanya ya Nzambe oyo emonisamaka na lolenge ebele, <verse eid="EPH 3:10"/><verse number="11" style="v" sid="EPH 3:11"/>kolanda mabongisi oyo asala wuta kala mpe akokisa kati na Yesu-Klisto, Nkolo na biso.<verse eid="EPH 3:11"/></para>
  <para style="p">
    <verse number="12" style="v" sid="EPH 3:12"/>Kati na Yesu-Klisto mpe na nzela ya kondima na biso kati na Ye, tozali na elikya ya kopusana na bonsomi nyonso pene ya Nzambe. <verse eid="EPH 3:12"/><verse number="13" style="v" sid="EPH 3:13"/>Lisusu, nazali kosenga na bino ete bobungisa mpiko na bino te likolo ya pasi oyo ngai nazali komona mpo na bino, pamba te ezali nde nkembo na bino.<verse eid="EPH 3:13"/></para>
  <para style="s1">Mabondeli mpo na bato ya Efeso</para>
  <para style="p">
    <verse number="14" style="v" sid="EPH 3:14"/>Yango wana nafukamaka liboso ya Tata <verse eid="EPH 3:14"/><verse number="15" style="v" sid="EPH 3:15"/>oyo apesaka bomoi na mabota nyonso kati na Likolo mpe awa na mabele, <verse eid="EPH 3:15"/><verse number="16" style="v" sid="EPH 3:16"/>mpo na kobondela ete alendisa bino na nguya, mpo na bolamu ya bomoto na bino ya kati, na nzela ya Molimo na Ye kolanda bomengo ya nkembo na Ye, <verse eid="EPH 3:16"/><verse number="17" style="v" sid="EPH 3:17"/>mpo ete Klisto avanda kati na mitema na bino na nzela ya kondima. Nabondelaka mpe mpo ete bozwa misisa mpe bolenda kati na bolingo, <verse eid="EPH 3:17"/><verse number="18" style="v" sid="EPH 3:18"/>mpo ete bozwa nguya ya kososola elongo na basantu nyonso monene, molayi, mokuse mpe bozindo ya bolingo ya Klisto, <verse eid="EPH 3:18"/><verse number="19" style="v" sid="EPH 3:19"/>mpe mpo ete bozwa nguya ya koyeba bolingo yango ya Klisto, oyo eleki boyebi nyonso, na tina ete botondisama kino na bofuluki nyonso ya Nzambe.<verse eid="EPH 3:19"/></para>
  <para style="p">
    <verse number="20" style="v" sid="EPH 3:20"/>Epai na Ye oyo azali na makoki ya kosala koleka nyonso oyo tokoki kosenga to kokanisa, kolanda nguya na Ye, oyo esalaka kati na biso, <verse eid="EPH 3:20"/><verse number="21" style="v" sid="EPH 3:21"/>tika ete nkembo ezala ya Ye kati na Lingomba mpe kati na Yesu-Klisto, mpo na bileko nyonso mpe mpo na libela na libela ! Amen.<verse eid="EPH 3:21"/></para>
  <chapter eid="EPH 3"/>
  <chapter number="4" style="c" sid="EPH 4"/>
  <para style="ms1">Bomoi kati na lisanga ya sika</para>
  <para style="s1">Kobatela bomoko</para>
  <para style="p">
    <verse number="1" style="v" sid="EPH 4:1"/>Ngai Polo, mokangami na boloko mpo na Nkolo, nazali kosenga na bino ete botambolaka na lolenge oyo ebongi na bato oyo Nzambe abengi : <verse eid="EPH 4:1"/><verse number="2" style="v" sid="EPH 4:2"/>bozalaka tango nyonso bato oyo batondi na komikitisa, na boboto mpe na motema molayi ; boyikanaka mpiko kati na bolingo, <verse eid="EPH 4:2"/><verse number="3" style="v" sid="EPH 4:3"/>bosalaka makasi mpo na kobatela bomoko ya Molimo na nzela ya kimia oyo esangisi bino. <verse eid="EPH 4:3"/><verse number="4" style="v" sid="EPH 4:4"/>Nzoto ezali se moko, Molimo mpe azali se moko, ndenge kaka Nzambe abenga bino na elikya se moko.<verse eid="EPH 4:4"/></para>
  <para style="p">
    <verse number="5" style="v" sid="EPH 4:5"/>Nkolo azali se moko, kondima mpe ezali se moko, libatisi mpe ezali se moko. <verse eid="EPH 4:5"/><verse number="6" style="v" sid="EPH 4:6"/>Nzambe azali se moko, azali mpe Tata ya bato nyonso ; aleki bato nyonso, asalaka na nzela ya bato nyonso mpe azali kati na bato nyonso.<verse eid="EPH 4:6"/></para>
  <para style="p">
    <verse number="7" style="v" sid="EPH 4:7"/>Nzokande kati na biso, moto nyonso azwaki ngolu kolanda ndenge Klisto akabolaki. <verse eid="EPH 4:7"/><verse number="8" style="v" sid="EPH 4:8"/>Yango wana Nzambe alobi :</para>
  <para style="q1" vid="EPH 4:8">« Tango amataki na likolo,</para>
  <para style="q2" vid="EPH 4:8">amemaki bakangami</para>
  <para style="q2" vid="EPH 4:8">mpe apesaki makabo epai na bato. »<verse eid="EPH 4:8"/></para>
  <para style="m">
    <verse number="9" style="v" sid="EPH 4:9"/>Nzokande, « amataki na likolo » elingi koloba penza nini ? Elingi kaka koloba ete, liboso, akitaki kino na se ya mabele. <verse eid="EPH 4:9"/><verse number="10" style="v" sid="EPH 4:10"/>Ye oyo akitaki na se ya mabele, ezali kaka Ye wana oyo amataki na likolo koleka Likolo nyonso, mpo ete atondisa mokili mobimba.<verse eid="EPH 4:10"/></para>
  <para style="p">
    <verse number="11" style="v" sid="EPH 4:11"/>Ezali Ye moko Klisto nde akomisaki bamoko bantoma, bamosusu basakoli, bapanzi Sango Malamu, babateli bibwele mpe balakisi, <verse eid="EPH 4:11"/><verse number="12" style="v" sid="EPH 4:12"/>mpo na kopesa na basantu makoki ya kokokisa lotomo na bango, na tina ete nzoto ya Klisto etongama malamu.<verse eid="EPH 4:12"/></para>
  <para style="p">
    <verse number="13" style="v" sid="EPH 4:13"/>Boye, biso nyonso tokokoma na bomoko kati na kondima mpe kati na boyebi ya Mwana na Nzambe, mpe tokokoma bato oyo bakembi kolanda ndenge Klisto azali ya kokoka. <verse eid="EPH 4:13"/><verse number="14" style="v" sid="EPH 4:14"/>Na bongo, tokozala lisusu bana mike te oyo bambonge ebwaki-bwaki lokola bwato, mpe oyo lolenge nyonso ya mateya, ya lokuta mpe ya mayele mabe ya bato epumbwisi na mopepe.<verse eid="EPH 4:14"/></para>
  <para style="p">
    <verse number="15" style="v" sid="EPH 4:15"/>Kasi wana tokolobaka bosolo kati na bolingo, tokokolaka na makambo nyonso kati na Klisto oyo azali moto.<verse eid="EPH 4:15"/></para>
  <para style="p">
    <verse number="16" style="v" sid="EPH 4:16"/>Ezali na nguya na Ye nde nzoto mobimba ekolaka mpe emitongaka kati na bolingo, wana esili kokangana malamu mpe kokoma moko na nzela ya misisa oyo epesaka yango bilei, mpo na kopesa na eteni moko na moko nzela ya kosala mosala na yango na ndenge ekoki.<verse eid="EPH 4:16"/></para>
  <para style="s1">Bomoi kati na Klisto</para>
  <para style="p">
    <verse number="17" style="v" sid="EPH 4:17"/>Boye, tala makambo oyo nazali koyebisa bino mpe kobetela sete kati na Nkolo : Botambolaka lisusu te lokola Bapagano oyo balandaka makanisi na bango, oyo ezanga tina. <verse eid="EPH 4:17"/><verse number="18" style="v" sid="EPH 4:18"/>Pamba te molili ezipi mayele na bango mpe bazali ya kokabwana na bomoi ya sika oyo Nzambe apesaka, mpo ete bazangi boyebi mpe bazali mitema mabanga. <verse eid="EPH 4:18"/><verse number="19" style="v" sid="EPH 4:19"/>Lokola babungisa bomoto na bango, bamipesaki na makambo ya soni mpo na kosala na lokoso makambo nyonso ya bosoto.<verse eid="EPH 4:19"/></para>
  <para style="p">
    <verse number="20" style="v" sid="EPH 4:20"/>Kasi bino boyekolaki Klisto ndenge wana te, <verse eid="EPH 4:20"/><verse number="21" style="v" sid="EPH 4:21"/>soki ya solo ezalaki penza Ye nde boyokaki tango bateyaki bino solo oyo ezali kati na Yesu <verse eid="EPH 4:21"/><verse number="22" style="v" sid="EPH 4:22"/>mpo ete bobwaka etamboli na bino ya kala, etamboli ya bomoto na bino ya kala, oyo ebebaka na nzela ya baposa ya lokuta, <verse eid="EPH 4:22"/><verse number="23" style="v" sid="EPH 4:23"/>mpo ete Molimo akomisa mayele mpe makanisi na bino ya sika, <verse eid="EPH 4:23"/><verse number="24" style="v" sid="EPH 4:24"/>mpe mpo ete bolata bomoto ya sika oyo ekelami kolanda Nzambe, kati na bosembo mpe bosantu ya bosolo.<verse eid="EPH 4:24"/></para>
  <para style="s1">Bomoi kati na bolingo</para>
  <para style="p">
    <verse number="25" style="v" sid="EPH 4:25"/>Yango wana, tika ete moko na moko kati na bino abwaka lokuta mpe alobaka solo na moninga na ye, pamba te biso nyonso tozali kaka biteni ya nzoto moko.<verse eid="EPH 4:25"/></para>
  <para style="p">
    <verse number="26" style="v" sid="EPH 4:26"/>Soki bosiliki, bosalaka masumu te ; kanda na bino esengeli kosila liboso ete pokwa ekoma. <verse eid="EPH 4:26"/><verse number="27" style="v" sid="EPH 4:27"/>Bopesaka na Satana nzela te.<verse eid="EPH 4:27"/></para>
  <para style="p">
    <verse number="28" style="v" sid="EPH 4:28"/>Tika ete moyibi ayiba lisusu te, kasi amipesa nde na mosala ; mpe tika ete maboko na ye esala na bosembo nyonso mpo ete azwa eloko ya kosunga na yango moto oyo azali kati na bosenga.<verse eid="EPH 4:28"/></para>
  <para style="p">
    <verse number="29" style="v" sid="EPH 4:29"/>Tika ete minoko na bino ebimisaka maloba ya mabe te, kasi bolobaka kaka maloba ya boboto, maloba oyo esungaka bato mosusu na kokola kati na kondima, kolanda bosenga na bango, mpe esalaka bolamu na bato oyo bayokaka yango.<verse eid="EPH 4:29"/></para>
  <para style="p">
    <verse number="30" style="v" sid="EPH 4:30"/>Boyokisaka Molimo Mosantu ya Nzambe mawa te ; pamba te, na nzela ya Molimo yango, Nzambe abetaki bino kashe na Ye mpo na mokolo ya kokangolama.<verse eid="EPH 4:30"/></para>
  <para style="p">
    <verse number="31" style="v" sid="EPH 4:31"/>Bolimwisaka kati na bino bololo ya mitema, koyinana, kanda, koswana, mafinga mpe lolenge nyonso ya misala mabe. <verse eid="EPH 4:31"/><verse number="32" style="v" sid="EPH 4:32"/>Botalisanaka boboto, boyokelanaka mawa mpe bolimbisanaka ndenge Nzambe alimbisaki bino kati na Klisto.<verse eid="EPH 4:32"/></para>
  <chapter eid="EPH 4"/>
  <chapter number="5" style="c" sid="EPH 5"/>
  <para style="p">
    <verse number="1" style="v" sid="EPH 5:1"/>Boye, lokola bozali bana oyo Nzambe alingaka mingi, bomekolaka Ye.<verse eid="EPH 5:1"/></para>
  <para style="p">
    <verse number="2" style="v" sid="EPH 5:2"/>Botambolaka na bolingo, ndenge kaka Klisto alingaki biso mpe amikabaki mpo na biso epai ya Nzambe lokola likabo mpe mbeka ya solo kitoko.<verse eid="EPH 5:2"/></para>
  <para style="p">
    <verse number="3" style="v" sid="EPH 5:3"/>Tika ete kindumba, lolenge nyonso ya makambo ya soni mpe lokoso etangamaka kutu te kati na bino, pamba te ebongi te mpo na basantu. <verse eid="EPH 5:3"/><verse number="4" style="v" sid="EPH 5:4"/>Ezali mpe malamu te mpo na bino kobimisaka maloba ya bozoba, ya bosoto mpe ya maseki, kasi ebongi nde kozongisaka matondi. <verse eid="EPH 5:4"/><verse number="5" style="v" sid="EPH 5:5"/>Pamba te, boyeba yango malamu, moto nyonso oyo asalaka kindumba, makambo ya soni to atondi na lokoso oyo ekokani na kosambela bikeko, akokota te na Bokonzi ya Klisto mpe ya Nzambe.<verse eid="EPH 5:5"/></para>
  <para style="s1">Bomoi kati na pole</para>
  <para style="p">
    <verse number="6" style="v" sid="EPH 5:6"/>Tika ete moko te akosa bino na maloba ezanga tina, pamba te ezali mpo na biloko ya ndenge wana nde kanda ya Nzambe ekweyelaka bato oyo batosaka Ye te.<verse eid="EPH 5:6"/></para>
  <para style="p">
    <verse number="7" style="v" sid="EPH 5:7"/>Bosanganaka te elongo na bato wana. <verse eid="EPH 5:7"/><verse number="8" style="v" sid="EPH 5:8"/>Na kala, bozalaki molili, kasi sik’oyo bokomi pole kati na Nkolo. Boye, botambolaka lokola bana ya pole, <verse eid="EPH 5:8"/><verse number="9" style="v" sid="EPH 5:9"/>pamba te mbuma ya pole ezali : boboto, bosembo, mpe bosolo. <verse eid="EPH 5:9"/><verse number="10" style="v" sid="EPH 5:10"/>Bosalaka makasi mpo na kososola makambo oyo esepelisaka Nkolo.<verse eid="EPH 5:10"/></para>
  <para style="p">
    <verse number="11" style="v" sid="EPH 5:11"/>Bosanganaka te na misala ya molili, oyo ebotaka mbuma te, kasi bobimisaka yango na pwasa. <verse eid="EPH 5:11"/><verse number="12" style="v" sid="EPH 5:12"/>Pamba te makambo nyonso oyo esalemaka na nkuku ezalaka soni mpo na kolobela yango. <verse eid="EPH 5:12"/><verse number="13" style="v" sid="EPH 5:13"/>Nzokande nyonso oyo pole ebimisaka na pwasa emonana polele, <verse eid="EPH 5:13"/><verse number="14" style="v" sid="EPH 5:14"/>pamba te nyonso oyo ebimi na pwasa ekomaka pole. Yango wana baloba :</para>
  <para style="q1" vid="EPH 5:14">« Moto na pongi, lamuka,</para>
  <para style="q2" vid="EPH 5:14">bima kati na bakufi,</para>
  <para style="q2" vid="EPH 5:14">mpe Klisto akongengisa yo. »<verse eid="EPH 5:14"/></para>
  <para style="p">
    <verse number="15" style="v" sid="EPH 5:15"/>Boye, bosalaka penza keba na ndenge na bino ya kobika ; tika ete ezala te lokola bazoba, kasi lokola bato na bwanya. <verse eid="EPH 5:15"/><verse number="16" style="v" sid="EPH 5:16"/>Bosalelaka tango na bino na ndenge ya malamu, pamba te mikolo ezali mabe.<verse eid="EPH 5:16"/></para>
  <para style="s1">Bomoi na nzela ya Molimo</para>
  <para style="p">
    <verse number="17" style="v" sid="EPH 5:17"/>Yango wana, bozalaka bazoba te, kasi bososolaka oyo ebengami mokano ya Nkolo.<verse eid="EPH 5:17"/></para>
  <para style="p">
    <verse number="18" style="v" sid="EPH 5:18"/>Bolangwaka masanga te, pamba te ememaka na mobulu ; kasi botondisamaka na Molimo, <verse eid="EPH 5:18"/><verse number="19" style="v" sid="EPH 5:19"/>bolendisanaka na nzela ya banzembo ya masanzoli, banzembo ya lokumu, mpe na nzela ya banzembo oyo ewutaka na Molimo ; boyembelaka mpe bosanzolaka Nkolo wuta na mozindo ya mitema na bino ; <verse eid="EPH 5:19"/><verse number="20" style="v" sid="EPH 5:20"/>bozongisaka tango nyonso matondi epai ya Nzambe Tata mpo na makambo nyonso, na Kombo na Yesu-Klisto, Nkolo na biso ; <verse eid="EPH 5:20"/><verse number="21" style="v" sid="EPH 5:21"/>mpe lokola botosaka Klisto, botosanaka bamoko na bamosusu.<verse eid="EPH 5:21"/></para>
  <para style="p">
    <verse number="22" style="v" sid="EPH 5:22"/>Basi, botosaka mibali na bino ndenge botosaka Nkolo. <verse eid="EPH 5:22"/><verse number="23" style="v" sid="EPH 5:23"/>Pamba te mobali azali mokonzi ya mwasi, ndenge Klisto azali Mokonzi ya Lingomba oyo ezali nzoto na Ye, mpe Ye azali Mobikisi na yango. <verse eid="EPH 5:23"/><verse number="24" style="v" sid="EPH 5:24"/>Kasi lokola Lingomba etosaka Klisto, tika ete basi mpe batosaka mibali na bango na makambo nyonso.<verse eid="EPH 5:24"/></para>
  <para style="p">
    <verse number="25" style="v" sid="EPH 5:25"/>Mibali, bolingaka basi na bino ndenge Klisto alingaki Lingomba mpe amikabaki mpo na yango <verse eid="EPH 5:25"/><verse number="26" style="v" sid="EPH 5:26"/>mpo na kokomisa yango bule sima na Ye kopetola yango na mayi na nzela ya Liloba na Ye, <verse eid="EPH 5:26"/><verse number="27" style="v" sid="EPH 5:27"/>mpe mpo na kotalisa yango epai na Ye moko lokola Lingomba etonda na nkembo, ezanga litono to likwanza to mbeba, kasi lokola Lingomba ya bule mpe ezanga pamela.<verse eid="EPH 5:27"/></para>
  <para style="p">
    <verse number="28" style="v" sid="EPH 5:28"/>Ezali ndenge wana nde mibali basengeli kolinga basi na bango lokola banzoto na bango moko. Mobali oyo alingaka mwasi na ye amilingaka ye moko. <verse eid="EPH 5:28"/><verse number="29" style="v" sid="EPH 5:29"/>Pamba te moko te asila koyina nzoto na ye ; kasi aleisaka mpe abatelaka yango malamu, ndenge kaka Klisto asalaka mpo na Lingomba, <verse eid="EPH 5:29"/><verse number="30" style="v" sid="EPH 5:30"/>pamba te tozali biteni ya nzoto na Ye.<verse eid="EPH 5:30"/></para>
  <para style="p">
    <verse number="31" style="v" sid="EPH 5:31"/>Yango wana, mobali akotika tata na ye mpe mama na ye, mpe akosangana na mwasi na ye, bongo bango mibale bakokoma nzoto moko.<verse eid="EPH 5:31"/></para>
  <para style="p">
    <verse number="32" style="v" sid="EPH 5:32"/>Ezali wana na mabombami minene, kasi ngai nazali koloba na tina na Klisto mpe Lingomba. <verse eid="EPH 5:32"/><verse number="33" style="v" sid="EPH 5:33"/>Atako bongo, mobali nyonso kati na bino asengeli kolinga mwasi na ye ndenge amilingaka, mpe mwasi nyonso asengeli kotosa mobali na ye.<verse eid="EPH 5:33"/></para>
  <chapter eid="EPH 5"/>
  <chapter number="6" style="c" sid="EPH 6"/>
  <para style="s1">Baboti mpe bana</para>
  <para style="p">
    <verse number="1" style="v" sid="EPH 6:1"/>Bino bana, botosaka baboti na bino kati na Nkolo, pamba te yango nde ezali sembo. <verse eid="EPH 6:1"/><verse number="2" style="v" sid="EPH 6:2"/>Tala mobeko ya liboso oyo ekangani na elaka : Okopesaka tata mpe mama na yo lokumu <verse eid="EPH 6:2"/><verse number="3" style="v" sid="EPH 6:3"/>mpo ete ozala moto ya esengo mpe ozala na bomoi ya molayi kati na mokili.<verse eid="EPH 6:3"/></para>
  <para style="p">
    <verse number="4" style="v" sid="EPH 6:4"/>Bino batata, bopesaka bana na bino kanda te, kasi bobokolaka bango kati na mateya mpe makebisi ya Nkolo.<verse eid="EPH 6:4"/></para>
  <para style="s1">Bankolo mpe bawumbu</para>
  <para style="p">
    <verse number="5" style="v" sid="EPH 6:5"/>Bino bawumbu, botosaka bankolo na bino ya mokili, na limemia, na kobanga mpe na bosembo ya mitema, lokola nde bozali kotosa Klisto ; <verse eid="EPH 6:5"/><verse number="6" style="v" sid="EPH 6:6"/>na miso na bango kaka te, lokola nde bozali koluka kosepelisa bato, kasi lokola bawumbu ya Klisto, oyo bazali kosala mokano ya Nzambe wuta na mitema na bango. <verse eid="EPH 6:6"/><verse number="7" style="v" sid="EPH 6:7"/>Bosalaka na esengo lokola bawumbu ya Nkolo, kasi lokola bawumbu ya bato te, <verse eid="EPH 6:7"/><verse number="8" style="v" sid="EPH 6:8"/>pamba te boyebi malamu ete Nkolo akofuta moto nyonso mpo na bolamu nyonso oyo asalaka, azala mowumbu to monsomi.<verse eid="EPH 6:8"/></para>
  <para style="p">
    <verse number="9" style="v" sid="EPH 6:9"/>Bongo mpo na bino bankolo, bosalaka mpe ndenge wana epai ya bawumbu na bino. Bobangisaka bango te, lokola boyebi malamu ete Nkolo na bango, oyo azali kati na Likolo azali mpe Nkolo na bino mpe aponaka bilongi te.<verse eid="EPH 6:9"/></para>
  <para style="ms1">Etumba ya Molimo</para>
  <para style="s1">Bibundeli ya Nzambe</para>
  <para style="p">
    <verse number="10" style="v" sid="EPH 6:10"/>Mpo na kosukisa, bozalaka makasi kati na Nkolo mpe kati na nguya na Ye ya monene.<verse eid="EPH 6:10"/></para>
  <para style="p">
    <verse number="11" style="v" sid="EPH 6:11"/>Bolataka bibundeli nyonso ya Nzambe mpo ete bokoka kotelema ngwi liboso ya mayele mabe ya Satana. <verse eid="EPH 6:11"/><verse number="12" style="v" sid="EPH 6:12"/>Pamba te tobundisaka nzoto te mpe tobundisaka makila te, kasi tobundisaka nde banguya, bakonzi ya milimo ya Satana, bokonzi ya molili, banguya ya mokili ya molili mpe milimo mabe oyo ezali kati na mboka ya milimo.<verse eid="EPH 6:12"/></para>
  <para style="p">
    <verse number="13" style="v" sid="EPH 6:13"/>Yango wana, bolataka bibundeli nyonso ya Nzambe mpo ete bokoka kolonga na mokolo mabe ya Satana mpe kotelema ngwi kino na suka sima na bino kobunda. <verse eid="EPH 6:13"/><verse number="14" style="v" sid="EPH 6:14"/>Boye botelema ngwi, bolataka solo lokola mokaba na loketo, bosembo lokola ebombelo ya tolo, <verse eid="EPH 6:14"/><verse number="15" style="v" sid="EPH 6:15"/>molende ya kopanza Sango Malamu ya kimia lokola sapato na makolo na bino. <verse eid="EPH 6:15"/><verse number="16" style="v" sid="EPH 6:16"/>Na likolo na nyonso, bobakisaka kondima lokola nguba oyo bokoboma na yango moto ya makonga nyonso oyo Satana akobwakaka. <verse eid="EPH 6:16"/><verse number="17" style="v" sid="EPH 6:17"/>Bolataka lobiko lokola ekoti ya ebende, mpe bozwaka Liloba na Nzambe lokola mopanga ya Molimo.<verse eid="EPH 6:17"/></para>
  <para style="s1">Losambo</para>
  <para style="p">
    <verse number="18" style="v" sid="EPH 6:18"/>Mpe bosambelaka tango nyonso na bokambami ya Molimo, na nzela ya lolenge nyonso ya mabondeli mpe ya bisengeli. Mpo na yango, bosenzelaka mpe bomikabaka mobimba mpo na kobondelaka mpo na basantu nyonso. <verse eid="EPH 6:18"/><verse number="19" style="v" sid="EPH 6:19"/>Bobondelaka mpe mpo na ngai mpo ete, tango nyonso nakozala koteya, Nzambe apesa ngai maloba oyo nasengeli kotatola mpo na kosakola mabombami ya Sango Malamu, na kozanga bobangi. <verse eid="EPH 6:19"/><verse number="20" style="v" sid="EPH 6:20"/>Ezali mpo na Sango Malamu yango nde nazali motindami kati na minyololo. Boye, bobondelaka mpo ete natatolaka yango na kozanga bobangi, ndenge nasengeli penza kolobela yango.<verse eid="EPH 6:20"/></para>
  <para style="b"/>
  <para style="s1">Bambote</para>
  <para style="p">
    <verse number="21" style="v" sid="EPH 6:21"/>Tishike oyo, kati na Nkolo, azali ndeko molingami mpe mosali ya sembo, akoyebisa bino makambo nyonso, mpo ete bino mpe boyeba ndenge nini nazali mpe makambo nini nazali kosala.<verse eid="EPH 6:21"/></para>
  <para style="p">
    <verse number="22" style="v" sid="EPH 6:22"/>Ezali na tina yango nde nazali kotinda ye epai na bino, mpo ete apesa bino basango na tina na ngai mpe alendisa bino.<verse eid="EPH 6:22"/></para>
  <para style="b"/>
  <para style="p">
    <verse number="23" style="v" sid="EPH 6:23"/>Tika ete Nzambe Tata mpe Nkolo Yesu-Klisto bapesa na bandeko nyonso kimia, bolingo mpe kondima !<verse eid="EPH 6:23"/></para>
  <para style="b"/>
  <para style="p">
    <verse number="24" style="v" sid="EPH 6:24"/>Tika ete ngolu ezala na bato nyonso oyo balingaka Yesu-Klisto, Nkolo na biso, na bolingo oyo ekoki kobeba te !<verse eid="EPH 6:24"/></para>
  <chapter eid="EPH 6"/>
</usx>
