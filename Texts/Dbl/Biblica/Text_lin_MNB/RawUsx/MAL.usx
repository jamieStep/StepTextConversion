<?xml version="1.0" encoding="UTF-8"?>
<usx version="3.0">
  <book code="MAL" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Malashi</para>
  <para style="toc1">Malashi</para>
  <para style="toc2">Malashi</para>
  <para style="toc3">Mal</para>
  <para style="mt1">Malashi</para>
  <para style="im">Mosakoli Malashi amonani na esika mosusu te kati na Makomi. Kombo na ye elakisi na lokota ya Ebre : Momemi sango na ngai. Nzokande basalelaki mpe kombo yango na <char style="xt"><ref loc="MAL 3:1">3.1</ref></char> mpo na kolakisa momemi sango ya Yawe, oyo akobongisa nzela na Ye. Bazalaki mpe kobenga basakoli mpe Banganga-Nzambe « bamemi sango » ya Nzambe (<char style="xt"><ref loc="MAL 2:7">2.7</ref>; <ref loc="HAG 1:3">Aj 1.3</ref></char>). Yango wana bato mosusu balobaka ete « Malashi » ekokaki kozala kombo mosusu ya mosakoli, pamba te kombo na ye penza eyebanaki te.</para>
  <para style="ip">Malashi asalaki mosala na ye ya momemi sango ya Yawe kati na bato ya Yuda, sima na bozongi longwa na bowumbu, sima na kotongama ya mibale ya Tempelo mpe sima na bozongeli makambo oyo esalemaka kati na losambo, na tango ya bokonzi ya Persi (<char style="xt"><ref loc="MAL 1:7-8">1.7-8</ref>, <ref loc="MAL 1:12-14">12-14</ref>; <ref loc="MAL 3:10">3.10</ref></char>). Makambo mosusu oyo buku ebimisi ekokani na oyo ya tango ya Esidrasi mpe ya Neyemi : mabala elongo na bapagano, mpe biteni ya zomi oyo ezalaki kofutama te.</para>
  <para style="ip">Esidrasi mpe Neyemi bazwaki mikano mpo ete makambo wana oyo ezalaki kopesa kokoso ezala lisusu te (<char style="xt"><ref loc="EZR 10:3">Esd 10.3</ref>; <ref loc="NEH 13:23-27">Ne 13.23-27</ref>; <ref loc="NEH 13:1-3">13.1-3</ref></char>) ; kasi Malashi alandaki yango te. Kolanda bato mosusu, Malashi apesaki masakoli na ye liboso ete Esidrasi abanda mosala, tango akomaki na Yelusalemi na mobu 458, liboso ete Yesu-Klisto abotama. Kasi bamosusu balobaka ete mosakoli Malashi asalaki mosala na ye wana Neyemi azalaki te na Yelusalemi, na mobu 433 mpe 432 (<char style="xt"><ref loc="NEH 5:14">Ne 5.14</ref>; <ref loc="NEH 13:6">13.6</ref></char>), to na tango ayaki na mbala ya mibale na Yuda.</para>
  <para style="ip">Lokola bato bamonaki te kokokisama ya bilaka ya Nzambe, mitema na bango ekabwanaki na Yawe. Bato ya Yuda bazalaki kosepela na eyamba ya likolo-likolo, ezanga bikateli mpe boyebi ya solo ya Nzambe na bomoi. Bazalaki kokima kotosa bikateli ya Mibeko ya Moyize oyo ezalaki kosenga motuya koleka (<char style="xt"><ref loc="MAL 3:7-10">3.7-10</ref></char>) mpe komikaba mobimba epai na Yawe. Mosakoli alobelaki polele bizaleli mabe wana na nzela ya masakoli motoba : moko na moko ebandaki na kolobela bosolo na tina na Yawe mpe ekobaki na maloba makasi lokola kati na lisolo ya bato mibale, na lolenge ya mituna mpe biyano, kati ya mosakoli mpe bato.</para>
  <para style="ip">Malashi azali kosakola boyei ya Momemi sango ya Yawe (<char style="xt"><ref loc="MAL 3:1">3.1</ref></char>), Eliya ya sika (<char style="xt"><ref loc="MAL 3:23-24">3.23-24</ref></char>) oyo akoya liboso ete Nkolo Ye moko aya, Ye Momemi sango ya Boyokani oyo ezalaki kozelama makasi (<char style="xt"><ref loc="MAL 3:1">3.1</ref></char>). Kasi atako bongo, bato oyo bawutaki na bowumbu bamibongisaki nanu te : Eliya ya sika asengeli kobongisa mitema ya bato mpo na Yawe (<char style="xt"><ref loc="MAL 3:23-24">3.23-24</ref></char>). Yesu, Momemi sango ya Boyokani ya sika, akozwa Yoane Mobatisi lokola Eliya ya sika (<char style="xt"><ref loc="MAT 11:10">Mat 11.10</ref>; <ref loc="MAT 17:10-13">17.10-13</ref>; <ref loc="LUK 1:17">Lk 1.17</ref></char>) oyo buku ya suka ya basakoli ya Boyokani ya kala elobelaki.</para>
  <para style="ie"/>
  <chapter number="1" style="c" sid="MAL 1"/>
  <para style="s1">Koponama ya Isalaele</para>
  <para style="p">
    <verse number="1" style="v" sid="MAL 1:1"/>Liloba na Yawe. Liloba na Yawe epai ya Isalaele na nzela ya mosakoli Malashi.<verse eid="MAL 1:1"/></para>
  <para style="q1">
    <verse number="2" style="v" sid="MAL 1:2"/>« Ngai, nalingaki bino, »</para>
  <para style="q2" vid="MAL 1:2">elobi Yawe,</para>
  <para style="q2" vid="MAL 1:2">« kasi bino bozali kotuna Ngai :</para>
  <para style="q1" vid="MAL 1:2">‹ Eloko nini ezali kolakisa ete olingaki biso ? ›</para>
  <para style="q2" vid="MAL 1:2">Boni, Ezawu azalaki ndeko ya Jakobi te ? »</para>
  <para style="q2" vid="MAL 1:2">elobi Yawe,</para>
  <para style="q2" vid="MAL 1:2">« Nzokande, nalingaki Jakobi,<verse eid="MAL 1:2"/></para>
  <para style="q1">
    <verse number="3" style="v" sid="MAL 1:3"/>kasi nayinaki Ezawu ;</para>
  <para style="q2" vid="MAL 1:3">bongo nabongolaki bangomba na ye esobe</para>
  <para style="q2" vid="MAL 1:3">mpe nakabaki libula na ye epai ya bambwa ya zamba. »<verse eid="MAL 1:3"/></para>
  <para style="q1">
    <verse number="4" style="v" sid="MAL 1:4"/>Edomi akoki koloba :</para>
  <para style="q2" vid="MAL 1:4">« Ata babebisi mokili na biso,</para>
  <para style="q1" vid="MAL 1:4">tokotonga yango kaka lisusu ! »</para>
  <para style="q2" vid="MAL 1:4">Kasi tala makambo oyo Yawe, Mokonzi ya mampinga, alobi :</para>
  <para style="q1" vid="MAL 1:4">« Solo, bakotonga na bango yango,</para>
  <para style="q2" vid="MAL 1:4">kasi Ngai nakobuka yango !</para>
  <para style="q1" vid="MAL 1:4">Bakobenga mokili yango :</para>
  <para style="q2" vid="MAL 1:4">‹ Mokili ya makambo mabe,</para>
  <para style="q2" vid="MAL 1:4">bato oyo bazali tango nyonso na se ya kanda ya Yawe. ›<verse eid="MAL 1:4"/></para>
  <para style="q1">
    <verse number="5" style="v" sid="MAL 1:5"/>Bokomona yango na miso na bino moko</para>
  <para style="q2" vid="MAL 1:5">mpe bokoloba : ‹ Yawe azali Monene</para>
  <para style="q2" vid="MAL 1:5">koleka ata bandelo ya etando ya Isalaele. ›<verse eid="MAL 1:5"/></para>
  <para style="s1">Mbeka oyo esengeli</para>
  <para style="p">
    <verse number="6" style="v" sid="MAL 1:6"/>Mwana mobali apesaka tata na ye lokumu, mpe mowumbu apesaka nkolo na ye lokumu. Soki Ngai nazali Tata, wapi lokumu oyo esengeli na Ngai ? Soki nazali Nkolo, wapi lokumu na Ngai ? » elobi Yawe, Mokonzi ya mampinga.</para>
  <para style="p" vid="MAL 1:6">« Ezali bino Banganga-Nzambe nde bozali kosambwisa Kombo na Ngai, kasi bozali mpe kotuna : ‹ Eloko nini ezali kolakisa ete tozali kosambwisa Kombo na Yo ? ›<verse eid="MAL 1:6"/></para>
  <para style="p">
    <verse number="7" style="v" sid="MAL 1:7"/>Bozali kotia bilei ya mbindo na etumbelo na Ngai, kasi bozali mpe kotuna : ‹ Eloko nini ezali kolakisa ete tokomisi etumbelo na Yo mbindo ? ›</para>
  <para style="p" vid="MAL 1:7">Ezali tango bolobaka : ‹ Mesa ya Yawe ezali na tina te. › <verse eid="MAL 1:7"/><verse number="8" style="v" sid="MAL 1:8"/>Ezali tango bobonzaka lokola mbeka nyama oyo ekufa miso ; boni, yango ezali mabe te ? Bomeka nanu kopesa yango epai ya moyangeli na bino ; boni, akosepela na bino ? Akondima bino solo ? » elobi Yawe, Mokonzi ya mampinga.<verse eid="MAL 1:8"/></para>
  <para style="p">
    <verse number="9" style="v" sid="MAL 1:9"/>« Sik’oyo, bozali mpe kobondela Nzambe ete asalela bino ngolu na makabo ya lolenge oyo na maboko ! Boni, andima bino solo ? » elobi Yawe, Mokonzi ya mampinga.<verse eid="MAL 1:9"/></para>
  <para style="p">
    <verse number="10" style="v" sid="MAL 1:10"/>« Nani kati na bino akoki kozwa mokano ya kokanga bikuke ya Tempelo mpo ete bopelisa moto na pamba te na etumbelo na Ngai ? Nasepeli na bino ata moke te, » elobi Yawe, Mokonzi ya mampinga ; « mpe nakoyamba te makabo oyo ewuti na maboko na bino.<verse eid="MAL 1:10"/></para>
  <para style="p">
    <verse number="11" style="v" sid="MAL 1:11"/>Kombo na Ngai ekozala monene kati na bikolo, longwa na ebimelo kino na elalelo ya moyi ; bakobonza na bisika nyonso malasi ya ansa lokola mbeka mpo na Kombo na Ngai mpe makabo ya peto, pamba te Kombo na Ngai ekozala monene kati na bikolo, » elobi Yawe, Mokonzi ya mampinga.<verse eid="MAL 1:11"/></para>
  <para style="p">
    <verse number="12" style="v" sid="MAL 1:12"/>« Kasi bino, bozali kosambwisa yango tango bozali koloba ete mesa ya Nkolo ezali na tina te mpe biloko na yango ezali mbindo. <verse eid="MAL 1:12"/><verse number="13" style="v" sid="MAL 1:13"/>Bozali koloba lisusu : ‹ Mokumba nini lisusu oyo ! › Bozali mpe kotiola Ngai lisusu, » elobi Yawe, Mokonzi ya mampinga. « Tango bozali komema bibwele oyo ezoka, oyo etambolaka tengu-tengu to oyo ezali na bokono, mpe bozali kobonza yango lokola mbeka, boni, nandima yango na maboko na bino ? » elobi Yawe.<verse eid="MAL 1:13"/></para>
  <para style="p">
    <verse number="14" style="v" sid="MAL 1:14"/>« Tika ete alakelama mabe, ye oyo azali na ebwele ya kitoko kati na etonga na ye, mpe alapi ndayi ete akobonza yango epai na Yawe, kasi abonzi ebwele oyo ebela ! Pamba te Ngai, nazali Mokonzi Monene, » elobi Yawe, Mokonzi ya mampinga, mpe bikolo nyonso esengeli kobanga Kombo na Ngai.<verse eid="MAL 1:14"/></para>
  <chapter eid="MAL 1"/>
  <chapter number="2" style="c" sid="MAL 2"/>
  <para style="s1">Likebisi epai ya Banganga-Nzambe</para>
  <para style="p">
    <verse number="1" style="v" sid="MAL 2:1"/>« Sik’oyo, bino Banganga-Nzambe, likebisi oyo epesami epai na bino : <verse eid="MAL 2:1"/><verse number="2" style="v" sid="MAL 2:2"/>Soki boyoki te, soki boboyi kozwa mokano ya kopesa Kombo na Ngai lokumu, » elobi Yawe, Mokonzi ya mampinga, « nakotindela bino elakeli mabe mpe nakolakela lipamboli na bino mabe. Solo, nasili kolakela yango mabe, pamba te bozwaki mokano te ya kopesa Kombo na Ngai lokumu.<verse eid="MAL 2:2"/></para>
  <para style="p">
    <verse number="3" style="v" sid="MAL 2:3"/>Likolo na bino, nakopamela bakitani na bino, nakobwakela bino basalite ya banyama na bino na bilongi, salite ya banyama oyo bobonzaka na mikolo ya bafeti na bino, mpe bakomema bino nzela moko na basalite yango. <verse eid="MAL 2:3"/><verse number="4" style="v" sid="MAL 2:4"/>Bokoyeba solo ete napesi bino likebisi oyo mpo ete boyokani na Ngai elongo na Levi esuka te, » elobi Yawe, Mokonzi ya mampinga. <verse eid="MAL 2:4"/><verse number="5" style="v" sid="MAL 2:5"/>« Boyokani na Ngai elongo na ye ezali boyokani ya bomoi mpe ya kimia, mpe nakopesa ye yango mpo ete atosa Ngai. Atosaki Ngai solo mpe azalaki kolenga liboso ya Kombo na Ngai. <verse eid="MAL 2:5"/><verse number="6" style="v" sid="MAL 2:6"/>Monoko na ye ezalaki kobimisa malakisi ya solo ; lokuta etikalaki komonana na bibebu na ye te. Azalaki kotambola elongo na Ngai na kimia mpe na alima. Na nzela na ye, bato ebele batikaki kotambola na nzela ya masumu. <verse eid="MAL 2:6"/><verse number="7" style="v" sid="MAL 2:7"/>Pamba te bibebu ya Nganga-Nzambe esengeli kobatela boyebi, mpe bato basengeli kozwa boyebi na monoko na ye mpo ete azali ntoma ya Yawe, Mokonzi ya mampinga. <verse eid="MAL 2:7"/><verse number="8" style="v" sid="MAL 2:8"/>Kasi bino, bopengwi na nzela mpe bobetisi bato ebele mabaku na malakisi na bino ; bobebisi boyokani elongo na Balevi, » elobi Yawe, Mokonzi ya mampinga. <verse eid="MAL 2:8"/><verse number="9" style="v" sid="MAL 2:9"/>« Boye, nasalaki ete botiolama mpe bosambwa liboso ya bato nyonso, pamba te bolandaki banzela na Ngai te, kasi bozalaki kopona bilongi na makambo oyo etali mibeko. »<verse eid="MAL 2:9"/></para>
  <para style="s1">Mabala elongo na bapaya</para>
  <para style="p">
    <verse number="10" style="v" sid="MAL 2:10"/>Boni, biso nyonso tozali bana ya tata moko te ? Boni, tokelama na Nzambe moko te ? Bongo mpo na nini tozali kobebisa boyokani ya batata na biso na ndenge tozali kosalana mabe biso na biso ? <verse eid="MAL 2:10"/><verse number="11" style="v" sid="MAL 2:11"/>Bato ya Yuda batamboli na boyengebene te, bakotisi likambo ya nkele kati na Isalaele mpe na Yelusalemi, pamba te bato ya Yuda babebisi bosantu ya Esika ya bule ya Yawe, Esika ya bule oyo Yawe alingaka makasi : babali basi oyo basambelaka nzambe mopaya. <verse eid="MAL 2:11"/><verse number="12" style="v" sid="MAL 2:12"/>Mpo na mobali nyonso oyo akosala bongo, azala nani, tika ete Yawe alongola ye na bandako ya kapo ya Jakobi, ata amemi makabo epai na Yawe, Mokonzi ya mampinga.<verse eid="MAL 2:12"/></para>
  <para style="s1">Koboma libala</para>
  <para style="p">
    <verse number="13" style="v" sid="MAL 2:13"/>Tala makambo mosusu oyo bosalaka : bozali kotondisa etumbelo ya Yawe na mayi ya miso, bozali kolelalela mpo ete Yawe azali kotala lisusu makabo na bino te mpe aboyi koyamba yango na maboko na bino. <verse eid="MAL 2:13"/><verse number="14" style="v" sid="MAL 2:14"/>Bozali kotuna : « Mpo na nini boye ? » Ezali mpo ete Yawe azali Motatoli kati na yo mpe mwasi na yo ya bolenge, kasi yo okosaki ye. Nzokande, azali mwasi oyo okangani na ye na nzela ya boyokani.<verse eid="MAL 2:14"/></para>
  <para style="p">
    <verse number="15" style="v" sid="MAL 2:15"/>Boni, Yawe akomisaki bango te moto moko ? Bazali ya Yawe na mosuni mpe na molimo. Moto yango alukaka nini ? Alukaka bana kowuta epai na Nzambe. Boye, bosala keba mpo na bomoi na bino. Tika ete moto moko te akosa mwasi na ye ya bolenge !<verse eid="MAL 2:15"/></para>
  <para style="p">
    <verse number="16" style="v" sid="MAL 2:16"/>Pamba te Yawe, Nzambe ya Isalaele, alobi : « Nayinaka likambo ya koboma libala ; ekokani na moto oyo elamba na ye ezwi makila tango abomi moto, » elobi Yawe, Mokonzi ya mampinga. Yango wana, bosala keba mpo na bomoi na bino mpe botikala sembo.<verse eid="MAL 2:16"/></para>
  <para style="s1">Mokolo ya kosambisama</para>
  <para style="p">
    <verse number="17" style="v" sid="MAL 2:17"/>Bolembisi Yawe na maloba na bino mpe bozali lisusu kotuna : « Tolembisi Yo na likambo nini ? »</para>
  <para style="p" vid="MAL 2:17">Ezali tango bozali koloba : « Moto oyo asalaka mabe azali malamu na miso ya Yawe, mpe Yawe asepelaka na ye » to mpe « Wapi Nzambe ya bosembo ? »<verse eid="MAL 2:17"/></para>
  <chapter eid="MAL 2"/>
  <chapter number="3" style="c" sid="MAL 3"/>
  <para style="p">
    <verse number="1" style="v" sid="MAL 3:1"/>« Nakotinda ntoma na Ngai ; ye nde akoya liboso mpo na kobongisela Ngai nzela. Boye Yawe oyo bozali kozela akoya na pwasa kati na Tempelo na Ye ; ntoma ya boyokani oyo bolingi akoya, » elobi Yawe, Mokonzi ya mampinga.<verse eid="MAL 3:1"/></para>
  <para style="p">
    <verse number="2" style="v" sid="MAL 3:2"/>Kasi nani akobika na mokolo oyo akoya ? Nani akotelema na mokolo oyo akomonana ? Pamba te azali lokola moto ya monyangwisi bibende na moto, lokola sabuni oyo etelisaka bilamba. <verse eid="MAL 3:2"/><verse number="3" style="v" sid="MAL 3:3"/>Akovanda lokola monyangwisi bibende mpe mopetoli palata na moto. Akopetola bana mibali ya Levi mpe akolekisa bango na moto ndenge bapetolaka wolo mpe palata, mpe bakokoma mpo na Yawe bato oyo bamemelaka Ye makabo kolanda ndenge esengeli kozala. <verse eid="MAL 3:3"/><verse number="4" style="v" sid="MAL 3:4"/>Bongo makabo ya Yuda mpe ya Yelusalemi ekosepelisa Yawe, ndenge ezalaki na tango ya kala.<verse eid="MAL 3:4"/></para>
  <para style="p">
    <verse number="5" style="v" sid="MAL 3:5"/>« Nakopusana pene na bino mpo na kosambisama, nakosala na lombangu mpo na kofunda bato ya maji, ya ekobo, bato oyo balapaka ndayi ya lokuta, bato oyo banyokolaka basali na bango, basi bakufisa mibali mpe bana bitike, oyo banyokolaka bapaya mpe batosaka Ngai te, » elobi Yawe, Mokonzi ya mampinga.<verse eid="MAL 3:5"/></para>
  <para style="s1">Kobengama mpo na kobongola mitema</para>
  <para style="p">
    <verse number="6" style="v" sid="MAL 3:6"/>« Ngai Yawe, nabongwanaka te. Mpo na yango, bino bana mibali ya Jakobi, bozali kaka. <verse eid="MAL 3:6"/><verse number="7" style="v" sid="MAL 3:7"/>Wuta na tango ya bakoko na bino, bozalaki kaka kobuka mibeko na Ngai mpe bozalaki kotosa Ngai te. Bozonga epai na Ngai, mpe Ngai nakozonga epai na bino, » elobi Yawe, Mokonzi ya mampinga.</para>
  <para style="p" vid="MAL 3:7">« Kasi bozali komituna : ‹ Tokozonga ndenge nini ? ›<verse eid="MAL 3:7"/></para>
  <para style="p">
    <verse number="8" style="v" sid="MAL 3:8"/>Boni, moto akoki solo kokosa Nzambe ? Nzokande bino, bozali kokosa Ngai. Kasi bozali koloba : ‹ Tokosi Yo na likambo nini ? ›</para>
  <para style="p" vid="MAL 3:8">Bokosi Ngai na eteni na bino ya zomi mpe na makabo. <verse eid="MAL 3:8"/><verse number="9" style="v" sid="MAL 3:9"/>Bozali na se ya elakeli mabe, pamba te bino nyonso, ekolo oyo mobimba, bozali kokosa Ngai. <verse eid="MAL 3:9"/><verse number="10" style="v" sid="MAL 3:10"/>Boye, bomema biteni na bino nyonso ya zomi, na mobimba na yango, na ebombelo bomengo ya Tempelo mpo ete bilei ezanga te kati na Ndako na Ngai. Na bongo, bomeka Ngai, » elobi Yawe, Mokonzi ya mampinga, « mpo na kotala soki nakofungolela bino te maninisa ya Lola mpe soki nakosopela bino te lipamboli na Ngai, na bofuluki oyo ezanga ndelo. <verse eid="MAL 3:10"/><verse number="11" style="v" sid="MAL 3:11"/>Nakopekisa banyama mike-mike kolia bambuma ya bilanga na bino, bongo bilanga na bino ya vino ekotikala kozanga bambuma te, » elobi Yawe, Mokonzi ya mampinga. <verse eid="MAL 3:11"/><verse number="12" style="v" sid="MAL 3:12"/>« Bato ya bikolo nyonso bakoloba ete bozali bato ya esengo, pamba te mokili na bino ekozala mokili ya malamu mpo na kovanda, » elobi Yawe, Mokonzi ya mampinga.<verse eid="MAL 3:12"/></para>
  <para style="p">
    <verse number="13" style="v" sid="MAL 3:13"/>Yawe alobi : « Bozali koloba makambo mabe mpo na kotelemela Ngai.</para>
  <para style="pi1" vid="MAL 3:13">Kasi bozali kotuna : ‹ Maloba nini ya mabe tolobi mpo na kotelemela Yo ? ›<verse eid="MAL 3:13"/></para>
  <para style="p">
    <verse number="14" style="v" sid="MAL 3:14"/>Bozali lisusu koloba : ‹ Kosalela Nzambe ezali na tina te. Litomba nini penza ezali na kotosa mibeko na Ye mpe na komiboya liboso ya Yawe, Mokonzi ya mampinga ? <verse eid="MAL 3:14"/><verse number="15" style="v" sid="MAL 3:15"/>Tosengeli sik’oyo komona bato ya lofundu lokola bato ya esengo, bato mabe bazali kokende liboso. Atako bazali kobeta tembe na Nzambe, kasi bazali kaka kolonga. › »<verse eid="MAL 3:15"/></para>
  <para style="p">
    <verse number="16" style="v" sid="MAL 3:16"/>Ndenge wana nde bato oyo batosaka Yawe bazalaki kosolola bango na bango, kasi Yawe ayokaki masolo na bango. Boye buku moko ya ekaniseli ekomamaki liboso ya Yawe mpo na bato oyo batosaka Yawe mpe bapesaka Kombo na Ye lokumu.<verse eid="MAL 3:16"/></para>
  <para style="p">
    <verse number="17" style="v" sid="MAL 3:17"/>« Na mokolo oyo nakomonisa nguya na Ngai, bakokoma bato na Ngai, bomengo na Ngai ya talo. Nakobatela bango ndenge tata abatelaka mwana oyo asalelaka ye, » elobi Yawe, Mokonzi ya mampinga. <verse eid="MAL 3:17"/><verse number="18" style="v" sid="MAL 3:18"/>« Bongo bokomona lisusu bokeseni kati na moto ya sembo mpe moto mabe, kati na moto oyo asalelaka Nzambe mpe moto oyo asalelaka Ye te. <verse eid="MAL 3:18"/><verse number="19" style="v" sid="MAL 3:19"/>Pamba te mokolo yango ezali koya ; ekozala moto makasi lokola fulu ya moto. Bato nyonso ya lofundu mpe bato nyonso oyo basalaka mabe bakokoma lokola matiti ya kokawuka. Mokolo yango ekozikisa bango, » elobi Yawe, Mokonzi ya mampinga. « Ekotikala ata mosisa to etape te.<verse eid="MAL 3:19"/></para>
  <para style="p">
    <verse number="20" style="v" sid="MAL 3:20"/>Kasi mpo na bino oyo botosaka Kombo na Ngai, moyi ya bosembo ekobima mpe ekomemela bino lobiko. Boye, bokobina mpe bokopumbwa na esengo lokola bana ngombe ya mibali kati na lopango. <verse eid="MAL 3:20"/><verse number="21" style="v" sid="MAL 3:21"/>Bokonyata bato mabe, pamba te bakokoma lokola putulu na se ya matambe na bino, na mokolo oyo nazali kobongisa, » elobi Yawe, Mokonzi ya mampinga.<verse eid="MAL 3:21"/></para>
  <para style="p">
    <verse number="22" style="v" sid="MAL 3:22"/>« Bokanisa Mobeko, malako mpe mitindo oyo napesaki epai ya Moyize, mosali na Ngai, na ngomba Orebi, mpo na Isalaele mobimba. <verse eid="MAL 3:22"/><verse number="23" style="v" sid="MAL 3:23"/>Liboso ete mokolo ya Yawe eya, mokolo monene mpe ya somo, nakotindela bino mosakoli Eliya. <verse eid="MAL 3:23"/><verse number="24" style="v" sid="MAL 3:24"/>Akozongisa mitema ya batata epai ya bana, mpe mitema ya bana epai ya batata, soki te nakoya kobebisa mokili na nzela ya bilakeli mabe. »<verse eid="MAL 3:24"/></para>
  <chapter eid="MAL 3"/>
</usx>
