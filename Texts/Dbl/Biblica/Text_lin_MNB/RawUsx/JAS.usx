<?xml version="1.0" encoding="UTF-8"?>
<usx version="3.0">
  <book code="JAS" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Jake</para>
  <para style="toc1">Mokanda ya Jake</para>
  <para style="toc2">Jake</para>
  <para style="toc3">Ja</para>
  <para style="mt2">Mokanda ya</para>
  <para style="mt1">Jake</para>
  <para style="im">Mokanda oyo ezali ya Jake, mosali na Nzambe mpe ya Nkolo Yesu-Klisto. Lokola ndeko ya Yesu (<char style="xt"><ref loc="MAT 13:55">Mat 13.55</ref></char>), azalaki na motuya makasi mpo na Lingomba ya Yelusalemi (<char style="xt"><ref loc="GAL 2:9">Gal 2.9</ref></char> mpe <char style="xt"><ref loc="ACT 15:13-21">Mis 15.13-21</ref></char>) epai wapi amipesaki na mosala ya koteya Liloba na Nzambe epai ya Bayuda. Bokonzi na ye, oyo lisanga ya Bayuda oyo bakomaki Baklisto endimaki te, ezali penza kotalisa motuya ya mokanda. Solo, Jake azali penza Moyuda, azali kobenga Ndako ya Nzambe « ndako ya mayangani. » Alobeli lisusu ndakisa ya Yobo, ya Abrayami, ya Raabi mpe atangi mbala ebele Boyokani ya kala.</para>
  <para style="ip">Jake azali koloba na mabota zomi na mibale ya bato ya Nzambe, oyo epanzana bipai nyonso : mabota zomi na mibale ya Isalaele ezali bato ya Nzambe ya Boyokani ya kala ; elakisi lisusu Baklisto nyonso.</para>
  <para style="ip">Mokanda ya Jake ezali na biteni minene misato :</para>
  <para style="ili1">ebandeli (<char style="xt"><ref loc="JAS 1:2-12">1.2-11 mpe 1.12-27</ref></char>),</para>
  <para style="ili1">kati ya mokanda (<char style="xt"><ref loc="JAS 2:1-5:6">2.1–5.6</ref></char>)</para>
  <para style="ili1">mpe suka ya mokanda (<char style="xt"><ref loc="JAS 5:7-20">5.7-20</ref></char>).</para>
  <para style="ip">Kati na eteni moko na moko, Jake azali kolobela makambo minene misato :</para>
  <para style="ili1">minyoko, komekama mpe mpiko ;</para>
  <para style="ili1">bwanya, mabondeli mpe lolemo ;</para>
  <para style="ili1">bazwi, babola mpe lisanga.</para>
  <para style="ip">Mokanda ekosuka na kotalisa tina ya maloba ya moto : maloba lokola libondeli ezali na nguya makasi, mpe maloba lokola mateya ezongisaka mopengwi na nzela ya solo (<char style="xt"><ref loc="JAS 5:12-19">5.12-19</ref></char>).</para>
  <para style="ip">Mokanda oyo ezali na litomba monene, pamba te ezali kosunga na bomoi ya mokolo na mokolo kati na bato mpe ezali kozongisa na makanisi ya bato, mobeko ya kotia na misala Liloba na Nzambe.</para>
  <para style="ie"/>
  <chapter number="1" style="c" sid="JAS 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="JAS 1:1"/>Ngai Jake, mosali na Nzambe mpe na Nkolo Yesu-Klisto ;</para>
  <para style="b" vid="JAS 1:1"/>
  <para style="mi" vid="JAS 1:1">Epai ya mabota zomi na mibale oyo epalangana kati na biloko :</para>
  <para style="b" vid="JAS 1:1"/>
  <para style="m" vid="JAS 1:1">Napesi bino mbote.<verse eid="JAS 1:1"/></para>
  <para style="b"/>
  <para style="s1">Komekama mpe kokanga motema</para>
  <para style="p">
    <verse number="2" style="v" sid="JAS 1:2"/>Bandeko na ngai, bomona lokola likambo ya esengo, lolenge nyonso ya komekama oyo bozali kokutana na yango. <verse eid="JAS 1:2"/><verse number="3" style="v" sid="JAS 1:3"/>Pamba te boyebi malamu ete komekama ya kondima na bino ebotaka kokanga motema. <verse eid="JAS 1:3"/><verse number="4" style="v" sid="JAS 1:4"/>Nzokande kokanga motema na bino esengeli te kosuka na nzela mpo ete bokoma bato bakemba mpe bakoka kati na kondima, bato oyo bazangi pamela.<verse eid="JAS 1:4"/></para>
  <para style="s1">Libondeli ya kondima</para>
  <para style="p">
    <verse number="5" style="v" sid="JAS 1:5"/>Soki moko kati na bino azangi bwanya, tika ete asenga yango epai ya Nzambe oyo akopesa ye yango ; pamba te Nzambe apesaka moto nyonso na motema malamu mpe na kopamela te. <verse eid="JAS 1:5"/><verse number="6" style="v" sid="JAS 1:6"/>Kasi asengeli kosenga na kondima, na kotia tembe te ; pamba te moto oyo atiaka tembe azali lokola mbonge ya ebale oyo mopepe ezali koningisa mpe kobwaka epai na epai. <verse eid="JAS 1:6"/><verse number="7" style="v" sid="JAS 1:7"/>Moto ya ndenge wana atia motema te ete akoki kozwa eloko kowuta na Nkolo : <verse eid="JAS 1:7"/><verse number="8" style="v" sid="JAS 1:8"/>azali moto ya mitema mibale, moto oyo akangamaka na likanisi moko te na nyonso oyo asalaka.<verse eid="JAS 1:8"/></para>
  <para style="s1">Babola mpe bazwi</para>
  <para style="p">
    <verse number="9" style="v" sid="JAS 1:9"/>Tika ete ndeko oyo akelela asepela mpo ete Nzambe akotombola ye, <verse eid="JAS 1:9"/><verse number="10" style="v" sid="JAS 1:10"/>mpe oyo azali mozwi asepela mpo ete Nzambe akokitisa ye ; pamba te mozwi akoleka lokola fololo ya elanga. <verse eid="JAS 1:10"/><verse number="11" style="v" sid="JAS 1:11"/>Ndenge fololo ekawukaka, ekweyaka mpe ebungisaka kitoko na yango na tango ya moyi makasi, ndenge wana mpe mozwi akolimwa kati na misala na ye nyonso.<verse eid="JAS 1:11"/></para>
  <para style="s1">Komekama mpe baposa ya nzoto</para>
  <para style="p">
    <verse number="12" style="v" sid="JAS 1:12"/>Esengo na moto oyo akangaka motema na tango ya komekama ! Pamba te sima na ye kolonga komekama, akozwa motole ya bomoi, oyo Nzambe alakaki na bato oyo balingaka Ye. <verse eid="JAS 1:12"/><verse number="13" style="v" sid="JAS 1:13"/>Tika ete moto moko te, liboso ya komekama, aloba : « Nzambe nde azali kotindika ngai na kosala mabe. » Pamba te mabe ekoki te kotindika Nzambe na mabe, mpe Nzambe atindikaka moto moko te na kosala mabe. <verse eid="JAS 1:13"/><verse number="14" style="v" sid="JAS 1:14"/>Kasi moto nyonso atindikamaka na mabe soki abendami mpe akangami na motambo ya baposa mabe ya nzoto na ye moko. <verse eid="JAS 1:14"/><verse number="15" style="v" sid="JAS 1:15"/>Bongo soki baposa mabe yango ekoli kati na moto, ebotaka lisumu ; mpe lisumu ememaka na kufa.<verse eid="JAS 1:15"/></para>
  <para style="p">
    <verse number="16" style="v" sid="JAS 1:16"/>Bandeko balingami, bomikosa te : <verse eid="JAS 1:16"/><verse number="17" style="v" sid="JAS 1:17"/>bolamu nyonso mpe likabo nyonso ya kitoko ewutaka kaka na Likolo, epai ya Tata ya pole, oyo, kati na Ye, molili ezalaka te, mpe abongwanaka te. <verse eid="JAS 1:17"/><verse number="18" style="v" sid="JAS 1:18"/>Akomisaki biso bana na Ye na nzela ya Liloba ya bosolo, na mokano na Ye moko, mpo ete tozwa esika ya liboso kati na bikelamu na Ye nyonso.<verse eid="JAS 1:18"/></para>
  <para style="s1">Koyoka mpe kotosa Liloba na Nzambe</para>
  <para style="p">
    <verse number="19" style="v" sid="JAS 1:19"/>Bandeko balingami, bosimba likambo oyo : tika ete moto nyonso awelelaka koyoka, kasi awelelaka te koloba mpe kosilika ; <verse eid="JAS 1:19"/><verse number="20" style="v" sid="JAS 1:20"/>pamba te kanda ya moto ekokisaka te makambo ya sembo na miso ya Nzambe. <verse eid="JAS 1:20"/><verse number="21" style="v" sid="JAS 1:21"/>Yango wana, bobwaka makambo nyonso ya bosoto mpe misala nyonso ya mabe, bondima na komikitisa Liloba oyo elonamaki kati na mitema na bino, pamba te ezali na nguya ya kobikisa bino.<verse eid="JAS 1:21"/></para>
  <para style="p">
    <verse number="22" style="v" sid="JAS 1:22"/>Botiaka na misala Liloba na Nzambe ; kasi bosukaka kaka te na koyoka yango, soki te bokomikosa bino moko na pamba. <verse eid="JAS 1:22"/><verse number="23" style="v" sid="JAS 1:23"/>Moto oyo ayokaka Liloba kasi atiaka yango te na misala, akokani na moto oyo amitali na talatala <verse eid="JAS 1:23"/><verse number="24" style="v" sid="JAS 1:24"/>mpe, sima na ye komitala, akei mpe, kaka na tango yango, abosani ndenge azali. <verse eid="JAS 1:24"/><verse number="25" style="v" sid="JAS 1:25"/>Nzokande moto oyo amipesaka na koyekola mobeko oyo ekoka na nyonso mpe epesaka bonsomi, bongo atosaka yango tango nyonso, asukaka kaka na koyoka te, kasi atiaka na misala : moto yango akozala moto ya esengo na nyonso oyo akosala.<verse eid="JAS 1:25"/></para>
  <para style="p">
    <verse number="26" style="v" sid="JAS 1:26"/>Moto oyo akanisaka ete asambelaka Nzambe, kasi ayebaka te kobatela lolemo na ye, azali komikosa ye moko, mpe kosambela na ye ezali na tina te. <verse eid="JAS 1:26"/><verse number="27" style="v" sid="JAS 1:27"/>Kosambela ya solo mpe ya peto na miso ya Nzambe, Tata na biso, ezali : kosunga bana bitike mpe basi bakufisa mibali, kati na bapasi na bango, mpe komibatela peto liboso ya makambo ya mokili.<verse eid="JAS 1:27"/></para>
  <chapter eid="JAS 1"/>
  <chapter number="2" style="c" sid="JAS 2"/>
  <para style="s1">Kondima mpe misala</para>
  <para style="p">
    <verse number="1" style="v" sid="JAS 2:1"/>Bandeko na ngai, bosangisaka te kopona bilongi mpe kondimela Yesu-Klisto, Nkolo na biso, oyo atonda na nkembo. <verse eid="JAS 2:1"/><verse number="2" style="v" sid="JAS 2:2"/>Ndakisa : soki moto moko akoti kati na ndako na bino ya mayangani, alata penza bilamba ya talo mpe lopete ya wolo ; bongo mobola mpe akoti, alata bilamba na ye ya bobola. <verse eid="JAS 2:2"/><verse number="3" style="v" sid="JAS 2:3"/>Soki boweleli koyamba moto oyo alati bilamba ya talo mpe bolobi na ye : « Tala esika ya kitoko oyo ebongisami mpo na yo, » kasi bolobi na mobola : « Yo, kende kotelema kuna » to « vanda awa na mabele, na se ya enyatelo makolo na ngai ; » <verse eid="JAS 2:3"/><verse number="4" style="v" sid="JAS 2:4"/>boni, wana boponi bilongi te kati na bino, mpe bokomi te koyekola bato na nzela ya makanisi mabe ?<verse eid="JAS 2:4"/></para>
  <para style="p">
    <verse number="5" style="v" sid="JAS 2:5"/>Bandeko na ngai ya bolingo, boyoka : Nzambe apona te bato oyo mokili ezali kobenga babola mpo ete bazala bato ya bomengo kati na kondima mpe bazwa Bokonzi oyo alaka epai ya bato oyo balingaka Ye ?<verse eid="JAS 2:5"/></para>
  <para style="p">
    <verse number="6" style="v" sid="JAS 2:6"/>Nzokande bino, bomonaka babola bato pamba. Boni, bato oyo banyokolaka bino mpe bafundaka bino na bisambiselo, ezali bazwi te ? <verse eid="JAS 2:6"/><verse number="7" style="v" sid="JAS 2:7"/>Ezali bango te bato babebisaka lokumu ya kombo kitoko oyo Nzambe apesa bino ? <verse eid="JAS 2:7"/><verse number="8" style="v" sid="JAS 2:8"/>Soki bozali kokokisa Mobeko ya Bokonzi ya Nzambe, oyo ezali kati na Makomi : « Linga moninga na yo ndenge yo moko omilingaka, » wana bozali kosala malamu. <verse eid="JAS 2:8"/><verse number="9" style="v" sid="JAS 2:9"/>Kasi soki bozali kopona-pona bilongi, bozali kosala masumu, mpe Mobeko ezali kokweyisa bino mpo ete bozali kotosa yango te. <verse eid="JAS 2:9"/><verse number="10" style="v" sid="JAS 2:10"/>Moto oyo akweyi ata na mobeko moko kaka, atako atosaka mibeko nyonso, abuki nde mibeko nyonso. <verse eid="JAS 2:10"/><verse number="11" style="v" sid="JAS 2:11"/>Solo, Ye oyo alobaki : « Okosalaka ekobo te, » alobaki lisusu : « Okobomaka te. » Nzokande soki osali ekobo te, kasi obomi moto, yeba ete obuki mibeko nyonso. <verse eid="JAS 2:11"/><verse number="12" style="v" sid="JAS 2:12"/>Boye, tika ete bolobaka mpe bosalaka makambo lokola bato oyo bayebi malamu ete bakosambisama kolanda mibeko oyo ememaka bato na bonsomi. <verse eid="JAS 2:12"/><verse number="13" style="v" sid="JAS 2:13"/>Nzambe akosambisa na mawa te moto oyo ayokelaka bato mosusu mawa te. Mawa elongaka kosambisama.<verse eid="JAS 2:13"/></para>
  <para style="b"/>
  <para style="p">
    <verse number="14" style="v" sid="JAS 2:14"/>Bandeko na ngai, tina nini ezali na moto ya koloba ete azali na kondima, soki azali kolakisa yango te na misala ? Kondima ya boye ekoki solo kobikisa ye ? <verse eid="JAS 2:14"/><verse number="15" style="v" sid="JAS 2:15"/>Ndakisa : soki ndeko mobali moko to ndeko mwasi moko azangi bilamba ya kolata mpe bilei ya mokolo na mokolo, <verse eid="JAS 2:15"/><verse number="16" style="v" sid="JAS 2:16"/>bongo moko kati na bino alobi na ye : « Kende na kimia, yetola moto mpe lia, » kasi apesi ye te eloko oyo azali na yango posa mpo na nzoto na ye, maloba wana ezali na tina nini ? <verse eid="JAS 2:16"/><verse number="17" style="v" sid="JAS 2:17"/>Ezali mpe bongo mpo na kondima : soki kondima ezangi misala, ezali ya kokufa. <verse eid="JAS 2:17"/><verse number="18" style="v" sid="JAS 2:18"/>Nzokande moto mosusu akoki koloba : « Yo ozali na kondima ; kasi ngai, nazali na misala. » Lakisa ngai kondima na yo, oyo ezangi misala ; mpe ngai nakolakisa yo kondima na ngai na nzela ya misala na ngai. <verse eid="JAS 2:18"/><verse number="19" style="v" sid="JAS 2:19"/>Ondimaka ete Nzambe azali kaka moko ? Osalaka malamu ! Kasi milimo mabe mpe endimaka ete Nzambe azali kaka moko, mpe elengaka. <verse eid="JAS 2:19"/><verse number="20" style="v" sid="JAS 2:20"/>Oh zoba ya moto ! Boni, olingi nalakisa yo ete kondima oyo ezangi misala ezali pamba ? <verse eid="JAS 2:20"/><verse number="21" style="v" sid="JAS 2:21"/>Tala, Abrayami, tata na biso, atangamaki lokola moto ya sembo mpo na misala, pamba te abonzaki Izaki, mwana na ye ya mobali, na likolo ya etumbelo. <verse eid="JAS 2:21"/><verse number="22" style="v" sid="JAS 2:22"/>Tala ndenge kondima mpe misala na ye ezalaki kosala elongo ; mpe na nzela ya misala yango, kondima na ye ekomaki ya kokoka. <verse eid="JAS 2:22"/><verse number="23" style="v" sid="JAS 2:23"/>Ezalaki ndenge wana nde ekokisamaki, liloba oyo ya Makomi : « Abrayami azalaki na kondima epai ya Nzambe ; » mpe mpo na kondima na ye, Nzambe atangaki ye lokola moto ya sembo, mpe akomaki kobenga ye « moninga na ngai. »<verse eid="JAS 2:23"/></para>
  <para style="p">
    <verse number="24" style="v" sid="JAS 2:24"/>Bomoni malamu sik’oyo ete Nzambe akomisaka moto sembo kolanda misala ya moto, kasi mpo na kondima kaka te. <verse eid="JAS 2:24"/><verse number="25" style="v" sid="JAS 2:25"/>Ezalaki mpe ndenge moko mpo na Raabi, mwasi ya ndumba : Nzambe akomisaki ye moto ya sembo mpo ete ayambaki, abombaki mpe akimisaki na nzela mosusu banongi ya Isalaele. <verse eid="JAS 2:25"/><verse number="26" style="v" sid="JAS 2:26"/>Ndenge nzoto oyo ezangi pema ezali ya kokufa, ndenge wana mpe kondima oyo ezangi misala ezali ya kokufa.<verse eid="JAS 2:26"/></para>
  <chapter eid="JAS 2"/>
  <chapter number="3" style="c" sid="JAS 3"/>
  <para style="s1">Kosalela malamu lolemo</para>
  <para style="p">
    <verse number="1" style="v" sid="JAS 3:1"/>Bandeko na ngai, bozala ebele te ya koluka kozala balakisi, pamba te boyebi malamu ete, biso balakisi, tokosambisama makasi. <verse eid="JAS 3:1"/><verse number="2" style="v" sid="JAS 3:2"/>Biso nyonso tobetaka mabaku na lolenge ebele. Moto oyo abetaka libaku te na maloba oyo ebimaka na monoko na ye azali moto ya kokoka mpe azali na makoki ya kobatela bomoto na ye nyonso. <verse eid="JAS 3:2"/><verse number="3" style="v" sid="JAS 3:3"/>Soki totiaka ebende na monoko ya mpunda, ezali mpo ete etosa biso ; mpe na nzela wana, tokambaka nzoto na yango nyonso. <verse eid="JAS 3:3"/><verse number="4" style="v" sid="JAS 3:4"/>Tala masuwa : atako ezali monene mpe mopepe makasi etindikaka yango, kasi mwa yenda moke nde ekambaka yango mpo ete elanda nzela oyo kapitene ya masuwa alingi komema yango. <verse eid="JAS 3:4"/><verse number="5" style="v" sid="JAS 3:5"/>Ezali mpe ndenge moko mpo na lolemo : ezali eteni moko ya moke kati na nzoto ya moto, kasi ekoki komikumisa na makambo minene penza. Tala, mwa moto moke ezikisaka zamba monene ! <verse eid="JAS 3:5"/><verse number="6" style="v" sid="JAS 3:6"/>Lolemo mpe ezali moto ; kati na biteni ya nzoto na biso, lolemo ezali mokili ya makambo mabe, ebebisaka nzoto mobimba. Soki ezwi moto ya lifelo, ezikisaka bomoi na biso mobimba.<verse eid="JAS 3:6"/></para>
  <para style="p">
    <verse number="7" style="v" sid="JAS 3:7"/>Moto azali na makoki ya kokonza lolenge nyonso ya banyama, bandeke, banyama oyo etambolaka na libumu mpe bambisi, mpe akonza yango penza. <verse eid="JAS 3:7"/><verse number="8" style="v" sid="JAS 3:8"/>Kasi mpo na lolemo, moko te akoki kokonza yango : ezali penza mabe, elembaka te mpe etonda na ngenge oyo ebomaka. <verse eid="JAS 3:8"/><verse number="9" style="v" sid="JAS 3:9"/>Kaka na lolemo yango, topambolaka Nkolo, Tata na biso, mpe tolakelaka mabe bato oyo Nzambe akela na elilingi na Ye. <verse eid="JAS 3:9"/><verse number="10" style="v" sid="JAS 3:10"/>Ezala lipamboli to elakeli mabe, nyonso ebimaka kaka na monoko moko. Bandeko na ngai, esengelaki te kozala bongo. <verse eid="JAS 3:10"/><verse number="11" style="v" sid="JAS 3:11"/>Boni, etima moko ekoki kobimisa mayi ya peto mpe mayi ya mbindo ? <verse eid="JAS 3:11"/><verse number="12" style="v" sid="JAS 3:12"/>Bandeko na ngai, nzete ya figi ekoki solo kobota bambuma ya olive ? Nzete ya vino ekoki solo kobota bambuma ya figi ? Boni, ekoki kosalema ete etima ya mayi ya mungwa ebimisa mayi ya malamu ?<verse eid="JAS 3:12"/></para>
  <para style="s1">Bwanya oyo ewutaka epai ya Nzambe</para>
  <para style="p">
    <verse number="13" style="v" sid="JAS 3:13"/>Nani kati na bino azali moto ya bwanya mpe ya mayele ? Tika ete ezaleli malamu na ye emonisa misala na yango kati na komikitisa mpe na bwanya. <verse eid="JAS 3:13"/><verse number="14" style="v" sid="JAS 3:14"/>Kasi soki mitema na bino etondi na zuwa ya bololo mpe na molimo ya koswana, wana botika komikumisa ete bozali bato ya bwanya ; pamba te yango ezali solo te, ezali lokuta. <verse eid="JAS 3:14"/><verse number="15" style="v" sid="JAS 3:15"/>Bwanya ya ndenge wana ewutaka na Likolo te, kasi ezali ya mokili, ya bomoto, ya Satana. <verse eid="JAS 3:15"/><verse number="16" style="v" sid="JAS 3:16"/>Pamba te esika oyo zuwa mpe koswana ezali, esika wana mpe mobulu ya lolenge nyonso mpe misala mabe ezalaka. <verse eid="JAS 3:16"/><verse number="17" style="v" sid="JAS 3:17"/>Kasi bwanya oyo ewutaka epai ya Nzambe ezalaka nanu ya peto ; bongo, ememaka kimia, boboto, boyokani, koyokela bato mawa ; ebotaka bambuma ya malamu, eponaka bilongi te mpe ezalaka na lokuta te.<verse eid="JAS 3:17"/></para>
  <para style="p">
    <verse number="18" style="v" sid="JAS 3:18"/>Bato oyo bayeisaka kimia balonaka kati kimia mpe babukaka mbuma ya bosembo.<verse eid="JAS 3:18"/></para>
  <chapter eid="JAS 3"/>
  <chapter number="4" style="c" sid="JAS 4"/>
  <para style="s1">Kosala keba na baposa mabe</para>
  <para style="p">
    <verse number="1" style="v" sid="JAS 4:1"/>Koswana mpe bitumba kati na bino ewutaka wapi ? Boni, ewutaka te na baposa mabe na bino, oyo ebundaka kati na banzoto na bino ? <verse eid="JAS 4:1"/><verse number="2" style="v" sid="JAS 4:2"/>Bozali kolula biloko, kasi bozali kozwa yango te ; bokomi kino koboma bato. Botondi na zuwa, kasi bozali kolonga te kozwa oyo bozali koluka ; bokomi koswana mpe kobunda bitumba. Bozwaka te biloko oyo bozalaka na yango posa, pamba te bosengaka yango epai ya Nzambe te. <verse eid="JAS 4:2"/><verse number="3" style="v" sid="JAS 4:3"/>Kasi soki bosengaka epai ya Nzambe mpe bozwaka te, ezali mpo ete bosengaka na makanisi mabe, na makanisi ya kosepelisa kaka baposa na bino moko.<verse eid="JAS 4:3"/></para>
  <para style="p">
    <verse number="4" style="v" sid="JAS 4:4"/>Bato na ekobo ! Boyebi te ete kolinga mokili ezali koyina Nzambe ? Moto oyo alingi kozala moninga ya mokili amikomisi monguna ya Nzambe. <verse eid="JAS 4:4"/><verse number="5" style="v" sid="JAS 4:5"/>Mpe lisusu, bokanisi ete ezali na pamba nde Makomi elobi : « Nzambe azalaka na zuwa makasi mpo na Molimo oyo atia kati na biso ? » <verse eid="JAS 4:5"/><verse number="6" style="v" sid="JAS 4:6"/>Nzokande, Nzambe atalisaka biso ngolu oyo eleki, pamba te Makomi eloba : « Nzambe atelemelaka bato ya lolendo, kasi atalisaka ngolu na Ye epai ya bato oyo bamikitisaka. »<verse eid="JAS 4:6"/></para>
  <para style="p">
    <verse number="7" style="v" sid="JAS 4:7"/>Bomikitisa liboso ya Nzambe. Botelemela Satana, mpe akokima mosika na bino. <verse eid="JAS 4:7"/><verse number="8" style="v" sid="JAS 4:8"/>Bopusana pene ya Nzambe, mpe Ye akoya pene na bino. Bino bato ya masumu, bosukola maboko na bino ; bino bato ya mitema mibale, bopetola mitema na bino ! <verse eid="JAS 4:8"/><verse number="9" style="v" sid="JAS 4:9"/>Botala pasi na bino, bosala matanga mpe bolela. Tika ete koseka na bino ebongwana kolela, mpe esengo na bino ekoma mawa ! <verse eid="JAS 4:9"/><verse number="10" style="v" sid="JAS 4:10"/>Bomikitisa liboso ya Nkolo, mpe Nkolo akotombola bino.<verse eid="JAS 4:10"/></para>
  <para style="p">
    <verse number="11" style="v" sid="JAS 4:11"/>Bandeko na ngai, botonganaka te bino na bino. Moto oyo atongaka mpe asambisaka ndeko na ye asambwisaka mibeko mpe abukaka yango. Nzokande, soki ozali kosambwisa mibeko, elakisi ete ozali kotosa yango te, kasi ozali nde mosambisi na yango. <verse eid="JAS 4:11"/><verse number="12" style="v" sid="JAS 4:12"/>Pamba te Ye oyo apesa mibeko azali kaka Ye moko Mosambisi, Ye nde azali na makoki ya kobikisa mpe ya kobebisa. Bongo yo, ozali nani mpo ete osambisa moninga na yo ?<verse eid="JAS 4:12"/></para>
  <para style="s1">Mateya mpo na bazwi</para>
  <para style="p">
    <verse number="13" style="v" sid="JAS 4:13"/>Boyoka sik’oyo, bino bato oyo bolobaka : « Lelo to lobi, tokokende na engumba songolo, tokovanda kuna mobu mobimba mpe tokosala mombongo oyo ekobotela biso mbongo ebele. » <verse eid="JAS 4:13"/><verse number="14" style="v" sid="JAS 4:14"/>Boni, boyebi makambo oyo ekoya lobi ? Bomoi na bino nde nini ? Ezali kaka te lokola londende oyo emonanaka mpo na mwa tango moke mpe, na sima, elimwe ? <verse eid="JAS 4:14"/><verse number="15" style="v" sid="JAS 4:15"/>Tala ndenge bosengeli koloba : « Soki Nkolo alingi, tokozala na bomoi mpe tokosala likambo songolo to pakala. » <verse eid="JAS 4:15"/><verse number="16" style="v" sid="JAS 4:16"/>Kasi bino, bozali nde komikumisa na monene ya mabongisi na bino ! Boyeba malamu ete lolendo ya ndenge wana ezali mabe. <verse eid="JAS 4:16"/><verse number="17" style="v" sid="JAS 4:17"/>Moto oyo ayebi kosala bolamu, kasi asali yango te, asali masumu.<verse eid="JAS 4:17"/></para>
  <chapter eid="JAS 4"/>
  <chapter number="5" style="c" sid="JAS 5"/>
  <para style="p">
    <verse number="1" style="v" sid="JAS 5:1"/>Boyoka sik’oyo, bino bazwi : Boyoka mawa mpe bolela mpo na pasi oyo ekokweyela bino. <verse eid="JAS 5:1"/><verse number="2" style="v" sid="JAS 5:2"/>Bomengo na bino esili kopola, mpe mpese esili kolia bilamba na bino ; <verse eid="JAS 5:2"/><verse number="3" style="v" sid="JAS 5:3"/>wolo mpe palata na bino esili kobeba ; mpe libebi na yango ekotatola mabe na bino mpe ekolia banzoto na bino lokola moto. Bozali kobakisa se kobakisa bomengo ! Boyebi te ete tokomi na mikolo ya suka ? <verse eid="JAS 5:3"/><verse number="4" style="v" sid="JAS 5:4"/>Bozali ata koboya kofuta basali bilanga na bino. Yoka ndenge bazali kolela ! Mpe kolela na bango ekomi kino na matoyi ya Nkolo, Mokonzi ya mampinga. <verse eid="JAS 5:4"/><verse number="5" style="v" sid="JAS 5:5"/>Awa na mokili, bozali kobika bomoi ya bisengo mpe ya bofuluki, bozali komikomisa nzoto mafuta lokola banyama oyo babongisi mpo na koboma. <verse eid="JAS 5:5"/><verse number="6" style="v" sid="JAS 5:6"/>Bozali kokatela bato ya sembo etumbu mpe koboma bango, nzokande batelemeli bino te.<verse eid="JAS 5:6"/></para>
  <para style="s1">Mpiko kati na komekama</para>
  <para style="p">
    <verse number="7" style="v" sid="JAS 5:7"/>Bandeko, boyika mpiko kino na mokolo oyo Nkolo akoya. Botala ndenge mosali bilanga azelaka bambuma kitoko ya mabele : akangaka motema wuta tango oyo aloni elanga na ye kino na eleko ya kobuka bambuma. <verse eid="JAS 5:7"/><verse number="8" style="v" sid="JAS 5:8"/>Bino mpe, bokangaka mitema mpe boyikaka mpiko, pamba te koya ya Nkolo ekomi pene.<verse eid="JAS 5:8"/></para>
  <para style="p">
    <verse number="9" style="v" sid="JAS 5:9"/>Bandeko na ngai, botika kofundana bino na bino, noki te Nzambe akosambisa bino. Botala, Mosambisi azali ya kotelema liboso ya ekuke. <verse eid="JAS 5:9"/><verse number="10" style="v" sid="JAS 5:10"/>Bandeko, mpo na oyo etali kokanga motema kati na pasi, bozwa ndakisa ya basakoli oyo basakolaki na Kombo ya Nkolo. <verse eid="JAS 5:10"/><verse number="11" style="v" sid="JAS 5:11"/>Ndenge boyebi, tobengaka bato oyo bayikaka mpiko bato ya esengo. Boyokaki sango ya lolenge oyo Yobo akangaki motema kati na pasi, mpe boyebi malamu makambo oyo Nkolo asalaki, na suka, mpo na bolamu na ye ; pamba te Nkolo atonda na boboto mpe na mawa.<verse eid="JAS 5:11"/></para>
  <para style="s1">Maloba mpo na ndayi</para>
  <para style="p">
    <verse number="12" style="v" sid="JAS 5:12"/>Liboso na nyonso, bandeko na ngai, bolapaka ndayi te, ezala na kombo ya Likolo, ya mokili to mpe ya eloko nini. Tika ete « iyo » na bino etikala « iyo, » mpe « te » na bino etikala « te, » mpo ete bakatela bino etumbu te.<verse eid="JAS 5:12"/></para>
  <para style="s1">Libondeli ya moyengebene</para>
  <para style="p">
    <verse number="13" style="v" sid="JAS 5:13"/>Soki moko kati na bino azali na pasi, tika ete abondela ; soki moko azali na esengo, tika ete ayemba banzembo mpo na kokumisa Nzambe ; <verse eid="JAS 5:13"/><verse number="14" style="v" sid="JAS 5:14"/>soki mpe mosusu kati na bino azali kobela, tika ete abenga bakambi ya Lingomba mpo ete babondela mpo na ye mpe bapakola ye mafuta na Kombo ya Nkolo, <verse eid="JAS 5:14"/><verse number="15" style="v" sid="JAS 5:15"/>pamba te libondeli oyo esalemi na kondima ekobikisa mobeli, mpe Nkolo akotelemisa ye. Soki asalaki masumu, Nzambe akolimbisa ye. <verse eid="JAS 5:15"/><verse number="16" style="v" sid="JAS 5:16"/>Yango wana, tika ete moko na moko ayambola masumu na ye epai ya moninga na ye, mpe tika ete moko na moko abondela mpo na moninga na ye, mpo ete bobikisama na bokono. Libondeli ya moto ya sembo ezali na nguya makasi mpe esalaka makambo ya kokamwa.<verse eid="JAS 5:16"/></para>
  <para style="p">
    <verse number="17" style="v" sid="JAS 5:17"/>Eliya azalaki moto lokola biso, abondelaki na molende nyonso mpo ete mvula enoka te, mpe mvula enokaki te na mabele mibu misato na basanza motoba ; <verse eid="JAS 5:17"/><verse number="18" style="v" sid="JAS 5:18"/>abondelaki lisusu, mpe Likolo epesaki lisusu mvula, mpe mabele ebotaki bambuma.<verse eid="JAS 5:18"/></para>
  <para style="s1">Bozongi ya mopengwi</para>
  <para style="p">
    <verse number="19" style="v" sid="JAS 5:19"/>Bandeko na ngai, soki moko kati na bino apengwi mosika ya bosolo mpe moto mosusu azongisi ye kati na yango, <verse eid="JAS 5:19"/><verse number="20" style="v" sid="JAS 5:20"/>boyeba ete moto oyo azongisi mopengwi longwa na libunga abikisi ye na kufa mpe asali ete masumu ebele elimbisama.<verse eid="JAS 5:20"/></para>
  <chapter eid="JAS 5"/>
</usx>
