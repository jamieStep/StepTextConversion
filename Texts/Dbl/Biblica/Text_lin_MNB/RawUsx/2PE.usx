<?xml version="1.0" encoding="UTF-8"?>
<usx version="3.0">
  <book code="2PE" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">2 Petelo</para>
  <para style="toc1">Mokanda ya mibale ya Petelo</para>
  <para style="toc2">2 Petelo</para>
  <para style="toc3">2Pe</para>
  <para style="mt2">Mokanda ya mibale ya</para>
  <para style="mt1">Petelo</para>
  <para style="im">Mokanda oyo ezali Simona Petelo, ntoma ya Yesu-Klisto (<char style="xt"><ref loc="2PE 1:1">1.1</ref></char>). Amonaki kobongolama ya Yesu-Klisto mpe ayokaki mongongo ya Nzambe kowuta na likolo (<char style="xt"><ref loc="2PE 1:16-18">1.16-18</ref></char>). Azali lisusu koyebisa ete Yesu asakolaki ete ye Petelo akokufa mpo na Sango Malamu (<char style="xt"><ref loc="2PE 1:14">1.14</ref></char>).</para>
  <para style="ip">Petelo atangi te ezala bato oyo atindeli mokanda to mboka epai wapi atindi yango. Soki balobeli mokanda ya liboso (<char style="xt"><ref loc="2PE 3:1">3.1</ref></char>), elingi koloba te ete ezali mokanda ya liboso ya Petelo, pamba te Petelo akomaki mikanda koleka mibale kati na bomoi na ye. Ekomeli ya mokanda ya liboso mpe ya mibale ekeseni mpo ete bakomi na yango bakeseni.</para>
  <para style="ip">Mokanda oyo ekomamaki na suka ya bomoi ya Petelo, yango wana ezali na maloba lokola ya moto oyo azali kokende mpo na libela : mokomi alobi ete azali kokende, azongeli malakisi na ye ya kala (<char style="xt"><ref loc="2PE 1:12-15">1.12-15</ref></char>), asakoli koya ya bateyi ya lokuta oyo bakoluka kobebisa mosala na ye (<char style="xt">mokapo <ref loc="2PE 2">2</ref></char>) mpe azwi mikano mpo na kosunga bato oyo akomeli mokanda mpo ete bakweyisama te (<char style="xt"><ref loc="2PE 1:15">1.15</ref></char>).</para>
  <para style="ip">Sima na ye kosenga bango ete babakisa na likolo ya kondima bizaleli malamu ya Boklisto, lokola komikanga, mpiko mpe bolingo (<char style="xt"><ref loc="2PE 1:3-11">1.3-11</ref></char>), Petelo alimboli tina ya mokanda na ye : kolamusa makanisi na bango na nzela ya mayebisi na ye (<char style="xt"><ref loc="2PE 1:13">1.13</ref></char>). Kati na yango, liyebisi ya liboso etali bosolo ya Sango Malamu oyo evandi na litatoli ya moto oyo amonaki, mpe na maloba ya basakoli oyo Molimo Mosantu atindaki (<char style="xt"><ref loc="2PE 1:16-21">1.16-21</ref></char>). Mokapo mobimba ya mibale elobeli bateyi ya lokuta oyo bakokotisa mateya na bango mpo na kopengwisa bato. Na <char style="xt">mokapo <ref loc="2PE 3">3</ref></char>, Petelo atalisi etumbu ya bateyi ya mabunga : ndenge etumbu epesamaki na kala na nzela ya mayi ya mpela, ndenge wana mpe etumbu mosusu ekopesama na nzela ya moto. Kasi Petelo ayebisi lisusu ete Nzambe azali kokanga motema, alingi te ete moto moko akufa ; nzokande alingi ete bato nyonso babongola mitema (<char style="xt"><ref loc="2PE 3:9">3.9</ref></char>).</para>
  <para style="ip">Petelo asukisi na kokebisa bato, pamba te ezali na bato oyo bakomi kobongola ndimbola ya Makomi (<char style="xt"><ref loc="2PE 3:16">3.16</ref></char>).</para>
  <para style="ie"/>
  <chapter number="1" style="c" sid="2PE 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="2PE 1:1"/>Ngai Simona Petelo, mosali mpe ntoma ya Yesu-Klisto ;</para>
  <para style="b" vid="2PE 1:1"/>
  <para style="mi" vid="2PE 1:1">Epai ya bato oyo bazwaki kondima ya motuya moko na kondima na biso, na nzela ya bosembo ya Yesu-Klisto, Nzambe na biso mpe Mobikisi na biso :<verse eid="2PE 1:1"/></para>
  <para style="b"/>
  <para style="m">
    <verse number="2" style="v" sid="2PE 1:2"/>Tika ete ngolu mpe kimia epesamela bino na bofuluki, na nzela ya koyeba Nzambe mpe Yesu, Nkolo na biso !<verse eid="2PE 1:2"/></para>
  <para style="b"/>
  <para style="s1">Nzambe abenga biso</para>
  <para style="p">
    <verse number="3" style="v" sid="2PE 1:3"/>Nzambe apesaki biso, na nzela ya nguya na Ye ya bonzambe, nyonso oyo tosengeli na yango mpo na kobika bomoi ya botosi kati na makambo ya Nzambe mpe mpo na kokangama na Ye ; asalaki yango na kopesa biso boyebi ya Ye oyo abenga biso mpo ete tosangana na nkembo mpe na bolamu na Ye. <verse eid="2PE 1:3"/><verse number="4" style="v" sid="2PE 1:4"/>Na nzela ya nkembo mpe bolamu yango, apesaki biso bilaka minene mpe ya motuya makasi mpo ete, na nzela na yango, bosangana na bonzambe mpe bokima libebi oyo baposa mabe ezali kovandisa kati na mokili.<verse eid="2PE 1:4"/></para>
  <para style="p">
    <verse number="5" style="v" sid="2PE 1:5"/>Mpo na yango, bosala makasi mpo na kobakisa na likolo ya kondima na bino, bolamu ; na likolo ya bolamu, boyebi ; <verse eid="2PE 1:5"/><verse number="6" style="v" sid="2PE 1:6"/>na likolo ya boyebi, komikanga ; na likolo ya komikanga, mpiko ; na likolo ya mpiko, botosi kati na makambo ya Nzambe ; <verse eid="2PE 1:6"/><verse number="7" style="v" sid="2PE 1:7"/>na likolo ya botosi kati na makambo ya Nzambe, bondeko ya solo ; mpe na likolo ya bondeko ya solo, bolingo. <verse eid="2PE 1:7"/><verse number="8" style="v" sid="2PE 1:8"/>Pamba te soki bozali na bizaleli oyo ya malamu kati na bino mpe botondi na yango, ekosala ete bozala basali ya goyigoyi te mpe bokola makasi na boyebi ya Nzambe na biso mpe ya Yesu-Klisto, Nkolo na biso. <verse eid="2PE 1:8"/><verse number="9" style="v" sid="2PE 1:9"/>Kasi moto nyonso oyo azangi yango amonaka mosika te, azali lokola mokufi miso ; abosani ete basila kopetola ye, wuta kala, na masumu na ye. <verse eid="2PE 1:9"/><verse number="10" style="v" sid="2PE 1:10"/>Yango wana, bandeko na ngai, bosala lisusu makasi koleka mpo na kolakisa na bato ete Nzambe abenga penza bino mpe apona bino ; pamba te soki bosali bongo, bokotikala kokweya te. <verse eid="2PE 1:10"/><verse number="11" style="v" sid="2PE 1:11"/>Na bongo, bokoyambama malamu kati na Bokonzi ya seko ya Yesu-Klisto, Nkolo mpe Mobikisi na biso.<verse eid="2PE 1:11"/></para>
  <para style="s1">Mateya oyo ebalani na bosolo</para>
  <para style="p">
    <verse number="12" style="v" sid="2PE 1:12"/>Boye, nakobanda kozongisaka yango tango nyonso na makanisi na bino, atako boyebi yango malamu mpe bokangami makasi na bosolo oyo bozali na yango sik’oyo. <verse eid="2PE 1:12"/><verse number="13" style="v" sid="2PE 1:13"/>Namoni ete ezali malamu mpo na ngai kolamusa makanisi na bino awa nazali nanu na bomoi kati na ndako ya kapo ya nzoto oyo ; <verse eid="2PE 1:13"/><verse number="14" style="v" sid="2PE 1:14"/>pamba te nayebi malamu ete, kala mingi te, nakokabwana na nzoto yango, ndenge Yesu-Klisto, Nkolo na biso, ayebisaki ngai yango. <verse eid="2PE 1:14"/><verse number="15" style="v" sid="2PE 1:15"/>Nzokande, nakosala makasi mpo ete bozalaka tango nyonso na makoki ya kokanisaka yango, ezala nasila na ngai kokende.<verse eid="2PE 1:15"/></para>
  <para style="p">
    <verse number="16" style="v" sid="2PE 1:16"/>Solo, tango toyebisaki bino makambo oyo etali koya ya Yesu-Klisto, Nkolo na biso, kati na nguya na yango nyonso, tolandaki te basambole oyo bato basalaka na mayele na bango, kasi na miso na biso moko, tomonaki Ye kati na kongenga nyonso ya nkembo na Ye. <verse eid="2PE 1:16"/><verse number="17" style="v" sid="2PE 1:17"/>Pamba te Nzambe Tata apesaki Ye lokumu mpe nkembo, tango mongongo kowuta na nkembo monene ya Nzambe elobaki na Ye : « Oyo azali Mwana na Ngai ya bolingo, nasepelaka na Ye mingi. » <verse eid="2PE 1:17"/><verse number="18" style="v" sid="2PE 1:18"/>Mpe, biso moko, tango tozalaki elongo na Ye na likolo ya ngomba ya bule, toyokaki mongongo yango kowuta na Likolo.<verse eid="2PE 1:18"/></para>
  <para style="p">
    <verse number="19" style="v" sid="2PE 1:19"/>Tozali lisusu kondima bosolo ya maloba ya basakoli oyo, bozali solo kosala malamu wana bozali kotia makanisi na bino kati na yango lokola na mwinda oyo ezali kopela kati na esika ya molili, kino tongo etana mpe monzoto ya tongo engenga kati na mitema na bino.<verse eid="2PE 1:19"/></para>
  <para style="p">
    <verse number="20" style="v" sid="2PE 1:20"/>Liboso na nyonso, boyeba malamu ete moko te, na mayele na ye moko, akoki kolimbola maloba ya basakoli, oyo ezali kati na Makomi, <verse eid="2PE 1:20"/><verse number="21" style="v" sid="2PE 1:21"/>pamba te maloba yango ya basakoli eyaki te na nzela ya mokano ya moto, kasi ezali Molimo Mosantu nde atindikaki bato na koloba kowuta na Nzambe.<verse eid="2PE 1:21"/></para>
  <chapter eid="2PE 1"/>
  <chapter number="2" style="c" sid="2PE 2"/>
  <para style="s1">Bateyi ya lokuta</para>
  <para style="p">
    <verse number="1" style="v" sid="2PE 2:1"/>Ndenge kaka basakoli ya lokuta bazalaki kati na bana ya Isalaele na tango ya kala, ndenge wana mpe bateyi ya lokuta bakozala kati na bino ; bakokotisa na mayele mabe mateya ya lokuta mpe ya libebi kino ata kowangana Nkolo oyo asikolaki bango, mpe bakomibendela libebi na mbalakata. <verse eid="2PE 2:1"/><verse number="2" style="v" sid="2PE 2:2"/>Bato ebele bakolanda bango kati na mobulu na bango, mpe nzela ya bosolo ekofingama likolo na bango. <verse eid="2PE 2:2"/><verse number="3" style="v" sid="2PE 2:3"/>Kati na lokoso na bango, bakobetela bino masolo ya lokuta mpo na kobenda bino mbongo na nzela ya maloba ya sukali. Nzokande, wuta kala, Nzambe akatela bango etumbu oyo ekoki mpo na bango, mpe libebi ezali penza kozela bango.<verse eid="2PE 2:3"/></para>
  <para style="p">
    <verse number="4" style="v" sid="2PE 2:4"/>Soki Nzambe azangaki te kopesa na ba-anjelu oyo basalaki masumu etumbu kasi abwakaki bango ya kokangama na minyololo kati na molili makasi ya lifelo epai wapi abombi bango mpo na kozela mokolo ya kosambisama, <verse eid="2PE 2:4"/><verse number="5" style="v" sid="2PE 2:5"/>soki ayokelaki te mokili ya kala mawa kasi abikisaki bato mwambe oyo kati na bango ezalaki na Noa oyo azalaki kosakola bosembo na tango ya mpela oyo abebisaki na yango mokili elongo na bato oyo batosaki Ye te, <verse eid="2PE 2:5"/><verse number="6" style="v" sid="2PE 2:6"/>soki Nzambe apesaki na bingumba ya Sodome mpe Gomore etumbu na nzela ya moto oyo ezikisaki yango kino ekomaki putulu mpo na kopesa ndakisa ya etumbu oyo ekokweyela bato ya masumu <verse eid="2PE 2:6"/><verse number="7" style="v" sid="2PE 2:7"/>kasi akangolaki Loti, moto ya sembo, oyo atondaki na mawa kati na motema na ye likolo na mobulu ya bato wana ya mabe, <verse eid="2PE 2:7"/><verse number="8" style="v" sid="2PE 2:8"/>(pamba te moto oyo ya sembo azalaki kovanda kati na bango mpe, mokolo na mokolo, azalaki komitungisa makasi kati na motema na ye mpo na mabe oyo azalaki komona mpe koyoka), <verse eid="2PE 2:8"/><verse number="9" style="v" sid="2PE 2:9"/>elingi koloba ete Nkolo azali na makoki ya kokangola bayengebene kati na komekama mpe ya kopesa, na mokolo ya kosambisama, etumbu epai ya bato mabe. <verse eid="2PE 2:9"/><verse number="10" style="v" sid="2PE 2:10"/>Akopesa mingi-mingi etumbu epai ya ba-oyo, mpo na lokoso na bango ya makambo ya mbindo, batambolaka kolanda baposa mabe ya nzoto mpe batiolaka bokonzi ya Nkolo. Lokola bateyi yango ya lokuta batondi na lolendo mpe bamimonaka lokola bakoka na nyonso, babangaka te kofinga bikelamu ya nkembo ; <verse eid="2PE 2:10"/><verse number="11" style="v" sid="2PE 2:11"/>nzokande ba-anjelu, ba-oyo baleki kutu bango na makasi mpe na nguya, bamekaka kutu te kobimisa, liboso ya Nkolo, maloba ya kofinga bikelamu wana ya nkembo. <verse eid="2PE 2:11"/><verse number="12" style="v" sid="2PE 2:12"/>Kasi bango, bateyi ya lokuta, lokola banyama oyo ezanga mayele, oyo etambolaka na bonyama, oyo ebongisama mpo ete bato bakanga yango na mitambo mpe baboma yango, bafingaka oyo bayebi te. Mpo na yango, bakokufa lokola banyama, <verse eid="2PE 2:12"/><verse number="13" style="v" sid="2PE 2:13"/>bakozwa lifuti oyo ebongi na mabe na bango. Basepelaka kosala makambo ya soni na moyi makasi. Na lokuta na bango, basepelaka kosambwisa mpe kobebisa lokumu na bino tango basanganaka elongo na bino mpo na mayangani. <verse eid="2PE 2:13"/><verse number="14" style="v" sid="2PE 2:14"/>Miso na bango elembaka te kolula basi mpo na koluka kosala na bango ekobo, balembaka te kosala masumu, bakosaka bato oyo balendisama malamu te na kondima ; bazali na mitema etonda na lokoso : bazali na se ya bilakeli mabe ya Nzambe.<verse eid="2PE 2:14"/></para>
  <para style="p">
    <verse number="15" style="v" sid="2PE 2:15"/>Sima na bango kotika nzela ya solo, bapengwaki mbala moko na kolanda nzela ya Balami, mwana mobali ya Beori, oyo alingaki lifuti ya mabe ; <verse eid="2PE 2:15"/><verse number="16" style="v" sid="2PE 2:16"/>kasi Nzambe apamelaki ye mpo na bozangi botosi na ye, atiaki maloba ya bomoto kati na monoko ya ane ya mwasi, mpe nyama yango oyo elobaka te esukisaki bozoba ya mosakoli.<verse eid="2PE 2:16"/></para>
  <para style="p">
    <verse number="17" style="v" sid="2PE 2:17"/>Bateyi yango ya lokuta bazali lokola bitima oyo ebimisaka lisusu mayi te to lokola mapata oyo mopepe makasi etindikaka. Nzambe abombela bango esika kati na molili makasi. <verse eid="2PE 2:17"/><verse number="18" style="v" sid="2PE 2:18"/>Pamba te, mpo na kosepelisa baposa mabe ya banzoto na bango, basalelaka maloba ya sukali mpe ezanga tina mpo na kopengwisa bato oyo bawuti kobongola mitema sika wana bawuti kokabwana na bato oyo babikaka kati na libunga. <verse eid="2PE 2:18"/><verse number="19" style="v" sid="2PE 2:19"/>Balakaka bango bonsomi, nzokande bango moko bazali bawumbu ya baposa mabe ya nzoto, oyo ememaka bango na libebi ; pamba te moto nyonso azali mowumbu ya oyo ekonzaka ye. <verse eid="2PE 2:19"/><verse number="20" style="v" sid="2PE 2:20"/>Soki, sima na bango kokabwana na mbindo ya mokili, mpo ete bayebi Yesu-Klisto, Nkolo mpe Mobikisi na biso, bamizongisi lisusu na bowumbu ya mbindo yango, bomoi na bango ekokoma mabe koleka ndenge ezalaki liboso. <verse eid="2PE 2:20"/><verse number="21" style="v" sid="2PE 2:21"/>Elingaki kozala malamu mingi mpo na bango koyeba te nzela ya bosembo, na esika ete, sima na bango koyeba nzela ya bosembo, basundola mibeko ya bule oyo epesamelaki bango. <verse eid="2PE 2:21"/><verse number="22" style="v" sid="2PE 2:22"/>Ezaleli na bango elongisi bosolo ya masese oyo : « Mbwa ezongelaka biloko oyo yango moko esanzi » mpe « Ngulu oyo basukoli ezongelaka kotambola kati na potopoto. »<verse eid="2PE 2:22"/></para>
  <chapter eid="2PE 2"/>
  <chapter number="3" style="c" sid="2PE 3"/>
  <para style="s1">Elaka ya koya ya Nkolo</para>
  <para style="p">
    <verse number="1" style="v" sid="2PE 3:1"/>Balingami na ngai, tala mokanda ya mibale oyo nakomeli bino. Kati na mikanda nyonso mibale, nazali koluka kolamusa, kati na makanisi na bino, malakisi oyo bozwaki, mpo ete bokoma kokanisa na lolenge ya peto, <verse eid="2PE 3:1"/><verse number="2" style="v" sid="2PE 3:2"/>mpo ete bokanisa lisusu maloba oyo basakoli ya bule balobaki na tango ya kala mpe Mibeko oyo Nkolo mpe Mobikisi apesaki na nzela ya bantoma na bino. <verse eid="2PE 3:2"/><verse number="3" style="v" sid="2PE 3:3"/>Liboso na nyonso, boyeba ete, na mikolo ya suka, batioli bakobima, bakotambola kolanda baposa na bango moko <verse eid="2PE 3:3"/><verse number="4" style="v" sid="2PE 3:4"/>mpe bakoloba : « Boni, alakaki te ete akoya ? Wapi ye sik’oyo ? Pamba te, banda bakoko na biso bakufa, makambo nyonso ezali na yango kaka ndenge ezalaka wuta na ebandeli ya mokili. »<verse eid="2PE 3:4"/></para>
  <para style="p">
    <verse number="5" style="v" sid="2PE 3:5"/>Wana bakanisaka bongo, babosanaka na nko ete, na kala, Likolo mpe mabele ezalaki ; ete na nzela ya Liloba na Nzambe, mabele ebimaki wuta na mayi mpe epikamaki kati na mayi. <verse eid="2PE 3:5"/><verse number="6" style="v" sid="2PE 3:6"/>Babosanaka mpe ete ezali lisusu na nzela ya mayi yango nde mokili ya tango wana ebebisamaki wana ezindaki kati na mayi. <verse eid="2PE 3:6"/><verse number="7" style="v" sid="2PE 3:7"/>Nzokande, ezali mpe kaka Liloba yango nde azali kobomba Likolo mpe mabele ya sik’oyo mpo na kozika na moto, na mokolo ya kosambisama mpe ya kobebisama ya bato ya masumu.<verse eid="2PE 3:7"/></para>
  <para style="p">
    <verse number="8" style="v" sid="2PE 3:8"/>Balingami na ngai, ezali na likambo moko oyo bosengeli te kobosana : mpo na Nkolo, mokolo moko ezali lokola mibu nkoto moko, mpe mibu nkoto moko ezali lokola mokolo moko. <verse eid="2PE 3:8"/><verse number="9" style="v" sid="2PE 3:9"/>Bato ebele bakanisaka ete Nkolo azali kowumela mpo na kokokisa elaka na Ye ; nzokande azali nde kokanga motema mpo na bino, pamba te alingi ete moko te abunga, kasi alingi ete bato nyonso babongola mitema. <verse eid="2PE 3:9"/><verse number="10" style="v" sid="2PE 3:10"/>Solo, mokolo ya Nkolo ekoya lokola moyibi. Na mokolo yango, na lokito monene, Likolo ekolimwa, biloko ekozika na moto mpe ekonyangwama, mabele mpe nyonso oyo ezali kati na yango ekozwa etumbu ya kobebisama na moto. <verse eid="2PE 3:10"/><verse number="11" style="v" sid="2PE 3:11"/>Lokola nyonso esengeli konyangwama ndenge wana, bosengeli kotambola ndenge nini ? Bosengeli kotambola na bomoi ya bule mpe na botosi kati na makambo ya Nzambe <verse eid="2PE 3:11"/><verse number="12" style="v" sid="2PE 3:12"/>wana bozali kozela mokolo ya Nzambe mpe kosala ete mokolo yango eya noki. Na mokolo yango, Likolo elongo na biloko nyonso ekozika mpe ekonyangwama na moto. <verse eid="2PE 3:12"/><verse number="13" style="v" sid="2PE 3:13"/>Nzokande, biso, kolanda elaka na Ye, tozali kozela Likolo ya sika mpe mabele ya sika epai wapi bosembo ekozala.<verse eid="2PE 3:13"/></para>
  <para style="p">
    <verse number="14" style="v" sid="2PE 3:14"/>Yango wana, balingami na ngai, wana bozali kozela yango, bosala makasi mpo ete Nzambe akuta bino peto, bozangi pamela mpe bozali kati na kimia oyo apesaka.<verse eid="2PE 3:14"/></para>
  <para style="p">
    <verse number="15" style="v" sid="2PE 3:15"/>Boyeba malamu ete ezali mpo na lobiko na bino nde Nkolo na biso azali nanu kokanga motema, ndenge Polo, ndeko na biso ya bolingo, akomelaki bino, kolanda bwanya oyo Nzambe apesaki ye. <verse eid="2PE 3:15"/><verse number="16" style="v" sid="2PE 3:16"/>Azali kokoma bongo kati na mikanda nyonso epai wapi azali kolobela makambo yango. Kati na mikanda yango, ezali na makambo mosusu ya makasi mpo na kososola ; bongo bato oyo bazangi boyebi mpe balendisama malamu te na kondima bazali kobongola ndimbola na yango, ndenge kaka bazali mpe kobongola ndimbola ya biteni mosusu ya Makomi, mpo na libebi na bango moko.<verse eid="2PE 3:16"/></para>
  <para style="s1">Mitindo ya suka</para>
  <para style="p">
    <verse number="17" style="v" sid="2PE 3:17"/>Balingami na ngai, lokola bosili kozwa boyebi oyo, bosala keba ete bomemama te na mopepe ya mabunga ya bato oyo batosaka Nzambe te, mpo ete bobungisa te kondima na bino ; <verse eid="2PE 3:17"/><verse number="18" style="v" sid="2PE 3:18"/>kasi bokola kati na ngolu mpe boyebi ya Yesu-Klisto, Nkolo mpe Mobikisi na biso.</para>
  <para style="b" vid="2PE 3:18"/>
  <para style="b" vid="2PE 3:18"/>
  <para style="p" vid="2PE 3:18">Tika ete nkembo epesamela Ye, wuta sik’oyo kino libela na libela ! Amen !<verse eid="2PE 3:18"/></para>
  <chapter eid="2PE 3"/>
</usx>
