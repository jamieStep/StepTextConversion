<?xml version="1.0" encoding="UTF-8"?>
<usx version="3.0">
  <book code="1JN" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">1 Yoane</para>
  <para style="toc1">Mokanda ya liboso ya Yoane</para>
  <para style="toc2">1 Yoane</para>
  <para style="toc3">1Yn</para>
  <para style="mt2">Mokanda ya liboso ya</para>
  <para style="mt1">Yoane</para>
  <para style="im">Kati na mokanda ya liboso, ntoma Yoane azali koloba na Baklisto oyo makanisi na bango eningani mpo na mabunga oyo banguna ya Klisto bakomi koteya, pamba te bazali koboya bomoto ya Yesu, bazali komona pamba masumu elongo na mabe oyo masumu yango ememaka kati na boyokani ya Nzambe mpe bazali kotiola bikateli ya bomoi ya Boklisto. Makambo yango ezali bilembo oyo ezali kotalisa bato oyo bayekolaka makambo ya losambo na nzela ya mayele ya bomoto.</para>
  <para style="ip">Mokanda ya Yoane ezali na tina mibale :</para>
  <para style="imi">Kopesa biyano mpo na mateya oyo ekotisi tembe ;</para>
  <para style="imi">kopesa mateya ya solo mpo na kosunga, kosembola mpe kolendisa bato.</para>
  <para style="ip">Ntoma alobaki : « Kasi mpo na bino, tika ete makambo oyo boyokaki wuta na ebandeli ewumela kati na bino. Na bongo, bokowumela kati na Mwana mpe kati na Tata (<char style="xt"><ref loc="1JN 2:24">1Yn 2.24</ref></char>). » Azongelaki koloba na bango makambo oyo bamiyebelaki. Apesaki lisusu bilembo oyo ekosunga mpo na koyeba Moklisto ya solo : Moklisto azali moto oyo andimaka Klisto (<char style="xt"><ref loc="1JN 4:2">1Yn 4.2</ref></char>), atosaka mibeko (<char style="xt"><ref loc="1JN 2:3">1Yn 2.3</ref></char>) mpe alingaka bandeko (<char style="xt"><ref loc="1JN 3:14">1Yn 3.14</ref></char>).</para>
  <para style="ip">Kati na mokanda oyo, ezali pasi mpo na kososola molongo ya makanisi, pamba te mokomi azali na mbala moko kosangisa makanisi mpe kobundisa yango.</para>
  <para style="ip">Lokola motatoli (<char style="xt"><ref loc="1JN 1:2">1Yn 1.2</ref></char>), ntoma azali kotalisa bolingo na lolenge misato :</para>
  <para style="ili1">Bolingo ezali mobeko ya sika te (<char style="xt"><ref loc="1JN 2:3-11">1Yn 2.3-11</ref></char>) ;</para>
  <para style="ili1">bolingo ezali elembo ya Moklisto ya solo (<char style="xt"><ref loc="1JN 3:11-24">1Yn 3.11-24</ref></char>) ;</para>
  <para style="ili1">Nzambe azali bolingo (<char style="xt"><ref loc="1JN 4:7-21">1Yn 4.7-21</ref></char>).</para>
  <para style="ip">Ntoma abakisi malako mpe mayebisi na tina na masumu :</para>
  <para style="ili1">Soki moto atubeli mpe asengi bolimbisi ya masumu na ye, Ye oyo amikabaki lokola mbeka mpo na masumu akolimbisa ye solo (<char style="xt"><ref loc="1JN 1:5-2:2">1Yn 1.5–2.2</ref></char>) ;</para>
  <para style="ili1">masumu ezali elembo ya mokili (<char style="xt"><ref loc="1JN 2:12-19">1Yn 2.12-19</ref></char>) ;</para>
  <para style="ili1">Moklisto ya solo akobaka te kosala masumu (<char style="xt"><ref loc="1JN 2:19-3:10">1Yn 2.19–3.10</ref></char>) ;</para>
  <para style="ili1">Moklisto azali ya Mwana na Nzambe (<char style="xt"><ref loc="1JN 5:16-20">1Yn 5.16-20</ref></char>).</para>
  <para style="ip">Mokanda ya liboso ya Yoane ezali kolobela makambo oyo ezali penza kosalema na tango na biso. Boye ezali kopesa bilembo oyo ekosunga mpo na koyeba Moklisto ya solo mpe ya lokuta.</para>
  <para style="ip">Mokanda ya mibale ya Yoane etindami epai ya moponami ya Nzambe elongo na bana na ye (<char style="xt"><ref loc="2JN 1:1">2Yn 1.1</ref></char>). Kolanda ndenge etalisami na <char style="xt"><ref loc="2JN 1:5-6">2Yn 1.5-6</ref></char>, moponami yango ekoki penza kozala Lingomba. Kati na mokanda ya mibale, Yoane akomi na mokuse makambo oyo akomaki na mokanda na ye ya liboso : azongeli kobeta sete na mobeko ya bolingo (<char style="xt"><ref loc="2JN 1:4-6">2Yn 1.4-6</ref></char>), na kokebisa bato na tina na banguna (<char style="xt"><ref loc="2JN 1:7-11">2Yn 1.7-11</ref></char>) oyo bandimaka te ete Yesu-Klisto akomaki moto. Bongo kati na <char style="xt"><ref loc="2JN 1:10-11">2Yn 1.10-11</ref></char>, Yoane apesi ezaleli oyo esengeli liboso ya banguna : esengeli te koyamba bango mpo na kozala mosika ya misala na bango ya mabe (<char style="xt"><ref loc="2JN 1:11">2Yn 1.11</ref></char>).</para>
  <para style="ip">Mokanda ya misato ya Yoane etindami epai ya Moklisto moko, kombo na ye ezali Gayusi ; mpe ezali kolobela na tina na bato misato : Gayusi (<char style="xt"><ref loc="3JN 1:1-8">3Yn 1-8</ref></char>), Diotrefe (<char style="xt"><ref loc="3JN 1:9-11">3Yn 9-11</ref></char>) mpe Demetriusi (<char style="xt"><ref loc="3JN 1:12">3Yn 12</ref></char>). Elobeli lisusu na tina na lisungi mpe lisalisi ya kopesa na bateyi : Gayusi azalaki kosunga bango, kasi Diotrefe aboyaki. Boye Yoane akumisaki Demetriusi mpo na litatoli malamu oyo ezalaki kopesama na tina na ye.</para>
  <para style="ie"/>
  <chapter number="1" style="c" sid="1JN 1"/>
  <para style="s1">Liloba na bomoi</para>
  <para style="p">
    <verse number="1" style="v" sid="1JN 1:1"/>Oyo ezalaki wuta na ebandeli, oyo toyokaki, oyo tomonaki na miso na biso, oyo totalaki malamu, mpe oyo maboko na biso esimbaki, yango nde tozali kotatola na tina na Liloba na bomoi. <verse eid="1JN 1:1"/><verse number="2" style="v" sid="1JN 1:2"/>Bomoi emimonisaki ; tomoni yango, tozali kotatola na tina na yango mpe kosakola epai na bino bomoi ya seko oyo ezalaki elongo na Tata mpe emimonisi epai na biso. <verse eid="1JN 1:2"/><verse number="3" style="v" sid="1JN 1:3"/>Tozali kosakola epai na bino makambo oyo tomoni mpe toyoki, mpo ete bino mpe bozala moko na biso. Nzokande, biso tozali moko na Tata mpe na Yesu-Klisto, Mwana na Ye. <verse eid="1JN 1:3"/><verse number="4" style="v" sid="1JN 1:4"/>Yango wana tozali kokomela bino makambo oyo mpo na kokomisa esengo na biso ya kokoka.<verse eid="1JN 1:4"/></para>
  <para style="s1">Kotambola kati na pole</para>
  <para style="p">
    <verse number="5" style="v" sid="1JN 1:5"/>Tala makambo oyo toyoki na tina na Ye mpe tozali koyebisa bino : Nzambe azali pole, mpe molili ezali te kati na Ye.<verse eid="1JN 1:5"/></para>
  <para style="p">
    <verse number="6" style="v" sid="1JN 1:6"/>Soki tolobi ete tozali moko na Ye, nzokande tozali kotambola kati na molili, wana tozali bakosi mpe tozali kotambola na solo te. <verse eid="1JN 1:6"/><verse number="7" style="v" sid="1JN 1:7"/>Kasi soki tozali kotambola kati na pole ndenge Ye moko Nzambe azali kati na pole, wana tozali moko, bamoko na bamosusu, mpe makila ya Yesu, Mwana na Ye, ezali kopetola biso na masumu nyonso.<verse eid="1JN 1:7"/></para>
  <para style="p">
    <verse number="8" style="v" sid="1JN 1:8"/>Soki tolobi ete tozali na masumu te, wana tozali komikosa biso moko mpe solo ezali te kati na biso. <verse eid="1JN 1:8"/><verse number="9" style="v" sid="1JN 1:9"/>Soki toyamboli masumu na biso, Nzambe akolimbisa biso mpe akopetola biso na mabe nyonso, pamba te azali Sembo mpe Moyengebene.<verse eid="1JN 1:9"/></para>
  <para style="p">
    <verse number="10" style="v" sid="1JN 1:10"/>Soki tolobi ete tosalaka masumu te, wana tokomisi Nzambe mokosi mpe Liloba na Ye ezali te kati na biso.<verse eid="1JN 1:10"/></para>
  <chapter eid="1JN 1"/>
  <chapter number="2" style="c" sid="1JN 2"/>
  <para style="p">
    <verse number="1" style="v" sid="1JN 2:1"/>Bana na ngai, nazali kokomela bino makambo oyo mpo ete bosala masumu te. Kasi soki esali ete moko kati na bino akweyi na lisumu, tozali na Molobeli moko epai ya Tata : Yesu-Klisto, Nkolo-Na-Bosembo.<verse eid="1JN 2:1"/></para>
  <para style="p">
    <verse number="2" style="v" sid="1JN 2:2"/>Amikabaki lokola mbeka mpo na bolimbisi masumu na biso ; mpo na masumu na biso kaka te, kasi mpe mpo na masumu ya mokili mobimba.<verse eid="1JN 2:2"/></para>
  <para style="s1">Bolingo</para>
  <para style="p">
    <verse number="3" style="v" sid="1JN 2:3"/>Tala ndenge nini tososolaka ete toyebi Nzambe : ezali mpo ete totosaka mibeko na Ye. <verse eid="1JN 2:3"/><verse number="4" style="v" sid="1JN 2:4"/>Moto nyonso oyo alobaka : « Nayebi Nzambe, » kasi atosaka te mibeko ya Nzambe azali mokosi mpe solo ezali kati na ye te. <verse eid="1JN 2:4"/><verse number="5" style="v" sid="1JN 2:5"/>Moto oyo atosaka Liloba na Nzambe azalaka penza na bolingo ya kokoka mpo na Nzambe kati na ye. Ezali ndenge wana nde tososolaka ete tozali moko na Ye. <verse eid="1JN 2:5"/><verse number="6" style="v" sid="1JN 2:6"/>Moto nyonso oyo alobaka ete azali kati na Nzambe asengeli mpe kotambola ndenge Yesu atambolaki.<verse eid="1JN 2:6"/></para>
  <para style="p">
    <verse number="7" style="v" sid="1JN 2:7"/>Balingami na ngai, nazali kokomela bino mobeko ya sika te, kasi mobeko ya kala kaka, mobeko oyo bozwaki wuta na ebandeli. Mobeko yango ya kala ezali liloba oyo boyokaki.<verse eid="1JN 2:7"/></para>
  <para style="p">
    <verse number="8" style="v" sid="1JN 2:8"/>Nzokande, nazali mpe kokomela bino mobeko ya sika, mpe sika na yango emonani kati na Yesu mpe kati na bino, pamba te molili ezali kolimwa mpe pole ya solo esili kobanda kongenga.<verse eid="1JN 2:8"/></para>
  <para style="p">
    <verse number="9" style="v" sid="1JN 2:9"/>Moto nyonso oyo alobaka ete azali kati na pole kasi ayinaka ndeko na ye, azali nanu kati na molili. <verse eid="1JN 2:9"/><verse number="10" style="v" sid="1JN 2:10"/>Moto nyonso oyo alingaka ndeko na ye azali kati na pole ; mpe ezali na eloko moko te kati na ye, oyo ekoki kobetisa ye libaku. <verse eid="1JN 2:10"/><verse number="11" style="v" sid="1JN 2:11"/>Kasi moto oyo ayinaka ndeko na ye azali kati na molili mpe azali kotambola kati na molili ; ayebi te epai azali kokende, pamba te molili esila koboma ye miso.<verse eid="1JN 2:11"/></para>
  <para style="s1">Bana, batata mpe bilenge</para>
  <para style="p">
    <verse number="12" style="v" sid="1JN 2:12"/>Bana, nazali kokomela bino, pamba te masumu na bino elimbisamaki mpo na Kombo na Yesu-Klisto. <verse eid="1JN 2:12"/><verse number="13" style="v" sid="1JN 2:13"/>Batata, nazali kokomela bino, pamba te boyebi Ye oyo azala wuta na ebandeli. Bilenge, nazali kokomela bino, pamba te bolongaki Satana.<verse eid="1JN 2:13"/></para>
  <para style="p">
    <verse number="14" style="v" sid="1JN 2:14"/>Bana, nakomeli bino mpo ete boyebi Tata. Batata, nakomeli bino mpo ete boyebi Ye oyo azala wuta na ebandeli. Bilenge, nakomeli bino mpo ete bozali makasi, Liloba na Nzambe ezali kowumela kati na bino, mpe bolongaki Satana.<verse eid="1JN 2:14"/></para>
  <para style="s1">Koyina mokili</para>
  <para style="p">
    <verse number="15" style="v" sid="1JN 2:15"/>Bolingaka mokili te ; bolingaka mpe te nyonso oyo ezali kati na mokili. Moto oyo alingaka mokili azalaka na bolingo ya Tata te kati na ye, <verse eid="1JN 2:15"/><verse number="16" style="v" sid="1JN 2:16"/>pamba te nyonso oyo ezali kati na mokili, lokola baposa mabe ya nzoto, posa makasi ya konduka biloko oyo miso ezali kolula, mpe lofundu mpo na biloko ; ewuti na Tata te, kasi ewuti na mokili. <verse eid="1JN 2:16"/><verse number="17" style="v" sid="1JN 2:17"/>Mokili mpe baposa na yango ezali koleka, kasi moto oyo asalaka mokano ya Nzambe awumelaka tango nyonso.<verse eid="1JN 2:17"/></para>
  <para style="s1">Monguna ya Klisto</para>
  <para style="p">
    <verse number="18" style="v" sid="1JN 2:18"/>Bana, tokomi na tango ya suka ; ndenge kaka boyokaki ete monguna ya Klisto azali koya, nzokande banguna ya Klisto basili koya sik’oyo ebele, ndenge wana mpe tosengeli koyeba ete tokomi na tango ya suka. <verse eid="1JN 2:18"/><verse number="19" style="v" sid="1JN 2:19"/>Banguna yango babimelaki kati na biso, kasi bazalaki penza bato na biso te. Pamba te soki bazalaki bato na biso, balingaki kotikala na biso ; kasi batikaki biso mpo ete emonana polele ete bango nyonso bazali bato na biso te.<verse eid="1JN 2:19"/></para>
  <para style="p">
    <verse number="20" style="v" sid="1JN 2:20"/>Nzokande bino, bozali na epakolami kowuta na Molimo Mosantu, mpe bino nyonso bozali na boyebi ya nyonso. <verse eid="1JN 2:20"/><verse number="21" style="v" sid="1JN 2:21"/>Ngai nakomeli bino mpo ete boyebi yango mpe mpo ete lokuta moko te ewutaka na solo ; kasi ezali te mpo boyebi yango te.<verse eid="1JN 2:21"/></para>
  <para style="p">
    <verse number="22" style="v" sid="1JN 2:22"/>Boye nani mokosi ? Mokosi azali moto oyo awangani ete Yesu azali Klisto. Mpe moto ya ndenge wana azali monguna ya Klisto : awanganaka Tata mpe Mwana. <verse eid="1JN 2:22"/><verse number="23" style="v" sid="1JN 2:23"/>Moto nyonso oyo awangani Yesu azali mpe na Tata te. Moto oyo atatoli Yesu azali mpe na Tata.<verse eid="1JN 2:23"/></para>
  <para style="p">
    <verse number="24" style="v" sid="1JN 2:24"/>Kasi bino, bosimba makasi makambo oyo boyokaki wuta na ebandeli. Soki ezali penza kowumela kati na bino, bokowumela mpe kati na Mwana mpe kati na Tata. <verse eid="1JN 2:24"/><verse number="25" style="v" sid="1JN 2:25"/>Mpe tala elaka oyo apesaki biso : bomoi ya seko.<verse eid="1JN 2:25"/></para>
  <para style="p">
    <verse number="26" style="v" sid="1JN 2:26"/>Nazali kokomela bino makambo oyo na tina na bato oyo bazali komeka kopengwisa bino. <verse eid="1JN 2:26"/><verse number="27" style="v" sid="1JN 2:27"/>Kasi mpo na bino, epakolami ya Molimo oyo bozwaki kowuta na Klisto ezali kowumela kati na bino. Boye, bozali lisusu na posa te ete bapesa bino malakisi. Kasi lokola Molimo ya Klisto apesaka bino malakisi na tina na makambo nyonso, lokola mpe apesaka malakisi ya solo kasi ya lokuta te, bowumela kati na malakisi yango ndenge kaka bapesaki bino yango.<verse eid="1JN 2:27"/></para>
  <para style="p">
    <verse number="28" style="v" sid="1JN 2:28"/>Sik’oyo, bana na ngai, bowumela ya kokangama na Klisto mpo ete, na ngonga nyonso oyo akomimonisa, tozala na elikya mpe toyoka soni te na liboso na Ye tango akoya.<verse eid="1JN 2:28"/></para>
  <para style="s1">Kotambola lokola mwana na Nzambe</para>
  <para style="p">
    <verse number="29" style="v" sid="1JN 2:29"/>Boyebi malamu ete Klisto azali sembo ; boye bosengeli mpe koyeba ete moto nyonso oyo asalaka makambo ya sembo azali mwana na Nzambe.<verse eid="1JN 2:29"/></para>
  <chapter eid="1JN 2"/>
  <chapter number="3" style="c" sid="1JN 3"/>
  <para style="p">
    <verse number="1" style="v" sid="1JN 3:1"/>Botala bolingo monene oyo Tata atalisaki biso mpo ete tobengama bana na Nzambe ! Mpe tozali solo bana na Nzambe. Tala tina nini mokili eyebi biso te : ezali mpo ete eyebi Nzambe te.<verse eid="1JN 3:1"/></para>
  <para style="p">
    <verse number="2" style="v" sid="1JN 3:2"/>Balingami na ngai, tozali sik’oyo bana na Nzambe ; kasi oyo tokokoma emonisami nanu te. Nzokande, toyebi solo ete tango Klisto akomimonisa, tokokoma lokola Ye ; pamba te tokomona Ye ndenge penza Ye azalaka. <verse eid="1JN 3:2"/><verse number="3" style="v" sid="1JN 3:3"/>Moto nyonso oyo azali na elikya ya ndenge wana kati na Klisto amipetolaka, ndenge Klisto azali peto.<verse eid="1JN 3:3"/></para>
  <para style="p">
    <verse number="4" style="v" sid="1JN 3:4"/>Moto nyonso oyo asalaka masumu abukaka mibeko ya Nzambe ; pamba te kosala lisumu ezali : kobuka mibeko ya Nzambe. <verse eid="1JN 3:4"/><verse number="5" style="v" sid="1JN 3:5"/>Nzokande, boyebi malamu ete Klisto ayaki mpo na kolongola masumu ; mpe kati na Ye, lisumu ezali te. <verse eid="1JN 3:5"/><verse number="6" style="v" sid="1JN 3:6"/>Moto nyonso oyo azali moko na Klisto asalaka masumu te, mpe moto nyonso oyo asalaka masumu atikala nanu te komona mpe koyeba Yesu.<verse eid="1JN 3:6"/></para>
  <para style="p">
    <verse number="7" style="v" sid="1JN 3:7"/>Bana na ngai, tika ete moto moko te akosa bino. Moto oyo atambolaka na bosembo azali sembo ndenge Ye moko Klisto azali sembo. <verse eid="1JN 3:7"/><verse number="8" style="v" sid="1JN 3:8"/>Moto oyo amipesaka na masumu azali ya Satana, pamba te Satana asalaka masumu wuta na ebandeli. Nzokande Mwana na Nzambe ayaki penza mpo na kobebisa misala ya Satana. <verse eid="1JN 3:8"/><verse number="9" style="v" sid="1JN 3:9"/>Moto nyonso oyo akoma mwana na Nzambe akobaka te kosala masumu, pamba te nguya ya bomoi ya bonzambe ezali kosala kati na ye ; akoki te kokoba kosala masumu, pamba te azali mwana na Nzambe.<verse eid="1JN 3:9"/></para>
  <para style="p">
    <verse number="10" style="v" sid="1JN 3:10"/>Tala ndenge nini bana na Nzambe bakeseni na bana ya Satana : moto nyonso oyo atambolaka te na bomoi ya sembo mpe alingaka ndeko na ye te azali mwana na Nzambe te.<verse eid="1JN 3:10"/></para>
  <para style="s1">Bolingo kati na bandeko</para>
  <para style="p">
    <verse number="11" style="v" sid="1JN 3:11"/>Pamba te, tala Sango Malamu oyo boyokaki wuta na ebandeli : Tolinganaka biso na biso. <verse eid="1JN 3:11"/><verse number="12" style="v" sid="1JN 3:12"/>Boye tika ete moko te azala lokola Kayina oyo azalaki moto ya Satana mpe abomaki ndeko na ye. Mpo na nini Kayina abomaki Abeli, ndeko na ye ? Ezali mpo ete misala ya Kayina ezalaki mabe, kasi misala ya Abeli, ndeko na ye, ezalaki sembo.<verse eid="1JN 3:12"/></para>
  <para style="p">
    <verse number="13" style="v" sid="1JN 3:13"/>Bandeko na ngai, bokamwa te soki mokili ezali koyina bino. <verse eid="1JN 3:13"/><verse number="14" style="v" sid="1JN 3:14"/>Toyebi ete tosila kolongwa na kufa mpe tokoma na bomoi mpo ete tolingaka bandeko na biso. Moto oyo alingaka ndeko na ye te azali nanu na se ya bokonzi ya kufa. <verse eid="1JN 3:14"/><verse number="15" style="v" sid="1JN 3:15"/>Moto nyonso oyo ayinaka ndeko na ye azali mobomi ; mpe boyebi malamu ete mobomi ata moko te azali na bomoi ya seko kati na ye. <verse eid="1JN 3:15"/><verse number="16" style="v" sid="1JN 3:16"/>Tala ndenge nini toyebi ndimbola ya bolingo : Yesu-Klisto akabaki bomoi na Ye mpo na biso. Boye biso mpe tosengeli kokaba bomoi na biso mpo na bandeko na biso.<verse eid="1JN 3:16"/></para>
  <para style="p">
    <verse number="17" style="v" sid="1JN 3:17"/>Soki moto moko azali na biloko ya mokili oyo, bongo amoni ndeko na ye kokelela mpo na eloko songolo kasi aboyi kosunga ye ; boni, moto wana azali na bolingo ya Nzambe kati na ye ? <verse eid="1JN 3:17"/><verse number="18" style="v" sid="1JN 3:18"/>Bana na ngai, tika ete bolingo na biso esukaka kaka te na lolemo to na maloba ya sukali ; kasi tika ete emonisamaka nde na misala mpe na solo.<verse eid="1JN 3:18"/></para>
  <para style="p">
    <verse number="19" style="v" sid="1JN 3:19"/>Ezali na ndenge wana nde tokoyeba ete tozali kati na solo, mpe mitema na biso ekotonda na elikya liboso ya Nzambe ; <verse eid="1JN 3:19"/><verse number="20" style="v" sid="1JN 3:20"/>pamba te soki ata mitema na biso elongisi biso te, toyebi ete Nzambe azali monene koleka mitema na biso mpe ayebi nyonso. <verse eid="1JN 3:20"/><verse number="21" style="v" sid="1JN 3:21"/>Balingami na ngai, soki mpe mitema na biso elongisi biso, tokozala kaka na elikya makasi na Nzambe. <verse eid="1JN 3:21"/><verse number="22" style="v" sid="1JN 3:22"/>Apesaka biso nyonso oyo tosengaka epai na Ye, pamba te totosaka mibeko na Ye mpe tosalaka makambo oyo esepelisaka Ye. <verse eid="1JN 3:22"/><verse number="23" style="v" sid="1JN 3:23"/>Mpe tala mobeko oyo apesa biso : kondima Yesu-Klisto, Mwana na Ye, mpe kolingana biso na biso, ndenge atindaki biso.<verse eid="1JN 3:23"/></para>
  <para style="p">
    <verse number="24" style="v" sid="1JN 3:24"/>Moto oyo atosaka mibeko na Ye awumelaka kati na Nzambe, mpe Nzambe awumelaka kati na ye. Bongo ndenge nini toyebaka ete Nzambe azali kowumela kati na biso ? Ezali na nzela ya Molimo Mosantu oyo apesaki biso.<verse eid="1JN 3:24"/></para>
  <chapter eid="1JN 3"/>
  <chapter number="4" style="c" sid="1JN 4"/>
  <para style="s1">Basakoli ya solo mpe ya lokuta</para>
  <para style="p">
    <verse number="1" style="v" sid="1JN 4:1"/>Balingami na ngai, bondimaka te bato nyonso oyo babetaka tolo mpo na koloba ete batondisami na Molimo ya Nzambe ; kasi bomeka bango mpo na koyeba soki bazali penza ya Nzambe, pamba te basakoli ebele ya lokuta basili kopanzana na mokili. <verse eid="1JN 4:1"/><verse number="2" style="v" sid="1JN 4:2"/>Tala ndenge nini bokoyeba soki bazali na Molimo ya Nzambe : moto nyonso oyo azali kondima ete Yesu-Klisto akomaki moto azali na Molimo ya Nzambe. <verse eid="1JN 4:2"/><verse number="3" style="v" sid="1JN 4:3"/>Moto nyonso oyo azali kondima Yesu te azali na Molimo ya Nzambe te, kasi azali na molimo ya monguna ya Klisto, oyo boyokaki na tina na ye ete azali koya mpe azali sik’oyo kati na mokili.<verse eid="1JN 4:3"/></para>
  <para style="p">
    <verse number="4" style="v" sid="1JN 4:4"/>Bino, bana na ngai, bozali ya Nzambe mpe bosili kolonga basakoli yango ya lokuta, pamba te Ye oyo azali kati na bino azali na nguya koleka ye oyo azali kati na mokili. <verse eid="1JN 4:4"/><verse number="5" style="v" sid="1JN 4:5"/>Basakoli ya lokuta bazali ya mokili ; balobaka kolanda elobeli ya mokili, mpe mokili eyokaka bango. <verse eid="1JN 4:5"/><verse number="6" style="v" sid="1JN 4:6"/>Biso, tozali ya Nzambe ; mpe moto nyonso oyo ayebi Nzambe ayokaka biso. Kasi moto oyo azali ya Nzambe te ayokaka biso te. Ezali ndenge wana nde toyebaka Molimo ya solo mpe molimo ya libunga.<verse eid="1JN 4:6"/></para>
  <para style="s1">Nzambe azali bolingo</para>
  <para style="p">
    <verse number="7" style="v" sid="1JN 4:7"/>Balingami na ngai, tolinganaka biso na biso, pamba te Nzambe azali bolingo. Moto nyonso oyo azali na bolingo azali ya Nzambe mpe ayebi Nzambe. <verse eid="1JN 4:7"/><verse number="8" style="v" sid="1JN 4:8"/>Moto oyo azangi bolingo ayebi Nzambe te, pamba te Nzambe azali bolingo.<verse eid="1JN 4:8"/></para>
  <para style="p">
    <verse number="9" style="v" sid="1JN 4:9"/>Botala ndenge nini Nzambe atalisaki biso bolingo na Ye : atindaki Mwana na Ye se moko kati na mokili mpo ete tozala na bomoi ya solo na nzela na Ye. <verse eid="1JN 4:9"/><verse number="10" style="v" sid="1JN 4:10"/>Bolingo yango emonani na likambo oyo : ezali biso te bato tolingaki Nzambe, kasi Ye nde alingaki biso mpe atindaki Mwana na Ye mpo ete azala mbeka mpo na bolimbisi masumu na biso.<verse eid="1JN 4:10"/></para>
  <para style="p">
    <verse number="11" style="v" sid="1JN 4:11"/>Balingami na ngai, lokola Nzambe alingaki biso mingi penza, biso mpe tosengeli kolingana biso na biso. <verse eid="1JN 4:11"/><verse number="12" style="v" sid="1JN 4:12"/>Moto moko te asila komona Nzambe ; nzokande soki tozali kolingana biso na biso, Nzambe azali kati na biso mpe bolingo na Ye ezali ya kokoka kati na biso.<verse eid="1JN 4:12"/></para>
  <para style="p">
    <verse number="13" style="v" sid="1JN 4:13"/>Tala ndenge nini toyebaka ete tozali kati na Nzambe, mpe Nzambe azali kati na biso : ezali na nzela ya Molimo na Ye, oyo apesa biso. <verse eid="1JN 4:13"/><verse number="14" style="v" sid="1JN 4:14"/>Tosilaki komona Ye mpe totatolaka ete Tata atinda Mwana na Ye mpo ete azala Mobikisi ya mokili.<verse eid="1JN 4:14"/></para>
  <para style="p">
    <verse number="15" style="v" sid="1JN 4:15"/>Moto oyo andimaka ete Yesu azali Mwana na Nzambe, Nzambe azali kati na ye, mpe ye azali kati na Nzambe. <verse eid="1JN 4:15"/><verse number="16" style="v" sid="1JN 4:16"/>Mpe biso toyebi mpe tozali na kondima kati na bolingo oyo Nzambe azali na yango mpo na biso. Nzambe azali bolingo, mpe moto oyo abikaka kati na bolingo abikaka kati na Nzambe, mpe Nzambe abikaka kati na ye. <verse eid="1JN 4:16"/><verse number="17" style="v" sid="1JN 4:17"/>Tala mpo na nini bolingo ezali ya kokoka kati na biso : ezali mpo ete tozala na elikya ya kokoka na mokolo ya kosambisama ; pamba te kati na mokili oyo, ndenge Klisto azali, ndenge biso mpe tozali.<verse eid="1JN 4:17"/></para>
  <para style="p">
    <verse number="18" style="v" sid="1JN 4:18"/>Kati na bolingo, kobanga ezalaka te ; kasi bolingo oyo ezali ya kokoka elongolaka bobangi, pamba te bobangi ebendaka etumbu. Mpe moto oyo abangaka azali nanu ya kokoka te kati na bolingo. <verse eid="1JN 4:18"/><verse number="19" style="v" sid="1JN 4:19"/>Biso, tolingaka mpo ete Nzambe alingaki biso, ya liboso.<verse eid="1JN 4:19"/></para>
  <para style="p">
    <verse number="20" style="v" sid="1JN 4:20"/>Soki moto alobi ete alingaka Nzambe, kasi azali lisusu koyina ndeko na ye, azali mokosi. Pamba te moto oyo alingaka te ndeko na ye, oyo amonaka akoki kolinga te Nzambe oyo amonaka te.<verse eid="1JN 4:20"/></para>
  <para style="p">
    <verse number="21" style="v" sid="1JN 4:21"/>Kutu, Klisto apesaki biso mobeko oyo : moto oyo alingaka Nzambe asengeli mpe kolinga ndeko na ye.<verse eid="1JN 4:21"/></para>
  <chapter eid="1JN 4"/>
  <chapter number="5" style="c" sid="1JN 5"/>
  <para style="s1">Kondima Mwana na Nzambe</para>
  <para style="p">
    <verse number="1" style="v" sid="1JN 5:1"/>Moto nyonso oyo andimaka ete Yesu azali Klisto azali mwana na Nzambe, mpe moto nyonso oyo alingaka Tata alingaka mpe Mwana na Ye.<verse eid="1JN 5:1"/></para>
  <para style="p">
    <verse number="2" style="v" sid="1JN 5:2"/>Tala ndenge nini toyebaka ete tolingaka bana na Nzambe : ezali na nzela ya kolinga Nzambe mpe ya kotosa mibeko na Ye. <verse eid="1JN 5:2"/><verse number="3" style="v" sid="1JN 5:3"/>Pamba te kolinga Nzambe ezali : kotosa mibeko na Ye. Mpe mibeko na Ye ezali pasi te, <verse eid="1JN 5:3"/><verse number="4" style="v" sid="1JN 5:4"/>pamba te mwana nyonso ya Nzambe alongaka mokili, mpe elonga oyo elongaki mokili ezali : kondima na biso. <verse eid="1JN 5:4"/><verse number="5" style="v" sid="1JN 5:5"/>Nani oyo alongaka mokili ? Ezali kaka moto oyo andimaka ete Yesu azali Mwana na Nzambe.<verse eid="1JN 5:5"/></para>
  <para style="p">
    <verse number="6" style="v" sid="1JN 5:6"/>Yesu-Klisto azali Ye oyo ayaki na nzela ya mayi mpe makila ; ayaki na nzela ya mayi kaka te, kasi na nzela ya mayi mpe makila. Mpe ezali Molimo nde atatoli bongo, pamba te Molimo azali solo. <verse eid="1JN 5:6"/><verse number="7" style="v" sid="1JN 5:7"/>Nzokande, batatoli bazali misato : <verse eid="1JN 5:7"/><verse number="8" style="v" sid="1JN 5:8"/>Molimo, mayi mpe makila ; mpe bango misato balobaka ndenge moko.<verse eid="1JN 5:8"/></para>
  <para style="p">
    <verse number="9" style="v" sid="1JN 5:9"/>Tondimaka matatoli ya bato, kasi litatoli ya Nzambe eleki motuya, pamba te yango nde Nzambe apesa na tina na Mwana na Ye. <verse eid="1JN 5:9"/><verse number="10" style="v" sid="1JN 5:10"/>Moto oyo andimelaka Mwana na Nzambe azali na litatoli yango kati na motema na ye ; moto oyo andimelaka Nzambe te akomisi Nzambe mokosi, pamba te andimaka te litatoli oyo Nzambe apesa na tina na Mwana na Ye. <verse eid="1JN 5:10"/><verse number="11" style="v" sid="1JN 5:11"/>Mpe litatoli yango ezali : Nzambe apesa biso bomoi ya seko, mpe bomoi yango ezali kati na Mwana na Ye.<verse eid="1JN 5:11"/></para>
  <para style="p">
    <verse number="12" style="v" sid="1JN 5:12"/>Moto oyo azali na Mwana azali na bomoi, kasi moto oyo azangi Mwana na Nzambe azangi mpe bomoi.<verse eid="1JN 5:12"/></para>
  <para style="s1">Elikya ya Baklisto</para>
  <para style="p">
    <verse number="13" style="v" sid="1JN 5:13"/>Bino oyo bondimelaka Kombo ya Mwana na Nzambe, nakomeli bino makambo oyo mpo boyeba ete bozali na bomoi ya seko. <verse eid="1JN 5:13"/><verse number="14" style="v" sid="1JN 5:14"/>Mpe tala elikya oyo tozali na yango liboso ya Nzambe : soki tosengi eloko kolanda mokano na Ye, ayoki biso. <verse eid="1JN 5:14"/><verse number="15" style="v" sid="1JN 5:15"/>Mpe soki toyebi ete ayoki biso, toyebi lisusu ete tozali na eloko oyo tosengi epai na Ye.<verse eid="1JN 5:15"/></para>
  <para style="s1">Moklisto mpe lisumu</para>
  <para style="p">
    <verse number="16" style="v" sid="1JN 5:16"/>Soki omoni ndeko na yo kosala lisumu oyo ememaka na kufa te, osengeli kobondela mpo na ye, mpe Nzambe akopesa ye bomoi. Nazali koloba nde na tina na bato oyo basalaka lisumu oyo ememaka na kufa te. Kasi ezali na lisumu oyo ememaka na kufa ; ezali te na tina na lisumu yango nde nazali kosenga na bino kobondela.<verse eid="1JN 5:16"/></para>
  <para style="p">
    <verse number="17" style="v" sid="1JN 5:17"/>Solo, lisumu ezali : kobuka mobeko ; kasi ezali na lisumu oyo ememaka na kufa te. <verse eid="1JN 5:17"/><verse number="18" style="v" sid="1JN 5:18"/>Toyebi ete moto nyonso oyo abotami na bomoi ya bonzambe akobaka te kosala lisumu ; Ye moko Mwana na Nzambe abatelaka ye, mpe Satana akoki kosala ye mabe te. <verse eid="1JN 5:18"/><verse number="19" style="v" sid="1JN 5:19"/>Toyebi ete tozali bana na Nzambe, mpe ete mokili mobimba ezali na se ya bokonzi ya Satana. <verse eid="1JN 5:19"/><verse number="20" style="v" sid="1JN 5:20"/>Toyebi lisusu ete Mwana na Nzambe asila koya mpe apesa biso bososoli mpo ete tokoka koyeba Ye oyo azali solo. Mpe tozali kati na Ye oyo azali solo, na nzela ya kozala kati na Yesu-Klisto, Mwana na Ye. Mwana azali Ye moko Nzambe ya solo mpe bomoi ya seko.<verse eid="1JN 5:20"/></para>
  <para style="b"/>
  <para style="s1">Etinda ya suka</para>
  <para style="p">
    <verse number="21" style="v" sid="1JN 5:21"/>Bana na ngai, bomibatelaka mosika na banzambe ya bikeko.<verse eid="1JN 5:21"/></para>
  <chapter eid="1JN 5"/>
</usx>
