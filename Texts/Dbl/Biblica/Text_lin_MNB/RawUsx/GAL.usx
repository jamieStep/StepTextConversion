<?xml version="1.0" encoding="UTF-8"?>
<usx version="3.0">
  <book code="GAL" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Bagalatia</para>
  <para style="toc1">Mokanda epai ya Bagalatia</para>
  <para style="toc2">Bagalatia</para>
  <para style="toc3">Gal</para>
  <para style="mt2">Mokanda epai ya</para>
  <para style="mt1">Bagalatia</para>
  <para style="im">Polo akomelaki Bagalatia mokanda oyo mpo ete etambola na Mangomba oyo abandaki na moko ya mibembo na ye ya mosala, mibembo oyo mokanda ya misala ezali kolobela.</para>
  <para style="ip">Mpo na bamoko, Mangomba yango ezalaki na kati-kati ya Azia ya moke oyo bazali kobenga lelo « Tirki, » kati na etuka monene oyo Polo akatisaki na mobembo na ye ya mibale mpe ya misato (<char style="xt"><ref loc="ACT 16:6">Mis 16.6</ref>; <ref loc="ACT 18:3">18.3</ref></char>). Mpo na bamosusu, ezali Mangomba ya Galatia oyo ezalaki etuka ya Rome, na sude ya Azia ya moke. Polo atambolaki kuna na mobembo na ye ya liboso (<char style="xt"><ref loc="ACT 13-14">Mis 13 mpe 14</ref></char>).</para>
  <para style="ip">Mokanda oyo ekoki penza kozala mokanda ya liboso ya Polo ; akomaki yango na mobu 49 liboso ete mayangani ya Yelusalemi esalema (<char style="xt"><ref loc="ACT 15">Mis 15</ref></char>).</para>
  <para style="ip">Sima na Polo kolongwa na Galatia, bateyi oyo bazalaki Bayuda bakendeki na Mangomba ya Galatia, bazalaki kotiola mosala na ye mpe kolendisa, na molende nyonso, na tina na botosi ya mibeko ya Moyize, na tina na bafeti ya Bayuda mpe na tina na kokatama ngenga.</para>
  <para style="ip">Polo abandi na kopesa biyano na makambo oyo bazalaki kotiola na yango mosala na ye mpe ezalaki kokotisa koyimayima na tina na motuya ya Sango Malamu oyo ye asakolaka. Nzokande azwaki Sango Malamu yango na emoniseli kowuta mbala moko na Yesu-Klisto oyo asekwa (<char style="xt">mokapo <ref loc="GAL 1">1</ref></char>) ; mpe bantoma mosusu bakotaki likambo yango mpo na kosunga ye (<char style="xt"><ref loc="GAL 2:1-10">2.1-10</ref></char>). Kutu alobelaki bosolo ya Sango Malamu yango na miso ya Petelo, na Antioshe (<char style="xt"><ref loc="GAL 2:11-21">2.11-21</ref></char>).</para>
  <para style="ip">Polo azali lisusu kopesa biyano epai ya bato oyo bazali koluka kokotisa na makasi misala ya Bayuda kati na Baklisto oyo bazali lisusu Bapagano te mpo ete basili kobongola mitema na bango (<char style="xt"><ref loc="GAL 3:1-4:12">3.1–4.12</ref></char>) ; pamba te kolanda elaka oyo epesamaki na Abrayami, Moklisto akomi sembo na nzela ya kondima (<char style="xt"><ref loc="GAL 3:1-14">3.1-14</ref></char>).</para>
  <para style="ip">Polo azali lisusu kolobela bokeseni kati na mosala ya mibeko mpe mosala ya kondima kati na bomoi ya bato : mibeko ememaka bato epai ya Klisto, kasi kondima kati na Yesu-Klisto ebongolaka bato (<char style="xt"><ref loc="GAL 3:15-29">3.15-29</ref></char>) ; na bongo bazali lisusu bawumbu te kasi bakomi bana (<char style="xt"><ref loc="GAL 4:1-11">4.1-11</ref></char>).</para>
  <para style="ip">Kobanda na 4.12, Polo azali kolendisa Bagalatia ete bakabwana na bateyi ya mabunga (<char style="xt"><ref loc="GAL 4:12-5:12">4.12–5.12</ref></char>) mpo ete bawumela kati na bonsomi oyo Yesu-Klisto apesi bango. Azali lisusu kotalisa oyo bomoi na nzela ya Molimo Mosantu ezali (<char style="xt"><ref loc="GAL 5:13-6:10">5.13–6.10</ref></char>).</para>
  <para style="ip">Mokanda oyo ezali kotanda bozongi na mibeko lokola moko kati na makama oyo ezali kotungisa Lingomba ya tango nyonso ; nzokande ezali kotalisa oyo bonsomi ya solo ya Boklisto, bonsomi ya bana na Nzambe ezali.</para>
  <para style="ie"/>
  <chapter number="1" style="c" sid="GAL 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="GAL 1:1"/>Ngai Polo, ntoma oyo abengamaki na bato te to na nzela ya moto te, kasi na Yesu-Klisto mpe na Nzambe Tata oyo asekwisaki Ye kati na bakufi, <verse eid="GAL 1:1"/><verse number="2" style="v" sid="GAL 1:2"/>mpe bandeko nyonso oyo bazali elongo na ngai ;</para>
  <para style="b" vid="GAL 1:2"/>
  <para style="mi" vid="GAL 1:2">Epai ya Mangomba ya Galatia :<verse eid="GAL 1:2"/></para>
  <para style="b"/>
  <para style="m">
    <verse number="3" style="v" sid="GAL 1:3"/>Tika ete ngolu mpe kimia epesamela bino kowuta na Nzambe, Tata na biso, mpe na Nkolo Yesu-Klisto ! <verse eid="GAL 1:3"/><verse number="4" style="v" sid="GAL 1:4"/>Yesu amipesaki mpo na masumu na biso mpo ete, kolanda mokano ya Nzambe, Tata na biso, akangola biso longwa na ekeke oyo ya mabe. <verse eid="GAL 1:4"/><verse number="5" style="v" sid="GAL 1:5"/>Tika ete nkembo ezonga epai na Ye libela na libela ! Amen !<verse eid="GAL 1:5"/></para>
  <para style="b"/>
  <para style="s1">Sango Malamu moko kaka</para>
  <para style="p">
    <verse number="6" style="v" sid="GAL 1:6"/>Nazali kokamwa ete bozali kosundola noki Ye oyo abengaki bino na nzela ya ngolu ya Klisto mpe bozali kolanda sango malamu mosusu <verse eid="GAL 1:6"/><verse number="7" style="v" sid="GAL 1:7"/>oyo ezalaka kutu te. Solo, ezali na bato oyo bazali kotia mobulu kati na bino mpe bazali koluka kobongola Sango Malamu ya Klisto. <verse eid="GAL 1:7"/><verse number="8" style="v" sid="GAL 1:8"/>Kasi soki moto moko, ezala biso to Anjelu moko kowuta na Likolo, ateyi bino sango malamu oyo ekeseni na Sango Malamu oyo biso toteyaki bino, wana tika ete Nzambe alakela ye mabe ! <verse eid="GAL 1:8"/><verse number="9" style="v" sid="GAL 1:9"/>Ndenge tolobaki yango liboso, mpe nazali lisusu koloba yango sik’oyo : soki moto moko ateyi bino sango malamu oyo ekeseni na Sango Malamu oyo boyambaki, wana tika ete Nzambe alakela ye mabe !<verse eid="GAL 1:9"/></para>
  <para style="p">
    <verse number="10" style="v" sid="GAL 1:10"/>Bozali sik’oyo kokanisa nini na likambo oyo : nazali koluka kosepelisa bato to nazali koluka kosepelisa Nzambe ? Boni, nazali koluka kosepelisa bato ? Soki nazalaki nanu koluka kosepelisa bato, nalingaki kozala mosali ya Klisto te.<verse eid="GAL 1:10"/></para>
  <para style="s1">Sango Malamu kowuta na Klisto</para>
  <para style="p">
    <verse number="11" style="v" sid="GAL 1:11"/>Bandeko na ngai, nalingi boyeba malamu ete Sango Malamu oyo nateyaki bino ezalaki mbuma ya makanisi ya bomoto te. <verse eid="GAL 1:11"/><verse number="12" style="v" sid="GAL 1:12"/>Nazwaki yango na moto moko te, nayekolaki yango mpe te ; kasi ezali Yesu-Klisto nde alakisaki ngai yango na nzela ya emoniseli.<verse eid="GAL 1:12"/></para>
  <para style="p">
    <verse number="13" style="v" sid="GAL 1:13"/>Solo, boyokaki sango ya bizaleli na ngai ya kala tango nazalaki nanu mondimi kati na lingomba ya Bayuda ; boyebi mpe ndenge nini nazalaki konyokola Lingomba ya Nzambe mpo na kopanza yango. <verse eid="GAL 1:13"/><verse number="14" style="v" sid="GAL 1:14"/>Kati na lingomba ya Bayuda, nazalaki komata koleka Bayuda ebele ya ekeke na ngai, oyo tozalaki na bango mibu moko ya mbotama ; nalekaki bango kutu na bolingo eleka ndelo mpo na bokoko ya batata na ngai. <verse eid="GAL 1:14"/><verse number="15" style="v" sid="GAL 1:15"/>Kasi tango Nzambe oyo aponaki ngai wuta na libumu ya mama na ngai mpe abengaki ngai na nzela ya ngolu na Ye, asepelaki <verse eid="GAL 1:15"/><verse number="16" style="v" sid="GAL 1:16"/>kotalisa ngai Mwana na Ye na nzela ya emoniseli mpo ete nakoka kosakola Ye kati na Bapagano, natunaki na mbala moko toli epai ya moto ata moko te. <verse eid="GAL 1:16"/><verse number="17" style="v" sid="GAL 1:17"/>Nakendeki kutu na Yelusalemi te mpo na kokutana na bato oyo bakomaki bantoma liboso na ngai, kasi nakendeki nde na Arabi. Sima na yango, nazongaki na Damasi.<verse eid="GAL 1:17"/></para>
  <para style="p">
    <verse number="18" style="v" sid="GAL 1:18"/>Ezali sima na mibu misato nde nakendeki na Yelusalemi mpo na koyeba Petelo, mpe navandaki epai na ye mikolo zomi na mitano. <verse eid="GAL 1:18"/><verse number="19" style="v" sid="GAL 1:19"/>Natikalaki komona ntoma mosusu te, longola kaka Jake, ndeko ya Nkolo. <verse eid="GAL 1:19"/><verse number="20" style="v" sid="GAL 1:20"/>Nzambe azali Motatoli na ngai ete makambo oyo nazali kokomela bino ezali ya lokuta te.<verse eid="GAL 1:20"/></para>
  <para style="p">
    <verse number="21" style="v" sid="GAL 1:21"/>Sima na yango, nakendeki na bituka ya Siri mpe ya Silisi. <verse eid="GAL 1:21"/><verse number="22" style="v" sid="GAL 1:22"/>Kasi Baklisto ya Mangomba ya Yuda bayebaki ngai te, <verse eid="GAL 1:22"/><verse number="23" style="v" sid="GAL 1:23"/>bayokaki kaka sango : « Moto oyo azalaki konyokola biso na kala akomi sik’oyo koteya kondima oyo azalaki koluka kobebisa. » <verse eid="GAL 1:23"/><verse number="24" style="v" sid="GAL 1:24"/>Mpe bazalaki kokumisa Nzambe na tina na ngai.<verse eid="GAL 1:24"/></para>
  <chapter eid="GAL 1"/>
  <chapter number="2" style="c" sid="GAL 2"/>
  <para style="s1">Polo mpe bantoma mosusu</para>
  <para style="p">
    <verse number="1" style="v" sid="GAL 2:1"/>Sima na mibu zomi na minei, nazongaki lisusu na Yelusalemi elongo na Barnabasi ; namemaki mpe Tito. <verse eid="GAL 2:1"/><verse number="2" style="v" sid="GAL 2:2"/>Nakendeki kuna mpo na kotosa emoniseli oyo nazwaki. Natalisaki na bakambi Sango Malamu oyo nateyaka kati na Bapagano, na esika oyo tozalaki kaka biso moko mpo nalingaki ete mosala oyo nazalaki kosala mpe oyo nasilaki kosala ezwama na motuya. <verse eid="GAL 2:2"/><verse number="3" style="v" sid="GAL 2:3"/>Nzokande, ezala Tito oyo azalaki elongo na ngai, batindaki ye kutu te na makasi ete akatisa ngenga, atako azalaki Mogreki. <verse eid="GAL 2:3"/><verse number="4" style="v" sid="GAL 2:4"/>Esalemaki bongo likolo ya bandeko ya lokuta oyo basilaki kokota kati na biso na mayele mabe mpo na kolandela bonsomi oyo tozali na yango kati na Yesu-Klisto mpe mpo na koluka kokomisa biso bawumbu. <verse eid="GAL 2:4"/><verse number="5" style="v" sid="GAL 2:5"/>Kasi totikelaki bango ata tango te mpo ete bosolo ya Sango Malamu etikala mpo na bino.<verse eid="GAL 2:5"/></para>
  <para style="p">
    <verse number="6" style="v" sid="GAL 2:6"/>Bato oyo bazalaki bakambi babakisaki ata eloko moko te na mateya na ngai ; lokumu nyonso oyo bazalaki na yango ezalaki na motuya moko te epai na ngai, pamba te Nzambe aponaka bilongi te. <verse eid="GAL 2:6"/><verse number="7" style="v" sid="GAL 2:7"/>Kutu, bamonaki penza ete Nzambe apesaki ngai mokumba ya koteya Sango Malamu epai ya bato oyo bakatama ngenga te, ndenge apesaki na Petelo mokumba ya koteya Sango Malamu epai ya Bayuda. <verse eid="GAL 2:7"/><verse number="8" style="v" sid="GAL 2:8"/>Pamba te Nzambe oyo asalaki kati na Petelo mpo ete azala ntoma ya bato oyo bakatama ngenga asalaki mpe kati na ngai lokola mpo ete nazala ntoma ya Bapagano. <verse eid="GAL 2:8"/><verse number="9" style="v" sid="GAL 2:9"/>Boye Jake, Petelo mpe Yoane oyo bazalaki makonzi ya Lingomba bandimaki ngolu oyo Nzambe apesaki ngai. Yango wana basanganaki elongo na ngai mpe Barnabasi mpo na kolakisa ete tokomi moko ; mpe toyokanaki ete biso tokende epai ya Bapagano, mpe bango bakende epai ya bato oyo bakatama ngenga. <verse eid="GAL 2:9"/><verse number="10" style="v" sid="GAL 2:10"/>Basengaki na biso kaka ete tokoba kokanisa babola. Mpe nasalaki nyonso mpo na kokokisa mokumba yango.<verse eid="GAL 2:10"/></para>
  <para style="s1">Polo apameli Petelo</para>
  <para style="p">
    <verse number="11" style="v" sid="GAL 2:11"/>Tango Petelo ayaki na Antioshe, natelemelaki ye makasi mpo ete azalaki kati na libunga. <verse eid="GAL 2:11"/><verse number="12" style="v" sid="GAL 2:12"/>Pamba te liboso ete bato oyo bawutaki epai ya Jake bakoma, Petelo azalaki kolia mesa moko elongo na Bapagano ; kasi sima na bango kokoma, akomaki kobenda nzoto mpe akabwanaki na Bapagano yango mpo ete azalaki kobanga Bayuda. <verse eid="GAL 2:12"/><verse number="13" style="v" sid="GAL 2:13"/>Bayuda mosusu basanganaki na ye kati na lokuta na ye kino Barnabasi mpe akotaki na lokuta na bango. <verse eid="GAL 2:13"/><verse number="14" style="v" sid="GAL 2:14"/>Kasi tango ngai namonaki ete bazali kotambola te na bomoi ya sembo kolanda bosolo ya Sango Malamu, nalobaki na Petelo na miso ya bango nyonso : « Ozali Moyuda, kasi ozali kobika bomoi na yo lokola Mopagano ! Ndenge nini ozali kosenga na makasi ete Bapagano batambola lokola Bayuda ? <verse eid="GAL 2:14"/><verse number="15" style="v" sid="GAL 2:15"/>Biso tobotama Bayuda, tozali Bapagano te oyo bazali basumuki. <verse eid="GAL 2:15"/><verse number="16" style="v" sid="GAL 2:16"/>Toyebi ete moto akoki kokoma sembo te na nzela ya kotosa maloba ya Mobeko, kasi kaka na nzela ya kondima kati na Yesu-Klisto. Yango wana biso mpe tondimelaki Yesu-Klisto mpo ete tokoma sembo na nzela ya kondima kati na Klisto, kasi na nzela te ya kotosa maloba ya Mobeko, pamba te moto moko te akoki kokoma sembo na nzela ya kotosa maloba ya mibeko. <verse eid="GAL 2:16"/><verse number="17" style="v" sid="GAL 2:17"/>Kasi soki, wana tozali koluka kokoma sembo kati na Klisto, emonani lisusu ete biso moko Bayuda tozali mpe basumuki lokola Bapagano, boni, elingi koloba ete Klisto azali kotombola masumu ? Ata moke te ! <verse eid="GAL 2:17"/><verse number="18" style="v" sid="GAL 2:18"/>Soki ngai natomboli lisusu biloko oyo nasilaki kobebisa, wana nazali penza mobuki mibeko. <verse eid="GAL 2:18"/><verse number="19" style="v" sid="GAL 2:19"/>Pamba te, na nzela ya Mobeko, ngai nasilaki kokufa na oyo etali Mobeko mpo ete nakoka kobika bomoi na ngai mpo na Nzambe. Nabakamaki na ekulusu elongo na Klisto ; <verse eid="GAL 2:19"/><verse number="20" style="v" sid="GAL 2:20"/>boye ezali lisusu ngai te moto nazali kobika, kasi ezali Klisto nde azali kobika kati na ngai. Bomoi oyo nazali kobika sik’oyo kati na nzoto na ngai lokola moto, nazali kobika yango na nzela ya kondima kati na Mwana na Nzambe, oyo alingaki ngai mpe amikabaki mpo na ngai. <verse eid="GAL 2:20"/><verse number="21" style="v" sid="GAL 2:21"/>Nazali kolongola te ngolu ya Nzambe, pamba te soki ezali na nzela ya kotosa Mobeko nde bato bakomaka sembo, wana Klisto akufaki mpo na pamba. »<verse eid="GAL 2:21"/></para>
  <chapter eid="GAL 2"/>
  <chapter number="3" style="c" sid="GAL 3"/>
  <para style="s1">Kondima to Mobeko</para>
  <para style="p">
    <verse number="1" style="v" sid="GAL 3:1"/>Oh bato ya Galatia, bozali penza babolole ! Nani aloki bino ? Balimbolelaki bino polele ndenge nini babakaki Yesu-Klisto na ekulusu. <verse eid="GAL 3:1"/><verse number="2" style="v" sid="GAL 3:2"/>Nalingi kotuna bino motuna moko kaka : « Bozwaki Molimo mpo botosaki Mobeko to mpo boyambaki na kondima Sango Malamu oyo boyokaki ? » <verse eid="GAL 3:2"/><verse number="3" style="v" sid="GAL 3:3"/>Ndenge nini bokoki kokoma babolole boye ? Ndenge nini bino oyo bobandaki na Molimo bozali sik’oyo kosukisa na mosuni ? <verse eid="GAL 3:3"/><verse number="4" style="v" sid="GAL 3:4"/>Boni, bomonaki kaka pasi ya pamba, soki penza ezalaki mpe mpo na pamba ? <verse eid="GAL 3:4"/><verse number="5" style="v" sid="GAL 3:5"/>Boni, ezali mpo botosaki Mobeko nde Nzambe apesi bino Molimo na Ye mpe azali kosala bikamwa kati na bino to ezali mpo boyambaki na kondima Sango Malamu oyo boyokaki ? <verse eid="GAL 3:5"/><verse number="6" style="v" sid="GAL 3:6"/>Abrayami azalaki na kondima epai ya Nzambe ; mpe mpo na kondima na ye, Nzambe akomisaki ye moto ya sembo. <verse eid="GAL 3:6"/><verse number="7" style="v" sid="GAL 3:7"/>Boye, boyeba malamu ete ezali kaka bato oyo bazali na kondima kati na Nzambe nde bazali bana ya Abrayami.<verse eid="GAL 3:7"/></para>
  <para style="p">
    <verse number="8" style="v" sid="GAL 3:8"/>Makomi esilaki kobongisa ete Nzambe akokomisa Bapagano sembo na nzela ya kondima, mpe etatolaki Sango Malamu oyo epai ya Abrayami : « Bato ya bikolo nyonso bakopambolama mpo na yo. » <verse eid="GAL 3:8"/><verse number="9" style="v" sid="GAL 3:9"/>Boye, bato oyo bazali na kondima bazali ya kopambolama elongo na Abrayami, moto na kondima.<verse eid="GAL 3:9"/></para>
  <para style="p">
    <verse number="10" style="v" sid="GAL 3:10"/>Pamba te bato nyonso oyo batiaka elikya na botosi na bango liboso ya Mobeko bazali na se ya elakeli mabe, kolanda ndenge ekomama : « Alakelama mabe, moto nyonso oyo akobaka te kotosa makambo nyonso oyo ekomama kati na buku ya Mobeko. »<verse eid="GAL 3:10"/></para>
  <para style="p">
    <verse number="11" style="v" sid="GAL 3:11"/>Solo, moto moko te akoki kokoma sembo na miso ya Nzambe na nzela ya Mobeko, pamba te moto ya sembo akobika na nzela ya kondima.<verse eid="GAL 3:11"/></para>
  <para style="p">
    <verse number="12" style="v" sid="GAL 3:12"/>Nzokande, Mobeko ewuti na kondima te, pamba te ekomama : « Moto oyo akosalela yango akobika bomoi na ye na nzela na yango. »<verse eid="GAL 3:12"/></para>
  <para style="p">
    <verse number="13" style="v" sid="GAL 3:13"/>Klisto akangolaki biso na bilakeli mabe ya Mobeko, pamba te akomaki elakeli mabe na esika na biso. Ekomama : « Alakelama mabe, moto nyonso oyo badiembiki na nzete. » <verse eid="GAL 3:13"/><verse number="14" style="v" sid="GAL 3:14"/>Asalaki bongo mpo ete, kati na Klisto Yesu, Bapagano bazwa mapamboli ya Abrayami, mpe mpo ete biso tozwa, na nzela ya kondima, Molimo oyo Nzambe alakaki.<verse eid="GAL 3:14"/></para>
  <para style="s1">Mobeko mpe elaka</para>
  <para style="p">
    <verse number="15" style="v" sid="GAL 3:15"/>Bandeko na ngai, tozwa nanu ndakisa moko kati na bomoi na biso ya mokolo na mokolo : Soki moto atiki maloba na ye ya suka kati na mokanda, moko te akoki kolongola to kobakisa eloko kati na makambo oyo esili kokomama. <verse eid="GAL 3:15"/><verse number="16" style="v" sid="GAL 3:16"/>Nzokande, Nzambe apesaki bilaka na Ye epai ya Abrayami mpe epai ya mokitani na ye. Makomi elobi te « Epai ya bakitani » lokola nde ezalaki likambo ya bato ebele, kasi elobi « Epai ya mokitani na yo » mpo na kolakisa ete etali moto se moko kaka, ye nde Klisto. <verse eid="GAL 3:16"/><verse number="17" style="v" sid="GAL 3:17"/>Nalobi boye : « Mobeko oyo eyaki sima na mibu nkama minei na tuku misato ezali na makoki te ya koboma boyokani oyo Nzambe asala wuta kala elongo na Abrayami ; soki te, elaka ekomi eloko pamba. » <verse eid="GAL 3:17"/><verse number="18" style="v" sid="GAL 3:18"/>Pamba te soki libula ezwami na nzela ya Mobeko, wana elaka ezali lisusu na esika te. Nzokande ezali penza na nzela ya elaka nde Nzambe atalisaki ngolu na Ye epai ya Abrayami.<verse eid="GAL 3:18"/></para>
  <para style="p">
    <verse number="19" style="v" sid="GAL 3:19"/>Bongo mpo na nini Mobeko ? Mobeko ebakisamaki mpo na kobimisa polele bozangi botosi ya bato, kino na boyei ya Mokitani epai ya nani Nzambe apesaki elaka. Mobeko yango epesamaki na nzela ya ba-anjelu, mpe mokumba na yango epesamaki na maboko ya moyokanisi. <verse eid="GAL 3:19"/><verse number="20" style="v" sid="GAL 3:20"/>Nzokande soki ezalaki na moyokanisi, elingi koloba ete ezalaki mpe na masanga ebele ya koyokanisa. Kasi mpo na oyo etali elaka, Nzambe azali kaka Ye moko.<verse eid="GAL 3:20"/></para>
  <para style="p">
    <verse number="21" style="v" sid="GAL 3:21"/>Boni, Mobeko eyaki mpo na kotelemela bilaka ya Nzambe ? Ata moke te ! Soki mobeko moko epesamaki, mobeko oyo ezali na makoki ya kopesa bato bomoi, bato balingaki penza kokoma sembo na nzela ya mobeko yango. <verse eid="GAL 3:21"/><verse number="22" style="v" sid="GAL 3:22"/>Kasi tala makambo oyo Makomi eloba : Mokili mobimba ezali na se ya bokonzi ya lisumu mpo ete elaka ya Nzambe ekokisama epai ya bandimi na nzela ya kondima na bango kati na Yesu-Klisto.<verse eid="GAL 3:22"/></para>
  <para style="s1">Bana ya Nzambe</para>
  <para style="p">
    <verse number="23" style="v" sid="GAL 3:23"/>Liboso ete kondima eya, tozalaki na se ya bokonzi ya Mobeko, tozalaki ya kokangama mpo na kozela kondima oyo esengelaki komonisama. <verse eid="GAL 3:23"/><verse number="24" style="v" sid="GAL 3:24"/>Boye Mobeko ezalaki lokola mokengeli, ezalaki na mokumba ya komema biso epai ya Klisto mpo ete tokoma sembo na nzela ya kondima. <verse eid="GAL 3:24"/><verse number="25" style="v" sid="GAL 3:25"/>Lokola sik’oyo kondima eyei, tozali lisusu na se ya bokonzi ya Mobeko te.<verse eid="GAL 3:25"/></para>
  <para style="p">
    <verse number="26" style="v" sid="GAL 3:26"/>Boye bino nyonso bozali bana na Nzambe na nzela ya kondima kati na Yesu-Klisto ; <verse eid="GAL 3:26"/><verse number="27" style="v" sid="GAL 3:27"/>pamba te bino nyonso oyo bozwaki libatisi kati na Klisto bolataki nde Klisto. <verse eid="GAL 3:27"/><verse number="28" style="v" sid="GAL 3:28"/>Bokeseni ezali lisusu te kati na Bayuda mpe Bagreki, kati na bawumbu mpe bansomi, kati na mibali mpe basi ; pamba te bino nyonso bozali se moto moko kati na Yesu-Klisto. <verse eid="GAL 3:28"/><verse number="29" style="v" sid="GAL 3:29"/>Mpe soki bozali ya Klisto, bozali mpe bokitani ya Abrayami, bakitani ya libula kolanda elaka oyo Nzambe apesaki na Abrayami.<verse eid="GAL 3:29"/></para>
  <chapter eid="GAL 3"/>
  <chapter number="4" style="c" sid="GAL 4"/>
  <para style="p">
    <verse number="1" style="v" sid="GAL 4:1"/>Tala ndimbola ya makambo oyo nazali koloba : soki mokitani ya libula azali nanu mwana moke, akeseni te na mowumbu, atako ye nde azali nkolo ya biloko nyonso. <verse eid="GAL 4:1"/><verse number="2" style="v" sid="GAL 4:2"/>Akozala na se ya bokonzi ya babokoli mpe ya babateli bomengo kino tango akokokisa mibu oyo tata na ye akataki. <verse eid="GAL 4:2"/><verse number="3" style="v" sid="GAL 4:3"/>Ezali mpe ndenge moko mpo na biso : wana tozalaki nanu bana mike, tozalaki bawumbu ya makambo oyo etambolisaka mokili. <verse eid="GAL 4:3"/><verse number="4" style="v" sid="GAL 4:4"/>Kasi tango ngonga oyo Nzambe akataki ekokaki, atindaki Mwana na Ye, oyo abotamaki na mwasi mpe na se ya bokonzi ya Mobeko, <verse eid="GAL 4:4"/><verse number="5" style="v" sid="GAL 4:5"/>mpo na kosikola bato oyo bazali na se ya bokonzi ya Mobeko, mpe mpo na kopesa biso makoki ya kokoma bana na Nzambe. <verse eid="GAL 4:5"/><verse number="6" style="v" sid="GAL 4:6"/>Mpe mpo ete bozali penza bana, Nzambe atindaki Molimo ya Mwana na Ye kati na mitema na biso, Molimo oyo agangaka : « Aba, » elingi koloba : « Tata ! »<verse eid="GAL 4:6"/></para>
  <para style="p">
    <verse number="7" style="v" sid="GAL 4:7"/>Boye, ozali lisusu mowumbu te, kasi mwana. Mpe mpo ete ozali mwana, Nzambe okomisi yo mokitani ya libula na Ye.<verse eid="GAL 4:7"/></para>
  <para style="s1">Polo amitungisi mpo na bandeko ya Galatia</para>
  <para style="p">
    <verse number="8" style="v" sid="GAL 4:8"/>Wuta kala, wana boyebaki nanu Nzambe te, bozalaki bawumbu ya banzambe oyo, na bosolo, bazali penza banzambe te. <verse eid="GAL 4:8"/><verse number="9" style="v" sid="GAL 4:9"/>Kasi awa boyebi sik’oyo Nzambe to lokola sik’oyo Nzambe ayebi bino, ndenge nini bozongeli lisusu makambo oyo etambolisaka mokili, makambo oyo ezanga nguya mpe tina ? Bolingi lisusu komizongisa na se ya bowumbu na yango ? <verse eid="GAL 4:9"/><verse number="10" style="v" sid="GAL 4:10"/>Bozali kotosa mikolo, basanza, bileko mpe mibu ! <verse eid="GAL 4:10"/><verse number="11" style="v" sid="GAL 4:11"/>Ah ! Nazali penza kobanga ete pasi oyo namiyokisaki mpo na bino ekende pamba.<verse eid="GAL 4:11"/></para>
  <para style="p">
    <verse number="12" style="v" sid="GAL 4:12"/>Nabondeli bino bandeko na ngai : Bozala lokola ngai, pamba te ngai mpe namikomisaki lokola bino. Bosalaki ngai mabe moko te. <verse eid="GAL 4:12"/><verse number="13" style="v" sid="GAL 4:13"/>Boyebi malamu ete ezali bokono na ngai nde epesaki ngai libaku ya koteya bino Sango Malamu mpo na mbala ya liboso. <verse eid="GAL 4:13"/><verse number="14" style="v" sid="GAL 4:14"/>Atako bongo, botiolaki ngai te mpe boboyaki ngai te mpo na bokono na ngai ; nzokande, boyambaki ngai lokola Anjelu na Nzambe, lokola Yesu-Klisto Ye moko. <verse eid="GAL 4:14"/><verse number="15" style="v" sid="GAL 4:15"/>Esengo na bino ekeyi wapi ? Nakoki ata kopesa litatoli oyo na tina na bino : Soki ekokaki kosalema, bolingaki ata kolongola miso na bino mpo na kopesa ngai yango. <verse eid="GAL 4:15"/><verse number="16" style="v" sid="GAL 4:16"/>Boni, nakomi sik’oyo monguna na bino mpo ete nazali koloba na bino solo ?<verse eid="GAL 4:16"/></para>
  <para style="p">
    <verse number="17" style="v" sid="GAL 4:17"/>Bato wana balingi bino makasi, kasi makanisi na bango ezali ya malamu te ; bazali na posa ya kokabola bino na ngai mpo ete bokangama na bango. <verse eid="GAL 4:17"/><verse number="18" style="v" sid="GAL 4:18"/>Ezali malamu kozalaka tango nyonso na bolingo eleka ndelo mpo na likambo ya malamu, kasi ezala kaka te tango nazali elongo na bino. <verse eid="GAL 4:18"/><verse number="19" style="v" sid="GAL 4:19"/>Bana na ngai, lokola mwasi oyo azali na pasi ya kobota, nazali lisusu koyoka pasi mpo na bino, kino tango Klisto akosalema kati na bino. <verse eid="GAL 4:19"/><verse number="20" style="v" sid="GAL 4:20"/>Nazali na posa makasi ya kozala sik’oyo elongo na bino mpe koloba na bino na lolenge mosusu, pamba te nayebi lisusu te eloko ya kosala mpo na bino !<verse eid="GAL 4:20"/></para>
  <para style="s1">Boyokani ya bowumbu mpe ya bonsomi</para>
  <para style="p">
    <verse number="21" style="v" sid="GAL 4:21"/>Bino oyo bolingi kozala na se ya bokonzi ya Mobeko, boyebisa ngai nanu, bososolaka na bino te makambo oyo Mobeko elobaka ? <verse eid="GAL 4:21"/><verse number="22" style="v" sid="GAL 4:22"/>Ekomama kati na yango ete Abrayami azalaki na bana mibali mibale : mwasi mowumbu abotelaki ye mwana moko, mpe mwasi nsomi abotelaki ye mwana moko. <verse eid="GAL 4:22"/><verse number="23" style="v" sid="GAL 4:23"/>Mwana oyo mwasi mowumbu abotelaki Abrayami abotamaki na lolenge ya bomoto, kasi mwana oyo mwasi nsomi abotelaki ye abotamaki kolanda elaka ya Nzambe.<verse eid="GAL 4:23"/></para>
  <para style="p">
    <verse number="24" style="v" sid="GAL 4:24"/>Makambo oyo epesami lokola ndakisa : Basi oyo mibale bazali kotalisa boyokani mibale. Moko ewutaki na ngomba Sinai mpe ebotaki bawumbu ; yango nde Agari azali kotalisa. <verse eid="GAL 4:24"/><verse number="25" style="v" sid="GAL 4:25"/>Agari azali ngomba Sinai kati na Arabi, akokani na Yelusalemi ya sik’oyo, pamba te ezali kati na bowumbu elongo na bana na yango. <verse eid="GAL 4:25"/><verse number="26" style="v" sid="GAL 4:26"/>Kasi Yelusalemi ya Likolo ezali nsomi, mpe yango nde ezali mama na biso ; <verse eid="GAL 4:26"/><verse number="27" style="v" sid="GAL 4:27"/>pamba te ekomama :</para>
  <para style="q1" vid="GAL 4:27">« Sepela, mwasi ekomba,</para>
  <para style="q2" vid="GAL 4:27">yo oyo obotaka te !</para>
  <para style="q1" vid="GAL 4:27">Sepela makasi mpe ganga na esengo,</para>
  <para style="q2" vid="GAL 4:27">yo mwasi oyo oyoki nanu pasi ya kobota te !</para>
  <para style="q1" vid="GAL 4:27">Pamba te bana ya mwasi oyo asundolama bakozala ebele</para>
  <para style="q2" vid="GAL 4:27">koleka bana ya mwasi oyo azali na mobali. »<verse eid="GAL 4:27"/></para>
  <para style="p">
    <verse number="28" style="v" sid="GAL 4:28"/>Nzokande bino bandeko na ngai, bozali bana ya elaka, lokola Izaki. <verse eid="GAL 4:28"/><verse number="29" style="v" sid="GAL 4:29"/>Kasi ndenge kaka mwana mobali oyo abotamaki na lolenge ya bomoto azalaki na kala konyokola mwana mobali oyo abotamaki na nzela ya nguya ya Molimo, ndenge wana mpe ezali kosalema sik’oyo. <verse eid="GAL 4:29"/><verse number="30" style="v" sid="GAL 4:30"/>Nzokande Makomi ezali koloba nini ? « Bengana mwasi mowumbu elongo na mwana na ye ya mobali, pamba te mwana ya mwasi mowumbu akoki te kokabola libula elongo na mwana mobali ya mwasi nsomi. » <verse eid="GAL 4:30"/><verse number="31" style="v" sid="GAL 4:31"/>Yango wana bandeko na ngai, biso tozali bana ya mwasi mowumbu te, kasi bana ya mwasi nsomi.<verse eid="GAL 4:31"/></para>
  <chapter eid="GAL 4"/>
  <chapter number="5" style="c" sid="GAL 5"/>
  <para style="ms1">Bomoi kati na Molimo</para>
  <para style="s1">Tozali na bonsomi kati na Klisto</para>
  <para style="p">
    <verse number="1" style="v" sid="GAL 5:1"/>Ezali mpo ete tozala bansomi nde Klisto akangolaki biso. Yango wana, botelema ngwi mpe bozonga lisusu na bowumbu te.<verse eid="GAL 5:1"/></para>
  <para style="p">
    <verse number="2" style="v" sid="GAL 5:2"/>Ngai Polo, nazali koloba na bino ete soki bokatisi ngenga, Klisto akozala lisusu na tina te epai na bino. <verse eid="GAL 5:2"/><verse number="3" style="v" sid="GAL 5:3"/>Nazali koyebisa lisusu na moto nyonso oyo akatisi ye moko ngenga ete asengeli kotosa makambo nyonso oyo Mobeko etindaka. <verse eid="GAL 5:3"/><verse number="4" style="v" sid="GAL 5:4"/>Bino oyo bolukaka kokoma sembo na nzela ya kotosa mibeko, bozali ya kokabwana na Klisto, bozali lisusu na se ya ngolu ya Nzambe te.<verse eid="GAL 5:4"/></para>
  <para style="p">
    <verse number="5" style="v" sid="GAL 5:5"/>Kasi biso, na lisungi ya Molimo, tozali kozela na elikya kokoma sembo na nzela ya kondima. <verse eid="GAL 5:5"/><verse number="6" style="v" sid="GAL 5:6"/>Pamba te, kati na Yesu-Klisto, likambo ya tina ezali : kozala na kondima oyo esalaka na nzela ya bolingo ; ezali te : kokatama ngenga to kokatama ngenga te.<verse eid="GAL 5:6"/></para>
  <para style="p">
    <verse number="7" style="v" sid="GAL 5:7"/>Bozalaki kopota mbangu malamu ! Bongo nani apengwisi bino mpo ete botika kotosa bosolo ? <verse eid="GAL 5:7"/><verse number="8" style="v" sid="GAL 5:8"/>Likanisi ya boye ewuti te epai ya Ye oyo abengaki bino. <verse eid="GAL 5:8"/><verse number="9" style="v" sid="GAL 5:9"/>Mwa levire moke evimbisaka potopoto nyonso ya mapa. <verse eid="GAL 5:9"/><verse number="10" style="v" sid="GAL 5:10"/>Ngai nandimisami mpo na bino kati na Nkolo ete bokotikala kozala na makanisi mosusu te ; mpe ete moto oyo azali kotia mobulu kati na makanisi na bino akozwa etumbu, ezala ata nani. <verse eid="GAL 5:10"/><verse number="11" style="v" sid="GAL 5:11"/>Bandeko na ngai, soki nazalaki nanu koteya tina ya kokatisa ngenga, mpo na nini nanyokolama lisusu ? Soki ezali bongo, mateya ya ekulusu elingaki lisusu kobetisa bato mabaku te. <verse eid="GAL 5:11"/><verse number="12" style="v" sid="GAL 5:12"/>Boye tika ete bato oyo bazali kotia mobulu kati na bino bamilongola ata banzoto ya mibali !<verse eid="GAL 5:12"/></para>
  <para style="s1">Molimo mpe nzoto ya masumu</para>
  <para style="p">
    <verse number="13" style="v" sid="GAL 5:13"/>Bandeko na ngai, Nzambe abenga bino mpo ete bozala bansomi. Kasi tika ete bonsomi yango ekoma te mpo na bino libaku malamu ya kotambola kolanda baposa ya nzoto. Nzokande, na nzela ya bolingo, bosunganaka bino na bino. <verse eid="GAL 5:13"/><verse number="14" style="v" sid="GAL 5:14"/>Pamba te Mobeko nyonso ekokisami kati na liloba kaka moko : « Linga moninga na yo ndenge yo moko omilingaka. » <verse eid="GAL 5:14"/><verse number="15" style="v" sid="GAL 5:15"/>Soki bozali kotukana mpe kozokisana, bosala keba ete bobomana te bino na bino.<verse eid="GAL 5:15"/></para>
  <para style="p">
    <verse number="16" style="v" sid="GAL 5:16"/>Boye, tala makambo oyo nazali koloba na bino : Botambola kolanda baposa ya Molimo, mpe bokokokisa te baposa ya bomoto na bino. <verse eid="GAL 5:16"/><verse number="17" style="v" sid="GAL 5:17"/>Pamba te baposa ya bomoto ebundisaka baposa ya Molimo, mpe baposa ya Molimo ebundisaka baposa ya bomoto. Nyonso mibale ebundisanaka mpo ete bolonga te kosala makambo oyo bolingi kosala. <verse eid="GAL 5:17"/><verse number="18" style="v" sid="GAL 5:18"/>Kasi soki Molimo atambolisi bino, bokozala na se ya bokonzi ya Mobeko te.<verse eid="GAL 5:18"/></para>
  <para style="p">
    <verse number="19" style="v" sid="GAL 5:19"/>Tala misala ya bomoto : kindumba, misala ya bosoto, pite, <verse eid="GAL 5:19"/><verse number="20" style="v" sid="GAL 5:20"/>kosambela bikeko, kindoki, koyinana, koswana, zuwa, kanda, bombanda, bokabwani, koboyana, <verse eid="GAL 5:20"/><verse number="21" style="v" sid="GAL 5:21"/>likunya, milangwa, lokoso ya kolia, mpe makambo mosusu ya lolenge oyo. Nazali komiyebisela bino, ndenge nasalaki liboso : bato oyo basalaka makambo ya lolenge oyo bakokota te na Bokonzi ya Nzambe.<verse eid="GAL 5:21"/></para>
  <para style="p">
    <verse number="22" style="v" sid="GAL 5:22"/>Kasi mbuma ya Molimo ezali : bolingo, esengo, kimia, kokanga motema, bondeko, kosala bolamu, kondima, <verse eid="GAL 5:22"/><verse number="23" style="v" sid="GAL 5:23"/>boboto mpe komikanga. Mibeko epekisaka te makambo ya lolenge oyo. <verse eid="GAL 5:23"/><verse number="24" style="v" sid="GAL 5:24"/>Bato oyo bazali kati na Yesu-Klisto babaka na ekulusu bomoto na bango elongo na baposa mpe bilulela na yango. <verse eid="GAL 5:24"/><verse number="25" style="v" sid="GAL 5:25"/>Lokola tozali kobika bomoi na biso na nzela ya Molimo, totambola mpe na lisungi ya Molimo. <verse eid="GAL 5:25"/><verse number="26" style="v" sid="GAL 5:26"/>Tozala bato ya lolendo te, totumbolana te mpe toyokelana zuwa te.<verse eid="GAL 5:26"/></para>
  <chapter eid="GAL 5"/>
  <chapter number="6" style="c" sid="GAL 6"/>
  <para style="s1">Kosala bolamu mpo na bato nyonso</para>
  <para style="p">
    <verse number="1" style="v" sid="GAL 6:1"/>Bandeko na ngai, soki bokuti moto azali kosala mabe songolo, bino oyo bozali kotambola kolanda Molimo ya Nzambe bozongisa ye na nzela, na boboto nyonso. Kasi sala keba ete yo mpe omekama te. <verse eid="GAL 6:1"/><verse number="2" style="v" sid="GAL 6:2"/>Bomemisana mikumba bino na bino ; ezali na nzela wana nde bokokokisa mobeko ya Klisto. <verse eid="GAL 6:2"/><verse number="3" style="v" sid="GAL 6:3"/>Soki moto songolo akanisi ete azali moto monene, nzokande azali kaka moto pamba, azali komikosa ye moko. <verse eid="GAL 6:3"/><verse number="4" style="v" sid="GAL 6:4"/>Tika ete moko na moko atala malamu misala na ye ! Soki akoki komikumisa mpo na yango, akomikumisa mpo na ye moko kaka, kasi mpo na bato mosusu te ; <verse eid="GAL 6:4"/><verse number="5" style="v" sid="GAL 6:5"/>pamba te moto na moto akosamba mpo na misala na ye moko.<verse eid="GAL 6:5"/></para>
  <para style="p">
    <verse number="6" style="v" sid="GAL 6:6"/>Tika ete moto oyo bazali koteya Liloba apesa ndambo ya biloko na ye nyonso epai ya moteyi na ye.<verse eid="GAL 6:6"/></para>
  <para style="p">
    <verse number="7" style="v" sid="GAL 6:7"/>Bomikosa te : Nzambe amitikaka te ete batiola Ye. Oyo moto alonaka, yango nde abukaka. <verse eid="GAL 6:7"/><verse number="8" style="v" sid="GAL 6:8"/>Moto oyo alonaka mpo na kosepelisa baposa ya bomoto na ye akobuka libebi, moto oyo alonaka mpo na kosepelisa Molimo akobuka bomoi ya seko.<verse eid="GAL 6:8"/></para>
  <para style="p">
    <verse number="9" style="v" sid="GAL 6:9"/>Tosalaka bolamu ; tolembisa nzoto na biso te mpo na yango, pamba te tokobuka mbuma na tango oyo esengeli soki toyiki mpiko.<verse eid="GAL 6:9"/></para>
  <para style="p">
    <verse number="10" style="v" sid="GAL 6:10"/>Boye, lokola tozali nanu na tango, tosalaka bolamu mpo na bato nyonso, mpe mingi-mingi mpo na libota ya bandimi.<verse eid="GAL 6:10"/></para>
  <para style="b"/>
  <para style="s1">Makebisi ya suka mpe mbote</para>
  <para style="p">
    <verse number="11" style="v" sid="GAL 6:11"/>Botala ndenge nakomeli bino na makomi ya minene ! Nasaleli loboko na ngai moko mpo na kokoma yango.<verse eid="GAL 6:11"/></para>
  <para style="b"/>
  <para style="p">
    <verse number="12" style="v" sid="GAL 6:12"/>Bato oyo balingaka koyebana na miso ya bato batindaka bino na makasi kokatisa ngenga, mpo ete banyokola bango te mpo na ekulusu ya Klisto. <verse eid="GAL 6:12"/><verse number="13" style="v" sid="GAL 6:13"/>Pamba te bango moko bato oyo bakatisaka ngenga batosaka Mobeko te, kasi balingi kaka ete bokatisa ngenga mpo ete bamikumisa na tina na bomoto na bino.<verse eid="GAL 6:13"/></para>
  <para style="p">
    <verse number="14" style="v" sid="GAL 6:14"/>Mpo na ngai, nakomikumisa na eloko mosusu te, longola kaka na ekulusu ya Yesu-Klisto, Nkolo na biso, pamba te ezali na nzela ya ekulusu yango nde mokili ebakamaki mpo na ngai, mpe ngai nabakamaki mpo na mokili. <verse eid="GAL 6:14"/><verse number="15" style="v" sid="GAL 6:15"/>Ezali te kokatama ngenga to kokatama ngenga te nde ezali na tina ; likambo ya tina ezali : kokoma ekelamu ya sika.<verse eid="GAL 6:15"/></para>
  <para style="p">
    <verse number="16" style="v" sid="GAL 6:16"/>Tika ete kimia mpe mawa ya Nzambe epesamela bato nyonso oyo bakobanda kotambola kolanda mobeko oyo, mpe epesamela Isalaele ya Nzambe !<verse eid="GAL 6:16"/></para>
  <para style="b"/>
  <para style="p">
    <verse number="17" style="v" sid="GAL 6:17"/>Kobanda lelo, tika ete moto moko te apesa ngai lisusu pasi na motema, pamba te nazali komema bilembo ya bapota ya Yesu kati na nzoto na ngai.<verse eid="GAL 6:17"/></para>
  <para style="b"/>
  <para style="p">
    <verse number="18" style="v" sid="GAL 6:18"/>Bandeko na ngai, tika ete ngolu ya Yesu-Klisto, Nkolo na biso, ezala elongo na molimo na bino ! Amen !<verse eid="GAL 6:18"/></para>
  <chapter eid="GAL 6"/>
</usx>
