<?xml version="1.0" encoding="UTF-8"?>
<usx version="3.0">
  <book code="2SA" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">2 Samuele</para>
  <para style="toc1">2 Samuele</para>
  <para style="toc2">2 Samuele</para>
  <para style="toc3">2Sa</para>
  <para style="mt1">2 Samuele</para>
  <para style="im">Mokanda na kombo « 2 Samuele » ezali kolandisama ya 1 Samuele. Tala makambo minene oyo ekolandana kati na buku oyo :</para>
  <para style="ili1">Mobu 1010, liboso ete Yesu-Klisto abotama : kufa ya Saulo (<char style="xt">mokapo <ref loc="2SA 1">1</ref></char>)</para>
  <para style="ili1">Ebandeli ya bokonzi ya Davidi likolo ya Yuda, na Ebron (<char style="xt"><ref loc="2SA 2:1">2.1</ref>, <ref loc="2SA 2:4">4</ref>, <ref loc="2SA 2:11">11</ref></char>) ;</para>
  <para style="ili1">Mobu 1003 : Ebandeli ya bokonzi ya Davidi likolo ya Isalaele mobimba (<char style="xt"><ref loc="2SA 5:1-5">5.1-5</ref></char>) ;</para>
  <para style="ili1">Mobu 1004 : Kobotolama ya Yelusalemi (<char style="xt"><ref loc="2SA 5:6-10">5.6-10</ref></char>) ;</para>
  <para style="ili1">Kobanda na mobu 997 kino na mobu 992 : bitumba ya Davidi (<char style="xt"><ref loc="2SA 8:1-14">8.1-14</ref></char>) ;</para>
  <para style="ili1">Mobu 991 : mbotama ya Salomo (<char style="xt"><ref loc="2SA 12:24">12.24</ref>; <ref loc="1KI 3:7">1Ba 3.7</ref>; <ref loc="1KI 11:42">11.42</ref></char>) ;</para>
  <para style="ili1">Mobu 970 : suka ya bokonzi ya Davidi (<char style="xt"><ref loc="2SA 5:4-5">5.4-5</ref>; <ref loc="1KI 2:10">1Ba 2.10</ref></char>) ;</para>
  <para style="ip">Sima na kufa ya Saulo, Davidi akomaki mokonzi. Makapo <char style="xt"><ref loc="2SA 1-10">1–10</ref></char> ezali kotalisa komata na ye. Tango Davidi akomaki mokonzi ya Yuda, na Ebron, akutanaki na bitumba kati na bana mboka : Ishi-Bosheti, moko kati na bana mibali ya Saulo, asengaki bokonzi wana asungamaki na Abineri, mokonzi ya mampinga ya Saulo (<char style="xt">mokapo <ref loc="2SA 2">2</ref></char>).</para>
  <para style="ip">Sima na kufa ya Abineri mpe ya Ishi-Bosheti, Davidi akomaki mokonzi ya Isalaele mobimba (<char style="xt"><ref loc="2SA 5:1-5">5.1-5</ref></char>). Alendisaki bokonzi na ye : azwaki na makasi Yelusalemi, akomisaki yango engumba mokonzi ya mboka, amemaki kuna Sanduku ya Yawe (<char style="xt"><ref loc="2SA 5:6-10">5.6-10</ref>; <ref loc="2SA 6">6</ref></char>) mpe alongaki banguna ya Isalaele (<char style="xt"><ref loc="2SA 5:17-25">5.17-25</ref>; <ref loc="2SA 8:1-14">8.1-14</ref>; <ref loc="2SA 10:1-19">10.1-19</ref></char>). Soki na tango ya Saulo, bokonzi ezalaki molili ; kasi na tango ya Davidi, ekomaki kongenga makasi.</para>
  <para style="ip">Nzokande, bomoi ya Davidi ezalaki ya kokoka te (<char style="xt"><ref loc="2SA 11-20">11–20</ref></char>). Davidi akweyaki na ekobo na Batisheba, abomaki Uri, mobali ya Batisheba. Mosakoli Natan apamelaki ye mpe ayebisaki ye makambo oyo ekolanda mabe na ye lokola bitumbu (<char style="xt"><ref loc="2SA 12:11">12.11</ref></char>). Lisakoli ya Natan ekokisamaki na nzela ya Abisalomi oyo alingaki kolongola Davidi na bokonzi (<char style="xt"><ref loc="2SA 13-19">13–19</ref></char>). Davidi, moto oyo asepelisaka motema ya Nzambe (<char style="xt"><ref loc="1SA 13:14">1Sa 13.14</ref></char>), atikala ndakisa, pamba te andimaki mabe na ye liboso ya Nzambe (<char style="xt"><ref loc="2SA 12:13">12.13</ref>; <ref loc="PSA 51">Nz 51</ref></char>).</para>
  <para style="ip">Bongo, lokola Davidi asalaki mabongisi ya kotonga Tempelo mpo na Yawe, Ye moko Yawe ayebisaki ye ete libota na ye ekotikala na bokonzi : Nakozala tata mpo na ye, mpe ye akozala mwana mpo na ngai. Soki asali mabe, nakopesa ye etumbu ; nakosalela bato lokola fimbu mpo na kobeta ye (<char style="xt"><ref loc="2SA 7:14">7.14</ref></char>). Elaka yango elendisaki bosolo ya mayele ya basakoli :</para>
  <para style="ili1">• Ezayi asakolaki bokonzi ya etape ya nzete ya mbila oyo ekobota na mobimbi ya Izayi, elingi koloba ya tata ya Davidi (<char style="xt"><ref loc="ISA 11:1">Ez 11.1</ref></char>) ;</para>
  <para style="ili1">• Jeremi mpe Zakari basakolaki boyei ya moto ya nzete ya Davidi (<char style="xt"><ref loc="JER 23:5">Je 23.5</ref>; <ref loc="ZEC 3:8">Za 3.8</ref>; <ref loc="ZEC 6:12">6.12</ref></char>) ;</para>
  <para style="ili1">• Ezekieli asakolaki boyei ya Davidi ya sika (<char style="xt"><ref loc="EZK 34:23">Ezk 34.23</ref></char>).</para>
  <para style="ip">Yesu, mwana mobali ya Davidi, ayaki mpo na kokokisa elaka : Ye oyo atombolamaki wana amataki na likolo (<char style="xt"><ref loc="ACT 5:31">Mis 5.31</ref>; <ref loc="ACT 15:16-18">15.16-18</ref></char>), akolonga monguna ya suka : kufa yango moko (<char style="xt"><ref loc="1CO 15:25-26">1Kl 15.25-26</ref></char>).</para>
  <para style="ie"/>
  <chapter number="1" style="c" sid="2SA 1"/>
  <para style="ms1">Bokonzi ya Davidi</para>
  <para style="s1">Davidi azwi sango ya kufa ya Saulo mpe ya Jonatan</para>
  <para style="p">
    <verse number="1" style="v" sid="2SA 1:1"/>Wana Saulo asilaki kokufa, Davidi azongaki na Tsikilagi sima na ye kolonga bato ya Amaleki. Mpe avandaki kuna mikolo mibale. <verse eid="2SA 1:1"/><verse number="2" style="v" sid="2SA 1:2"/>Na mokolo ya misato, moto moko awutaki na molako ya Saulo mpe ayaki na bilamba epasuka, moto etonda na putulu. Tango akomaki epai ya Davidi, amibwakaki na mabele mpo na kogumbama liboso ya Davidi. <verse eid="2SA 1:2"/><verse number="3" style="v" sid="2SA 1:3"/>Davidi atunaki ye :</para>
  <para style="pi1" vid="2SA 1:3">— Owuti wapi ?</para>
  <para style="p" vid="2SA 1:3">Azongisaki :</para>
  <para style="pi1" vid="2SA 1:3">— Nakimi wuta na molako ya Isalaele.<verse eid="2SA 1:3"/></para>
  <para style="p">
    <verse number="4" style="v" sid="2SA 1:4"/>Davidi atunaki lisusu :</para>
  <para style="pi1" vid="2SA 1:4">— Yebisa ngai makambo nini eleki kuna ?</para>
  <para style="p" vid="2SA 1:4">Moto yango alobaki :</para>
  <para style="pi1" vid="2SA 1:4">— Mampinga ya Isalaele ekimi bitumba ; ebele kati na bango bakweyi na bitumba mpe bakufi, ata Saulo mpe mwana na ye ya mobali, Jonatan, bakufi.<verse eid="2SA 1:4"/></para>
  <para style="p">
    <verse number="5" style="v" sid="2SA 1:5"/>Bongo Davidi alobaki na elenge mobali oyo azalaki kopesa ye sango :</para>
  <para style="pi1" vid="2SA 1:5">— Oyebi ndenge nini ete Saulo mpe mwana na ye ya mobali, Jonatan, bakufi ?<verse eid="2SA 1:5"/></para>
  <para style="p">
    <verse number="6" style="v" sid="2SA 1:6"/>Elenge mobali azongisaki :</para>
  <para style="pi1" vid="2SA 1:6">— Nazalaki na ngai koleka na likolo ya ngomba Giliboa, mpe namonaki Saulo alaleli likonga na ye. Namonaki lisusu bashar mpe basoda oyo babundaka likolo ya bampunda kokoma pene ya kokanga ye. <verse eid="2SA 1:6"/><verse number="7" style="v" sid="2SA 1:7"/>Tango kaka abalukaki mpe amonaki ngai, abengaki ngai ; mpe ngai nazongisaki : « Ngai oyo. » <verse eid="2SA 1:7"/><verse number="8" style="v" sid="2SA 1:8"/>Atunaki ngai :</para>
  <para style="pi1" vid="2SA 1:8">— Ozali nani ?</para>
  <para style="p" vid="2SA 1:8">Nazongiselaki ye :</para>
  <para style="pi1" vid="2SA 1:8">— Nazali moto ya Amaleki.<verse eid="2SA 1:8"/></para>
  <para style="p">
    <verse number="9" style="v" sid="2SA 1:9"/>Alobaki na ngai :</para>
  <para style="pi1" vid="2SA 1:9">— Pusana pene na ngai mpe boma ngai, pamba te nazali koyoka lisusu nzoto malamu te, atako nazali nanu na bomoi.<verse eid="2SA 1:9"/></para>
  <para style="p">
    <verse number="10" style="v" sid="2SA 1:10"/>Boye napusanaki pene na ye mpe nabomaki ye, pamba te nayebaki ete akobika te na kotala ndenge babetaki ye. Sima, nazwaki ekoti na ye ya bokonzi, oyo azalaki na yango na moto mpe singa oyo alataki na loboko na ye, mpe namemi yango epai na yo, nkolo na ngai.<verse eid="2SA 1:10"/></para>
  <para style="p">
    <verse number="11" style="v" sid="2SA 1:11"/>Bongo Davidi mpe basoda nyonso oyo bazalaki elongo na ye basimbaki bilamba na bango mpe bapasolaki yango. <verse eid="2SA 1:11"/><verse number="12" style="v" sid="2SA 1:12"/>Basalaki matanga, balelaki mpe bakilaki bilei kino na pokwa, mpo na Saulo mpe Jonatan, mwana na ye ya mobali ; mpo na mampinga ya Yawe mpe mpo na libota ya Isalaele, mpo ete bakufaki na nzela ya mopanga.<verse eid="2SA 1:12"/></para>
  <para style="b"/>
  <para style="p">
    <verse number="13" style="v" sid="2SA 1:13"/>Davidi atunaki elenge mobali oyo amemelaki ye sango :</para>
  <para style="pi1" vid="2SA 1:13">— Ozali moto ya mboka nini ?</para>
  <para style="p" vid="2SA 1:13">Azongisaki :</para>
  <para style="pi1" vid="2SA 1:13">— Nazali mwana mobali ya mopaya moko, moto ya Amaleki.<verse eid="2SA 1:13"/></para>
  <para style="p">
    <verse number="14" style="v" sid="2SA 1:14"/>Davidi atunaki ye :</para>
  <para style="pi1" vid="2SA 1:14">— Mpo na nini obangaki te kosembola loboko na yo mpo na koboma mopakolami na Yawe ?<verse eid="2SA 1:14"/></para>
  <para style="p">
    <verse number="15" style="v" sid="2SA 1:15"/>Bongo Davidi abengaki moko kati na basoda na ye mpe alobaki : « Yaka, boma ye ! » Mpe soda yango abomaki ye.<verse eid="2SA 1:15"/></para>
  <para style="p">
    <verse number="16" style="v" sid="2SA 1:16"/>Davidi alobaki na moto oyo amemelaki ye sango : « Tika ete makila na yo etangama na moto na yo moko, pamba te maloba na yo moko nde efundi yo mpo ete olobi : ‹ Nabomaki mopakolami na Yawe. › »<verse eid="2SA 1:16"/></para>
  <para style="s1">Nzembo ya mawa mpo na Saulo mpe Jonatan</para>
  <para style="p">
    <verse number="17" style="v" sid="2SA 1:17"/>Davidi asalaki nzembo oyo ya mawa mpo na Saulo mpe Jonatan, mwana na ye ya mobali. <verse eid="2SA 1:17"/><verse number="18" style="v" sid="2SA 1:18"/>Apesaki mitindo ete balakisa yango epai ya bato ya Yuda. Nzembo yango ya mawa ekomama kati na buku ya Moto ya Sembo.<verse eid="2SA 1:18"/></para>
  <para style="q1">
    <verse number="19" style="v" sid="2SA 1:19"/>Oh Isalaele, lokumu na yo ekweyi</para>
  <para style="q2" vid="2SA 1:19">na likolo ya bangomba na yo.</para>
  <para style="q2" vid="2SA 1:19">Ndenge nini bilombe bakweyi !<verse eid="2SA 1:19"/></para>
  <para style="q1">
    <verse number="20" style="v" sid="2SA 1:20"/>Bopanza sango yango te kati na Gati,</para>
  <para style="q2" vid="2SA 1:20">bopanza yango te na babalabala ya Ashikeloni,</para>
  <para style="q1" vid="2SA 1:20">noki te bana basi ya bato ya Filisitia bakosepela,</para>
  <para style="q2" vid="2SA 1:20">mpe bana basi ya mibali oyo bakatama ngenga te</para>
  <para style="q2" vid="2SA 1:20">bakopumbwa na esengo.<verse eid="2SA 1:20"/></para>
  <para style="q1">
    <verse number="21" style="v" sid="2SA 1:21"/>Oh bangomba ya Giliboa,</para>
  <para style="q2" vid="2SA 1:21">tika ete mamwe mpe mvula ekweya lisusu te na likolo na bino,</para>
  <para style="q1" vid="2SA 1:21">ata na likolo ya bilanga oyo ebotaka bambuma</para>
  <para style="q2" vid="2SA 1:21">mpe epai wapi makabo ewutaka !</para>
  <para style="q1" vid="2SA 1:21">Pamba te ezali kuna nde basambwisaki banguba ya bilombe,</para>
  <para style="q2" vid="2SA 1:21">nguba ya Saulo oyo bakotikala kopakola lisusu mafuta te.<verse eid="2SA 1:21"/></para>
  <para style="q1">
    <verse number="22" style="v" sid="2SA 1:22"/>Tolotolo ya Jonatan ezalaki kozonga sima te</para>
  <para style="q2" vid="2SA 1:22">soki esopi makila ya banguna te,</para>
  <para style="q1" vid="2SA 1:22">mpe soki etoboli mafuta ya bilombe te ;</para>
  <para style="q2" vid="2SA 1:22">mpe mopanga ya Saulo ezalaki kozonga te</para>
  <para style="q2" vid="2SA 1:22">soki ekokisi mosala na yango te.<verse eid="2SA 1:22"/></para>
  <para style="q1">
    <verse number="23" style="v" sid="2SA 1:23"/>Na mikolo ya bomoi na bango,</para>
  <para style="q2" vid="2SA 1:23">Saulo mpe Jonatan balinganaki makasi</para>
  <para style="q1" vid="2SA 1:23">mpe bapesanaki lokumu ;</para>
  <para style="q2" vid="2SA 1:23">mpe na kufa na bango, bakabolaki bango te.</para>
  <para style="q1" vid="2SA 1:23">Bazalaki mbangu koleka bampongo,</para>
  <para style="q2" vid="2SA 1:23">makasi koleka bankosi.<verse eid="2SA 1:23"/></para>
  <para style="q1">
    <verse number="24" style="v" sid="2SA 1:24"/>Oh bino bana basi ya Isalaele, bolela mpo na Saulo</para>
  <para style="q2" vid="2SA 1:24">oyo alatisaki bino bilamba ya motane mpe biloko ya monzele,</para>
  <para style="q2" vid="2SA 1:24">oyo atondisaki babiju ya wolo na bilamba na bino.<verse eid="2SA 1:24"/></para>
  <para style="q1">
    <verse number="25" style="v" sid="2SA 1:25"/>Ndenge nini bilombe bakweyi na bitumba !</para>
  <para style="q2" vid="2SA 1:25">Ndenge nini babomaki Jonatan na bangomba na yo !<verse eid="2SA 1:25"/></para>
  <para style="q1">
    <verse number="26" style="v" sid="2SA 1:26"/>Ah, Jonatan, ndeko na ngai ya mobali,</para>
  <para style="q2" vid="2SA 1:26">nazali na pasi na motema mpo na yo !</para>
  <para style="q1" vid="2SA 1:26">Ozalaki motuya mingi mpo na ngai.</para>
  <para style="q2" vid="2SA 1:26">Bolingo na yo mpo na ngai ezalaki makasi</para>
  <para style="q2" vid="2SA 1:26">koleka bolingo ya mwasi !<verse eid="2SA 1:26"/></para>
  <para style="q1">
    <verse number="27" style="v" sid="2SA 1:27"/>Ndenge nini bilombe bakweyi !</para>
  <para style="q2" vid="2SA 1:27">Ah ! bibundeli ya bitumba ekomi pamba !<verse eid="2SA 1:27"/></para>
  <chapter eid="2SA 1"/>
  <chapter number="2" style="c" sid="2SA 2"/>
  <para style="s1">Davidi akomi mokonzi ya Yuda</para>
  <para style="p">
    <verse number="1" style="v" sid="2SA 2:1"/>Sima na yango, Davidi atunaki Yawe :</para>
  <para style="pi1" vid="2SA 2:1">— Nakoki na ngai kokende na moko kati na bingumba ya Yuda ?</para>
  <para style="p" vid="2SA 2:1">Yawe azongisaki :</para>
  <para style="pi1" vid="2SA 2:1">— Okoki na yo kokende.</para>
  <para style="p" vid="2SA 2:1">Davidi atunaki lisusu :</para>
  <para style="pi1" vid="2SA 2:1">— Nakende wapi ?</para>
  <para style="p" vid="2SA 2:1">Yawe azongisaki :</para>
  <para style="pi1" vid="2SA 2:1">— Kende na Ebron.<verse eid="2SA 2:1"/></para>
  <para style="p">
    <verse number="2" style="v" sid="2SA 2:2"/>Boye Davidi akendeki kuna elongo na basi na ye mibale : Ayinoami, moto ya Jizireyeli ; mpe Abigayili, mwasi oyo akufisaki mobali na ye ya liboso, Nabali, moto ya Karimeli. <verse eid="2SA 2:2"/><verse number="3" style="v" sid="2SA 2:3"/>Davidi amemaki lisusu mibali oyo bazalaki elongo na ye, moko na moko elongo na libota na ye ; mpe bavandaki na bingumba ya Ebron mpe na bamboka na yango ya mike. <verse eid="2SA 2:3"/><verse number="4" style="v" sid="2SA 2:4"/>Bongo bato ya Yuda bayaki na Ebron mpe bapakolaki kuna Davidi mafuta mpo ete akoma mokonzi ya libota ya Yuda.</para>
  <para style="p" vid="2SA 2:4">Bayebisaki Davidi ete ezali bato ya Yabeshi ya Galadi nde bakundi Saulo. <verse eid="2SA 2:4"/><verse number="5" style="v" sid="2SA 2:5"/>Davidi atindaki bantoma mpo na koloba na bato ya Yabeshi ya Galadi : « Tika ete Yawe apambola bino na ndenge botalisaki motema malamu epai ya nkolo na bino, Saulo, mpe na ndenge bokundaki ye ! <verse eid="2SA 2:5"/><verse number="6" style="v" sid="2SA 2:6"/>Tika ete Yawe atalisa bino sik’oyo bolamu mpe boyengebene ! Lokola bosalaki bongo, ngai mpe nakotalisa bino bolamu yango kaka. <verse eid="2SA 2:6"/><verse number="7" style="v" sid="2SA 2:7"/>Sik’oyo, bozala makasi mpe boyika mpiko, pamba te nkolo na bino, Saulo, akufi. Kasi boyeba mpe ete bato ya Yuda bapakoli ngai mafuta mpo ete nakoma mokonzi na bango. »<verse eid="2SA 2:7"/></para>
  <para style="s1">Etumba kati na mabota ya Davidi mpe ya Saulo</para>
  <para style="p">
    <verse number="8" style="v" sid="2SA 2:8"/>Na tango wana, Abineri, mwana mobali ya Neri, mokonzi ya basoda ya Saulo, azwaki Ishi-Bosheti, mwana mobali ya Saulo, mpe amemaki ye na Maanayimi. <verse eid="2SA 2:8"/><verse number="9" style="v" sid="2SA 2:9"/>Akomisaki ye mokonzi ya Galadi, ya bato ya Ashuri mpe ya Jizireyeli, ya Efrayimi, ya Benjame mpe ya Isalaele mobimba. <verse eid="2SA 2:9"/><verse number="10" style="v" sid="2SA 2:10"/>Ishi-Bosheti, mwana mobali ya Saulo, azalaki na mibu tuku minei ya mbotama tango akomaki mokonzi ya Isalaele, mpe akonzaki mibu mibale. Kasi libota ya Yuda ekanganaki na Davidi. <verse eid="2SA 2:10"/><verse number="11" style="v" sid="2SA 2:11"/>Davidi asalaki mibu sambo na sanza motoba na Ebron lokola mokonzi ya libota ya Yuda.<verse eid="2SA 2:11"/></para>
  <para style="p">
    <verse number="12" style="v" sid="2SA 2:12"/>Abineri, mwana mobali ya Neri, elongo na bato ya Ishi-Bosheti, mwana mobali ya Saulo, babimaki wuta na Maanayimi mpo na kokende na Gabaoni. <verse eid="2SA 2:12"/><verse number="13" style="v" sid="2SA 2:13"/>Joabi, mwana mobali ya Tseruya, elongo na basali ya Davidi, bango mpe babimaki mpe bakutanaki na bato ya Abineri pene ya liziba ya Gabaoni : bamoko bazalaki na ngambo moko ya liziba, mpe bamosusu, na ngambo mosusu. <verse eid="2SA 2:13"/><verse number="14" style="v" sid="2SA 2:14"/>Abineri alobaki na Joabi :</para>
  <para style="pi1" vid="2SA 2:14">— Tika ete bilenge mibali batelema mpe babunda liboso na biso !</para>
  <para style="p" vid="2SA 2:14">Joabi azongisaki :</para>
  <para style="pi1" vid="2SA 2:14">— Malamu ! Tika ete babunda.<verse eid="2SA 2:14"/></para>
  <para style="p">
    <verse number="15" style="v" sid="2SA 2:15"/>Boye, wana batelemaki mpe batangaki bango, emonanaki motango oyo : zomi na mibale mpo na libota ya Benjame mpe Ishi-Bosheti, mwana mobali ya Saulo ; mpe zomi na mibale kati na basali ya Davidi. <verse eid="2SA 2:15"/><verse number="16" style="v" sid="2SA 2:16"/>Moko na moko asimbaki monguna na ye na moto mpe atobolaki ye mopanga na mopanzi ; mpe bango nyonso bakweyaki nzela moko. Bongo babengaki esika yango ya Gabaoni : Elikati-Atsurimi<note caller="+" style="f"><char style="fr" closed="false">2.16 </char><char style="ft" closed="false">Elikati-Atsurimi elakisi : Esika ya bambeli.</char></note>.<verse eid="2SA 2:16"/></para>
  <para style="p">
    <verse number="17" style="v" sid="2SA 2:17"/>Etumba ya mokolo wana ezalaki makasi penza. Basali ya Davidi balongaki Abineri elongo na bato ya Isalaele. <verse eid="2SA 2:17"/><verse number="18" style="v" sid="2SA 2:18"/>Bana mibali misato ya Tseruya bazalaki wana : Joabi, Abishayi mpe Asaeli. Asaeli azalaki mbangu lokola mboloko ya zamba. <verse eid="2SA 2:18"/><verse number="19" style="v" sid="2SA 2:19"/>Asaeli alandaki Abineri na molende penza mpe atikalaki kobaluka te, ezala na ngambo ya loboko ya mobali to ya loboko ya mwasi. <verse eid="2SA 2:19"/><verse number="20" style="v" sid="2SA 2:20"/>Tango Abineri abalukaki mpo na kotala na sima, atunaki :</para>
  <para style="pi1" vid="2SA 2:20">— Ezali yo Asaeli ?</para>
  <para style="p" vid="2SA 2:20">Asaeli azongisaki :</para>
  <para style="pi1" vid="2SA 2:20">— Iyo, ezali ngai.<verse eid="2SA 2:20"/></para>
  <para style="p">
    <verse number="21" style="v" sid="2SA 2:21"/>Abineri alobaki na ye :</para>
  <para style="pi1" vid="2SA 2:21">— Kende na ngambo ya loboko ya mobali to ya mwasi, bundisa moko kati na bilenge mibali mpe botola ye bibundeli.</para>
  <para style="p" vid="2SA 2:21">Kasi Asaeli atikaki te kolanda ye. <verse eid="2SA 2:21"/><verse number="22" style="v" sid="2SA 2:22"/>Boye Abineri alobaki lisusu na Asaeli :</para>
  <para style="pi1" vid="2SA 2:22">— Tika kolanda ngai ! Mpo na nini kotindika ngai na koboma yo ? Bongo ndenge nini nakotala Joabi, ndeko na yo ya mobali, na elongi ?<verse eid="2SA 2:22"/></para>
  <para style="p">
    <verse number="23" style="v" sid="2SA 2:23"/>Kasi lokola Asaeli aboyaki kotika kolanda ye, Abineri atubaki Asaeli songe ya likonga na ye na libumu ; mpe likonga ebimaki ye na mokongo. Asaeli akweyaki mpe akufaki wana. Moto nyonso oyo azalaki kokoma na esika oyo Asaeli akweyaki mpe akufaki azalaki kotelema.<verse eid="2SA 2:23"/></para>
  <para style="p">
    <verse number="24" style="v" sid="2SA 2:24"/>Joabi mpe Abishayi balandaki Abineri ; mpe wana moyi ezalaki kolala, bakomaki na etando ya Ama oyo etalani na Guya, na nzela oyo ekenda na esobe ya Gabaoni. <verse eid="2SA 2:24"/><verse number="25" style="v" sid="2SA 2:25"/>Bato ya Benjame basanganaki sima na Abineri, basalaki lisanga mpe batelemaki na songe ya ngomba moko ya moke. <verse eid="2SA 2:25"/><verse number="26" style="v" sid="2SA 2:26"/>Abineri abelelaki na Joabi :</para>
  <para style="pi1" vid="2SA 2:26">— Boni, mopanga ekoba na yango koboma tango nyonso ? Oyebi te ete ekosuka mabe ? Okozela kino tango nini mpo na kopesa mitindo na bato na yo ete balanda lisusu te bandeko na bango ?<verse eid="2SA 2:26"/></para>
  <para style="p">
    <verse number="27" style="v" sid="2SA 2:27"/>Joabi azongisaki :</para>
  <para style="pi1" vid="2SA 2:27">— Na Kombo na Nzambe, soki olobaki te, bato balingaki kokoba kolanda bandeko na bango kino lobi na tongo.<verse eid="2SA 2:27"/></para>
  <para style="p">
    <verse number="28" style="v" sid="2SA 2:28"/>Boye Joabi abetaki kelelo, mpe bato nyonso batelemaki, batikaki kolanda Isalaele mpe babundaki lisusu te.<verse eid="2SA 2:28"/></para>
  <para style="p">
    <verse number="29" style="v" sid="2SA 2:29"/>Na butu wana nyonso, Abineri mpe bato na ye nyonso batambolaki na etando ya Araba, balekaki Yordani, bakatisaki Bitironi mobimba mpe bakomaki na Maanayimi. <verse eid="2SA 2:29"/><verse number="30" style="v" sid="2SA 2:30"/>Joabi atikaki kolanda Abineri mpe azongaki, asangisaki bato na ye nyonso : emonanaki ete bato ya Davidi zomi na libwa kaka nde bazangaki, bakisa Asaeli. <verse eid="2SA 2:30"/><verse number="31" style="v" sid="2SA 2:31"/>Kasi bato ya Davidi babomaki bato ya Benjame nkama misato na tuku motoba oyo bazalaki elongo na Abineri. <verse eid="2SA 2:31"/><verse number="32" style="v" sid="2SA 2:32"/>Bakamataki Asaeli mpe bakundaki ye kati na kunda ya tata na ye, na Beteleemi. Bongo Joabi mpe bato na ye batambolaki butu mobimba mpe bakomaki na Ebron na tongo-tongo.<verse eid="2SA 2:32"/></para>
  <chapter eid="2SA 2"/>
  <chapter number="3" style="c" sid="2SA 3"/>
  <para style="p">
    <verse number="1" style="v" sid="2SA 3:1"/>Bitumba kati na libota ya Saulo mpe libota ya Davidi ewumelaki tango molayi. Wana makasi ya Davidi ezalaki komata se komata, makasi ya libota ya Saulo ezalaki kaka kokita.<verse eid="2SA 3:1"/></para>
  <para style="b"/>
  <para style="li4">
    <verse number="2" style="v" sid="2SA 3:2"/>Tala bana mibali ya Davidi oyo babotamaki na Ebron :</para>
  <para style="li1" vid="2SA 3:2">Mwana ya liboso ezalaki Aminoni oyo Ayinoami, moto ya Jizireyeli, abotelaki ye ;<verse eid="2SA 3:2"/></para>
  <para style="li1">
    <verse number="3" style="v" sid="2SA 3:3"/>ya mibale, Kileabi oyo Abigayili oyo akufisaki mobali na ye ya liboso, Nabali, moto ya Karimeli, abotelaki ye ;</para>
  <para style="li1" vid="2SA 3:3">ya misato, Abisalomi oyo Maaka, mwana ya Talimayi, mokonzi ya Geshuri, abotelaki ye ;<verse eid="2SA 3:3"/></para>
  <para style="li1">
    <verse number="4" style="v" sid="2SA 3:4"/>ya minei, Adoniya oyo Agite abotelaki ye ;</para>
  <para style="li1" vid="2SA 3:4">ya mitano, Shefatia oyo Abitali abotelaki ye ;<verse eid="2SA 3:4"/></para>
  <para style="li1">
    <verse number="5" style="v" sid="2SA 3:5"/>ya motoba, Yitileami oyo Egila, mwasi ya Davidi, abotelaki ye.</para>
  <para style="li4" vid="2SA 3:5">Bango nde bana mibali ya Davidi oyo babotamaki na Ebron.<verse eid="2SA 3:5"/></para>
  <para style="s1">Abineri asangani na Davidi</para>
  <para style="p">
    <verse number="6" style="v" sid="2SA 3:6"/>Na tango ya bitumba kati na mabota ya Saulo mpe ya Davidi, Abineri azalaki kolendisa nguya na ye kati na ndako ya Saulo. <verse eid="2SA 3:6"/><verse number="7" style="v" sid="2SA 3:7"/>Nzokande, Saulo azalaki na makangu moko ; kombo na ye ezalaki « Ritsipa, » mwana mwasi ya Aya. Bongo Ishi-Bosheti alobaki na Abineri :</para>
  <para style="pi1" vid="2SA 3:7">— Mpo na nini osangisi nzoto na makangu ya tata na ngai ?<verse eid="2SA 3:7"/></para>
  <para style="p">
    <verse number="8" style="v" sid="2SA 3:8"/>Tango Abineri ayokaki makambo oyo Ishi-Bosheti alobaki, asilikaki makasi mpe azongisaki :</para>
  <para style="pi1" vid="2SA 3:8">— Boni ! Ngai nazali moto ya mbwa na ngambo ya bato ya Yuda ? Ngai oyo, na mokolo ya lelo, nazali kosalela bosembo epai ya libota ya Saulo, tata na yo, epai ya bandeko na ye mpe epai ya baninga na ye ; ngai oyo nakabaki yo te na maboko ya Davidi, ngai nde sik’oyo ozali kofunda ete nasali mabe na tina na mwasi oyo ! <verse eid="2SA 3:8"/><verse number="9" style="v" sid="2SA 3:9"/>Tika ete Nzambe apesa ngai Abineri etumbu ya makasi soki nasali te mpo na Davidi makambo oyo Yawe alakaki ye, na nzela ya ndayi, <verse eid="2SA 3:9"/><verse number="10" style="v" sid="2SA 3:10"/>ete akolongola bokonzi na ndako ya Saulo mpe akotia kiti ya bokonzi ya Davidi kati na Isalaele mpe kati na Yuda, longwa na Dani kino na Beri-Sheba.<verse eid="2SA 3:10"/></para>
  <para style="p">
    <verse number="11" style="v" sid="2SA 3:11"/>Ishi-Bosheti akokaki kozongisa ata liloba moko te epai ya Abineri, pamba te azalaki kobanga ye.<verse eid="2SA 3:11"/></para>
  <para style="p">
    <verse number="12" style="v" sid="2SA 3:12"/>Abineri atindaki bantoma koloba na Davidi :</para>
  <para style="pi1" vid="2SA 3:12">— Mokili oyo ezali ya nani ? Sala boyokani elongo na ngai, bongo ngai nakosunga yo mpo na kosangisa Isalaele mobimba epai na yo.<verse eid="2SA 3:12"/></para>
  <para style="p">
    <verse number="13" style="v" sid="2SA 3:13"/>Davidi azongisaki :</para>
  <para style="pi1" vid="2SA 3:13">— Malamu ! Nandimi kosala boyokani elongo na yo, kasi nasengi yo eloko moko : koya liboso na ngai te soki otindeli ngai nanu te Mikali, mwana mwasi ya Saulo, tango okoya kokutana na ngai.<verse eid="2SA 3:13"/></para>
  <para style="p">
    <verse number="14" style="v" sid="2SA 3:14"/>Bongo Davidi atindaki bantoma koloba na Ishi-Bosheti, mwana mobali ya Saulo :</para>
  <para style="pi1" vid="2SA 3:14">— Pesa ngai mwasi na ngai, Mikali, oyo nabalaki ngai moko na motuya ya bangenga nkama moko ya bato ya Filisitia.<verse eid="2SA 3:14"/></para>
  <para style="p">
    <verse number="15" style="v" sid="2SA 3:15"/>Boye Ishi-Bosheti atindaki bato kozwa Mikali epai ya mobali na ye, Palitieli, mwana mobali ya Laishi. <verse eid="2SA 3:15"/><verse number="16" style="v" sid="2SA 3:16"/>Mobali na ye alandaki ye na kolela kino na Bawurimi. Kasi Abineri alobaki na mobali yango :</para>
  <para style="pi1" vid="2SA 3:16">— Zonga na ndako na yo.</para>
  <para style="p" vid="2SA 3:16">Mpe mobali azongaki.<verse eid="2SA 3:16"/></para>
  <para style="p">
    <verse number="17" style="v" sid="2SA 3:17"/>Abineri asololaki na bampaka ya Isalaele mpe alobaki na bango :</para>
  <para style="pi1" vid="2SA 3:17">— Lokola wuta kala bolingaka ete Davidi akoma mokonzi na bino, <verse eid="2SA 3:17"/><verse number="18" style="v" sid="2SA 3:18"/>bosala yango sik’oyo ; pamba te Yawe alobaki boye na tina na ye : « Ezali na nzela ya Davidi, mosali na ngai, nde nakobikisa bato na Ngai, Isalaele, na maboko ya bato ya Filisitia mpe ya banguna na bango nyonso. »<verse eid="2SA 3:18"/></para>
  <para style="p">
    <verse number="19" style="v" sid="2SA 3:19"/>Sima na Abineri koloba likambo yango epai ya bato ya libota ya Benjame, akendeki na Ebron mpo na koyebisa Davidi makambo nyonso oyo bato ya Isalaele mpe libota mobimba ya Benjame babongisaki.<verse eid="2SA 3:19"/></para>
  <para style="p">
    <verse number="20" style="v" sid="2SA 3:20"/>Mpe tango Abineri elongo na bato na ye, tuku mibale, bakomaki epai ya Davidi, na Ebron, Davidi asaliselaki bango feti. <verse eid="2SA 3:20"/><verse number="21" style="v" sid="2SA 3:21"/>Abineri alobaki na Davidi :</para>
  <para style="pi1" vid="2SA 3:21">— Na ndingisa na yo mokonzi, nkolo na ngai, nalingi kokende sik’oyo kosangisela yo bato nyonso ya Isalaele mpo ete basala boyokani elongo na yo ; mpe na bongo, yo okokonza na bisika nyonso oyo olingi.</para>
  <para style="p" vid="2SA 3:21">Davidi atikaki Abineri kokende, mpe Abineri azongaki na kimia.<verse eid="2SA 3:21"/></para>
  <para style="s1">Kufa ya Abineri</para>
  <para style="p">
    <verse number="22" style="v" sid="2SA 3:22"/>Sima na mwa tango, basali ya Davidi mpe Joabi bazongaki wuta na bitumba mpe bamemaki bomengo ebele ya bitumba. Abineri azalaki lisusu na Ebron te, epai ya Davidi, pamba te Davidi asilaki kotika ye kokende, mpe azongaki na kimia. <verse eid="2SA 3:22"/><verse number="23" style="v" sid="2SA 3:23"/>Tango kaka Joabi mpe basoda na ye nyonso bakomaki, bayebisaki Joabi :</para>
  <para style="pi1" vid="2SA 3:23">— Abineri, mwana mobali ya Neri, ayaki epai ya mokonzi ; bongo mokonzi atikaki ye kokende, mpe azongaki na kimia.<verse eid="2SA 3:23"/></para>
  <para style="p">
    <verse number="24" style="v" sid="2SA 3:24"/>Joabi akendeki komona mokonzi mpe alobaki na ye :</para>
  <para style="pi1" vid="2SA 3:24">— Eloko nini oyo osali ? Mpo na nini otikaki penza Abineri oyo ayaki epai na yo kokende ? Mpe tala sik’oyo, akei ! <verse eid="2SA 3:24"/><verse number="25" style="v" sid="2SA 3:25"/>Nzokande oyebi malamu Abineri, mwana mobali ya Neri ! Soki ayaki epai na yo, ezalaki nde mpo na kokosa yo, mpo na kononga mpe koluka koyeba bisika nyonso oyo otambolaka mpe makambo nyonso oyo osalaka.<verse eid="2SA 3:25"/></para>
  <para style="p">
    <verse number="26" style="v" sid="2SA 3:26"/>Sima na Joabi kowuta na ndako ya Davidi, atindaki bantoma mpo ete balanda mpe bakanga Abineri. Mpe wana Davidi ayebaki te, bantoma bazongisaki Abineri wuta na libulu ya mayi ya Sira. <verse eid="2SA 3:26"/><verse number="27" style="v" sid="2SA 3:27"/>Tango Abineri azongaki lisusu na Ebron, Joabi abendaki ye na pembeni, na kati-kati ya ekuke ya engumba lokola nde alingi kosolola na ye na nkuku. Mpe kuna, mpo na kozongisa mabe na mabe na tina na makila ya ndeko na ye ya mobali Asaeli, Joabi atubaki Abineri mbeli na libumu, mpe Abineri akufaki.<verse eid="2SA 3:27"/></para>
  <para style="p">
    <verse number="28" style="v" sid="2SA 3:28"/>Sima na yango, tango kaka Davidi ayokaki sango ya makambo oyo ewutaki kosalema, alobaki :</para>
  <para style="pi1" vid="2SA 3:28">— Na miso ya Yawe, ngai mpe bokonzi na ngai tozali na ngambo te mpo na libela na tina na makila ya Abineri, mwana mobali ya Neri. <verse eid="2SA 3:28"/><verse number="29" style="v" sid="2SA 3:29"/>Tika ete makila na ye etangama na moto ya Joabi mpe ya libota na ye mobimba ! Tika ete ndako ya Joabi ezangaka te bato oyo bakobela bokono ya sopisi<note caller="+" style="f"><char style="fr" closed="false">3.29 </char><char style="ft" closed="false">Sopisi ezali bokono ya kobima tofina na nzoto ya mibali.</char></note> to bokono ya maba to bato oyo bakotambola na banzete to bato oyo bakokufa na mopanga to bato oyo bakozanga bilei.<verse eid="2SA 3:29"/></para>
  <para style="p">
    <verse number="30" style="v" sid="2SA 3:30"/>Joabi mpe ndeko na ye ya mobali, Abishayi, babomaki Abineri mpo ete abomaki Asaeli, ndeko na bango ya mobali, na bitumba ya Gabaoni.<verse eid="2SA 3:30"/></para>
  <para style="p">
    <verse number="31" style="v" sid="2SA 3:31"/>Bongo Davidi alobaki na Joabi mpe na bato nyonso oyo bazalaki elongo na ye :</para>
  <para style="pi1" vid="2SA 3:31">— Bopasola bilamba na bino mpe bolata basaki, bosala matanga liboso ya Abineri.</para>
  <para style="p" vid="2SA 3:31">Ye moko mokonzi Davidi atambolaki na sima ya ebembe. <verse eid="2SA 3:31"/><verse number="32" style="v" sid="2SA 3:32"/>Bakundaki Abineri, na Ebron, mpe mokonzi alelaki makasi na likolo ya kunda ya Abineri. Bato nyonso mpe balelaki.<verse eid="2SA 3:32"/></para>
  <para style="p">
    <verse number="33" style="v" sid="2SA 3:33"/>Bongo mokonzi ayembaki nzembo oyo ya mawa mpo na Abineri :</para>
  <para style="q1" vid="2SA 3:33">« Esengelaki ete Abineri akufa penza lokola zoba ?<verse eid="2SA 3:33"/></para>
  <para style="q1">
    <verse number="34" style="v" sid="2SA 3:34"/>Bakangaki te maboko na yo na basinga,</para>
  <para style="q2" vid="2SA 3:34">bakangaki te makolo na yo na basheni.</para>
  <para style="q2" vid="2SA 3:34">Kasi okweyi ndenge bakweyaka liboso ya babomi. »</para>
  <para style="p" vid="2SA 3:34">Mpe bato nyonso balelaki ye lisusu makasi <verse eid="2SA 3:34"/><verse number="35" style="v" sid="2SA 3:35"/>mpe basengaki na Davidi ete alia wana moyi ezali nanu. Kasi Davidi alapaki ndayi na maloba oyo : « Tika ete Nzambe apesa ngai etumbu oyo eleki makasi soki nameki kolia mapa to eloko mosusu liboso ete moyi elala ! »<verse eid="2SA 3:35"/></para>
  <para style="p">
    <verse number="36" style="v" sid="2SA 3:36"/>Bato nyonso bayokaki ndayi yango mpe basepelaki na yango : bazalaki kosepela na makambo nyonso oyo mokonzi azalaki kosala. <verse eid="2SA 3:36"/><verse number="37" style="v" sid="2SA 3:37"/>Mpe na mokolo wana, basoda nyonso ya Isalaele mpe Isalaele mobimba bandimaki ete mokonzi ayebaki ata likambo moko te na tina na kufa ya Abineri, mwana mobali ya Neri. <verse eid="2SA 3:37"/><verse number="38" style="v" sid="2SA 3:38"/>Mokonzi alobaki na basali na ye : « Boni, boyebi na bino ete mokambi moko mpe moto moko ya monene akweyi lelo kati na Isalaele ? <verse eid="2SA 3:38"/><verse number="39" style="v" sid="2SA 3:39"/>Na mokolo ya lelo, atako bapakola ngai mafuta lokola mokonzi, nazali na makasi te, mpe bana mibali oyo ya Tseruya baleki ngai na makasi. Tika ete Yawe apesa etumbu na moto oyo asali mabe oyo kolanda mabe na ye ! »<verse eid="2SA 3:39"/></para>
  <chapter eid="2SA 3"/>
  <chapter number="4" style="c" sid="2SA 4"/>
  <para style="s1">Kufa ya Ishi-Bosheti</para>
  <para style="p">
    <verse number="1" style="v" sid="2SA 4:1"/>Tango Ishi-Bosheti, mwana mobali ya Saulo, ayokaki ete Abineri akufi na Ebron, alembaki nzoto, mpe bato nyonso ya Isalaele bakomaki na somo makasi.<verse eid="2SA 4:1"/></para>
  <para style="p">
    <verse number="2" style="v" sid="2SA 4:2"/>Nzokande mwana mobali ya Saulo azalaki na bato mibale oyo bazalaki bakonzi ya mampinga : moko, kombo na ye ezalaki « Baana ; » mpe mosusu, « Rekabi. » Bazalaki bana mibali ya Rimoni, moto ya Beyeroti, kati na bato ya ekolo ya Benjame. Beyeroti ezalaki eteni ya mabele ya Benjame, <verse eid="2SA 4:2"/><verse number="3" style="v" sid="2SA 4:3"/>pamba te bato ya Beyeroti bakimelaki na Gitayimi mpe bavandaki kuna lokola bapaya kino na mokolo ya lelo.<verse eid="2SA 4:3"/></para>
  <para style="p">
    <verse number="4" style="v" sid="2SA 4:4"/>Jonatan, mwana mobali ya Saulo, azalaki na mwana mobali moko oyo azalaki na mbeba na makolo nyonso mibale. Wana azalaki nanu na mibu mitano ya mbotama, sango kowuta na Jizireyeli na tina na Saulo mpe Jonatan ekomaki. Boye mama mobokoli na ye akamataki ye mpo na kokima. Kasi lokola akimaki na lombangu, mwana akweyaki mpe akomaki na mbeba na makolo nyonso mibale. Kombo na ye ezalaki « Mefibosheti. »<verse eid="2SA 4:4"/></para>
  <para style="p">
    <verse number="5" style="v" sid="2SA 4:5"/>Rekabi mpe Baana, bana mibali ya Rimoni, moto ya Beyeroti, bakendeki na ndako ya Ishi-Bosheti mpe bakomaki kuna na ngonga ya midi, wana azalaki kolala mpo na kopema. <verse eid="2SA 4:5"/><verse number="6-7" style="v" sid="2SA 4:6-7"/>Bakotaki kati na ndako lokola nde bakei kozwa ble, wana Ishi-Bosheti azalaki ya kolala na mbeto na ye kati na shambre, batubaki ye mbeli na libumu, babomaki ye mpe bakataki ye moto ; bongo bazwaki moto yango, bakimaki mpe batambolaki na yango butu mobimba na nzela oyo ekenda na etando ya Araba. Rekabi mpe Baana, ndeko na ye ya mobali, bakimaki. <verse eid="2SA 4:6-7"/><verse number="8" style="v" sid="2SA 4:8"/>Bamemaki moto ya Ishi-Bosheti epai ya Davidi, na Ebron, mpe balobaki na mokonzi :</para>
  <para style="pi1" vid="2SA 4:8">— Tala moto ya Ishi-Bosheti, mwana mobali ya Saulo, monguna na yo, oyo alukaki koboma yo. Na mokolo ya lelo, Yawe azongisi mpo na mokonzi, nkolo na ngai, mabe na mabe epai ya Saulo mpe bakitani na ye.<verse eid="2SA 4:8"/></para>
  <para style="p">
    <verse number="9" style="v" sid="2SA 4:9"/>Davidi azongiselaki Rekabi mpe Baana, ndeko na ye ya mobali, bana mibali ya Rimoni, moto ya Beyeroti :</para>
  <para style="pi1" vid="2SA 4:9">— Na Kombo na Yawe oyo akangoli ngai na pasi nyonso <verse eid="2SA 4:9"/><verse number="10" style="v" sid="2SA 4:10"/>tango moto moko ayebisaki ngai ete Saulo akufi, wana akanisaki ete amemeli ngai sango malamu. Nakangaki ye mpe nabomaki ye, na Tsikilagi. Ezalaki lifuti oyo napesaki ye mpo na sango na ye. <verse eid="2SA 4:10"/><verse number="11" style="v" sid="2SA 4:11"/>Bongo sik’oyo, tango bato mabe babomi moto oyo ayebi na ye likambo te kati na ndako na ye moko mpe na mbeto na ye moko, nasengeli te kosenga makila na ye na maboko na bino mpe kolimwisa bino na mokili ?<verse eid="2SA 4:11"/></para>
  <para style="p">
    <verse number="12" style="v" sid="2SA 4:12"/>Boye Davidi apesaki mitindo ; mpe bato na ye babomaki bango, bakataki bango maboko mpe makolo mpe badiembikaki bango pembeni ya liziba ya Ebron. Bazwaki moto ya Ishi-Bosheti mpe bakundaki yango kati na kunda ya Abineri, na Ebron.<verse eid="2SA 4:12"/></para>
  <chapter eid="2SA 4"/>
  <chapter number="5" style="c" sid="2SA 5"/>
  <para style="s1">Davidi akomi mokonzi ya Isalaele mobimba</para>
  <para style="r">(<ref loc="1CH 11:1-3">1Ma 11.1-3</ref>)</para>
  <para style="p">
    <verse number="1" style="v" sid="2SA 5:1"/>Bikolo nyonso ya Isalaele bayaki na Ebron epai ya Davidi mpe balobaki : « Biso na yo, tozali nzoto moko mpe makila moko. <verse eid="2SA 5:1"/><verse number="2" style="v" sid="2SA 5:2"/>Na kala, na mikolo oyo Saulo azalaki mokonzi, yo nde ozalaki kokamba mampinga ya Isalaele na bitumba. Nzokande, Yawe alobaki na yo : ‹ Yo nde okokamba bato na Ngai, Isalaele, mpe okokoma mokambi na bango. › »<verse eid="2SA 5:2"/></para>
  <para style="p">
    <verse number="3" style="v" sid="2SA 5:3"/>Boye bampaka nyonso ya Isalaele bayaki na Ebron epai ya mokonzi. Mokonzi Davidi asalaki elongo na bango boyokani, na Ebron, liboso ya Yawe ; mpe bapakolaki Davidi mafuta mpo ete akoma mokonzi ya Isalaele.<verse eid="2SA 5:3"/></para>
  <para style="b"/>
  <para style="p">
    <verse number="4" style="v" sid="2SA 5:4"/>Davidi azalaki na mibu tuku misato ya mbotama tango akomaki mokonzi, mpe akonzaki mibu tuku minei : <verse eid="2SA 5:4"/><verse number="5" style="v" sid="2SA 5:5"/>mibu sambo na basanza motoba lokola mokonzi ya Yuda, na Ebron ; mpe mibu tuku misato na misato lokola mokonzi ya Isalaele mobimba mpe Yuda, na Yelusalemi.<verse eid="2SA 5:5"/></para>
  <para style="s1">Davidi abotoli Yelusalemi</para>
  <para style="r">(<ref loc="1CH 11:4-9">1Ma 11.4-9</ref>)</para>
  <para style="p">
    <verse number="6" style="v" sid="2SA 5:6"/>Mokonzi mpe bato na ye bakendeki na Yelusalemi mpo na kobundisa bato ya Yebusi oyo bazalaki kovanda kuna. Bavandi ya Yebusi balobaki na Davidi : « Okokota awa te, pamba te ezala mokufi miso to moto ya tengu-tengu akobengana yo. »</para>
  <para style="p" vid="2SA 5:6">Bakanisaki ete Davidi akoki kokota kuna te. <verse eid="2SA 5:6"/><verse number="7" style="v" sid="2SA 5:7"/>Atako bongo, Davidi abotolaki ndako makasi ya Siona, oyo ezali engumba ya Davidi. <verse eid="2SA 5:7"/><verse number="8" style="v" sid="2SA 5:8"/>Na mokolo wana, Davidi alobaki : « Moto nyonso oyo alingi kobundisa bato ya Yebusi asengeli kozwa nzela ya se ya mabele mpo na kokanga bato ya tengu-tengu mpe bakufi miso oyo bazali banguna ya Davidi. » Yango wana balobaka : « Bakufi miso mpe bato ya tengu-tengu bakokota te na ndako ya mokonzi. »<verse eid="2SA 5:8"/></para>
  <para style="p">
    <verse number="9" style="v" sid="2SA 5:9"/>Davidi avandaki na ndako yango oyo batonga makasi mpe abengaki yango « Engumba ya Davidi. » Mpe Davidi atongaki zingazinga na yango, longwa na Milo kino na kati. <verse eid="2SA 5:9"/><verse number="10" style="v" sid="2SA 5:10"/>Nguya ya Davidi ezalaki komata se komata, mpe Yawe Nzambe, Mokonzi ya mampinga, azalaki elongo na ye.<verse eid="2SA 5:10"/></para>
  <para style="r">(<ref loc="1CH 14:1-2">1Ma 14.1-2</ref>)</para>
  <para style="p">
    <verse number="11" style="v" sid="2SA 5:11"/>Irami, mokonzi ya Tiri, atindaki bantoma epai ya Davidi mpo ete bamemela ye mabaya ya sedele, basharipantie mpe bato oyo bapasolaka mabanga ; mpe batongelaki Davidi ndako. <verse eid="2SA 5:11"/><verse number="12" style="v" sid="2SA 5:12"/>Davidi asosolaki ete Yawe azali kolendisa ye lokola mokonzi ya Isalaele mpe azali kotombola bokonzi na ye mpo na Isalaele, bato na Ye.<verse eid="2SA 5:12"/></para>
  <para style="r">(<ref loc="1CH 3:5-9">1Ma 3.5-9</ref>; <ref loc="1CH 14:3-7">14.3-7</ref>)</para>
  <para style="p">
    <verse number="13" style="v" sid="2SA 5:13"/>Tango Davidi alongwaki na Ebron mpe akendeki kovanda kati na Yelusalemi, azwaki lisusu bamakangu mpe basi mosusu ebele oyo babotelaki ye bana mosusu ya mibali mpe ya basi.<verse eid="2SA 5:13"/></para>
  <para style="p">
    <verse number="14" style="v" sid="2SA 5:14"/>Tala bakombo ya bana ya Davidi oyo babotamaki na Yelusalemi : Shamuwa, Shobabi, Natan, Salomo, <verse eid="2SA 5:14"/><verse number="15" style="v" sid="2SA 5:15"/>Yibari, Elishuwa, Nefegi, Yafia, <verse eid="2SA 5:15"/><verse number="16" style="v" sid="2SA 5:16"/>Elishama, Eliyada mpe Elifeleti.<verse eid="2SA 5:16"/></para>
  <para style="s1">Davidi alongi bato ya Filisitia</para>
  <para style="r">(<ref loc="1CH 14:8-16">1Ma 14.8-16</ref>)</para>
  <para style="p">
    <verse number="17" style="v" sid="2SA 5:17"/>Tango bato ya Filisitia bayokaki ete bapakoli Davidi mafuta mpo ete akoma mokonzi ya Isalaele, bango nyonso bakendeki koluka ye. Kasi tango Davidi ayokaki sango ya mabongisi na bango, akendeki na ndako oyo batonga makasi. <verse eid="2SA 5:17"/><verse number="18" style="v" sid="2SA 5:18"/>Bato ya Filisitia bakomaki mpe bapanzanaki na lubwaku ya Refayimi. <verse eid="2SA 5:18"/><verse number="19" style="v" sid="2SA 5:19"/>Davidi atunaki Yawe :</para>
  <para style="pi1" vid="2SA 5:19">— Nakoki solo kokende kobundisa bato ya Filisitia ? Okokaba bango solo na maboko na ngai ?</para>
  <para style="p" vid="2SA 5:19">Yawe azongiselaki ye :</para>
  <para style="pi1" vid="2SA 5:19">— Kende, pamba te nakokaba bato ya Filisitia na maboko na yo.<verse eid="2SA 5:19"/></para>
  <para style="p">
    <verse number="20" style="v" sid="2SA 5:20"/>Davidi akomaki na Bali-Peratsimi mpe alongaki kuna bato ya Filisitia. Alobaki : « Yawe afungoleli ngai nzela kati na banguna na ngai, ndenge mayi epasolaka nzela. »</para>
  <para style="p" vid="2SA 5:20">Yango wana babengaki esika yango Bala-Peratsimi. <verse eid="2SA 5:20"/><verse number="21" style="v" sid="2SA 5:21"/>Bato ya Filisitia basundolaki kuna banzambe na bango ya bikeko, mpe Davidi elongo na basoda na ye bamemaki yango.<verse eid="2SA 5:21"/></para>
  <para style="p">
    <verse number="22" style="v" sid="2SA 5:22"/>Bato ya Filisitia bayaki lisusu mpe bapanzanaki kati na lubwaku ya Refayimi. <verse eid="2SA 5:22"/><verse number="23" style="v" sid="2SA 5:23"/>Bongo Davidi atunaki Yawe, mpe Yawe azongiselaki ye : « Kobundisa bango na liboso te, kasi baluka na sima na bango ; bongo okobimela bango na liboso ya banzete ya mirie. <verse eid="2SA 5:23"/><verse number="24" style="v" sid="2SA 5:24"/>Tango okoyoka lokito ya makolo ya bato na likolo ya banzete ya Mirie, na tango wana nde okobima noki, pamba te ekolakisa ete Yawe abimi liboso na yo mpo na kobeta mampinga ya bato ya Filisitia. »<verse eid="2SA 5:24"/></para>
  <para style="p">
    <verse number="25" style="v" sid="2SA 5:25"/>Davidi asalaki ndenge Yawe atindaki ye mpe abomaki bato ya Filisitia, longwa na Geba kino na Gezeri.<verse eid="2SA 5:25"/></para>
  <chapter eid="2SA 5"/>
  <chapter number="6" style="c" sid="2SA 6"/>
  <para style="s1">Bamemi Sanduku na Yelusalemi</para>
  <para style="r">(<ref loc="1CH 13:5-14">1Ma 13.5-14</ref>)</para>
  <para style="p">
    <verse number="1" style="v" sid="2SA 6:1"/>Davidi asangisaki basoda ya mpiko ya Isalaele, bazalaki nkoto tuku misato. <verse eid="2SA 6:1"/><verse number="2" style="v" sid="2SA 6:2"/>Davidi elongo na basoda na ye nyonso bakendeki na Baale-Yuda mpo na kolongola kuna Sanduku ya Nzambe, oyo, liboso na yango, bazalaki kobelela Kombo moko, Kombo ya Yawe, Mokonzi ya mampinga, oyo avandaka kati na basheribe na likolo ya Sanduku. <verse eid="2SA 6:2"/><verse number="3" style="v" sid="2SA 6:3"/>Batiaki Sanduku ya Nzambe na likolo ya shario ya sika mpe bamemaki yango wuta na ndako ya Abinadabi, oyo ezalaki na likolo ya ngomba moke. Ezalaki Uza mpe Ayiyo, bana mibali mibale ya Abinadabi, nde bazalaki kotambolisa shario yango oyo ya sika. <verse eid="2SA 6:3"/><verse number="4" style="v" sid="2SA 6:4"/>Bamemaki shario elongo na Sanduku ya Nzambe, wuta na ndako ya Abinadabi, oyo ezalaki na likolo ya ngomba moke. Ayiyo azalaki kotambola liboso ya shario. <verse eid="2SA 6:4"/><verse number="5" style="v" sid="2SA 6:5"/>Davidi mpe bato nyonso ya Isalaele bazalaki kosepela na liboso ya Yawe, na kobeta lolenge nyonso ya bibetelo mindule basala na mabaya ya sipele, mandanda, banzenze, bambunda ya mike-mike, makembe mpe manzanza.<verse eid="2SA 6:5"/></para>
  <para style="p">
    <verse number="6" style="v" sid="2SA 6:6"/>Tango bakomaki na etando ya Nakoni, Uza asembolaki loboko na ye mpe asimbaki Sanduku ya Nzambe, pamba te bangombe elingaki kokweyisa Sanduku. <verse eid="2SA 6:6"/><verse number="7" style="v" sid="2SA 6:7"/>Yawe asilikelaki Uza makasi, mpe Nzambe abetaki ye mpo na mbeba na ye. Boye Uza akufaki kaka wana, pembeni ya Sanduku ya Nzambe.<verse eid="2SA 6:7"/></para>
  <para style="p">
    <verse number="8" style="v" sid="2SA 6:8"/>Davidi asilikaki makasi mpo ete Yawe afungolaki lidusu na kobeta Uza. Yango wana, kino na mokolo ya lelo, babengaka esika yango « Peretsi-Uza. » <verse eid="2SA 6:8"/><verse number="9" style="v" sid="2SA 6:9"/>Na mokolo wana, Davidi abangaki Yawe mpe amitunaki : « Ndenge nini Sanduku ya Yawe eya epai na ngai ? »<verse eid="2SA 6:9"/></para>
  <para style="p">
    <verse number="10" style="v" sid="2SA 6:10"/>Boye, Davidi aboyaki komema Sanduku ya Yawe epai na ye, kati na engumba ya Davidi ; akendeki kotia yango kati na ndako ya Obedi-Edomi, moto ya Gati. <verse eid="2SA 6:10"/><verse number="11" style="v" sid="2SA 6:11"/>Sanduku ya Yawe evandaki sanza misato kati na ndako ya Obedi-Edomi, moto ya Gati ; mpe Yawe apambolaki Obedi-Edomi elongo na libota na ye nyonso.<verse eid="2SA 6:11"/></para>
  <para style="r">(<ref loc="1CH 15:25-16:1">1Ma 15.25–16.1-3</ref>)</para>
  <para style="p">
    <verse number="12" style="v" sid="2SA 6:12"/>Tango bayaki koyebisa mokonzi Davidi ete Yawe apamboli ndako ya Obedi-Edomi mpe biloko na ye nyonso mpo na Sanduku ya Nzambe, Davidi akendeki kozwa na esengo Sanduku ya Nzambe wuta na ndako ya Obedi-Edomi, mpe bakendeki na yango kati na engumba ya Davidi. <verse eid="2SA 6:12"/><verse number="13" style="v" sid="2SA 6:13"/>Tango bato oyo bazalaki komema Sanduku ya Yawe batindikaki makolo na bango mbala motoba, batelemaki, mpe Davidi abonzaki lokola mbeka ngombe moko ya mobali mpe mwana ngombe moko ya mafuta. <verse eid="2SA 6:13"/><verse number="14" style="v" sid="2SA 6:14"/>Davidi alataki efode ya lino mpe azalaki kobina na makasi na ye nyonso liboso ya Yawe. <verse eid="2SA 6:14"/><verse number="15" style="v" sid="2SA 6:15"/>Davidi mpe bato nyonso ya Isalaele bamemaki Sanduku ya Yawe na kobeta milolo ya esengo mpe na kobeta bakelelo.<verse eid="2SA 6:15"/></para>
  <para style="p">
    <verse number="16" style="v" sid="2SA 6:16"/>Tango Sanduku ya Yawe ekotaki na engumba ya Davidi, Mikali, mwana mwasi ya Saulo, azalaki kotala wuta na lininisa ; mpe tango amonaki mokonzi Davidi kopumbwa mpe kobina liboso ya Yawe, ayinaki ye kati na motema na ye. <verse eid="2SA 6:16"/><verse number="17" style="v" sid="2SA 6:17"/>Bamemaki Sanduku ya Yawe mpe batiaki yango kati na ndako ya kapo oyo Davidi atelemisaki mpo na yango. Mpe Davidi abonzaki liboso ya Yawe bambeka ya kotumba mpe bambeka ya boyokani. <verse eid="2SA 6:17"/><verse number="18" style="v" sid="2SA 6:18"/>Tango Davidi asilisaki kobonza bambeka ya kotumba mpe bambeka ya boyokani, apambolaki bato na Kombo na Yawe, Mokonzi ya mampinga. <verse eid="2SA 6:18"/><verse number="19" style="v" sid="2SA 6:19"/>Bongo apesaki na bato nyonso, na lisanga mobimba ya Isalaele, mibali mpe basi, lipa, gato oyo basala na bambuma ya dati, gato oyo basala na bambuma ya vino ya kokawuka. Sima na yango, bato nyonso bazongaki na bandako na bango.<verse eid="2SA 6:19"/></para>
  <para style="b"/>
  <para style="p">
    <verse number="20" style="v" sid="2SA 6:20"/>Tango Davidi azongaki mpo na kopambola ndako na ye, Mikali, mwana mwasi ya Saulo, abimaki mpo na kokutana na Davidi mpe alobaki :</para>
  <para style="pi1" vid="2SA 6:20">— Lokumu nini mokonzi ya Isalaele amipesi na mokolo ya lelo tango amitiki bolumbu na miso ya basi nyonso ya basali na ye ndenge moto pamba akokaki kosala ?<verse eid="2SA 6:20"/></para>
  <para style="p">
    <verse number="21" style="v" sid="2SA 6:21"/>Davidi alobaki na Mikali :</para>
  <para style="pi1" vid="2SA 6:21">— Nazalaki nde kosepela liboso ya Yawe oyo aponaki ngai mpe asepelaki na ngai koleka tata na yo mpe moto nyonso ya ndako na ye, tango akomisaki ngai mokonzi ya Isalaele, bato ya Yawe. <verse eid="2SA 6:21"/><verse number="22" style="v" sid="2SA 6:22"/>Nakokoma lisusu moto pamba koleka mpe nakomikitisa lisusu koleka na miso na ngai moko. Kasi liboso ya basi oyo yo ozali kolobela, ngai nakozwa lokumu.<verse eid="2SA 6:22"/></para>
  <para style="p">
    <verse number="23" style="v" sid="2SA 6:23"/>Mpo na yango, Mikali, mwana mwasi ya Saulo, abotaki te kino na mokolo na ye ya kufa.<verse eid="2SA 6:23"/></para>
  <chapter eid="2SA 6"/>
  <chapter number="7" style="c" sid="2SA 7"/>
  <para style="s1">Elaka ya Nzambe epai ya Davidi</para>
  <para style="r">(<ref loc="1CH 17:1-15">1Ma 17.1-15</ref>)</para>
  <para style="p">
    <verse number="1" style="v" sid="2SA 7:1"/>Sima na mokonzi kovanda na ndako na ye mpe Yawe kopesa ye bopemi liboso ya banguna na ye nyonso oyo bazingelaki ye, <verse eid="2SA 7:1"/><verse number="2" style="v" sid="2SA 7:2"/>mokonzi alobaki na mosakoli Natan :</para>
  <para style="pi1" vid="2SA 7:2">— Tala nanu likambo oyo ! Ngai nazali kovanda na ndako batonga na mabaya ya sedele, kasi Sanduku ya Nzambe ezali kovanda kati na ndako ya kapo.<verse eid="2SA 7:2"/></para>
  <para style="p">
    <verse number="3" style="v" sid="2SA 7:3"/>Natan azongiselaki mokonzi :</para>
  <para style="pi1" vid="2SA 7:3">— Sala nyonso oyo ozali na yango na motema, pamba te Yawe azali elongo na yo.<verse eid="2SA 7:3"/></para>
  <para style="p">
    <verse number="4" style="v" sid="2SA 7:4"/>Kasi na butu wana, Yawe alobaki na Natan :<verse eid="2SA 7:4"/></para>
  <para style="pm">
    <verse number="5" style="v" sid="2SA 7:5"/>— Kende koyebisa Davidi, mosali na ngai : « Tala liloba oyo Yawe alobi : Boni, yo nde okotongela ngai ndako mpo ete navanda kati na yango ? <verse eid="2SA 7:5"/><verse number="6" style="v" sid="2SA 7:6"/>Natikali nanu kovanda na ndako moko te, banda mokolo oyo nabimisaki Isalaele na Ejipito kino lelo ; nazalaki kotambola bipai na bipai na se ya ndako ya kapo, wana nazalaki kovanda kati na Mongombo. <verse eid="2SA 7:6"/><verse number="7" style="v" sid="2SA 7:7"/>Na bisika nyonso oyo natamboli elongo na bana nyonso ya Isalaele, boni, nasilaki koloba ata na moko kati na bakambi na bango, oyo natiaki mpo na kobatela bato na ngai, Isalaele : ‹ Mpo na nini botongeli Ngai te ndako ya mabaya ya sedele ? › »<verse eid="2SA 7:7"/></para>
  <para style="pm">
    <verse number="8" style="v" sid="2SA 7:8"/>Yebisa sik’oyo Davidi, mosali na Ngai : « Tala makambo oyo Yawe, Mokonzi ya mampinga, alobi : ‹ Ezali Ngai nde nazwaki yo na zamba epai wapi ozalaki koleisa mpe kobatela bibwele, mpo ete nakomisa yo mokonzi ya bato na Ngai, Isalaele. <verse eid="2SA 7:8"/><verse number="9" style="v" sid="2SA 7:9"/>Nazalaki elongo na yo na bisika nyonso oyo okendeki, mpe nabomaki banguna na yo nyonso liboso na yo. Sik’oyo, nakokomisa kombo na yo monene lokola bakombo ya bato minene oyo bazali kati na mokili. <verse eid="2SA 7:9"/><verse number="10" style="v" sid="2SA 7:10"/>Nakobongisa esika mpo na bato na Ngai, Isalaele ; nakolona bango mpo ete bazala na esika na bango moko mpe batungisa bango lisusu te. Bato mabe bakonyokola bango lisusu te ndenge bazalaki konyokola bango liboso <verse eid="2SA 7:10"/><verse number="11" style="v" sid="2SA 7:11"/>mpe ndenge bazalaki kosala bango tango nyonso wuta tango oyo naponaki bakambi ya bato na Ngai, Isalaele. Nakopesa yo bopemi liboso ya banguna na yo nyonso. ›</para>
  <para style="pm" vid="2SA 7:11">Yawe atatoli mpo na yo ete Ye moko akosala ete bokonzi ewumela kati na libota na yo. <verse eid="2SA 7:11"/><verse number="12" style="v" sid="2SA 7:12"/>Tango mikolo ya bomoi na yo ekosila mpe okokende kokutana na batata na yo, nakotombola moko kati na bakitani na yo, oyo akobima penza na mokongo na yo, mpo ete akitana na yo ; mpe nakolendisa bokonzi na ye. <verse eid="2SA 7:12"/><verse number="13" style="v" sid="2SA 7:13"/>Ezali ye nde akotonga Ndako mpo na Kombo na Ngai, mpe Ngai nakolendisa mpo na libela kiti na ye ya bokonzi. <verse eid="2SA 7:13"/><verse number="14" style="v" sid="2SA 7:14"/>Nakozala Tata mpo na ye, mpe ye akozala mwana mpo na Ngai. Soki asali mabe, nakopesa ye etumbu ; nakosalela bato lokola fimbu mpo na kobeta ye. <verse eid="2SA 7:14"/><verse number="15" style="v" sid="2SA 7:15"/>Kasi nakotikala kolongola te bolingo na Ngai epai na ye ndenge nalongolaki yango epai ya Saulo oyo nalongolaki liboso na yo. <verse eid="2SA 7:15"/><verse number="16" style="v" sid="2SA 7:16"/>Libota na yo ya bokonzi mpe bokonzi na yo ekowumela tango nyonso liboso na Ngai, mpe kiti na yo ya bokonzi ekolendisama mpo na libela. »<verse eid="2SA 7:16"/></para>
  <para style="p">
    <verse number="17" style="v" sid="2SA 7:17"/>Natan ayebisaki Davidi maloba oyo nyonso mpe emoniseli oyo nyonso.<verse eid="2SA 7:17"/></para>
  <para style="s1">Libondeli ya Davidi</para>
  <para style="r">(<ref loc="1CH 17:16-27">1Ma 17.16-27</ref>)</para>
  <para style="p">
    <verse number="18" style="v" sid="2SA 7:18"/>Bongo mokonzi Davidi akotaki, avandaki liboso ya Yawe mpe alobaki :</para>
  <para style="pm" vid="2SA 7:18">« Nkolo Yawe, ngai nazali nani, mpe libota na ngai ezali nini, mpo ete okomisa ngai na esika oyo nazali ? <verse eid="2SA 7:18"/><verse number="19" style="v" sid="2SA 7:19"/>Ah Nkolo Yawe, lokola nde ekokaki te na miso na Yo, olobi lisusu na tina na lobi ya libota ya bokonzi ya mosali na Yo ! Ah Nkolo Yawe, boni, ezali boye nde osalaka mpo na bato ?<verse eid="2SA 7:19"/></para>
  <para style="pm">
    <verse number="20" style="v" sid="2SA 7:20"/>Nini oyo Davidi akoki lisusu koloba na Yo ? Pamba te, oh Nkolo Yawe, oyebi mosali na Yo ? <verse eid="2SA 7:20"/><verse number="21" style="v" sid="2SA 7:21"/>Ezali mpo na Liloba na Yo mpe kolanda mokano na Yo nde okokisi likambo monene oyo, mpe osali ete eyebana epai ya mosali na Yo.<verse eid="2SA 7:21"/></para>
  <para style="pm">
    <verse number="22" style="v" sid="2SA 7:22"/>Oh Nkolo Yawe, ozali monene ndenge nini ! Moko te akokani na Yo ; mpe, kolanda nyonso oyo toyoki na matoyi na biso, Nzambe mosusu azali te, bobele Yo ! <verse eid="2SA 7:22"/><verse number="23" style="v" sid="2SA 7:23"/>Ekolo nini ekokani na bato na Yo, Isalaele, oyo, kati na mokili, Nzambe akendeki kosikola lokola bato mpo na Ye moko, mpo na kopesa yango kombo mpe kokokisa makambo minene, makambo ya kokamwa mpe ya somo na nzela ya kobengana bikolo elongo na banzambe na bango liboso ya bato na Yo, oyo osikolaki wuta na Ejipito ? <verse eid="2SA 7:23"/><verse number="24" style="v" sid="2SA 7:24"/>Otiaki Isalaele, bato na Yo, mpo ete bazala bato na Yo mpo na libela ; bongo Yo, oh Yawe, okomaki Nzambe na bango.<verse eid="2SA 7:24"/></para>
  <para style="pm">
    <verse number="25" style="v" sid="2SA 7:25"/>Sik’oyo, oh Yawe Nzambe, kokisa mpo na libela elaka oyo opesaki epai ya mosali na Yo mpe epai ya libota na ye. Sala ndenge olakaki <verse eid="2SA 7:25"/><verse number="26" style="v" sid="2SA 7:26"/>mpo ete Kombo na Yo ekumisama seko na seko, mpe bato bakoma kolobaka : ‹ Yawe, Mokonzi ya mampinga, azali Nzambe ya Isalaele. › Boye bokonzi ya libota ya Davidi, mosali na Yo, ekolendisama liboso na Yo.<verse eid="2SA 7:26"/></para>
  <para style="pm">
    <verse number="27" style="v" sid="2SA 7:27"/>Oh Yawe, Mokonzi ya mampinga, Nzambe ya Isalaele, olakisaki na mosali na Yo makambo oyo na koloba : ‹ Nakosala ete bokonzi ewumela na libota na yo. › Yango wana mosali na Yo azwi makasi ya kosambela Yo na maloba oyo.<verse eid="2SA 7:27"/></para>
  <para style="pm">
    <verse number="28" style="v" sid="2SA 7:28"/>Sik’oyo, oh Nkolo Yawe, ozali penza Nzambe ! Maloba na Yo ezali solo, mpe olakaki makambo oyo ya malamu epai ya mosali na Yo. <verse eid="2SA 7:28"/><verse number="29" style="v" sid="2SA 7:29"/>Sik’oyo, tika ete opambola libota ya mosali na Yo mpo ete ewumela seko liboso na Yo ; pamba te oh Nkolo Yawe, Yo nde olobaki, mpe na nzela ya lipamboli na Yo, libota ya mosali na Yo ekopambolama mpo na libela. »<verse eid="2SA 7:29"/></para>
  <chapter eid="2SA 7"/>
  <chapter number="8" style="c" sid="2SA 8"/>
  <para style="s1">Bitumba ya Davidi</para>
  <para style="r">(<ref loc="1CH 18:1-13">1Ma 18.1-13</ref>)</para>
  <para style="p">
    <verse number="1" style="v" sid="2SA 8:1"/>Sima na yango, Davidi alongaki bato ya Filisitia mpe abukaki lolendo na bango. Abotolaki Metegi-Ama na maboko ya bato ya Filisitia. <verse eid="2SA 8:1"/><verse number="2" style="v" sid="2SA 8:2"/>Davidi alongaki lisusu bato ya Moabi mpe alalisaki bango na mabele, na etando oyo ezalaki na molayi ya basinga misato, oyo bamekelaka molayi. Abomaki ndambo mibale kati na bandambo misato ya bato nyonso oyo balalaki na etando mpe atikaki na bomoi ndambo moko ya bato. Boye, bato ya Moabi bakomaki bawumbu ya Davidi mpe bakomaki kofuta mpako ya mokonzi. <verse eid="2SA 8:2"/><verse number="3" style="v" sid="2SA 8:3"/>Davidi alongaki lisusu Adadezeri, mwana mobali ya Reobi, mokonzi ya Tsoba, tango Adadezeri akendeki kolendisa bokonzi na ye pembeni ya ebale Efrate. <verse eid="2SA 8:3"/><verse number="4" style="v" sid="2SA 8:4"/>Davidi akangaki basoda nkoto moko na nkama sambo oyo babundaka bitumba na likolo ya bampunda, mpe basoda nkoto tuku mibale oyo babundaka bitumba na makolo ; akataki misisa ya makolo ya bampunda nyonso, kasi atikaki kaka bampunda nkama moko oyo ezalaki kobenda bashario.<verse eid="2SA 8:4"/></para>
  <para style="p">
    <verse number="5" style="v" sid="2SA 8:5"/>Tango bato ya Siri oyo bazalaki kovanda na engumba Damasi bayaki kosunga Adadezeri, mokonzi ya Tsoba, Davidi abomaki kati na bango bato nkoto tuku mibale. <verse eid="2SA 8:5"/><verse number="6" style="v" sid="2SA 8:6"/>Bongo Davidi atiaki bayangeli na ye kati na engumba Damasi ya Siri, mpe bato ya Siri bakomaki na se ya bokonzi ya Davidi mpe bakomaki kofuta mpako epai na ye. Yawe azalaki kopesa Davidi elonga na bisika nyonso oyo azalaki kokende. <verse eid="2SA 8:6"/><verse number="7" style="v" sid="2SA 8:7"/>Davidi abotolaki banguba ya wolo oyo bakonzi ya basoda ya Adadezeri bazalaki na yango mpe amemaki yango na Yelusalemi. <verse eid="2SA 8:7"/><verse number="8" style="v" sid="2SA 8:8"/>Na Beta mpe na Berotayi, bingumba ya Adadezeri, mokonzi Davidi azwaki bronze ebele.<verse eid="2SA 8:8"/></para>
  <para style="p">
    <verse number="9" style="v" sid="2SA 8:9"/>Tango Toyi, mokonzi ya Amati, ayokaki ete Davidi alongi mampinga nyonso ya Adadezeri, <verse eid="2SA 8:9"/><verse number="10" style="v" sid="2SA 8:10"/>atindaki Yorami, mwana na ye ya mobali, kopesa mokonzi Davidi mbote mpe longonya mpo ete abundisaki mpe alongaki Adadezeri oyo azalaki monguna ya Toyi. Yorami amemelaki Davidi biloko ya palata, ya wolo mpe ya bronze. <verse eid="2SA 8:10"/><verse number="11" style="v" sid="2SA 8:11"/>Mokonzi Davidi abulisaki biloko yango lokola likabo epai na Yawe ndenge asalaki na palata mpe na wolo oyo ewutaki na bikolo nyonso oyo abotolaki, <verse eid="2SA 8:11"/><verse number="12" style="v" sid="2SA 8:12"/>na Arami, na Moabi, na Amoni, na Filisitia mpe na Amaleki. Abulisaki mpe bomengo ya bitumba oyo abotolaki epai ya Adadezeri, mwana mobali ya Reobi, mokonzi ya Tsoba.<verse eid="2SA 8:12"/></para>
  <para style="p">
    <verse number="13" style="v" sid="2SA 8:13"/>Davidi akomaki moto ya lokumu tango awutaki koboma bato ya Siri nkoto zomi na mwambe, kati na Lubwaku ya Mungwa. <verse eid="2SA 8:13"/><verse number="14" style="v" sid="2SA 8:14"/>Atiaki bayangeli kati na Edomi ; ezali kati na Edomi mobimba nde atiaki bayangeli, mpe bato nyonso ya Edomi bakomaki bawumbu ya Davidi. Yawe apesaki Davidi elonga na bisika nyonso oyo azalaki kokende.<verse eid="2SA 8:14"/></para>
  <para style="s1">Bakalaka ya Davidi</para>
  <para style="r">(<ref loc="1CH 18:14-17">1Ma 18.14-17</ref>)</para>
  <para style="p">
    <verse number="15" style="v" sid="2SA 8:15"/>Davidi azalaki mokonzi ya Isalaele mobimba, azalaki kosalela bato na ye nyonso makambo ya sembo mpe ya alima. <verse eid="2SA 8:15"/><verse number="16" style="v" sid="2SA 8:16"/>Joabi, mwana mobali ya Tseruya, azalaki mokonzi ya liboso ya mampinga ; Jozafati, mwana mobali ya Ayiludi, azalaki mobombi mikanda ; <verse eid="2SA 8:16"/><verse number="17" style="v" sid="2SA 8:17"/>Tsadoki, mwana mobali ya Ayitubi, mpe Ayimeleki, mwana mobali ya Abiatari, bazalaki Banganga-Nzambe ; Tseraya azalaki mokomi mikanda ; <verse eid="2SA 8:17"/><verse number="18" style="v" sid="2SA 8:18"/>Benaya, mwana mobali ya Yeoyada, azalaki kokamba bato ya Kereti mpe ya Peleti ; mpe bana mibali ya Davidi bazalaki Banganga-Nzambe.<verse eid="2SA 8:18"/></para>
  <chapter eid="2SA 8"/>
  <chapter number="9" style="c" sid="2SA 9"/>
  <para style="s1">Davidi mpe Mefibosheti</para>
  <para style="p">
    <verse number="1" style="v" sid="2SA 9:1"/>Davidi atunaki : « Ezali lisusu na moto moko ya libota ya Saulo oyo azali nanu na bomoi ? Nazali na posa ya kotalisa ye bolamu mpo na Jonatan. »<verse eid="2SA 9:1"/></para>
  <para style="p">
    <verse number="2" style="v" sid="2SA 9:2"/>Nzokande, ezalaki na mosali moko ya ndako ya Saulo ; kombo na ye « Tsiba. » Babengisaki ye mpo ete aya komimonisa liboso ya Davidi. Mpe mokonzi alobaki na ye :</para>
  <para style="pi1" vid="2SA 9:2">— Ezali yo Tsiba ?</para>
  <para style="p" vid="2SA 9:2">Azongisaki :</para>
  <para style="pi1" vid="2SA 9:2">— Iyo, ezali ngai, mosali na yo.<verse eid="2SA 9:2"/></para>
  <para style="p">
    <verse number="3" style="v" sid="2SA 9:3"/>Mokonzi atunaki ye :</para>
  <para style="pi1" vid="2SA 9:3">— Boni, ezali na moto moko te ya libota ya Saulo, oyo azali nanu na bomoi, oyo epai ya nani nakoki kotalisa bolamu ya Nzambe ?</para>
  <para style="p" vid="2SA 9:3">Tsiba azongiselaki mokonzi :</para>
  <para style="pi1" vid="2SA 9:3">— Ezali na mwana mobali moko ya Jonatan, oyo azali nanu na bomoi. Azali na mbeba na makolo nyonso mibale.<verse eid="2SA 9:3"/></para>
  <para style="p">
    <verse number="4" style="v" sid="2SA 9:4"/>Mokonzi atunaki ye :</para>
  <para style="pi1" vid="2SA 9:4">— Azali wapi ?</para>
  <para style="p" vid="2SA 9:4">Tsiba azongisaki :</para>
  <para style="pi1" vid="2SA 9:4">— Azali na ndako ya Makiri, mwana mobali ya Amieli, na mboka Lo-Debari.<verse eid="2SA 9:4"/></para>
  <para style="p">
    <verse number="5" style="v" sid="2SA 9:5"/>Boye, mokonzi Davidi abengisaki ye wuta na Lo-Debari, na ndako ya Makiri, mwana mobali ya Amieli.<verse eid="2SA 9:5"/></para>
  <para style="p">
    <verse number="6" style="v" sid="2SA 9:6"/>Tango Mefibosheti, mwana mobali ya Jonatan, mwana mobali ya Saulo, ayaki epai ya Davidi, agumbamaki mpo na kopesa ye lokumu. Davidi alobaki :</para>
  <para style="pi1" vid="2SA 9:6">— Mefibosheti !</para>
  <para style="p" vid="2SA 9:6">Ye azongisaki :</para>
  <para style="pi1" vid="2SA 9:6">— Ngai oyo, mosali na yo.<verse eid="2SA 9:6"/></para>
  <para style="p">
    <verse number="7" style="v" sid="2SA 9:7"/>Davidi alobaki na ye :</para>
  <para style="pi1" vid="2SA 9:7">— Kobanga te ! Pamba te nakotalisa yo solo bolamu mpo na tata na yo, Jonatan. Nakozongisela yo mabele nyonso ya koko na yo, Saulo, mpe okobanda kolia tango nyonso na mesa na ngai.<verse eid="2SA 9:7"/></para>
  <para style="p">
    <verse number="8" style="v" sid="2SA 9:8"/>Mefibosheti agumbamaki mpe alobaki :</para>
  <para style="pi1" vid="2SA 9:8">— Mosali na yo azali nani mpo ete otala mbwa ya kokufa lokola ngai ?<verse eid="2SA 9:8"/></para>
  <para style="p">
    <verse number="9" style="v" sid="2SA 9:9"/>Mokonzi abengisaki Tsiba, mosali ya Saulo, mpe alobaki na ye :</para>
  <para style="pi1" vid="2SA 9:9">— Napesi na mwana ya nkolo na yo biloko nyonso oyo ezalaki ya Saulo mpe ya libota na ye. <verse eid="2SA 9:9"/><verse number="10" style="v" sid="2SA 9:10"/>Yo, bana na yo ya mibali mpe basali na yo, bokosala bilanga mpo na ye mpe bokomema bambuma oyo bokobuka mpo ete mwana ya nkolo na yo akoka kozwa biloko ya kolia. Mpe Mefibosheti, mwana ya nkolo na yo, akobanda kolia tango nyonso na mesa na ngai.</para>
  <para style="p" vid="2SA 9:10">Nzokande Tsiba azalaki na bana mibali zomi na mitano mpe basali tuku mibale. <verse eid="2SA 9:10"/><verse number="11" style="v" sid="2SA 9:11"/>Tsiba alobaki na mokonzi :</para>
  <para style="pi1" vid="2SA 9:11">— Mosali na yo akosala makambo nyonso oyo mokonzi, nkolo na ngai, akotinda ye.</para>
  <para style="p" vid="2SA 9:11">Boye Mefibosheti aliaki na mesa ya Davidi lokola moko kati na bana mibali ya mokonzi. <verse eid="2SA 9:11"/><verse number="12" style="v" sid="2SA 9:12"/>Mefibosheti azalaki na mwana mobali moko ya elenge ; kombo na ye ezalaki « Mika. » Mpe bato nyonso ya libota ya Tsiba bazalaki basali ya Mefibosheti. <verse eid="2SA 9:12"/><verse number="13" style="v" sid="2SA 9:13"/>Mefibosheti avandaki na Yelusalemi mpo ete azalaki kolia tango nyonso na mesa ya mokonzi.<verse eid="2SA 9:13"/></para>
  <chapter eid="2SA 9"/>
  <chapter number="10" style="c" sid="2SA 10"/>
  <para style="s1">Davidi alongi bato ya Amoni mpe ya Asiri</para>
  <para style="r">(<ref loc="1CH 19:1-19">1Ma 19.1-19</ref>)</para>
  <para style="p">
    <verse number="1" style="v" sid="2SA 10:1"/>Sima na mwa tango, mokonzi ya bato ya Amoni akufaki, mpe mwana na ye ya mobali, Anuni, akitanaki na ye na bokonzi. <verse eid="2SA 10:1"/><verse number="2" style="v" sid="2SA 10:2"/>Davidi amilobelaki : « Nakotalisa bolamu epai ya Anuni, mwana mobali ya Naashi, ndenge kaka tata na ye atalisaki ngai bolamu. » Boye Davidi atindaki bato mpo na kobondisa ye na tina na kufa ya tata na ye.</para>
  <para style="p" vid="2SA 10:2">Tango basali ya Davidi bakomaki na mokili ya bato ya Amoni, <verse eid="2SA 10:2"/><verse number="3" style="v" sid="2SA 10:3"/>bakambi ya bato ya Amoni balobaki na Anuni, mokonzi na bango : « Okanisi ete ezali mpo na kopesa tata na yo lokumu nde Davidi atindi bato mpo na kobondisa yo ? Ezali mpo na kononga engumba mpe kobebisa yango nde Davidi atindi bango epai na yo ? » <verse eid="2SA 10:3"/><verse number="4" style="v" sid="2SA 10:4"/>Boye, Anuni akangaki basali ya Davidi, akataki bango kati-kati ya mandefu, akataki bango bilamba kino na loketo mpe abenganaki bango. <verse eid="2SA 10:4"/><verse number="5" style="v" sid="2SA 10:5"/>Tango bayebisaki Davidi likambo yango, atindaki bato mosusu mpo na kokende kokutana na bato wana, pamba te basambwisaki bango makasi. Mokonzi atindelaki bango maloba oyo : « Bovanda na Jeriko kino mandefu na bino ekobota lisusu, sima nde bokozonga. »<verse eid="2SA 10:5"/></para>
  <para style="p">
    <verse number="6" style="v" sid="2SA 10:6"/>Tango bato ya Amoni basosolaki ete bamikomisi bato mabe na miso ya Davidi, bakotisaki bato ya sika na mosala ya soda, oyo bakobanda kobunda bitumba na makolo : epai ya bato ya Siri ya Beti-Reobi mpe ya Tsoba, bato nkoto tuku mibale ; epai ya mokonzi ya Maaka, bato nkoto moko ; epai ya mokonzi ya Tobi, bato nkoto zomi na mibale. <verse eid="2SA 10:6"/><verse number="7" style="v" sid="2SA 10:7"/>Tango kaka Davidi ayokaki bongo, atindaki Joabi elongo na mampinga nyonso ya basoda ya mpiko. <verse eid="2SA 10:7"/><verse number="8" style="v" sid="2SA 10:8"/>Bato ya Amoni babimaki mpe batandamaki na milongo mpo na bitumba, na ekuke ya engumba mokonzi na bango. Na tango wana, bato ya Siri ya Tsoba mpe ya Reobi elongo na basoda ya Tobi mpe Maaka bazalaki na esika mosusu, kati na zamba. <verse eid="2SA 10:8"/><verse number="9" style="v" sid="2SA 10:9"/>Tango Joabi amonaki ete milongo ya bitumba ezali na liboso mpe na sima na ye, aponaki basoda ya Isalaele oyo baleki na mpiko, mpe atiaki bango na milongo mpo na kobundisa bato ya Siri. <verse eid="2SA 10:9"/><verse number="10" style="v" sid="2SA 10:10"/>Atiaki basoda oyo batikalaki na se ya bokonzi ya ndeko na ye ya mobali, Abishayi ; mpe atandaki bango na milongo ya bitumba mpo na kobundisa bato ya Amoni. <verse eid="2SA 10:10"/><verse number="11" style="v" sid="2SA 10:11"/>Joabi alobaki : « Soki bato ya Siri baleki ngai na makasi, yo okoya kosunga ngai ; kasi soki bato ya Amoni baleki yo na makasi, wana ngai nakoya kosunga yo. <verse eid="2SA 10:11"/><verse number="12" style="v" sid="2SA 10:12"/>Yika mpiko, mpe tobunda lokola bilombe mpo na bato na biso mpe mpo na bingumba ya Nzambe na biso. Tika ete Yawe asala oyo ezali malamu na miso na Ye. »<verse eid="2SA 10:12"/></para>
  <para style="p">
    <verse number="13" style="v" sid="2SA 10:13"/>Bongo Joabi mpe basoda oyo bazalaki elongo na ye bapusanaki mpo na kobundisa bato ya Siri ; mpe bato yango ya Siri bakimaki liboso na ye. <verse eid="2SA 10:13"/><verse number="14" style="v" sid="2SA 10:14"/>Tango bato ya Amoni bamonaki bato ya Siri kokima, bango mpe bakimaki liboso ya Abishayi mpe bazongaki kati na engumba. Bongo, sima na Joabi kowuta kobundisa bato ya Amoni, azongaki na Yelusalemi.<verse eid="2SA 10:14"/></para>
  <para style="p">
    <verse number="15" style="v" sid="2SA 10:15"/>Tango bato ya Siri bamonaki ete Isalaele alongi bango, basanganaki. <verse eid="2SA 10:15"/><verse number="16" style="v" sid="2SA 10:16"/>Adadezeri atindaki bantoma kobenga bato ya Siri oyo bazalaki na ngambo mosusu ya ebale. Mpe bayaki na Elami. Tsobaki, mokonzi ya mampinga ya Adadezeri, azalaki liboso na bango. <verse eid="2SA 10:16"/><verse number="17" style="v" sid="2SA 10:17"/>Tango Davidi azwaki sango yango, asangisaki bato nyonso ya Isalaele, akatisaki Yordani mpe akomaki na Elami. Bato ya Siri basalaki milongo liboso ya Davidi mpe babundisaki ye. <verse eid="2SA 10:17"/><verse number="18" style="v" sid="2SA 10:18"/>Kasi bato ya Siri bakimaki liboso ya Isalaele, mpe Davidi abomaki bampunda nkama sambo oyo ezalaki komema bashar mpe basoda nkoto tuku minei oyo babundaka bitumba na likolo ya bampunda. Davidi abetaki mpe Tsobaki, mokonzi na bango ya mampinga, mpe akufaki wana. <verse eid="2SA 10:18"/><verse number="19" style="v" sid="2SA 10:19"/>Tango bakonzi nyonso oyo bazalaki na se ya bokonzi ya Adadezeri bamonaki ete Isalaele alongi bango, basalaki kimia elongo na bato ya Isalaele mpe bakomaki kosalela Isalaele. Bongo bato ya Siri bakomaki kobanga kosunga bato ya Amoni.<verse eid="2SA 10:19"/></para>
  <chapter eid="2SA 10"/>
  <chapter number="11" style="c" sid="2SA 11"/>
  <para style="s1">Davidi mpe Batisheba</para>
  <para style="p">
    <verse number="1" style="v" sid="2SA 11:1"/>Na mobu oyo elandaki, na tango oyo bakonzi bazalaka na momesano ya kokende na bitumba, Davidi atindaki Joabi elongo na basali na ye mpe mampinga nyonso ya Isalaele. Babomaki bato ya Amoni mpe bazingelaki Raba. Kasi Davidi atikalaki na Yelusalemi. <verse eid="2SA 11:1"/><verse number="2" style="v" sid="2SA 11:2"/>Mokolo moko na pokwa, Davidi alamukaki wuta na mbeto na ye mpe atambolaki na veranda ya likolo ya ndako ya mokonzi. Wuta na likolo ya veranda, amonaki mwasi moko azali kosukola. Mwasi yango azalaki kitoko makasi. <verse eid="2SA 11:2"/><verse number="3" style="v" sid="2SA 11:3"/>Davidi atindaki moto moko kokende koluka koyeba soki mwasi yango azali nani. Moto yango alobaki : « Ezali Batisheba, mwana mwasi ya Eliami, mwasi ya Iri, moto ya Iti. » <verse eid="2SA 11:3"/><verse number="4" style="v" sid="2SA 11:4"/>Davidi atindaki bantoma mpo na kozwa ye. Batisheba ayaki epai ya Davidi, mpe Davidi asangisaki na ye nzoto. Sima na ye komipetola na mbindo na ye, Batisheba azongaki na ndako na ye. <verse eid="2SA 11:4"/><verse number="5" style="v" sid="2SA 11:5"/>Akomaki na zemi, mpe atindaki maloba epai ya Davidi : « Nazali na zemi. »<verse eid="2SA 11:5"/></para>
  <para style="p">
    <verse number="6" style="v" sid="2SA 11:6"/>Davidi atindaki maloba epai ya Joabi : « Tindela ngai Iri, moto ya Iti. » Joabi atindaki Iri epai ya Davidi. <verse eid="2SA 11:6"/><verse number="7" style="v" sid="2SA 11:7"/>Tango Iri akomaki epai na ye, Davidi atunaki ye soki Joabi azali malamu, soki basoda bazali malamu mpe soki bitumba ezali koleka ndenge nini. <verse eid="2SA 11:7"/><verse number="8" style="v" sid="2SA 11:8"/>Bongo Davidi alobaki na Iri : « Kende na ndako na yo mpe sukola makolo na yo. »</para>
  <para style="p" vid="2SA 11:8">Iri atikaki ndako ya mokonzi ; mpe sima na ye, mokonzi atindelaki ye kado. <verse eid="2SA 11:8"/><verse number="9" style="v" sid="2SA 11:9"/>Kasi Iri alalaki na ekotelo ya ndako ya mokonzi elongo na basali nyonso ya mokonzi na ye ; akendeki te na ndako na ye. <verse eid="2SA 11:9"/><verse number="10" style="v" sid="2SA 11:10"/>Tango bayebisaki Davidi ete Iri akendeki na ndako te, atunaki ye :</para>
  <para style="pi1" vid="2SA 11:10">— Boni, yo owuti mosika te ? Mpo na nini oboyi kozonga na ndako na yo ?<verse eid="2SA 11:10"/></para>
  <para style="p">
    <verse number="11" style="v" sid="2SA 11:11"/>Iri azongiselaki Davidi :</para>
  <para style="pi1" vid="2SA 11:11">— Sanduku, Isalaele mpe Yuda bazali kovanda na bandako ya kapo ; mpe Joabi, nkolo na ngai, elongo na bato na ye bazali kolala libanda kati na zamba. Ndenge nini ngai nakende na ndako na ngai mpo na kolia, komela mpe kolala na mwasi na ngai ? Solo, na kombo na yo mokonzi, nakoki kosala likambo ya boye te.<verse eid="2SA 11:11"/></para>
  <para style="p">
    <verse number="12" style="v" sid="2SA 11:12"/>Davidi alobaki na Iri :</para>
  <para style="pi1" vid="2SA 11:12">— Vanda lisusu awa lelo, bongo lobi nakozongisa yo.</para>
  <para style="p" vid="2SA 11:12">Iri avandaki na Yelusalemi mokolo wana mpe mokolo oyo elandaki.<verse eid="2SA 11:12"/></para>
  <para style="p">
    <verse number="13" style="v" sid="2SA 11:13"/>Davidi abengisaki ye. Iri aliaki mpe amelaki elongo na ye, mpe Davidi alangwisaki ye. Kasi na pokwa, Uri abimaki mpo na kokende kolala na mbeto na ye elongo na basali ya mokonzi, kasi akendeki na ndako na ye te.<verse eid="2SA 11:13"/></para>
  <para style="p">
    <verse number="14" style="v" sid="2SA 11:14"/>Na tongo, Davidi akomelaki Joabi mokanda mpe atindaki yango na nzela ya Iri. <verse eid="2SA 11:14"/><verse number="15" style="v" sid="2SA 11:15"/>Kati na mokanda yango, akomaki boye : « Tia Iri na molongo ya liboso, na esika oyo bitumba ezali makasi. Mpe bino, bozonga sima na ye mpo ete babeta ye mpe akufa. »<verse eid="2SA 11:15"/></para>
  <para style="p">
    <verse number="16" style="v" sid="2SA 11:16"/>Joabi oyo azalaki kokengela engumba, atiaki Iri na esika oyo ayebaki ete ezali penza na basoda ya mpiko. <verse eid="2SA 11:16"/><verse number="17" style="v" sid="2SA 11:17"/>Bongo tango bato ya engumba babimaki mpo na kobundisa Joabi, ndambo ya basoda kati na mampinga ya Davidi bakufaki ; Iri, moto ya Iti, mpe akufaki.<verse eid="2SA 11:17"/></para>
  <para style="p">
    <verse number="18" style="v" sid="2SA 11:18"/>Joabi atindelaki Davidi sango nyonso ya bitumba. <verse eid="2SA 11:18"/><verse number="19" style="v" sid="2SA 11:19"/>Apesaki mitindo oyo epai ya ntoma : « Tango okosilisa kopesa sango ya bitumba epai ya mokonzi, <verse eid="2SA 11:19"/><verse number="20" style="v" sid="2SA 11:20"/>mokonzi akoki kotomboka mpe kotuna yo : ‹ Mpo na nini bopusanaki makasi pembeni ya engumba mpo na kobunda ? Boyebaki te ete bakokaki kobeta batolotolo wuta na mir ? <verse eid="2SA 11:20"/><verse number="21" style="v" sid="2SA 11:21"/>Nani abomaki Abimeleki, mwana mobali ya Yerubesheti ? Ezalaki te mwasi oyo, wuta na likolo ya mir, abwakelaki ye libanga oyo banikelaka ble, yango wana akufaki na Tebesi ? Mpo na nini bopusanaki pembeni ya mir ? › Soki atuni yo bongo, loba na ye : ‹ Mosali na yo, Iri, moto ya Iti, mpe akufi. › »<verse eid="2SA 11:21"/></para>
  <para style="p">
    <verse number="22" style="v" sid="2SA 11:22"/>Motindami akendeki, mpe tango akomaki, ayebisaki Davidi makambo nyonso oyo Joabi atindaki ye koloba. <verse eid="2SA 11:22"/><verse number="23" style="v" sid="2SA 11:23"/>Alobaki na Davidi :</para>
  <para style="pi1" vid="2SA 11:23">— Bato yango bazalaki makasi koleka biso, bayaki kobundisa biso na libanda, mpe tobenganaki bango kino na ekotelo ya engumba.<verse eid="2SA 11:23"/></para>
  <para style="pi1">
    <verse number="24" style="v" sid="2SA 11:24"/>Bongo basoda oyo babundaka na batolotolo babetaki na batolotolo na bango basali na yo wuta na likolo ya mir. Ndambo ya bato ya mokonzi bakufaki, ezala mosali na yo, Iri, moto ya Iti, mpe akufaki.<verse eid="2SA 11:24"/></para>
  <para style="p">
    <verse number="25" style="v" sid="2SA 11:25"/>Davidi alobaki na ntoma :</para>
  <para style="pi1" vid="2SA 11:25">— Tala makambo oyo okoloba na Joabi : « Tika ete likambo oyo etungisa yo te. Mopanga ekoki koboma songolo to pakala. Sala makasi mpo na kobundisa engumba mpe bebisa yango. » Loba makambo oyo mpo na kolendisa Joabi.<verse eid="2SA 11:25"/></para>
  <para style="p">
    <verse number="26" style="v" sid="2SA 11:26"/>Tango mwasi ya Iri ayokaki ete mobali na ye akufi, asalelaki ye matanga. <verse eid="2SA 11:26"/><verse number="27" style="v" sid="2SA 11:27"/>Sima na matanga, Davidi abengisaki mwasi ya Uri kati na ndako na ye mpe akomisaki ye mwasi na ye. Mwasi yango abotelaki Davidi mwana mobali. Kasi likambo oyo Davidi asalaki esepelisaki Yawe te.<verse eid="2SA 11:27"/></para>
  <chapter eid="2SA 11"/>
  <chapter number="12" style="c" sid="2SA 12"/>
  <para style="s1">Natan apameli Davidi</para>
  <para style="p">
    <verse number="1" style="v" sid="2SA 12:1"/>Yawe atindaki Natan epai ya Davidi. Tango akomaki epai ya Davidi, alobaki na ye : « Ezalaki na bato mibale kati na engumba moko : moko kati na bango azalaki mozwi ; mpe mosusu, mobola. <verse eid="2SA 12:1"/><verse number="2" style="v" sid="2SA 12:2"/>Mozwi azalaki na bameme mpe bangombe ebele, <verse eid="2SA 12:2"/><verse number="3" style="v" sid="2SA 12:3"/>kasi mobola azalaki na eloko te longola kaka mwa mwana meme moko ya mwasi oyo asombaki. Abokolaki yango mpe ekolaki epai na ye elongo na bana na ye. Mpate yango ezalaki kolia bilei na sani moko, komela mayi na kopo moko na nkolo na yango mpe kolala na maboko na ye. Ezalaki lokola mwana na ye ya mwasi. <verse eid="2SA 12:3"/><verse number="4" style="v" sid="2SA 12:4"/>Mokolo moko, mopaya moko ayaki epai ya mozwi, kasi mozwi aboyaki kozwa meme moko kati na bameme na ye to ngombe moko kati na bangombe na ye mpo na kolamba yango mpo na mopaya oyo ayaki epai na ye ; azwaki kaka mwa mwana meme ya mwasi ya mobola mpe alambaki yango mpo na mopaya oyo ayaki epai na ye. »<verse eid="2SA 12:4"/></para>
  <para style="p">
    <verse number="5" style="v" sid="2SA 12:5"/>Davidi asilikelaki mozwi makasi mpe alobaki na Natan :</para>
  <para style="pi1" vid="2SA 12:5">— Na Kombo na Yawe, moto oyo asali boye asengeli na kufa ! <verse eid="2SA 12:5"/><verse number="6" style="v" sid="2SA 12:6"/>Asengeli kofuta mwa mwana meme yango mbala minei, pamba te azalaki na mawa te ya kosala likambo ya boye.<verse eid="2SA 12:6"/></para>
  <para style="p">
    <verse number="7" style="v" sid="2SA 12:7"/>Natan alobaki na Davidi :</para>
  <para style="pi1" vid="2SA 12:7">— Moto yango ezali nde yo ! Tala makambo oyo Yawe, Nzambe ya Isalaele, alobi : « Napakolaki yo mafuta mpo ete okoma mokonzi ya Isalaele mpe nakangolaki yo na maboko ya Saulo ; <verse eid="2SA 12:7"/><verse number="8" style="v" sid="2SA 12:8"/>nakabaki na maboko na yo ndako ya nkolo na yo, Saulo, mpe basi na ye ; napesaki yo libota ya Isalaele mpe libota ya Yuda. Bongo soki nyonso wana ezalaki moke koleka, nalingaki kobakisela yo lisusu ebele koleka. <verse eid="2SA 12:8"/><verse number="9" style="v" sid="2SA 12:9"/>Mpo na nini otioli Liloba na Yawe na kosala makambo oyo ezali mabe na miso na Ye ? Obomisi Iri, moto ya Iti, na mopanga mpe ozwi mwasi na ye mpo ete akoma mwasi na yo. Obomisi ye na mopanga ya bato ya Amoni. <verse eid="2SA 12:9"/><verse number="10" style="v" sid="2SA 12:10"/>Mpo na yango, mopanga ekolongwa lisusu te na ndako na yo, pamba te otioli ngai mpe ozwi mwasi ya Iri, moto ya Iti, mpo ete akoma mwasi na yo. <verse eid="2SA 12:10"/><verse number="11" style="v" sid="2SA 12:11"/>Tala liloba oyo Yawe alobi : ‹ Nakoyeisa pasi epai na yo wuta na ndako na yo moko ; na miso na yo, nakokamata basi na yo mpe nakopesa bango na moko kati na baninga na yo, oyo akosangisa na bango nzoto na moyi makasi. <verse eid="2SA 12:11"/><verse number="12" style="v" sid="2SA 12:12"/>Osalaki yango na nkuku, kasi ngai nakosala likambo oyo na moyi mpe na miso ya Isalaele mobimba. › »<verse eid="2SA 12:12"/></para>
  <para style="p">
    <verse number="13" style="v" sid="2SA 12:13"/>Davidi alobaki na Natan :</para>
  <para style="pi1" vid="2SA 12:13">— Solo, nasalaki masumu epai na Yawe.</para>
  <para style="p" vid="2SA 12:13">Natan azongisaki :</para>
  <para style="pi1" vid="2SA 12:13">— Yawe alongoli masumu na yo ; okokufa te. <verse eid="2SA 12:13"/><verse number="14" style="v" sid="2SA 12:14"/>Kasi lokola na likambo oyo yo osali, opesi na banguna ya Yawe nzela ya kofinga Ye, mwana oyo bakobotela yo akokufa.<verse eid="2SA 12:14"/></para>
  <para style="p">
    <verse number="15" style="v" sid="2SA 12:15"/>Sima na yango, Natan azongaki na ndako na ye. Yawe abetaki mwana oyo mwasi ya Iri abotelaki Davidi, mpe mwana yango akomaki kobela. <verse eid="2SA 12:15"/><verse number="16" style="v" sid="2SA 12:16"/>Davidi abondelaki Nzambe mpo na mwana, akilaki bilei, akotaki na ndako na ye mpe akomaki kolala na mabele babutu nyonso. <verse eid="2SA 12:16"/><verse number="17" style="v" sid="2SA 12:17"/>Bakambi ya ndako na ye bayaki kotelema pembeni na ye mpo na kotelemisa ye wuta na mabele, kasi aboyaki mpe andimaki te kolia bilei elongo na bango. <verse eid="2SA 12:17"/><verse number="18" style="v" sid="2SA 12:18"/>Na mokolo ya sambo, mwana akufaki. Basali ya Davidi babangaki koyebisa ye ete mwana akufi, pamba te bazalaki komilobela : « Wana mwana azalaki nanu na bomoi, tango tolobaki na Davidi, ayokaki biso te. Awa sik’oyo mwana akufi, tokoloba na ye ndenge nini ? Soki toyebisi ye sik’oyo ete mwana akufi, akoki kosala likambo moko ya mabe ! »<verse eid="2SA 12:18"/></para>
  <para style="p">
    <verse number="19" style="v" sid="2SA 12:19"/>Davidi amonaki basali na ye koloba na se se kati na bango, mpe asosolaki ete mwana akufi. Atunaki :</para>
  <para style="pi1" vid="2SA 12:19">— Boni, mwana akufi ?</para>
  <para style="p" vid="2SA 12:19">Bazongisaki :</para>
  <para style="pi1" vid="2SA 12:19">— Iyo, akufi.<verse eid="2SA 12:19"/></para>
  <para style="p">
    <verse number="20" style="v" sid="2SA 12:20"/>Bongo Davidi atelemaki wuta na mabele, amisukolaki nzoto, amipakolaki malasi, alataki bilamba mosusu, akotaki na Tempelo ya Yawe mpe agumbamaki mpo na kosambela. Sima, azongaki na ndako na ye, asengaki bilei mpe aliaki.<verse eid="2SA 12:20"/></para>
  <para style="p">
    <verse number="21" style="v" sid="2SA 12:21"/>Basali na ye batunaki :</para>
  <para style="pi1" vid="2SA 12:21">— Mpo na nini ozali kosala boye ? Wana mwana azalaki na bomoi, ozalaki komilalisa nzala mpe ozalaki kolela ; awa sik’oyo mwana akufi, otelemi mpe okomi kolia !<verse eid="2SA 12:21"/></para>
  <para style="p">
    <verse number="22" style="v" sid="2SA 12:22"/>Azongisaki :</para>
  <para style="pi1" vid="2SA 12:22">— Solo, wana mwana azalaki nanu na bomoi, nazalaki kokila bilei mpe kolela, pamba te nazalaki komilobela : « Nani ayebi ? Tango mosusu Yawe akosalela ngai ngolu mpe akotika mwana na bomoi ! » <verse eid="2SA 12:22"/><verse number="23" style="v" sid="2SA 12:23"/>Kasi lokola sik’oyo akufi, mpo na nini nakila bilei ? Boni, nakoki kozongisa ye lisusu na bomoi ? Ngai nde nakokende epai na ye, kasi ye akozonga epai na ngai te.<verse eid="2SA 12:23"/></para>
  <para style="p">
    <verse number="24" style="v" sid="2SA 12:24"/>Bongo Davidi abondisaki mwasi na ye, Batisheba ; akendeki epai na ye mpe asangisaki na ye nzoto. Batisheba abotelaki ye lisusu mwana mobali mpe apesaki ye kombo « Salomo. » Yawe alingaki ye <verse eid="2SA 12:24"/><verse number="25" style="v" sid="2SA 12:25"/>mpe atindaki maloba na nzela ya mosakoli Natan ete bapesa ye kombo « Yedidia, » pamba te Yawe alingaki ye.<verse eid="2SA 12:25"/></para>
  <para style="s1">Davidi abotoli engumba Raba</para>
  <para style="p">
    <verse number="26" style="v" sid="2SA 12:26"/>Joabi abundisaki engumba Raba ya bato ya Amoni mpe abotolaki mboka mokonzi. <verse eid="2SA 12:26"/><verse number="27" style="v" sid="2SA 12:27"/>Joabi atindaki bantoma koloba na Davidi : « Nabundisi Raba mpe nabotoli eteni ya mabele epai wapi mayi ezali. <verse eid="2SA 12:27"/><verse number="28" style="v" sid="2SA 12:28"/>Sik’oyo, sangisa basoda oyo batikali, bozingela engumba Raba mpe bokamata yango ; soki te nakokamata yango ngai moko, mpe kombo na ngai ekosakolama kuna. »<verse eid="2SA 12:28"/></para>
  <para style="r">(<ref loc="1CH 20:1-3">1Ma 20.1-3</ref>)</para>
  <para style="p">
    <verse number="29" style="v" sid="2SA 12:29"/>Davidi asangisaki mampinga nyonso mpe akendeki na Raba, abundisaki mpe akamataki yango. <verse eid="2SA 12:29"/><verse number="30" style="v" sid="2SA 12:30"/>Alongolaki motole oyo ezalaki na moto ya mokonzi na yango. Motole yango esalemaki na bakilo ya wolo koleka tuku misato mpe ezalaki na libanga ya talo na likolo na yango. Wuta na tango wana, ekomaki na moto ya Davidi. Akamataki bomengo ebele ya bitumba kati na engumba yango. <verse eid="2SA 12:30"/><verse number="31" style="v" sid="2SA 12:31"/>Amemaki na bowumbu bato oyo bazalaki kuna, atiaki bango na misala oyo basalaka na si, na piki mpe na epasola ; atiaki bango mpe na mosala ya kosala babiliki. Davidi asalaki ndenge wana na bavandi ya bingumba nyonso ya bato ya Amoni. Bongo azongaki na Yelusalemi elongo na mampinga na ye nyonso.<verse eid="2SA 12:31"/></para>
  <chapter eid="2SA 12"/>
  <chapter number="13" style="c" sid="2SA 13"/>
  <para style="s1">Aminoni mpe Tamari</para>
  <para style="p">
    <verse number="1" style="v" sid="2SA 13:1"/>Abisalomi, mwana mobali ya Davidi, azalaki na ndeko moko ya mwasi ya kitoko makasi ; kombo na ye ezalaki « Tamari. » Aminoni, mwana mobali mosusu ya Davidi, akomaki kolinga ye ndenge mwasi mpe mobali balinganaka. <verse eid="2SA 13:1"/><verse number="2" style="v" sid="2SA 13:2"/>Aminoni atungisamaki makasi na motema kino abelaki maladi ya bolingo likolo ya Tamari, ndeko na ye ya mwasi ; pamba te ayebaki nanu nzoto ya mibali te mpe ekokaki kosalema te ete Aminoni abenga ye mpo na kosolola. <verse eid="2SA 13:2"/><verse number="3" style="v" sid="2SA 13:3"/>Nzokande Aminoni azalaki na moninga na ye moko ya mobali ; kombo na ye ezalaki « Yonadabi, » mwana mobali ya Shimea, ndeko mobali ya Davidi. Yonadabi azalaki na mayele mabe mingi. <verse eid="2SA 13:3"/><verse number="4" style="v" sid="2SA 13:4"/>Atunaki Aminoni :</para>
  <para style="pi1" vid="2SA 13:4">— Mpo na nini yo mwana mobali ya mokonzi ozalaka tango nyonso mawa-mawa boye ? Okoki koyebisa ngai te mpo na nini ozalaka bongo ?</para>
  <para style="p" vid="2SA 13:4">Aminoni alobaki na ye :</para>
  <para style="pi1" vid="2SA 13:4">— Nalingaka Tamari, ndeko mwasi ya Abisalomi, ndeko na ngai ya mobali.<verse eid="2SA 13:4"/></para>
  <para style="p">
    <verse number="5" style="v" sid="2SA 13:5"/>Yonadabi alobaki na ye :</para>
  <para style="pi1" vid="2SA 13:5">— Oh, sala boye : « Kende na mbeto mpe kosana kobela. Tango tata na yo akoya kotala yo, okoloba na ye : ‹ Nalingi ete Tamari, ndeko na ngai ya mwasi, aya kopesa ngai eloko ya kolia. Tika ete alamba biloko na miso na ngai mpo ete namona ye mpe nakoka kolia na loboko na ye. › »<verse eid="2SA 13:5"/></para>
  <para style="p">
    <verse number="6" style="v" sid="2SA 13:6"/>Aminoni amitandaki na mbeto mpe akosanaki kobela. Tango mokonzi ayaki mpo na kotala ye, Aminoni alobaki na ye : « Nalingi ete Tamari, ndeko na ngai ya mwasi, aya kolambela ngai na miso na ngai bagalete mibale ya kitoko mpo ete nakoka kolia yango na loboko na ye. »<verse eid="2SA 13:6"/></para>
  <para style="p">
    <verse number="7" style="v" sid="2SA 13:7"/>Davidi atindaki maloba epai ya Tamari oyo azalaki kati na shambre na ye : « Kende na ndako ya Aminoni, ndeko na yo ya mobali, mpe lambela ye biloko. »<verse eid="2SA 13:7"/></para>
  <para style="p">
    <verse number="8" style="v" sid="2SA 13:8"/>Boye Tamari akendeki na ndako ya Aminoni, ndeko na ye ya mobali, oyo azalaki ya kolala. Akamataki farine, asangisaki yango, asalaki bagalete na miso na ye mpe atumbaki yango. <verse eid="2SA 13:8"/><verse number="9" style="v" sid="2SA 13:9"/>Alongolaki yango na kikalungu mpe apesaki yango na Aminoni, kasi Aminoni aboyaki kolia. Aminoni alobaki :</para>
  <para style="pi1" vid="2SA 13:9">— Bimisa bato nyonso libanda.</para>
  <para style="p" vid="2SA 13:9">Bato nyonso babimaki.<verse eid="2SA 13:9"/></para>
  <para style="p">
    <verse number="10" style="v" sid="2SA 13:10"/>Aminoni alobaki na Tamari :</para>
  <para style="pi1" vid="2SA 13:10">— Memela ngai biloko ya kolia awa kati na shambre na ngai ya kolala mpo ete nalia yango wuta na loboko na yo.</para>
  <para style="p" vid="2SA 13:10">Tamari azwaki bagalete oyo asalaki mpe amemaki yango epai ya Aminoni, ndeko na ye ya mobali, kati na shambre na ye ya kolala. <verse eid="2SA 13:10"/><verse number="11" style="v" sid="2SA 13:11"/>Tango kaka Tamari asembolaki loboko epai ya Aminoni mpo na koleisa ye galeti, Aminoni akangaki ye na nzoto mpe alobaki na ye :</para>
  <para style="pi1" vid="2SA 13:11">— Yaka kolala elongo na ngai, ndeko na ngai ya mwasi.<verse eid="2SA 13:11"/></para>
  <para style="p">
    <verse number="12" style="v" sid="2SA 13:12"/>Tamari alobaki na ye :</para>
  <para style="pi1" vid="2SA 13:12">— Te, ndeko na ngai ya mobali ! Kosangisa na ngai nzoto na makasi te. Likambo ya boye ekoki kosalema te kati na Isalaele ! Kosala bozoba ya boye te. <verse eid="2SA 13:12"/><verse number="13" style="v" sid="2SA 13:13"/>Ekosukela ngai ndenge nini ? Nakokende wapi na soni na ngai ? Mpe yo okozala ndenge nini ? Okokoma lokola moto ya liboma kati na Isalaele ! Nabondeli yo, loba na mokonzi, pamba te akoboya te ete obala ngai.<verse eid="2SA 13:13"/></para>
  <para style="p">
    <verse number="14" style="v" sid="2SA 13:14"/>Kasi Aminoni aboyaki koyoka ye ; mpe lokola alekaki Tamari na makasi, azwaki ye na makasi mpe asangisaki na ye nzoto.<verse eid="2SA 13:14"/></para>
  <para style="p">
    <verse number="15" style="v" sid="2SA 13:15"/>Sima na yango, Aminoni ayinaki Tamari makasi, ayinaki ye penza makasi koleka ndenge azalaki kolinga ye. Aminoni alobaki na Tamari :</para>
  <para style="pi1" vid="2SA 13:15">— Telema mpe bima !<verse eid="2SA 13:15"/></para>
  <para style="p">
    <verse number="16" style="v" sid="2SA 13:16"/>Tamari azongiselaki ye :</para>
  <para style="pi1" vid="2SA 13:16">— Te, kobengana ngai ezali mabe makasi koleka ata makambo oyo owuti kosala ngai !</para>
  <para style="p" vid="2SA 13:16">Kasi Aminoni aboyaki koyoka ye. <verse eid="2SA 13:16"/><verse number="17" style="v" sid="2SA 13:17"/>Abengaki mosali na ye mpe alobaki : « Bimisa elenge mwasi oyo na libanda mpe kanga ekuke na bibende sima na ye. » <verse eid="2SA 13:17"/><verse number="18" style="v" sid="2SA 13:18"/>Mosali abimisaki Tamari na libanda mpe akangaki ekuke na bibende sima na ye. Tamari alataki nzambala moko ya kitoko, pamba te ezalaki lolenge ya bilamba oyo bana basi ya mokonzi oyo bayebi nanu nzoto ya mibali te bazalaki kolata. <verse eid="2SA 13:18"/><verse number="19" style="v" sid="2SA 13:19"/>Tamari atiaki putulu na moto na ye mpe apasolaki nzambala na ye ya kitoko oyo alataki. Atiaki maboko na ye na moto mpe, wana azalaki kokende, azalaki kolela na mongongo makasi. <verse eid="2SA 13:19"/><verse number="20" style="v" sid="2SA 13:20"/>Abisalomi, ndeko na ye ya mobali, atunaki ye : « Boni, Aminoni, ndeko na yo ya mobali, azalaki elongo na yo ? Sik’oyo, ndeko na ngai ya mwasi, kolobela yango te ; azali ndeko na yo ya mobali. Kotia likambo oyo na motema te ! »</para>
  <para style="p" vid="2SA 13:20">Tamari avandaki kati na ndako ya Abisalomi, ndeko na ye ya mobali, lokola mwasi basundola.<verse eid="2SA 13:20"/></para>
  <para style="p">
    <verse number="21" style="v" sid="2SA 13:21"/>Tango mokonzi Davidi ayokaki makambo oyo nyonso, asilikaki makasi. <verse eid="2SA 13:21"/><verse number="22" style="v" sid="2SA 13:22"/>Abisalomi alobaki ata liloba moko te epai ya Aminoni, ndeko na ye ya mobali, ezala ya malamu to ya mabe, pamba te ayinaki Aminoni mpo ete asambwisaki Tamari, ndeko na ye ya mwasi.<verse eid="2SA 13:22"/></para>
  <para style="s1">Abisalomi abomi Aminoni</para>
  <para style="p">
    <verse number="23" style="v" sid="2SA 13:23"/>Sima na mibu mibale, lokola Abisalomi azalaki na basali oyo bakataka bapwale ya bameme, na Bala-Atsori, pene ya mondelo ya Efrayimi, abengisaki bana mibali nyonso ya mokonzi. <verse eid="2SA 13:23"/><verse number="24" style="v" sid="2SA 13:24"/>Abisalomi akendeki epai ya mokonzi mpe alobaki na ye :</para>
  <para style="pi1" vid="2SA 13:24">— Mosali na yo abengisi basali oyo bakataka bapwale ya bameme. Tika ete mokonzi mpe bakalaka na ye basepela koya kosangana na ngai, mosali na yo.<verse eid="2SA 13:24"/></para>
  <para style="p">
    <verse number="25" style="v" sid="2SA 13:25"/>Mokonzi azongisaki :</para>
  <para style="pi1" vid="2SA 13:25">— Te, mwana na ngai, tokoki te kokende biso nyonso, noki te tokozala mokumba mpo na yo.</para>
  <para style="p" vid="2SA 13:25">Atako Abisalomi atungisaki ye, kasi mokonzi aboyaki kaka kokende, kasi apambolaki ye. <verse eid="2SA 13:25"/><verse number="26" style="v" sid="2SA 13:26"/>Abisalomi alobaki lisusu :</para>
  <para style="pi1" vid="2SA 13:26">— Nabondeli yo, pesa kaka nzela ete ata Aminoni, ndeko na ngai ya mobali, akende elongo na biso.</para>
  <para style="p" vid="2SA 13:26">Mokonzi atunaki ye :</para>
  <para style="pi1" vid="2SA 13:26">— Mpo na nini akende elongo na yo ?<verse eid="2SA 13:26"/></para>
  <para style="p">
    <verse number="27" style="v" sid="2SA 13:27"/>Kasi Abisalomi akobaki kaka kotungisa ye, mpe mokonzi atindaki bana mibali mosusu ya mokonzi ete bakende elongo na Aminoni.<verse eid="2SA 13:27"/></para>
  <para style="p">
    <verse number="28" style="v" sid="2SA 13:28"/>Abisalomi apesaki mitindo epai ya basali na ye :</para>
  <para style="pi1" vid="2SA 13:28">— Boyoka ! Tango Aminoni akolangwa masanga ya vino, soki nalobi na bino : « Bobeta Aminoni ; » wana boboma ye. Bobanga te, pamba te ezali ngai moko nde nakopesa mitindo oyo. Bozala makasi mpe boyika mpiko.<verse eid="2SA 13:28"/></para>
  <para style="p">
    <verse number="29" style="v" sid="2SA 13:29"/>Basali ya Abisalomi basalaki Aminoni ndenge kaka Abisalomi atindaki bango. Bana mibali nyonso ya mokonzi batelemaki, bamataki na bamile na bango mpe bakimaki. <verse eid="2SA 13:29"/><verse number="30" style="v" sid="2SA 13:30"/>Wana bazalaki nanu na nzela, sango ekomaki epai ya Davidi : « Abisalomi abomi bana mibali nyonso ya mokonzi, moko te kati na bango atikali. » <verse eid="2SA 13:30"/><verse number="31" style="v" sid="2SA 13:31"/>Mokonzi atelemaki, apasolaki bilamba na ye mpe amitandaki na mabele. Bakalaka na ye nyonso batelemaki wana na bilamba epasuka. <verse eid="2SA 13:31"/><verse number="32" style="v" sid="2SA 13:32"/>Kasi Yonadabi, mwana mobali ya Shimea, ndeko mobali ya Davidi, alobaki : « Tika ete nkolo na ngai akanisa te ete babomi bana mibali nyonso ya mokonzi ! Ezali Aminoni kaka moto akufi, pamba te, wuta mokolo oyo Aminoni asangisaki na makasi nzoto na Tamari, ndeko na ye ya mwasi, Abisalomi azwaki mokano ya koboma ye. <verse eid="2SA 13:32"/><verse number="33" style="v" sid="2SA 13:33"/>Tika ete mokonzi, nkolo na ngai, amitungisa na ye te mpo na sango oyo asili koyoka, sango oyo ezali koloba ete bana mibali nyonso ya mokonzi bakufi ! Ezali Aminoni kaka moto akufi. »<verse eid="2SA 13:33"/></para>
  <para style="p">
    <verse number="34" style="v" sid="2SA 13:34"/>Na tango yango, Abisalomi akimaki. Nzokande tango mokengeli atalaki na mosika, amonaki bato ebele kokita na mopanzi ya ngomba, na nzela ya weste. Mokengeli akendeki koyebisa mokonzi : « Namoni bato na nzela ya Oronayimi, na mopanzi ya ngomba. »<verse eid="2SA 13:34"/></para>
  <para style="p">
    <verse number="35" style="v" sid="2SA 13:35"/>Yonadabi alobaki na mokonzi :</para>
  <para style="pi1" vid="2SA 13:35">— Tala ! Bana mibali ya mokonzi bazali koya ! Esalemi ndenge kaka mosali na yo alobaki.<verse eid="2SA 13:35"/></para>
  <para style="p">
    <verse number="36" style="v" sid="2SA 13:36"/>Tango kaka asilisaki koloba, bana mibali ya mokonzi bakotaki na kolela na mongongo makasi. Mokonzi mpe alelaki makasi elongo na basali na ye. <verse eid="2SA 13:36"/><verse number="37" style="v" sid="2SA 13:37"/>Abisalomi akimaki mpe akendeki epai ya Talimayi, mwana mobali ya Amiwudi, mokonzi ya Geshuri. Kasi mokonzi Davidi asalaki mikolo nyonso matanga mpo na mwana na ye ya mobali.<verse eid="2SA 13:37"/></para>
  <para style="p">
    <verse number="38" style="v" sid="2SA 13:38"/>Abisalomi akimaki mpe akendeki na mboka Geshuri, avandaki kuna mibu misato. <verse eid="2SA 13:38"/><verse number="39" style="v" sid="2SA 13:39"/>Mokonzi Davidi atikaki kolanda Abisalomi, pamba te amibondisaki na tina na kufa ya Aminoni.<verse eid="2SA 13:39"/></para>
  <chapter eid="2SA 13"/>
  <chapter number="14" style="c" sid="2SA 14"/>
  <para style="s1">Abisalomi azongi na Yelusalemi</para>
  <para style="p">
    <verse number="1" style="v" sid="2SA 14:1"/>Joabi, mwana mobali ya Tseruya, asosolaki ete motema ya mokonzi ekomi na posa ya Abisalomi. <verse eid="2SA 14:1"/><verse number="2" style="v" sid="2SA 14:2"/>Boye, Joabi atindaki moto moko na mboka Tekoa, mpo na koluka mwasi moko ya bwanya mpe komema ye longwa kuna. Alobaki na ye : « Sala lokola moto oyo azali na matanga, lata bilamba ya matanga, kopakola mafuta te : sala lokola mwasi oyo alata pili wuta mikolo ebele mpo na kolela ebembe ; <verse eid="2SA 14:2"/><verse number="3" style="v" sid="2SA 14:3"/>mpe kende epai ya mokonzi, yebisa ye maloba oyo. »</para>
  <para style="p" vid="2SA 14:3">Joabi ayebisaki maloba oyo asengelaki koloba.<verse eid="2SA 14:3"/></para>
  <para style="p">
    <verse number="4" style="v" sid="2SA 14:4"/>Tango mwasi ya mboka Tekoa akomaki epai ya mokonzi, agumbamaki elongi na ye kino na mabele mpe alobaki :</para>
  <para style="pi1" vid="2SA 14:4">— Oh mokonzi, sunga ngai !<verse eid="2SA 14:4"/></para>
  <para style="p">
    <verse number="5" style="v" sid="2SA 14:5"/>Mokonzi atunaki ye :</para>
  <para style="pi1" vid="2SA 14:5">— Eloko nini ezali kotungisa yo ?</para>
  <para style="p" vid="2SA 14:5">Azongisaki :</para>
  <para style="pi1" vid="2SA 14:5">— Nazali mwasi akufisa mobali ; mobali na ngai akufaki. <verse eid="2SA 14:5"/><verse number="6" style="v" sid="2SA 14:6"/>Ngai, mwasi mosali na yo, nazalaki na bana mibali mibale. Bango mibale baswanaki kati na bilanga, mpe moto moko te azalaki kuna mpo na kokabola bango. Moko abetaki mosusu mpe abomaki ye. <verse eid="2SA 14:6"/><verse number="7" style="v" sid="2SA 14:7"/>Sik’oyo, libota mobimba etelemeli mwasi mosali na yo, bazali koloba : « Kaba na maboko na biso ye oyo abetaki ndeko na ye ya mobali mpo ete toboma ye mpo na bomoi ya ndeko na ye ya mobali oyo ye abomaki. Na nzela wana, tokolongola mokitani ya libula. » Na bongo, bakoki koboma mwa likala ya moto oyo natikali na yango mpe kozangisa mobali na ngai kombo mpe bakitani kati na mokili.<verse eid="2SA 14:7"/></para>
  <para style="p">
    <verse number="8" style="v" sid="2SA 14:8"/>Mokonzi alobaki na mwasi :</para>
  <para style="pi1" vid="2SA 14:8">— Zonga na ndako na yo, nakopesa mitindo na tina na yo.<verse eid="2SA 14:8"/></para>
  <para style="p">
    <verse number="9" style="v" sid="2SA 14:9"/>Kasi mwasi ya mboka Tekoa alobaki na mokonzi :</para>
  <para style="pi1" vid="2SA 14:9">— Oh mokonzi, nkolo na ngai, tika ete ngambo ekweya na moto na ngai mpe na libota ya tata na ngai ; kasi tika ete mokonzi mpe kiti na ye ya bokonzi bazala mosika ya likambo oyo.<verse eid="2SA 14:9"/></para>
  <para style="p">
    <verse number="10" style="v" sid="2SA 14:10"/>Mokonzi alobaki na ye :</para>
  <para style="pi1" vid="2SA 14:10">— Soki moto moko ameki kotombokela yo, yaka na ye epai na ngai, mpe akozongela lisusu te kotungisa yo.<verse eid="2SA 14:10"/></para>
  <para style="p">
    <verse number="11" style="v" sid="2SA 14:11"/>Mwasi alobaki :</para>
  <para style="pi1" vid="2SA 14:11">— Tika ete mokonzi alapa ndayi na Kombo na Yawe, Nzambe na ye, ete akopekisa mobukanisi makila mpo ete akoba te kobebisa na koboma mwana na ngai ya mobali, oyo atikali.</para>
  <para style="p" vid="2SA 14:11">Mokonzi alobaki :</para>
  <para style="pi1" vid="2SA 14:11">— Na Kombo na Yawe, suki ata moko te ya moto ya mwana na yo ya mobali ekokweya na mabele.<verse eid="2SA 14:11"/></para>
  <para style="p">
    <verse number="12" style="v" sid="2SA 14:12"/>Mwasi yango alobaki :</para>
  <para style="pi1" vid="2SA 14:12">— Tika ete mwasi mosali na yo aloba likambo moko epai ya mokonzi, nkolo na ngai.</para>
  <para style="p" vid="2SA 14:12">Mokonzi azongisaki :</para>
  <para style="pi1" vid="2SA 14:12">— Loba !<verse eid="2SA 14:12"/></para>
  <para style="p">
    <verse number="13" style="v" sid="2SA 14:13"/>Mwasi alobaki :</para>
  <para style="pi1" vid="2SA 14:13">— Mpo na nini osali mabongisi ya boye mpo na kotelemela bato ya Nzambe ? Wana mokonzi abimisi maloba oyo, ye moko azali komikweyisa te mpo ete azongisi te mwana mobali oyo akimaki na mboka ya bapaya ? <verse eid="2SA 14:13"/><verse number="14" style="v" sid="2SA 14:14"/>Solo, ndenge bakokaka te kolokota mayi oyo esili kosopana, ndenge mpe biso tosengeli kokufa. Kasi sik’oyo, ezali te mokano ya Nzambe mpo na Abisalomi, pamba te asalaki mabongisi mpo ete moto oyo abungi nzela awumela te mosika na Ye. <verse eid="2SA 14:14"/><verse number="15" style="v" sid="2SA 14:15"/>Mpe sik’oyo, soki nayei kobimisa maloba oyo epai ya mokonzi, nkolo na ngai, ezali mpo ete bato babangisaki ngai. Yango wana mwasi mosali na yo amilobelaki : « Tika ete naloba na mokonzi, nkolo na ngai. Tango mosusu, akosala kolanda makambo oyo mwasi mosali na ye akosenga. <verse eid="2SA 14:15"/><verse number="16" style="v" sid="2SA 14:16"/>Tango mosusu, mokonzi akondima kokangola mwasi mosali na ye wuta na loboko ya mobali oyo azali koluka kobwaka ngai mpe mwana na ngai ya mobali mosika ya libula oyo Nzambe apesaki biso. » <verse eid="2SA 14:16"/><verse number="17" style="v" sid="2SA 14:17"/>Mpe sik’oyo, tala makambo oyo mwasi mosali na yo azali koloba : « Tika ete liloba ya mokonzi, nkolo na ngai, epesa ngai bopemi, pamba te mokonzi, nkolo na ngai, azali lokola Anjelu na Nzambe oyo ayebaka kososola mabe mpe malamu. Tika ete Yawe, Nzambe na yo, azala elongo na yo ! »<verse eid="2SA 14:17"/></para>
  <para style="p">
    <verse number="18" style="v" sid="2SA 14:18"/>Mokonzi alobaki na mwasi :</para>
  <para style="pi1" vid="2SA 14:18">— Kobombela ngai te eyano ya likambo oyo nalingi kotuna yo.</para>
  <para style="p" vid="2SA 14:18">Mwasi azongisaki :</para>
  <para style="pi1" vid="2SA 14:18">— Tika ete mokonzi, nkolo na ngai, aloba !<verse eid="2SA 14:18"/></para>
  <para style="p">
    <verse number="19" style="v" sid="2SA 14:19"/>Mokonzi atunaki :</para>
  <para style="pi1" vid="2SA 14:19">— Boni, loboko ya Joabi ezali elongo na yo te na makambo oyo nyonso ?</para>
  <para style="p" vid="2SA 14:19">Mwasi azongisaki :</para>
  <para style="pi1" vid="2SA 14:19">— Na kombo na yo mokonzi, nkolo na ngai, kati na makambo nyonso oyo mokonzi, nkolo na ngai, awuti koloba, moto moko te akoki kokende, ezala na ngambo ya loboko ya mobali to na ngambo ya loboko ya mwasi. Solo, ezali mosali na yo, Joabi, nde atindaki ngai kosala makambo oyo, mpe ye nde atiaki maloba oyo na monoko na ngai mwasi mosali na yo. <verse eid="2SA 14:19"/><verse number="20" style="v" sid="2SA 14:20"/>Mosali na yo, Joabi, asalaki boye mpo na kobongola mpe kokomisa makambo oyo ndenge mosusu. Kasi nkolo na ngai azali na bwanya lokola Anjelu na Nzambe, ayebi makambo nyonso oyo ezali koleka kati na mokili.<verse eid="2SA 14:20"/></para>
  <para style="p">
    <verse number="21" style="v" sid="2SA 14:21"/>Mokonzi alobaki na Joabi :</para>
  <para style="pi1" vid="2SA 14:21">— Malamu ! Nakosala yango. Kende, zongisa elenge mobali Abisalomi.<verse eid="2SA 14:21"/></para>
  <para style="p">
    <verse number="22" style="v" sid="2SA 14:22"/>Bongo Joabi agumbamaki elongi kino na mabele mpo na kopesa mokonzi lokumu mpe apambolaki ye.</para>
  <para style="p" vid="2SA 14:22">Joabi alobaki :</para>
  <para style="pi1" vid="2SA 14:22">— Lelo, mosali na yo asosoli ete azwi ngolu na miso na yo mokonzi, nkolo na ngai, pamba te mokonzi andimi kosala makambo oyo mosali na ye asengi.<verse eid="2SA 14:22"/></para>
  <para style="p">
    <verse number="23" style="v" sid="2SA 14:23"/>Bongo Joabi akendeki na Geshuri mpe azongisaki Abisalomi, na Yelusalemi. <verse eid="2SA 14:23"/><verse number="24" style="v" sid="2SA 14:24"/>Kasi mokonzi alobaki :</para>
  <para style="pi1" vid="2SA 14:24">— Asengeli kokende na ndako na ye ; asengeli te komona elongi na ngai.</para>
  <para style="p" vid="2SA 14:24">Boye Abisalomi akendeki na ndako na ye, mpe amonaki elongi ya mokonzi te.<verse eid="2SA 14:24"/></para>
  <para style="p">
    <verse number="25" style="v" sid="2SA 14:25"/>Kati na Isalaele mobimba, ezalaki na moto moko te oyo azalaki kitoko koleka Abisalomi mpe oyo bazalaki kokumisa lokola ye. Azalaki ata na mbeba moko te, banda na moto kino na misapi ya makolo. <verse eid="2SA 14:25"/><verse number="26" style="v" sid="2SA 14:26"/>Na suka ya mibu nyonso, azalaki kokata suki ya moto na ye, mpo ete ezalaki kokoma kilo makasi. Boye tango bazalaki kotia yango na bimekelo, ezalaki na bakilo mibale na bagrame nkama mitano, kolanda ndenge bamekaka kilo kati na ndako ya mokonzi. <verse eid="2SA 14:26"/><verse number="27" style="v" sid="2SA 14:27"/>Abisalomi azalaki na bana mibali misato mpe mwana moko ya mwasi. Kombo ya mwana na ye ya mwasi ezalaki Tamari, mpe azalaki mwasi moko ya kitoko makasi.<verse eid="2SA 14:27"/></para>
  <para style="p">
    <verse number="28" style="v" sid="2SA 14:28"/>Abisalomi avandaki na Yelusalemi mibu mibale mpe atikalaki komona te elongi ya mokonzi. <verse eid="2SA 14:28"/><verse number="29" style="v" sid="2SA 14:29"/>Bongo Abisalomi abengisaki Joabi mpo ete atinda ye epai ya mokonzi, kasi Joabi aboyaki kokende epai na ye. Abengisaki lisusu Joabi na mbala ya mibale, kasi Joabi aboyaki kaka kokende. <verse eid="2SA 14:29"/><verse number="30" style="v" sid="2SA 14:30"/>Abisalomi alobaki na basali na ye : « Botala ! Elanga ya Joabi ezali pembeni ya elanga na ngai, ezali na bambuma ya orje. Bokende kotia yango moto. »</para>
  <para style="p" vid="2SA 14:30">Basali ya Abisalomi batiaki yango moto. <verse eid="2SA 14:30"/><verse number="31" style="v" sid="2SA 14:31"/>Joabi akendeki na ndako ya Abisalomi mpe alobaki na ye :</para>
  <para style="pi1" vid="2SA 14:31">— Mpo na nini otie moto na elanga na ngai ?<verse eid="2SA 14:31"/></para>
  <para style="p">
    <verse number="32" style="v" sid="2SA 14:32"/>Abisalomi azongiselaki Joabi :</para>
  <para style="pi1" vid="2SA 14:32">— Tala, natindelaki yo maloba ; nalobaki : « Yaka awa mpo ete natinda yo epai ya mokonzi mpo na kotuna ye : ‹ Mpo na nini nalongwaki na Geshuri ? Elingaki kozala malamu mpo na ngai soki natikalaki na ngai kuna. Sik’oyo, nalingi komona elongi ya mokonzi ; mpe soki namemaki ngambo na likambo moko, tika ete baboma ngai ! › »<verse eid="2SA 14:32"/></para>
  <para style="p">
    <verse number="33" style="v" sid="2SA 14:33"/>Boye Joabi akendeki epai ya mokonzi mpe ayebisaki ye makambo nyonso. Mokonzi abengisaki Abisalomi, mpe Abisalomi akendeki liboso ya mokonzi, agumbamaki elongi kino na mabele, mpe mokonzi ayambaki ye.<verse eid="2SA 14:33"/></para>
  <chapter eid="2SA 14"/>
  <chapter number="15" style="c" sid="2SA 15"/>
  <para style="s1">Botomboki ya Abisalomi</para>
  <para style="p">
    <verse number="1" style="v" sid="2SA 15:1"/>Na tango wana, Abisalomi azwaki shar, bampunda mpe basoda tuku mitano oyo bazalaki kotambola liboso na ye lokola bakengeli na ye. <verse eid="2SA 15:1"/><verse number="2" style="v" sid="2SA 15:2"/>Abisalomi azalaki kolamuka na tongo makasi mpe azalaki kokende kotelema pembeni ya nzela oyo ekenda na ekotelo ya engumba. Bongo, tango nyonso moto azalaki koleka mpo na kokende epai ya mokonzi mpo ete akatela ye likambo, ye Abisalomi azalaki kobenga ye mpe kotuna ye :</para>
  <para style="pi1" vid="2SA 15:2">— Ozali moto ya engumba nini ?</para>
  <para style="p" vid="2SA 15:2">Soki moto yango azongisi :</para>
  <para style="pi1" vid="2SA 15:2">— Mosali na yo azali moto ya moko kati na bikolo ya Isalaele.<verse eid="2SA 15:2"/></para>
  <para style="p">
    <verse number="3" style="v" sid="2SA 15:3"/>Abisalomi azalaki koloba na ye :</para>
  <para style="pi1" vid="2SA 15:3">— Tala, likambo na yo ezali malamu mpe sembo ; kasi ezali na moto moko te oyo akoki koyoka yo epai ya mokonzi.<verse eid="2SA 15:3"/></para>
  <para style="p">
    <verse number="4" style="v" sid="2SA 15:4"/>Abisalomi azalaki kobakisa :</para>
  <para style="pi1" vid="2SA 15:4">— Ah ! Soki nazalaki mosambisi kati na mokili oyo, moto nyonso oyo azali na likambo alingaki koya epai na ngai, mpe nalingaki kolongisa ye na likambo yango !<verse eid="2SA 15:4"/></para>
  <para style="p">
    <verse number="5" style="v" sid="2SA 15:5"/>Mpe tango nyonso moto azalaki kopusana mpo na kogumbama liboso na ye Abisalomi, Abisalomi azalaki kopesa loboko, koyamba mpe kopesa ye beze. <verse eid="2SA 15:5"/><verse number="6" style="v" sid="2SA 15:6"/>Azalaki kosala bongo epai ya bato nyonso ya Isalaele oyo bazalaki kokende epai ya mokonzi mpo ete akata likambo na bango, mpe ezalaki bongo nde Abisalomi azalaki komikotisa na mayele kati na mitema ya bato ya Isalaele.<verse eid="2SA 15:6"/></para>
  <para style="p">
    <verse number="7" style="v" sid="2SA 15:7"/>Sima na mibu minei, Abisalomi alobaki na mokonzi :</para>
  <para style="pi1" vid="2SA 15:7">— Pesa ngai nzela mpo ete nakende na Ebron mpo na kokokisa ndayi oyo nalapaki epai na Yawe, <verse eid="2SA 15:7"/><verse number="8" style="v" sid="2SA 15:8"/>pamba te tango mosali na yo azalaki kovanda na Geshuri kati na Siri, nalapaki ndayi oyo : « Soki Yawe azongisi ngai na Yelusalemi, nakogumbamela Ye. »<verse eid="2SA 15:8"/></para>
  <para style="p">
    <verse number="9" style="v" sid="2SA 15:9"/>Mokonzi alobaki na ye :</para>
  <para style="pi1" vid="2SA 15:9">— Kende na kimia.</para>
  <para style="p" vid="2SA 15:9">Boye akendeki na Ebron. <verse eid="2SA 15:9"/><verse number="10" style="v" sid="2SA 15:10"/>Mpe longwa kuna, Abisalomi atindaki bantoma kati na bikolo nyonso ya Isalaele mpo na koloba : « Tango kaka bokoyoka lokito ya kelelo, boloba : ‹ Abisalomi akomi mokonzi kati na Ebron. › »<verse eid="2SA 15:10"/></para>
  <para style="p">
    <verse number="11" style="v" sid="2SA 15:11"/>Mibali nkama mibale babengisamaki wuta na Yelusalemi mpe bakendeki elongo na Abisalomi. Bakendeki na boboto mpe bayebaki ata likambo moko te. <verse eid="2SA 15:11"/><verse number="12" style="v" sid="2SA 15:12"/>Wana Abisalomi azalaki kobonza mbeka, abengisaki Ayitofeli, moto ya Gilo, mopesi toli ya Davidi, wuta na engumba na ye ya Gilo. Boye, likita ya batomboki ekomaki makasi ; mpe lisanga ya Abisalomi ekomaki na bato ebele.<verse eid="2SA 15:12"/></para>
  <para style="s1">Davidi akimi</para>
  <para style="p">
    <verse number="13" style="v" sid="2SA 15:13"/>Ntoma moko ayaki koyebisa Davidi :</para>
  <para style="pi1" vid="2SA 15:13">— Mitema ya bato ya Isalaele esangani elongo na Abisalomi.<verse eid="2SA 15:13"/></para>
  <para style="p">
    <verse number="14" style="v" sid="2SA 15:14"/>Davidi alobaki na bakalaka na ye nyonso oyo bazalaki na Yelusalemi :</para>
  <para style="pi1" vid="2SA 15:14">— Boya ! Tosengeli kokima, soki te moko te kati na biso akobika liboso ya Abisalomi. Tosengeli kobima na lombangu, soki te akoya na lombangu kokanga biso, kobebisa biso mpe koboma engumba na mopanga.<verse eid="2SA 15:14"/></para>
  <para style="p">
    <verse number="15" style="v" sid="2SA 15:15"/>Bakalaka ya mokonzi bazongiselaki Davidi :</para>
  <para style="pi1" vid="2SA 15:15">— Basali na yo bazali ya kobongama mpo na kosala makambo nyonso oyo mokonzi, nkolo na biso, akopona.<verse eid="2SA 15:15"/></para>
  <para style="p">
    <verse number="16" style="v" sid="2SA 15:16"/>Mokonzi akendeki na makolo elongo na libota na ye mobimba oyo ezalaki kolanda ye ; kasi atikaki bamakangu zomi mpo na kobatela ndako na ye. <verse eid="2SA 15:16"/><verse number="17" style="v" sid="2SA 15:17"/>Boye mokonzi akendeki na makolo elongo na bato na ye nyonso oyo bazalaki kolanda ye mpe batelemaki pene ya ndako ya suka ya engumba. <verse eid="2SA 15:17"/><verse number="18" style="v" sid="2SA 15:18"/>Basoda na ye nyonso bazalaki kotambola na bapembeni na ye elongo na bato nyonso ya Kereti mpe ya Peleti. Mpe bato nyonso ya Gati, nkama motoba, oyo batambolaki elongo na ye longwa na Gati, bazalaki kotambola liboso ya mokonzi.<verse eid="2SA 15:18"/></para>
  <para style="p">
    <verse number="19" style="v" sid="2SA 15:19"/>Mokonzi alobaki na Itayi, moto ya Gati :</para>
  <para style="pi1" vid="2SA 15:19">— Mpo na nini yo mpe olingi koya elongo na biso ? Zonga mpe vanda elongo na Abisalomi, mokonzi ya sika ! Ozali mopaya, otikaki mboka na yo mpo na koya kokima awa. <verse eid="2SA 15:19"/><verse number="20" style="v" sid="2SA 15:20"/>Oyaki mpe kaka lobi oyo ewuti koleka, bongo ndenge nini, lelo, namema yo elongo na biso wana nayebi kutu te epai nini nazali kokende ? Zonga mpe zwa bato ya mboka na yo ! Tika ete bolamu mpe boyengebene ya Yawe ezala elongo na yo !<verse eid="2SA 15:20"/></para>
  <para style="p">
    <verse number="21" style="v" sid="2SA 15:21"/>Itayi azongiselaki mokonzi :</para>
  <para style="pi1" vid="2SA 15:21">— Na Kombo na Yawe mpe na kombo ya mokonzi, nkolo na ngai, mosali na yo akozala bipai nyonso oyo mokonzi, nkolo na ngai, akozala, ezala mpo na bomoi to mpo na kufa.<verse eid="2SA 15:21"/></para>
  <para style="p">
    <verse number="22" style="v" sid="2SA 15:22"/>Davidi alobaki na Itayi :</para>
  <para style="pi1" vid="2SA 15:22">— Malamu ! Leka liboso mpe tambola !</para>
  <para style="p" vid="2SA 15:22">Boye Itayi, moto ya Gati, atambolaki liboso elongo na basoda nyonso mpe mabota oyo ezalaki elongo na ye. <verse eid="2SA 15:22"/><verse number="23" style="v" sid="2SA 15:23"/>Tango bato nyonso bazalaki koleka, mboka mobimba ezalaki kolela makasi. Mokonzi akatisaki lubwaku ya Sedron, mpe bato nyonso bakendeki na nzela oyo ekenda na esobe.<verse eid="2SA 15:23"/></para>
  <para style="p">
    <verse number="24" style="v" sid="2SA 15:24"/>Tsadoki mpe azalaki wana elongo na Balevi oyo bazalaki elongo na ye mpe bamemaki Sanduku ya Boyokani ya Nzambe. Bakitisaki Sanduku ya Nzambe, mpe Abiatari abonzaki mbeka kino tango bato nyonso basilisaki kobima na engumba. <verse eid="2SA 15:24"/><verse number="25" style="v" sid="2SA 15:25"/>Mokonzi alobaki na Tsadoki :</para>
  <para style="pi1" vid="2SA 15:25">— Zongisa Sanduku ya Nzambe kati na engumba. Soki nazwi ngolu na miso ya Yawe, akozongisa ngai mpe akopesa ngai nzela ya komona lisusu Sanduku yango mpe ndako na yango. <verse eid="2SA 15:25"/><verse number="26" style="v" sid="2SA 15:26"/>Kasi soki Nzambe alobi : « Nasepeli na yo te, » wana tika ete asala epai na ngai makambo oyo amoni ete ezali malamu, pamba te nazali ya kobongama.<verse eid="2SA 15:26"/></para>
  <para style="p">
    <verse number="27" style="v" sid="2SA 15:27"/>Mokonzi alobaki lisusu epai ya Nganga-Nzambe Tsadoki :</para>
  <para style="pi1" vid="2SA 15:27">— Ozali momoni makambo te ? Zonga na kimia na engumba elongo na Ayimaatsi, mwana na yo ya mobali, mpe Jonatan, mwana mobali ya Abiatari. Yo mpe Abiatari, bozwa mpe bomema bana na bino mibale ya mibali. <verse eid="2SA 15:27"/><verse number="28" style="v" sid="2SA 15:28"/>Nakozela na bitando ya esobe kino nakoyoka liloba kowuta epai na bino.<verse eid="2SA 15:28"/></para>
  <para style="p">
    <verse number="29" style="v" sid="2SA 15:29"/>Boye Tsadoki mpe Abiatari bazongisaki Sanduku ya Nzambe, na Yelusalemi, mpe batikalaki kuna.<verse eid="2SA 15:29"/></para>
  <para style="p">
    <verse number="30" style="v" sid="2SA 15:30"/>Kasi Davidi azalaki komata ngomba ya banzete ya olive na kolela, moto na ye ya kozipama mpe makolo ngulu. Bato nyonso oyo bazalaki elongo na ye bazipaki bango mpe mito na bango mpe bazalaki kolela wana bazalaki komata. <verse eid="2SA 15:30"/><verse number="31" style="v" sid="2SA 15:31"/>Bayaki koyebisa Davidi ete Ayitofeli azali kati na bato oyo basalaki likita elongo na Abisalomi. Boye Davidi asambelaki : « Eh Yawe, sala ete batoli ya Ayitofeli ezanga tina. »<verse eid="2SA 15:31"/></para>
  <para style="p">
    <verse number="32" style="v" sid="2SA 15:32"/>Tango Davidi akomaki na songe ya ngomba epai wapi bato bazalaki na momesano ya kokende kogumbamela Nzambe, Ushayi, moto ya Ariki, mopesi toli ya Davidi, azalaki kuna mpo na kokutana na ye, na nzambala na ye epasuka mpe moto na ye etonda na putulu.<verse eid="2SA 15:32"/></para>
  <para style="p">
    <verse number="33" style="v" sid="2SA 15:33"/>Davidi alobaki na ye :</para>
  <para style="pi1" vid="2SA 15:33">— Soki okeyi elongo na ngai, okozala mokumba mpo na ngai. <verse eid="2SA 15:33"/><verse number="34" style="v" sid="2SA 15:34"/>Kasi soki ozongi na engumba mpe olobi na Abisalomi : « Nakozala mosali na yo, oh mokonzi ! Kala, nazalaki mosali ya tata na yo, kasi sik’oyo, nakozala mosali na yo, » wana okosunga ngai na kobebisa toli ya Ayitofeli. <verse eid="2SA 15:34"/><verse number="35" style="v" sid="2SA 15:35"/>Lokola Banganga-Nzambe Tsadoki mpe Abiatari bakozala kuna elongo na yo, okoyebisa bango makambo nyonso oyo okoyoka na ndako ya mokonzi. <verse eid="2SA 15:35"/><verse number="36" style="v" sid="2SA 15:36"/>Bana na bango ya mibali mibale, Ayimaatsi, mwana mobali ya Tsadoki, mpe Jonatan, mwana mobali ya Abiatari, bazali mpe kuna elongo na bango. Okotinda bango mpo ete baya koyebisa ngai makambo nyonso oyo okoyoka.<verse eid="2SA 15:36"/></para>
  <para style="p">
    <verse number="37" style="v" sid="2SA 15:37"/>Boye Ushayi, moninga ya Davidi, azongaki na engumba, kaka na tango oyo Abisalomi mpe akotaki kati na Yelusalemi.<verse eid="2SA 15:37"/></para>
  <chapter eid="2SA 15"/>
  <chapter number="16" style="c" sid="2SA 16"/>
  <para style="s1">Davidi mpe Tsiba</para>
  <para style="p">
    <verse number="1" style="v" sid="2SA 16:1"/>Tango Davidi alekaki mwa moke songe ya ngomba, Tsiba, mobombi bozwi ya Mefibosheti, azalaki kozela mpo na kokutana na ye ; azalaki na ba-ane mibale oyo babongisi mpo na mobembo mpe ememaki mapa nkama mibale, maboke nkama moko ya bambuma ya vino ekawuka, maboke nkama moko ya bambuma ya figi mpe mbeki moko ya masanga ya vino. <verse eid="2SA 16:1"/><verse number="2" style="v" sid="2SA 16:2"/>Mokonzi atunaki Tsiba :</para>
  <para style="pi1" vid="2SA 16:2">— Mpo na nini omemi biloko oyo ?</para>
  <para style="p" vid="2SA 16:2">Tsiba azongisaki :</para>
  <para style="pi1" vid="2SA 16:2">— Ba-ane ezali mpo na libota ya mokonzi mpo ete batambola na yango, mapa mpe bambuma ezali mpo na bato mpo ete balia, mpe masanga ya vino ezali mpo na kopesa makasi epai ya bato oyo bakolemba na esobe.<verse eid="2SA 16:2"/></para>
  <para style="p">
    <verse number="3" style="v" sid="2SA 16:3"/>Bongo mokonzi atunaki lisusu :</para>
  <para style="pi1" vid="2SA 16:3">— Wapi Mefibosheti, koko ya nkolo na yo ?</para>
  <para style="p" vid="2SA 16:3">Tsiba azongisaki :</para>
  <para style="pi1" vid="2SA 16:3">— Atikalaki na Yelusalemi, pamba te amilobelaki : « Lelo, libota ya Isalaele ekozongisa bokonzi ya koko na ngai na maboko na ngai. »<verse eid="2SA 16:3"/></para>
  <para style="p">
    <verse number="4" style="v" sid="2SA 16:4"/>Mokonzi alobaki na Tsiba :</para>
  <para style="pi1" vid="2SA 16:4">— Nyonso oyo ezali ya Mefibosheti ekomi sik’oyo ya yo.</para>
  <para style="p" vid="2SA 16:4">Tsiba alobaki :</para>
  <para style="pi1" vid="2SA 16:4">— Nagumbami liboso na yo mokonzi, nkolo na ngai ! Tika ete nazwa ngolu na miso na yo !<verse eid="2SA 16:4"/></para>
  <para style="s1">Shimei alakeli Davidi mabe</para>
  <para style="p">
    <verse number="5" style="v" sid="2SA 16:5"/>Wana mokonzi akomaki pembeni ya Bawurimi, ezalaki na moto moko oyo azalaki kobima wuta na mboka ; kombo na ye ezalaki « Shimei, » mpe azalaki mwana mobali ya Gera. Azalaki moto ya etuka mpe libota moko na Saulo. Bongo wana azalaki kobima, azalaki mpe kolakela Davidi mabe. <verse eid="2SA 16:5"/><verse number="6" style="v" sid="2SA 16:6"/>Azalaki kobamba Davidi mpe basali na ye mabanga atako bato nyonso mpe basoda oyo bakengelaka mokonzi bazalaki na ngambo ya loboko ya mwasi mpe na ngambo ya loboko ya mobali ya Davidi. <verse eid="2SA 16:6"/><verse number="7" style="v" sid="2SA 16:7"/>Shimei azalaki koloba boye wana azalaki kolakela Davidi mabe : « Bima, bima, mobomi bato, moto pamba. <verse eid="2SA 16:7"/><verse number="8" style="v" sid="2SA 16:8"/>Yawe atangi na moto na yo, makila nyonso ya ndako ya Saulo, oyo osopaki mpo ete okoma mokonzi na esika na ye. Yawe akabi bokonzi na maboko ya Abisalomi, mwana na yo ya mobali. Osili kokweya na pasi mpo ete ozali mosopi makila. »<verse eid="2SA 16:8"/></para>
  <para style="p">
    <verse number="9" style="v" sid="2SA 16:9"/>Abishayi, mwana mobali ya Tseruya, alobaki na mokonzi :</para>
  <para style="pi1" vid="2SA 16:9">— Mpo na nini mbwa oyo ekufa ezali kolakela nkolo na ngai mabe. Pesa ngai nzela mpo ete nakende kokata ye moto.<verse eid="2SA 16:9"/></para>
  <para style="p">
    <verse number="10" style="v" sid="2SA 16:10"/>Kasi mokonzi alobaki :</para>
  <para style="pi1" vid="2SA 16:10">— Bino bana mibali ya Tseruya, yo Abishayi mpe ndeko na yo, Joabi, likambo nini kati na ngai mpe bino ? Soki azali kolakela ngai mabe, ezali nde na ndingisa ya Yawe mpo ete alobi na ye : « Lakela Davidi mabe. » Nani sik’oyo akoki kotuna : « Mpo na nini ozali kosala bongo ? »<verse eid="2SA 16:10"/></para>
  <para style="p">
    <verse number="11" style="v" sid="2SA 16:11"/>Bongo Davidi alobaki na Abishayi mpe na basali na ye nyonso : « Soki kutu mwana na ngai moko ya mobali oyo abimi na nzoto na ngai azali koluka koboma ngai, bongo ndenge nini moto oyo ya Benjame asala bongo te ! Tika ye alakela ngai mabe, pamba te ezali Yawe nde alobi na ye bongo. <verse eid="2SA 16:11"/><verse number="12" style="v" sid="2SA 16:12"/>Tango mosusu Yawe akomona pasi na ngai, bongo akobongola na bolamu bilakeli mabe oyo ezali kokweyela ngai lelo. »<verse eid="2SA 16:12"/></para>
  <para style="p">
    <verse number="13" style="v" sid="2SA 16:13"/>Boye, wana Davidi mpe bato na ye bakobaki nzela na bango, Shimei azalaki kotambola na mopanzi mosusu ya ngomba pembeni ya Davidi, azalaki kokoba kolakela Davidi mabe tango azalaki kotambola, kobamba ye mabanga mpe kobwakela ye putulu. <verse eid="2SA 16:13"/><verse number="14" style="v" sid="2SA 16:14"/>Mokonzi elongo na bato na ye nyonso balembaki tango bakomaki na esika oyo bazalaki kokende mpe bapemaki kuna.<verse eid="2SA 16:14"/></para>
  <para style="s1">Abisalomi akomi na Yelusalemi</para>
  <para style="p">
    <verse number="15" style="v" sid="2SA 16:15"/>Kaka na tango yango, Abisalomi mpe bato nyonso ya Isalaele bakomaki na Yelusalemi, mpe Ayitofeli azalaki elongo na ye. <verse eid="2SA 16:15"/><verse number="16" style="v" sid="2SA 16:16"/>Ushayi, moto ya Ariki, moninga ya Davidi, akendeki epai ya Abisalomi mpe alobaki na ye :</para>
  <para style="pi1" vid="2SA 16:16">— Tika ete mokonzi owumela na bomoi ! Tika ete mokonzi owumela na bomoi !<verse eid="2SA 16:16"/></para>
  <para style="p">
    <verse number="17" style="v" sid="2SA 16:17"/>Abisalomi atunaki Ushayi :</para>
  <para style="pi1" vid="2SA 16:17">— Oyo nde bolingo nyonso oyo ozali kolakisa epai ya moninga na yo ? Mpo na nini okendeki te elongo na moninga na yo ?<verse eid="2SA 16:17"/></para>
  <para style="p">
    <verse number="18" style="v" sid="2SA 16:18"/>Ushayi alobaki na Abisalomi :</para>
  <para style="pi1" vid="2SA 16:18">— Te, ngai nakozala elongo na moto oyo Yawe, bato oyo mpe Isalaele nyonso baponi. <verse eid="2SA 16:18"/><verse number="19" style="v" sid="2SA 16:19"/>Mpe ngai nakosalela nani ? Ezali te mwana na ye ya mobali ? Ndenge nasalelaki tata na yo, ndenge wana mpe nakosalela yo.<verse eid="2SA 16:19"/></para>
  <para style="p">
    <verse number="20" style="v" sid="2SA 16:20"/>Abisalomi alobaki na Ayitofeli :</para>
  <para style="pi1" vid="2SA 16:20">— Pesa biso toli na yo : tosengeli kosala nini ?<verse eid="2SA 16:20"/></para>
  <para style="p">
    <verse number="21" style="v" sid="2SA 16:21"/>Ayitofeli azongiselaki Abisalomi :</para>
  <para style="pi1" vid="2SA 16:21">— Kende kosangisa nzoto na bamakangu ya tata na yo, oyo batikalaki mpo na kobatela ndako, bongo Isalaele mobimba ekoyoka ete omikomisi nkele na miso ya tata na yo. Na bongo, maboko ya bato oyo bazali sima na yo ekolendisama.<verse eid="2SA 16:21"/></para>
  <para style="p">
    <verse number="22" style="v" sid="2SA 16:22"/>Boye basalelaki Abisalomi ndako ya kapo na likolo ya ndako, mpe asangisaki nzoto na bamakangu ya tata na ye na miso ya Isalaele mobimba. <verse eid="2SA 16:22"/><verse number="23" style="v" sid="2SA 16:23"/>Nzokande, na tango wana, toli oyo Ayitofeli abandaki kopesa ezalaki lokola maloba ya moto oyo azali kotuna mayele epai ya Ye moko Nzambe. Ezalaki ndenge wana nde Davidi mpe Abisalomi bazalaki komona batoli ya Ayitofeli.<verse eid="2SA 16:23"/></para>
  <chapter eid="2SA 16"/>
  <chapter number="17" style="c" sid="2SA 17"/>
  <para style="s1">Yawe akakoli batoli ya Ayitofeli</para>
  <para style="p">
    <verse number="1" style="v" sid="2SA 17:1"/>Ayitofeli alobaki na Abisalomi :</para>
  <para style="pi1" vid="2SA 17:1">— Nakopona mibali nkoto zomi na mibale mpe nakolanda Davidi na pokwa ya lelo. <verse eid="2SA 17:1"/><verse number="2" style="v" sid="2SA 17:2"/>Nakobundisa ye tango makasi na ye ekosila mpe nzoto na ye ekolemba ; nakoyeisa mobulu epai na ye, mpe wana bato nyonso oyo bazali elongo na ye bakokima, ngai nakoboma ye mokonzi tango akotikala ye moko ; <verse eid="2SA 17:2"/><verse number="3" style="v" sid="2SA 17:3"/>mpe nakozongisa bato nyonso epai na yo. Kufa ya moto oyo ozali koluka elakisi kozonga ya bato nyonso ! mpe bato nyonso bakozala na kimia.<verse eid="2SA 17:3"/></para>
  <para style="p">
    <verse number="4" style="v" sid="2SA 17:4"/>Makanisi oyo emonanaki ya sembo na miso ya Abisalomi mpe ya bampaka nyonso ya Isalaele. <verse eid="2SA 17:4"/><verse number="5" style="v" sid="2SA 17:5"/>Kasi Abisalomi alobaki :</para>
  <para style="pi1" vid="2SA 17:5">— Bobengisa lisusu Ushayi, moto ya Ariki, mpo ete toyoka makambo nini oyo ye mpe azali na yango ya koloba.<verse eid="2SA 17:5"/></para>
  <para style="p">
    <verse number="6" style="v" sid="2SA 17:6"/>Tango Ushayi akomaki epai na ye, Abisalomi alobaki :</para>
  <para style="pi1" vid="2SA 17:6">— Tala toli oyo Ayitofeli apesi. Boni, tosengeli kosala makambo oyo alobi ? Soki te, yebisa biso makanisi na yo.<verse eid="2SA 17:6"/></para>
  <para style="p">
    <verse number="7" style="v" sid="2SA 17:7"/>Ushayi azongiselaki Abisalomi :</para>
  <para style="pi1" vid="2SA 17:7">— Ya mbala oyo, toli oyo Ayitofeli apesi ezali malamu te.<verse eid="2SA 17:7"/></para>
  <para style="p">
    <verse number="8" style="v" sid="2SA 17:8"/>Bongo Ushayi abakisaki :</para>
  <para style="pi1" vid="2SA 17:8">— Oyebi ete tata na yo mpe bato na ye bazali bato ya mpiko mpe bato na kanda makasi lokola ngombolo ya mwasi oyo bawuti kobotola bana na yango kati na zamba. Tata na yo azali moto oyo abundaka bitumba wuta kala, akolekisa te butu esika moko na bato. <verse eid="2SA 17:8"/><verse number="9" style="v" sid="2SA 17:9"/>Ata azali sik’oyo ya kobombama kati na lidusu ya mabanga to na esika songolo, nzokande tango kaka bato kati na mampinga na biso bakobanda kokufa, ekozanga te komonana moto oyo akoyoka yango mpe akoloba : « Kati na bato oyo bazali kolanda Abisalomi, ebele bakufi. » <verse eid="2SA 17:9"/><verse number="10" style="v" sid="2SA 17:10"/>Bongo na tango yango, ata soda oyo aleki na mpiko, oyo azali na motema lokola ya nkosi, akobanga makasi, pamba te Isalaele mobimba eyebi ete tata na yo mpe bato nyonso oyo bazali elongo na ye bazali basoda ya mpiko. <verse eid="2SA 17:10"/><verse number="11" style="v" sid="2SA 17:11"/>Boye tala toli na ngai : « Tika ete Isalaele mobimba basangana epai na yo, longwa na Dani kino na Beri-Sheba, bazala ebele lokola zelo ya ebale monene ! Bongo yo moko okotambola liboso na bango na bitumba. <verse eid="2SA 17:11"/><verse number="12" style="v" sid="2SA 17:12"/>Bongo tokobundisa ye na bisika nyonso oyo akoki komonana mpe tokokweyela ye ndenge manoka ekweyaka na mabele. Mpe ezala ye to bato na ye, moko te akotikala na bomoi. <verse eid="2SA 17:12"/><verse number="13" style="v" sid="2SA 17:13"/>Soki akimi na engumba moko, Isalaele mobimba ekomema basinga kuna na engumba yango mpe tokobenda engumba yango na lubwaku kino etikala ata na libanga moko te. »<verse eid="2SA 17:13"/></para>
  <para style="p">
    <verse number="14" style="v" sid="2SA 17:14"/>Abisalomi mpe bato nyonso ya Isalaele balobaki :</para>
  <para style="pi1" vid="2SA 17:14">— Toli ya Ushayi, moto ya Ariki, ezali malamu koleka oyo ya Ayitofeli, pamba te Yawe azwaki mokano ya kokakola batoli malamu ya Ayitofeli mpo na komema pasi epai ya Abisalomi.<verse eid="2SA 17:14"/></para>
  <para style="p">
    <verse number="15" style="v" sid="2SA 17:15"/>Ushayi alobaki na Banganga-Nzambe Tsadoki mpe Abiatari :</para>
  <para style="pi1" vid="2SA 17:15">— Ayitofeli apesaki toli na Abisalomi mpe na bampaka ya Isalaele ete basala likambo songolo, mpe ngai napesi bango toli ete basala likambo pakala. <verse eid="2SA 17:15"/><verse number="16" style="v" sid="2SA 17:16"/>Sik’oyo, tinda noki sango epai ya Davidi mpo na koloba na ye : « Kolekisa te butu kati na bitando ya esobe, kasi kende mosika, noki te mokonzi mpe bato oyo bazali elongo na yo bokufa. »<verse eid="2SA 17:16"/></para>
  <para style="p">
    <verse number="17" style="v" sid="2SA 17:17"/>Wana Jonatan mpe Ayimaatsi bavandaki na Eyini-Rogeli, mwasi mosali moko amemelaki bango sango oyo bango basengelaki kokende koyebisa mokonzi Davidi ; pamba te basengelaki te kokota kati na engumba mpo ete bamona bango te. <verse eid="2SA 17:17"/><verse number="18" style="v" sid="2SA 17:18"/>Nzokande elenge mobali moko amonaki bango mpe akendeki koyebisa Abisalomi. Boye mibali nyonso mibale bakimaki noki mpe bakendeki na ndako ya moto moko ya Bawurimi. Lokola azalaki na libulu moko ya mayi kati na lopango na ye, bakitaki kuna. <verse eid="2SA 17:18"/><verse number="19" style="v" sid="2SA 17:19"/>Mwasi na ye akamataki kapo, atiaki yango na monoko ya libulu mpe asopaki bambuma na likolo na yango. Moto moko te ayebaki likambo yango. <verse eid="2SA 17:19"/><verse number="20" style="v" sid="2SA 17:20"/>Tango bato ya Abisalomi bayaki epai ya mwasi, batunaki :</para>
  <para style="pi1" vid="2SA 17:20">— Ayimaatsi mpe Jonatan bazali wapi ?</para>
  <para style="p" vid="2SA 17:20">Mwasi azongiselaki bango :</para>
  <para style="pi1" vid="2SA 17:20">— Bakatisi mayi.</para>
  <para style="p" vid="2SA 17:20">Bato ya Abisalomi balukaki, kasi bamonaki moto moko te ; mpe bazongaki na Yelusalemi. <verse eid="2SA 17:20"/><verse number="21" style="v" sid="2SA 17:21"/>Tango bakendeki, Ayimaatsi mpe Jonatan babimaki na libulu mpe bakendeki koyebisa mokonzi Davidi : « Botelema mpe bokatisa mayi noki, pamba te Ayitofeli apesi toli moko ya mabe na tina na yo. »<verse eid="2SA 17:21"/></para>
  <para style="p">
    <verse number="22" style="v" sid="2SA 17:22"/>Boye Davidi mpe bato oyo bazalaki elongo na ye batelemaki mpe bakatisaki ebale Yordani. Liboso ete tongo etana, bango nyonso basilisaki kokatisa Yordani, moko te atikalaki.<verse eid="2SA 17:22"/></para>
  <para style="p">
    <verse number="23" style="v" sid="2SA 17:23"/>Tango Ayitofeli amonaki ete balandi te toli na ye, amataki na ane mpe azongaki na ndako na ye kati na engumba na ye. Abongisaki biloko ya ndako na ye mpe amidiembikaki. Boye akufaki mpe bakundaki ye kati na kunda ya tata na ye.<verse eid="2SA 17:23"/></para>
  <para style="p">
    <verse number="24" style="v" sid="2SA 17:24"/>Davidi akendeki na Maanayimi, mpe Abisalomi akatisaki Yordani elongo na bato nyonso ya Isalaele oyo bazalaki elongo na ye. <verse eid="2SA 17:24"/><verse number="25" style="v" sid="2SA 17:25"/>Abisalomi atiaki Amasa mokonzi ya mampinga na esika ya Joabi. Amasa azalaki mwana mobali ya Yeteri, moto ya Isalaele, oyo abalaki Abigayili, mwana mwasi ya Naashi mpe ndeko mwasi ya Tseruya, mama ya Joabi. <verse eid="2SA 17:25"/><verse number="26" style="v" sid="2SA 17:26"/>Bato ya Isalaele mpe Abisalomi batongaki molako na bango kati na Galadi.<verse eid="2SA 17:26"/></para>
  <para style="p">
    <verse number="27" style="v" sid="2SA 17:27"/>Tango Davidi akomaki na Maanayimi, bayambaki ye epai ya Shovi, mwana mobali ya Naashi ya mboka Raba ya bato ya Amoni, epai ya Makiri, mwana mobali ya Amieli ya mboka ya Lo-Debari, mpe epai ya Barizilayi, moto ya Galadi ya mboka Rogelimi. <verse eid="2SA 17:27"/><verse number="28" style="v" sid="2SA 17:28"/>Bamemaki biloko ya kolalela, bambeki, basani, ble, orje, farine, bambuma oyo bakalinga, madesu, mpe misili, <verse eid="2SA 17:28"/><verse number="29" style="v" sid="2SA 17:29"/>mafuta ya nzoyi, miliki, bameme, fromaje ya ngombe, mpo ete Davidi elongo na bato na ye balia ; pamba te bazalaki kolobana bango na bango : « Solo, sima na bango kotambola kati na esobe, bato oyo balembi, bazali konyokwama na nzala mpe na posa ya mayi. »<verse eid="2SA 17:29"/></para>
  <chapter eid="2SA 17"/>
  <chapter number="18" style="c" sid="2SA 18"/>
  <para style="s1">Kufa ya Abisalomi</para>
  <para style="p">
    <verse number="1" style="v" sid="2SA 18:1"/>Davidi atangaki basoda oyo bazalaki elongo na ye ; mpe kati na bango, aponaki bakonzi ya bankoto mpe bakonzi ya bankama. <verse eid="2SA 18:1"/><verse number="2" style="v" sid="2SA 18:2"/>Davidi apesaki mitindo na mampinga ete bakende. Akabolaki bango na masanga misato : lisanga ya liboso ekambamaki na Joabi ; ya mibale, na Abishayi, ndeko mobali ya Joabi, mwana mobali ya Tseruya ; mpe ya misato, na Itayi, moto ya Gati. Mokonzi alobaki na masanga ya mampinga ete ye moko akokende solo elongo na bango. <verse eid="2SA 18:2"/><verse number="3" style="v" sid="2SA 18:3"/>Kasi basoda balobaki :</para>
  <para style="pi1" vid="2SA 18:3">— Okoki kobima te elongo na biso, pamba te soki ekosenga ete tokima, bakotala biso te. Ezala kati-kati ya bato kati na biso bakufi, bakotala yango te, kasi yo ; okokani na bato nkoto zomi kati na biso. Nzokande, ekoleka malamu mpo na yo kosungaka biso tango nyonso wuta na engumba.<verse eid="2SA 18:3"/></para>
  <para style="p">
    <verse number="4" style="v" sid="2SA 18:4"/>Mokonzi azongisaki :</para>
  <para style="pi1" vid="2SA 18:4">— Nakosala makambo nyonso oyo bomoni ete ezali malamu.</para>
  <para style="p" vid="2SA 18:4">Boye wana bato bazalaki kobima na masanga ya bankama mpe ya bankoto, mokonzi atelemaki pembeni ya ekuke. <verse eid="2SA 18:4"/><verse number="5" style="v" sid="2SA 18:5"/>Apesaki mitindo oyo epai ya Joabi, Abishayi mpe Itayi : « Na kombo na ngai, bosala malembe na elenge mobali Abisalomi. »</para>
  <para style="p" vid="2SA 18:5">Basoda nyonso bayokaki mokonzi kopesa mitindo na mokambi moko na moko, na tina na Abisalomi. <verse eid="2SA 18:5"/><verse number="6" style="v" sid="2SA 18:6"/>Mampinga etambolaki kati na zamba mpo na kobundisa Isalaele, mpe bitumba ezalaki kati na zamba ya Efrayimi. <verse eid="2SA 18:6"/><verse number="7" style="v" sid="2SA 18:7"/>Kuna, mampinga ya Davidi elongaki mampinga ya Isalaele, mpe basoda nkoto tuku mibale bakufaki mokolo wana kati na mampinga ya Isalaele. <verse eid="2SA 18:7"/><verse number="8" style="v" sid="2SA 18:8"/>Bitumba epanzanaki mboka mobimba ; mpe mokolo wana, bato oyo bakufaki kati na zamba bazalaki ebele koleka bato oyo bakufaki na mopanga.<verse eid="2SA 18:8"/></para>
  <para style="p">
    <verse number="9" style="v" sid="2SA 18:9"/>Abisalomi akutanaki na bato ya Davidi na mbalakata. Azalaki kotambola na likolo ya mile na ye. Bongo tango mile ekimaki, ekotaki na se ya nzete ya terebente oyo ezalaki na bitape ekangana-kangana, mpe moto ya Abisalomi ekangamaki na nzete. Abisalomi atikalaki ya kodiembela na likolo, kasi mile oyo azalaki kotambolisa ekobaki kokima mbangu. <verse eid="2SA 18:9"/><verse number="10" style="v" sid="2SA 18:10"/>Tango moko kati na basoda amonaki ye, alobaki na Joabi :</para>
  <para style="pi1" vid="2SA 18:10">— Namoni Abisalomi amidiembiki na nzete ya terebente.<verse eid="2SA 18:10"/></para>
  <para style="p">
    <verse number="11" style="v" sid="2SA 18:11"/>Joabi alobaki na moto oyo ayebisaki ye likambo yango :</para>
  <para style="pi1" vid="2SA 18:11">— Boni, omoni ye ? Mpo na nini obomaki ye te mbala moko ? Soki obomaki ye, nalingaki kopesa yo bagrame pene nkama moko ya palata mpe mokaba.<verse eid="2SA 18:11"/></para>
  <para style="p">
    <verse number="12" style="v" sid="2SA 18:12"/>Kasi moto yango azongiselaki Joabi :</para>
  <para style="pi1" vid="2SA 18:12">— Ezala soki batie mbongo ya bibende ya palata, nkoto moko na maboko na ngai, nakosembola loboko na ngai te mpo na koboma mwana ya mokonzi. Pamba te toyokaki mitindo oyo mokonzi apesaki epai na yo, epai na Abishayi mpe epai na Itayi, tango alobaki : « Na kombo na ngai, bosala mabe te na elenge mobali Abisalomi. » <verse eid="2SA 18:12"/><verse number="13" style="v" sid="2SA 18:13"/>Eloko moko te ebombamaka na miso ya mokonzi. Bongo soki natosaki mokonzi te mpe soki nabomaki Abisalomi, yo olingaki na yo kokotela ngai te.<verse eid="2SA 18:13"/></para>
  <para style="p">
    <verse number="14" style="v" sid="2SA 18:14"/>Joabi alobaki :</para>
  <para style="pi1" vid="2SA 18:14">— Nakoki te kolekisa tango na ngai elongo na yo.</para>
  <para style="p" vid="2SA 18:14">Boye azwaki makonga misato na maboko na ye mpe atubaki yango na motema ya Abisalomi oyo azalaki nanu ya bomoi kati na nzete ya terebente.<verse eid="2SA 18:14"/></para>
  <para style="p">
    <verse number="15" style="v" sid="2SA 18:15"/>Sima, bilenge mibali zomi oyo bamemaki bibundeli ya Joabi, bazingaki Abisalomi, babetaki ye mpe babomaki ye. <verse eid="2SA 18:15"/><verse number="16" style="v" sid="2SA 18:16"/>Joabi abetaki kelelo, mpe masanga ya mampinga etikaki kolanda Isalaele, pamba te apekisaki bango. <verse eid="2SA 18:16"/><verse number="17" style="v" sid="2SA 18:17"/>Bazwaki Abisalomi, babwakaki ye na zamba kati na libulu moko ya monene mpe bazipaki ye na se ya mopiku ya mabanga. Na tango wana, basoda nyonso ya Isalaele bakimaki na bandako na bango.<verse eid="2SA 18:17"/></para>
  <para style="p">
    <verse number="18" style="v" sid="2SA 18:18"/>Nzokande, wana Abisalomi azalaki nanu na bomoi, azwaki libanga ya ekaniseli mpe atelemisaki yango na lubwaku ya mokonzi lokola ekaniseli mpo na ye, pamba te amilobelaki : « Nazali te na mwana mobali oyo akoki komema kombo na ngai lokola ekaniseli. »</para>
  <para style="p" vid="2SA 18:18">Boye apesaki libanga yango kombo na ye, mpe yango wana babengaka yango kino lelo « Ekaniseli ya Abisalomi. »<verse eid="2SA 18:18"/></para>
  <para style="s1">Sango ya kufa ya Abisalomi</para>
  <para style="p">
    <verse number="19" style="v" sid="2SA 18:19"/>Ayimaatsi, mwana mobali ya Tsadoki, alobaki na Joabi :</para>
  <para style="pi1" vid="2SA 18:19">— Pesa ngai nzela ya kokima mbangu mpo na kokende koyebisa mokonzi ete Yawe akangoli ye na maboko ya banguna na ye.<verse eid="2SA 18:19"/></para>
  <para style="p">
    <verse number="20" style="v" sid="2SA 18:20"/>Joabi alobaki na ye :</para>
  <para style="pi1" vid="2SA 18:20">— Ezali yo te moto osengeli komema sango na mokolo ya lelo ; okoki na yo komema sango mokolo mosusu, kasi mpo na lelo, osengeli te kosala yango, pamba te moto oyo akufi azali mwana ya mokonzi.<verse eid="2SA 18:20"/></para>
  <para style="p">
    <verse number="21" style="v" sid="2SA 18:21"/>Bongo Joabi alobaki na moto moko ya Kushi :</para>
  <para style="pi1" vid="2SA 18:21">— Kende koloba na mokonzi makambo oyo omoni.</para>
  <para style="p" vid="2SA 18:21">Moto ya Kushi agumbamaki liboso ya Joabi mpe akendeki mbangu.<verse eid="2SA 18:21"/></para>
  <para style="p">
    <verse number="22" style="v" sid="2SA 18:22"/>Ayimaatsi, mwana mobali ya Tsadoki, alobaki lisusu na Joabi :</para>
  <para style="pi1" vid="2SA 18:22">— Oyo ekoya eya ! Pesa ngai nzela mpo ete nakende mbangu liboso ya moto ya Kushi.</para>
  <para style="p" vid="2SA 18:22">Kasi Joabi azongisaki :</para>
  <para style="pi1" vid="2SA 18:22">— Mwana na ngai ya mobali, mpo na nini olingi kaka kokende ? Ezali na yango te sango oyo ekopesa yo lifuti.<verse eid="2SA 18:22"/></para>
  <para style="p">
    <verse number="23" style="v" sid="2SA 18:23"/>Ayimaatsi alobaki :</para>
  <para style="pi1" vid="2SA 18:23">— Oyo ekoya eya ! Nandimi kokima mbangu.</para>
  <para style="p" vid="2SA 18:23">Joabi alobaki :</para>
  <para style="pi1" vid="2SA 18:23">— Kima mbangu !</para>
  <para style="p" vid="2SA 18:23">Boye Ayimaatsi akimaki mbangu na nzela ya etando ya Yordani mpe alekaki moto ya Kushi.<verse eid="2SA 18:23"/></para>
  <para style="p">
    <verse number="24" style="v" sid="2SA 18:24"/>Na tango yango, Davidi avandaki kati ya ekuke ya kati mpe ekuke ya libanda, mpe mokengeli amataki na likolo ya ndako ya ekuke, pembeni ya mir. Tango atombolaki miso, amonaki mwana mobali moko kokima mbangu ye moko. <verse eid="2SA 18:24"/><verse number="25" style="v" sid="2SA 18:25"/>Mokengeli agangaki epai ya mokonzi mpe ayebisaki ye. Mokonzi alobaki : « Soki azali ye moko, wana azali na basango malamu. »</para>
  <para style="p" vid="2SA 18:25">Moto azalaki kaka kopusana. <verse eid="2SA 18:25"/><verse number="26" style="v" sid="2SA 18:26"/>Bongo mokengeli amonaki moto mosusu kokima mbangu, mpe abelelaki mokengeli ekuke :</para>
  <para style="pi1" vid="2SA 18:26">— Tala, moto mosusu azali kokima mbangu ye moko.</para>
  <para style="p" vid="2SA 18:26">Mokonzi alobaki :</para>
  <para style="pi1" vid="2SA 18:26">— Ye mpe amemi basango malamu.<verse eid="2SA 18:26"/></para>
  <para style="p">
    <verse number="27" style="v" sid="2SA 18:27"/>Mokengeli alobaki :</para>
  <para style="pi1" vid="2SA 18:27">— Namoni moto ya liboso kokima mbangu lokola Ayimaatsi, mwana mobali ya Tsadoki.</para>
  <para style="p" vid="2SA 18:27">Mokonzi alobaki :</para>
  <para style="pi1" vid="2SA 18:27">— Azali moto malamu, azali koya na basango malamu.<verse eid="2SA 18:27"/></para>
  <para style="p">
    <verse number="28" style="v" sid="2SA 18:28"/>Bongo Ayimaatsi abelelaki mokonzi :</para>
  <para style="pi1" vid="2SA 18:28">— Makambo nyonso ezali malamu !</para>
  <para style="p" vid="2SA 18:28">Agumbamaki liboso ya mokonzi elongi kino na mabele mpe alobaki :</para>
  <para style="pi1" vid="2SA 18:28">— Tika ete Yawe, Nzambe na yo, apambolama ! Akabi bato oyo batombolaki maboko na bango mpo na kobundisa mokonzi, nkolo na ngai.<verse eid="2SA 18:28"/></para>
  <para style="p">
    <verse number="29" style="v" sid="2SA 18:29"/>Mokonzi atunaki :</para>
  <para style="pi1" vid="2SA 18:29">— Boni elenge mobali Abisalomi, azali malamu ?</para>
  <para style="p" vid="2SA 18:29">Ayimaatsi azongisaki :</para>
  <para style="pi1" vid="2SA 18:29">— Namonaki mobulu makasi kaka tango Joabi alingaki kotinda mosali ya mokonzi mpe ngai, mosali na yo, kasi nayebaki te soki ezalaki likambo nini.<verse eid="2SA 18:29"/></para>
  <para style="p">
    <verse number="30" style="v" sid="2SA 18:30"/>Mokonzi alobaki :</para>
  <para style="pi1" vid="2SA 18:30">— Telema pembeni mpe zela ngai wana.</para>
  <para style="p" vid="2SA 18:30">Boye akendeki mpe atelemaki wana.<verse eid="2SA 18:30"/></para>
  <para style="p">
    <verse number="31" style="v" sid="2SA 18:31"/>Bongo moto ya Kushi akomaki mpe alobaki :</para>
  <para style="pi1" vid="2SA 18:31">— Mokonzi, nkolo na ngai, yoka basango malamu ! Yawe akangoli yo lelo na maboko ya bato oyo babundisaki yo.<verse eid="2SA 18:31"/></para>
  <para style="p">
    <verse number="32" style="v" sid="2SA 18:32"/>Mokonzi atunaki na moto ya Kushi :</para>
  <para style="pi1" vid="2SA 18:32">— Boni elenge mobali Abisalomi, azali malamu ?</para>
  <para style="p" vid="2SA 18:32">Moto ya Kushi azongisaki :</para>
  <para style="pi1" vid="2SA 18:32">— Tika ete banguna ya mokonzi, nkolo na ngai, mpe bato nyonso oyo bazali kotelema mpo na kosala yo mabe bazala lokola elenge mobali wana.<verse eid="2SA 18:32"/></para>
  <chapter eid="2SA 18"/>
  <chapter number="19" style="c" sid="2SA 19"/>
  <para style="s1">Davidi alelaki Abisalomi</para>
  <para style="p">
    <verse number="1" style="v" sid="2SA 19:1"/>Mokonzi ayokaki pasi na motema, amataki na shambre oyo ezalaki na likolo ya ekuke mpe alelaki. Tango azalaki kokende, alobaki : « Ah Abisalomi, mwana na ngai ya mobali ! Mwana na ngai ya mobali, mwana na ngai ya mobali Abisalomi ! Ebongaki ete nakufa na esika na yo ! Oh Abisalomi, mwana na ngai ya mobali, mwana na ngai ya mobali ! »<verse eid="2SA 19:1"/></para>
  <para style="p">
    <verse number="2" style="v" sid="2SA 19:2"/>Sango ekomelaki Joabi na koloba : « Mokonzi azali kolela mpe asali matanga mpo na Abisalomi. »<verse eid="2SA 19:2"/></para>
  <para style="p">
    <verse number="3" style="v" sid="2SA 19:3"/>Mokolo wana, elonga ebongwanaki matanga mpo na bato nyonso, pamba te bato bayokaki na mokolo wana sango koloba : « Mokonzi azali na mawa makasi mpo na mwana na ye ya mobali. » <verse eid="2SA 19:3"/><verse number="4" style="v" sid="2SA 19:4"/>Na mokolo wana kaka, bato bazongaki na nkuku kati na engumba lokola mampinga oyo bazali koyoka soni mpo ete bakimi na bitumba. <verse eid="2SA 19:4"/><verse number="5" style="v" sid="2SA 19:5"/>Mokonzi azipaki elongi mpe alelaki makasi : « Oh mwana na ngai ya mobali, Abisalomi ! Oh mwana na ngai ya mobali, Abisalomi ! Mwana na ngai ya mobali ! »<verse eid="2SA 19:5"/></para>
  <para style="p">
    <verse number="6" style="v" sid="2SA 19:6"/>Joabi akendeki kokuta mokonzi kati na ndako mpe alobaki na ye : « Lelo, oyokisi bato na yo nyonso soni, bato oyo bawuti kobikisa bomoi na yo, bomoi ya bana na yo ya mibali mpe ya basi, bomoi ya basi na yo mpe bomoi ya bamakangu na yo. <verse eid="2SA 19:6"/><verse number="7" style="v" sid="2SA 19:7"/>Olingaka bato oyo bayinaka yo mpe oyinaka bato oyo balingaka yo. Lelo penza, otalisi yango polele ete bakonzi ya basoda mpe basoda na bango bazali pamba na miso na yo. Namoni ete olingaki kosepela lelo soki Abisalomi azalaki na bomoi mpe soki biso nyonso tokufaki. <verse eid="2SA 19:7"/><verse number="8" style="v" sid="2SA 19:8"/>Sik’oyo, bima mpe pesa longonya na basoda na yo. Nalapi ndayi na Kombo na Yawe ete soki obimi te, soda moko te akotikala elongo na yo kino butu eya. Ekozala mpo na yo pasi, koleka makama nyonso oyo ekweyela yo wuta na bolenge na yo kino lelo. »<verse eid="2SA 19:8"/></para>
  <para style="p">
    <verse number="9" style="v" sid="2SA 19:9"/>Boye mokonzi atelemaki mpe avandaki na ekuke. Bongo tango bayebisaki basoda ete mokonzi avandi na ekuke, bango nyonso bayaki pene na ye.</para>
  <para style="s1" vid="2SA 19:9">Davidi azongi na Yelusalemi</para>
  <para style="p" vid="2SA 19:9">Mpe na tango wana, bana ya Isalaele bakimaki moto na moto na ndako na ye. <verse eid="2SA 19:9"/><verse number="10" style="v" sid="2SA 19:10"/>Kati na bikolo ya Isalaele, bato bazalaki kotiana tembe mpe koloba : « Mokonzi oyo akangolaki biso na maboko ya banguna na biso, bato ya Filisitia, ye nde sik’oyo akimi mokili likolo ya Abisalomi ; <verse eid="2SA 19:10"/><verse number="11" style="v" sid="2SA 19:11"/>mpe Abisalomi oyo topakolaki mafuta mpo ete akamba biso asili kokufa na bitumba. Boye mpo na nini bozali koloba eloko te mpo na kozongisa mokonzi na Yelusalemi ? »<verse eid="2SA 19:11"/></para>
  <para style="p">
    <verse number="12" style="v" sid="2SA 19:12"/>Mokonzi Davidi atindaki sango epai ya Banganga-Nzambe Tsadoki mpe Abiatari : « Botuna na bampaka ya Yuda : mpo na nini bosengeli kozala bato ya suka mpo na kozongisa mokonzi na ndako na ye, pamba te makambo oyo ezali kolobama kati na Isalaele mobimba esili kokoma na matoyi ya mokonzi ? <verse eid="2SA 19:12"/><verse number="13" style="v" sid="2SA 19:13"/>Bozali bandeko na ngai ya mibali, nzoto na ngai mpe makila na ngai. Bongo mpo na nini kozala bato ya suka mpo na kozongisa mokonzi ? <verse eid="2SA 19:13"/><verse number="14" style="v" sid="2SA 19:14"/>Mpe boloba na Amasa : ‹ Ozali mosuni na ngai mpe makila na ngai te ? Tika ete Nzambe apesa ngai etumbu ya makasi ndenge alingi soki banda sik’oyo okomi te mokonzi ya mampinga na ngai na esika ya Joabi mpo na libela. › »<verse eid="2SA 19:14"/></para>
  <para style="p">
    <verse number="15" style="v" sid="2SA 19:15"/>Makambo oyo Davidi alobaki ekotaki na mitema ya bato nyonso ya Yuda lokola moto moko. Boye batindaki maloba epai ya mokonzi mpo na koloba na ye : « Zonga, yo elongo na basali na yo nyonso. »<verse eid="2SA 19:15"/></para>
  <para style="p">
    <verse number="16" style="v" sid="2SA 19:16"/>Mokonzi azongaki mpe akomaki kino na Yordani. Bato ya Yuda bayaki na Giligali mpo na kokende kokutana na mokonzi mpe kokatisa ye mayi ya Yordani.<verse eid="2SA 19:16"/></para>
  <para style="s1">Davidi alimbisi Shimei</para>
  <para style="p">
    <verse number="17" style="v" sid="2SA 19:17"/>Shimei, mwana mobali ya Gera, moto ya ekolo ya Benjame ya Bawurimi, akendeki mbangu elongo na bato ya Yuda mpo na kokutana na mokonzi Davidi. <verse eid="2SA 19:17"/><verse number="18" style="v" sid="2SA 19:18"/>Azalaki elongo na bato ya Benjame, nkoto moko, mpe Tsiba, moto oyo azalaki kosala kati na libota ya Saulo, elongo na bana na ye ya mibali zomi na mitano mpe basali na ye, tuku mibale. Bakendeki mbangu na Yordani epai wapi mokonzi azalaki. <verse eid="2SA 19:18"/><verse number="19" style="v" sid="2SA 19:19"/>Bamataki na bwato mpo na kokatisa libota ya mokonzi mpe mpo na kosala nyonso oyo ezali malamu na miso ya mokonzi. Tango Shimei, mwana mobali ya Gera, akatisaki Yordani, akweyaki liboso ya mokonzi <verse eid="2SA 19:19"/><verse number="20" style="v" sid="2SA 19:20"/>mpe alobaki na ye : « Tika ete nkolo na ngai atangela ngai ngambo te, akanisa te mabe oyo mosali na ye asalaki mokolo oyo mokonzi, nkolo na ngai, alongwaki na Yelusalemi. Tika ete mokonzi alongola likambo yango na makanisi na ye. <verse eid="2SA 19:20"/><verse number="21" style="v" sid="2SA 19:21"/>Pamba te ngai, mosali na yo, nayebi ete nasalaki masumu, mpe lelo nayei awa lokola moto ya liboso kati na libota mobimba ya Jozefi mpo na kokutana na mokonzi, nkolo na ngai. »<verse eid="2SA 19:21"/></para>
  <para style="p">
    <verse number="22" style="v" sid="2SA 19:22"/>Abishayi, mwana mobali ya Tseruya, alobaki :</para>
  <para style="pi1" vid="2SA 19:22">— Boni, Shimei asengelaki te kokufa mpo na likambo oyo, pamba te alakelaki mabe mopakolami na Yawe ?<verse eid="2SA 19:22"/></para>
  <para style="p">
    <verse number="23" style="v" sid="2SA 19:23"/>Davidi azongisaki :</para>
  <para style="pi1" vid="2SA 19:23">— Likambo nini kati na ngai mpe bino bana mibali ya Tseruya ? Bokomi lelo banguna na ngai ! Boni, basengeli koboma moto moko lelo kati na Isalaele ? Nayebi te ete ngai nde nazali lelo mokonzi ya Isalaele ?<verse eid="2SA 19:23"/></para>
  <para style="p">
    <verse number="24" style="v" sid="2SA 19:24"/>Bongo mokonzi alobaki na Shimei :</para>
  <para style="pi1" vid="2SA 19:24">— Okokufa te.</para>
  <para style="p" vid="2SA 19:24">Mpe mokonzi alakaki Shimei na nzela ya ndayi.<verse eid="2SA 19:24"/></para>
  <para style="s1">Mefibosheti</para>
  <para style="p">
    <verse number="25" style="v" sid="2SA 19:25"/>Mefibosheti, koko ya Saulo, akendeki mpe kokutana na mokonzi. Banda mokolo oyo mokonzi abimaki kino azongaki, Mefibosheti atikalaki kosukola makolo na ye te, akataki mandefu te mpe asukolaki bilamba na ye te. <verse eid="2SA 19:25"/><verse number="26" style="v" sid="2SA 19:26"/>Tango akomaki na Yelusalemi mpo na kokutana na mokonzi, Davidi atunaki ye :</para>
  <para style="pi1" vid="2SA 19:26">— Mefibosheti, mpo na nini okendeki te elongo na ngai ?<verse eid="2SA 19:26"/></para>
  <para style="p">
    <verse number="27" style="v" sid="2SA 19:27"/>Mefibosheti azongisaki :</para>
  <para style="pi1" vid="2SA 19:27">— Mokonzi, nkolo na ngai, mosali na ngai akosaki ngai. Pamba te lokola ngai, mosali na yo, nazali na mbeba na makolo, namilobelaki : « Nakosenga ete babongisela ngai ane na ngai, mpe nakomata yango mpo ete nakende elongo na mokonzi. » <verse eid="2SA 19:27"/><verse number="28" style="v" sid="2SA 19:28"/>Kasi Tsiba, mosali na ngai, akosaki ngai. Akoselaki mosali na yo makambo epai ya mokonzi, nkolo na ngai. Mokonzi, nkolo na ngai, azali lokola Anjelu na Nzambe. Boye sala sik’oyo makambo oyo omoni ete ezali malamu. <verse eid="2SA 19:28"/><verse number="29" style="v" sid="2SA 19:29"/>Pamba te na makanisi ya mokonzi, nkolo na ngai, esengelaki koboma bato nyonso ya libota ya koko na ngai, Saulo ; kasi atako bongo, ondimaki mosali na yo na mesa, kati na bato oyo bazali kolia elongo na yo. Boye makoki nini nakoki lisusu kozala na yango ya kosenga eloko epai ya mokonzi ?<verse eid="2SA 19:29"/></para>
  <para style="p">
    <verse number="30" style="v" sid="2SA 19:30"/>Mokonzi alobaki na ye :</para>
  <para style="pi1" vid="2SA 19:30">— Mpo na nini maloba ebele boye ? Nasili kopesa mitindo ete yo mpe Tsiba bokabola bilanga.<verse eid="2SA 19:30"/></para>
  <para style="p">
    <verse number="31" style="v" sid="2SA 19:31"/>Mefibosheti alobaki na ye :</para>
  <para style="pi1" vid="2SA 19:31">— Lokola mokonzi, nkolo na ngai, azongi mobimba na ndako na ye, tika ete akamata na ye ata nyonso.<verse eid="2SA 19:31"/></para>
  <para style="s1">Davidi afuti Barizilayi</para>
  <para style="p">
    <verse number="32" style="v" sid="2SA 19:32"/>Barizilayi, moto ya Galadi, awutaki na Rogelimi mpo na kokatisa ebale Yordani elongo na mokonzi mpe kotika ye kokoba mobembo na ye. <verse eid="2SA 19:32"/><verse number="33" style="v" sid="2SA 19:33"/>Nzokande, Barizilayi akomaki mobange, azalaki na mibu tuku mwambe, mpe ezalaki ye nde asungaki mokonzi na mikolo nyonso oyo mokonzi avandaki na Maanayimi, pamba te azalaki moto ya bozwi mingi. <verse eid="2SA 19:33"/><verse number="34" style="v" sid="2SA 19:34"/>Mokonzi alobaki na Barizilayi :</para>
  <para style="pi1" vid="2SA 19:34">— Katisa elongo na ngai mpe vanda epai na ngai na Yelusalemi, mpe ngai nakosunga yo.<verse eid="2SA 19:34"/></para>
  <para style="p">
    <verse number="35" style="v" sid="2SA 19:35"/>Kasi Barizilayi azongiselaki mokonzi :</para>
  <para style="pi1" vid="2SA 19:35">— Natikali na mibu boni mpo ete nakende elongo na mokonzi na Yelusalemi ? <verse eid="2SA 19:35"/><verse number="36" style="v" sid="2SA 19:36"/>Nazali sik’oyo na mibu tuku mwambe. Boni, nakoki na ngai lisusu kokesenisa malamu mpe mabe ? Mosali na yo akoki koyoka lisusu elengi ya biloko oyo azali kolia mpe komela ? Nakoki lisusu koyoka mongongo ya bayembi ya mibali mpe ya basi ? Bongo mpo na nini mokonzi, nkolo na ngai, akoki lisusu komitungisa mpo na mosali na yo ? <verse eid="2SA 19:36"/><verse number="37" style="v" sid="2SA 19:37"/>Mosali na yo akokatisa Yordani elongo na mokonzi mpo na mwa tango moke kaka. Kasi mpo na nini mokonzi akoki kopesa ngai lifuti ya boye ? <verse eid="2SA 19:37"/><verse number="38" style="v" sid="2SA 19:38"/>Nabondeli yo, tika ete mosali na yo azonga mpo na kokufa na engumba na ngai pene ya kunda ya tata mpe mama na ngai ! Kasi tala mwana na ngai ya mobali, mosali na yo, Kimeami. Tika ete akende elongo na mokonzi, nkolo na ngai, mpe salela ye makambo oyo yo omoni ete ezali malamu.<verse eid="2SA 19:38"/></para>
  <para style="p">
    <verse number="39" style="v" sid="2SA 19:39"/>Mokonzi azongisaki :</para>
  <para style="pi1" vid="2SA 19:39">— Tika ete Kimeami akende elongo na ngai, mpe ngai nakosalela ye makambo oyo ezali malamu na miso na yo. Nakosalela ye nyonso oyo akosenga ngai.<verse eid="2SA 19:39"/></para>
  <para style="p">
    <verse number="40" style="v" sid="2SA 19:40"/>Sima na bato nyonso kokatisa ebale Yordani, mokonzi mpe akatisaki. Bongo mokonzi apesaki Barizilayi beze mpe apambolaki ye. Mpe Barizilayi azongaki na ndako na ye.<verse eid="2SA 19:40"/></para>
  <para style="s1">Bokabwani kati na Yuda mpe Isalaele</para>
  <para style="p">
    <verse number="41" style="v" sid="2SA 19:41"/>Tango mokonzi akatisaki na Giligali, Kimeami mpe akatisaki elongo na ye. Bato nyonso ya Yuda mpe ndambo ya mabota ya Isalaele balekisaki mokonzi. <verse eid="2SA 19:41"/><verse number="42" style="v" sid="2SA 19:42"/>Kasi na mbala moko, bato nyonso ya Isalaele bayaki epai ya mokonzi mpe balobaki na ye :</para>
  <para style="pi1" vid="2SA 19:42">— Mpo na nini bandeko na biso, bato ya Yuda, bazwaki yo na kobombama ? Mpo na nini balekisaki mokonzi na ebale Yordani, elongo na libota na ye mpe bato nyonso ya Davidi elongo na ye ?<verse eid="2SA 19:42"/></para>
  <para style="p">
    <verse number="43" style="v" sid="2SA 19:43"/>Bato nyonso ya Yuda bazongiselaki bato ya Isalaele :</para>
  <para style="pi1" vid="2SA 19:43">— Tosalaki bongo, pamba te mokonzi azali ndeko na biso ya mosika te. Bongo mpo na nini kosilika na tina na yango ? Boni, tobikaki bomoi na biso mpo na mokonzi ? Tozwaki ata eloko moko mpo na biso ?<verse eid="2SA 19:43"/></para>
  <para style="p">
    <verse number="44" style="v" sid="2SA 19:44"/>Bato ya Isalaele bazongiselaki bato ya Yuda :</para>
  <para style="pi1" vid="2SA 19:44">— Tozali na makoki kati na mokonzi koleka mbala zomi, mpe biso nde tozali na makoki mingi koleka bino na tina na Davidi. Mpo na nini bozali komona biso lokola bato pamba. Tozalaki bato ya liboso te na koluka ndenge nini kozongisa mokonzi na biso ?</para>
  <para style="p" vid="2SA 19:44">Kasi bato ya Yuda bazongiselaki bato ya Isalaele na maloba makasi.<verse eid="2SA 19:44"/></para>
  <chapter eid="2SA 19"/>
  <chapter number="20" style="c" sid="2SA 20"/>
  <para style="s1">Sheba atombokeli Davidi</para>
  <para style="p">
    <verse number="1" style="v" sid="2SA 20:1"/>Moto moko ya mobulu na kombo Sheba, mwana mobali ya Bikiri, moto ya ekolo ya Benjame, abetaki kelelo mpe agangaki : « Tozali na eteni ata moko te ya lisanga na Davidi, tozali ata na eloko moko te ya lisanga na mwana mobali ya Izayi. Isalaele, tika ete moto moko na moko azonga na ndako na ye ya kapo. »<verse eid="2SA 20:1"/></para>
  <para style="p">
    <verse number="2" style="v" sid="2SA 20:2"/>Bato nyonso ya Isalaele bakimaki Davidi mpo na kolanda Sheba, mwana mobali ya Bikiri. Kasi bato ya Yuda batikalaki pembeni ya mokonzi na bango, na nzela mobimba, longwa na Yordani kino na Yelusalemi.<verse eid="2SA 20:2"/></para>
  <para style="p">
    <verse number="3" style="v" sid="2SA 20:3"/>Tango mokonzi Davidi azongaki na ndako na ye, na Yelusalemi, azwaki bamakangu na ye zomi oyo atikaki mpo na kokengela ndako, mpe atiaki bango kati na ndako moko oyo bazalaki kokengela malamu. Atako azalaki kosunga bango, kasi akendeki te kosangisa na bango nzoto. Bazalaki kokengela bango kino na mokolo na bango ya kufa, mpe bazalaki lokola basi bakufisa mibali.<verse eid="2SA 20:3"/></para>
  <para style="p">
    <verse number="4" style="v" sid="2SA 20:4"/>Mokonzi alobaki na Amasa : « Bengela ngai bato nyonso ya Yuda na mikolo misato, yo moko mpe zala awa. »<verse eid="2SA 20:4"/></para>
  <para style="p">
    <verse number="5" style="v" sid="2SA 20:5"/>Kasi tango Amasa akendeki kobenga bato ya Yuda, azwaki tango molayi koleka oyo mokonzi apesaki ye. <verse eid="2SA 20:5"/><verse number="6" style="v" sid="2SA 20:6"/>Davidi ayebisaki Abishayi : « Sheba, mwana mobali ya Bikiri, akomonisa biso pasi mingi koleka Abisalomi. Kamata basali ya mokonzi mpe landa ye, noki te akomona bingumba batonga makasi mpe akokima biso. »<verse eid="2SA 20:6"/></para>
  <para style="p">
    <verse number="7" style="v" sid="2SA 20:7"/>Boye na bokambami ya Abishayi, bato ya Joabi, bato ya Kereti, bato ya Peleti mpe basoda nyonso ya mpiko, babimaki na Yelusalemi mpo na kolanda Sheba, mwana mobali ya Bikiri.<verse eid="2SA 20:7"/></para>
  <para style="p">
    <verse number="8" style="v" sid="2SA 20:8"/>Tango bakomaki na libanga monene kati na Gabaoni, Amasa ayaki kokutana na bango. Joabi alataki bilamba na ye ya basoda : na loketo na ye, alataki mokaba oyo kati na yango atiaki mopanga oyo ezalaki kati na ebombelo na yango na loketo. Bongo tango abandaki kopusana, mopanga yango ekweyaki.<verse eid="2SA 20:8"/></para>
  <para style="p">
    <verse number="9" style="v" sid="2SA 20:9"/>Joabi alobaki na Amasa : « Boni ndeko na ngai ya mobali, ozali malamu ? »</para>
  <para style="p" vid="2SA 20:9">Bongo Joabi asalelaki loboko na ye ya mobali mpo na kosimba Amasa na mandefu mpe kopesa ye beze. <verse eid="2SA 20:9"/><verse number="10" style="v" sid="2SA 20:10"/>Amasa azalaki na bokebi te mpo na kotala mopanga oyo ezalaki na loboko ya mwasi ya Joabi. Bongo Joabi atobolaki ye libumu, mpe misopo na ye nyonso epanzanaki kino na se ; mpe Amasa akufaki mbala moko. Joabi azalaki te na tina na kotuba ye mopanga na mbala ya mibale. Boye Joabi mpe ndeko na ye ya mobali, Abishayi, balandaki Sheba, mwana mobali ya Bikiri.<verse eid="2SA 20:10"/></para>
  <para style="p">
    <verse number="11" style="v" sid="2SA 20:11"/>Moto moko kati na bato ya Joabi atelemaki pembeni ya Amasa mpe alobaki : « Tika ete bato nyonso oyo bazali mpo na Joabi mpe mpo na Davidi balanda Joabi ! »<verse eid="2SA 20:11"/></para>
  <para style="p">
    <verse number="12" style="v" sid="2SA 20:12"/>Nzokande, wana Amasa azalaki kobaluka kati na makila na ye na kati-kati ya nzela, moto yango amonaki ete mampinga nyonso bayaki kotelema wana. Boye abendaki Amasa libanda ya nzela, atandaki ye kati na elanga mpe afinikaki ye elamba. <verse eid="2SA 20:12"/><verse number="13" style="v" sid="2SA 20:13"/>Sima na ye kolongola Amasa na nzela, bato nyonso bakendeki elongo na Joabi mpo na kolanda Sheba, mwana mobali ya Bikiri.<verse eid="2SA 20:13"/></para>
  <para style="p">
    <verse number="14" style="v" sid="2SA 20:14"/>Mpo na kokoma na Abele-Beti-Maaka, Sheba akatisaki bikolo nyonso ya Isalaele mpe etuka mobimba ya bato ya Berimi oyo mpe basanganaki mpe balandaki Joabi. <verse eid="2SA 20:14"/><verse number="15" style="v" sid="2SA 20:15"/>Joabi elongo na mampinga na ye nyonso bazingelaki Sheba kati na Abele-Beti-Maaka mpe batongaki na libanda ya engumba mwa ngomba oyo ekomaki na molayi ya mir. Tango bazalaki kotimola mabele mpo na koluka kokweyisa mir, <verse eid="2SA 20:15"/><verse number="16" style="v" sid="2SA 20:16"/>mwasi moko ya bwanya agangaki wuta na engumba : « Boyoka ! Boyoka ! Boyebisa Joabi ete aya awa mpo ete naloba na ye. »<verse eid="2SA 20:16"/></para>
  <para style="p">
    <verse number="17" style="v" sid="2SA 20:17"/>Joabi apusanaki pene na ye, mpe mwasi yango atunaki ye :</para>
  <para style="pi1" vid="2SA 20:17">— Yo nde Joabi ?</para>
  <para style="p" vid="2SA 20:17">Azongisaki :</para>
  <para style="pi1" vid="2SA 20:17">— Iyo, ezali ngai.</para>
  <para style="p" vid="2SA 20:17">Mwasi alobaki :</para>
  <para style="pi1" vid="2SA 20:17">— Yoka makambo oyo mwasi mosali na yo azali koloba.</para>
  <para style="p" vid="2SA 20:17">Joabi azongisaki :</para>
  <para style="pi1" vid="2SA 20:17">— Nazali koyoka.<verse eid="2SA 20:17"/></para>
  <para style="p">
    <verse number="18" style="v" sid="2SA 20:18"/>Mwasi yango akobaki koloba :</para>
  <para style="pi1" vid="2SA 20:18">— Na kala, bazalaki na ezaleli ya koloba : « Botuna mayele na mboka Abele, » mpe likambo esili. <verse eid="2SA 20:18"/><verse number="19" style="v" sid="2SA 20:19"/>Tozali bato ya kimia mpe ya sembo kati na Isalaele. Kasi yo ozali koluka koboma engumba oyo ezali mama kati na Isalaele ! Mpo na nini olingi kobebisa libula ya Yawe ?<verse eid="2SA 20:19"/></para>
  <para style="p">
    <verse number="20" style="v" sid="2SA 20:20"/>Joabi azongisaki :</para>
  <para style="pi1" vid="2SA 20:20">— Mosika na ngai ! Mosika na ngai likanisi ya kobebisa to koboma ! <verse eid="2SA 20:20"/><verse number="21" style="v" sid="2SA 20:21"/>Ezali bongo te. Kasi Sheba, mwana mobali ya Bikiri, moto ya etuka ya bangomba ya Efrayimi, atombokelaki mokonzi Davidi. Kaba ye, ye moko kaka, mpe nakotika kozingela engumba.</para>
  <para style="p" vid="2SA 20:21">Mwasi yango alobaki na Joabi :</para>
  <para style="pi1" vid="2SA 20:21">— Bakobwakela yo moto na ye na likolo ya mir.<verse eid="2SA 20:21"/></para>
  <para style="p">
    <verse number="22" style="v" sid="2SA 20:22"/>Bongo mwasi akendeki epai ya bato nyonso mpe ayebisaki bango maloba na ye ya bwanya. Boye bakataki moto ya Sheba, mwana mobali ya Bikiri, mpe babwakelaki yango Joabi. Bongo Joabi abetaki kelelo, mpe bato na ye bapanzanaki liboso ya engumba ; moto na moto azongaki na ndako na ye. Joabi mpe azongaki na Yelusalemi epai ya mokonzi.<verse eid="2SA 20:22"/></para>
  <para style="s1">Bakalaka ya Davidi</para>
  <para style="p">
    <verse number="23" style="v" sid="2SA 20:23"/>Joabi azalaki kokamba mampinga nyonso ya Isalaele ; Benaya, mwana mobali ya Yeoyada, azalaki kokamba bato ya Kereti mpe bato ya Peleti. <verse eid="2SA 20:23"/><verse number="24" style="v" sid="2SA 20:24"/>Adorami azalaki kokamba misala makasi ; Jozafati, mwana mobali ya Ayiludi, azalaki mobombi mikanda ; <verse eid="2SA 20:24"/><verse number="25" style="v" sid="2SA 20:25"/>Sheva azalaki mokomi mikanda ; Tsadoki mpe Abiatari bazalaki Banganga-Nzambe ; <verse eid="2SA 20:25"/><verse number="26" style="v" sid="2SA 20:26"/>mpe Ira, moto ya Yairi, azalaki Nganga-Nzambe ya Davidi.<verse eid="2SA 20:26"/></para>
  <chapter eid="2SA 20"/>
  <chapter number="21" style="c" sid="2SA 21"/>
  <para style="ms1">Mibu ya suka ya bokonzi ya Davidi</para>
  <para style="s1">Mibu misato ya nzala makasi</para>
  <para style="p">
    <verse number="1" style="v" sid="2SA 21:1"/>Tango Davidi azalaki mokonzi, nzala makasi ekotaki mpe esalaki mibu misato. Davidi atunaki Yawe, mpe Yawe alobaki na ye : « Ezali mpo na Saulo mpe libota na ye oyo esopaki makila, pamba te babomaki bato ya Gabaoni. »<verse eid="2SA 21:1"/></para>
  <para style="p">
    <verse number="2" style="v" sid="2SA 21:2"/>Mokonzi abengisaki bato ya Gabaoni mpo na kosolola na bango. Nzokande bato ya Gabaoni bazalaki kotangama te kati na bato ya Isalaele, kasi bakanganaki na batikali kati na bato ya Amori ; bongo bato ya Isalaele bakanganaki na bato ya Amori, na nzela ya ndayi, mpo na kotika bango na bomoi. Kasi Saulo, na bolingo na ye oyo eleka ndelo mpo na Isalaele mpe Yuda, alukaki kosilisa koboma bango.<verse eid="2SA 21:2"/></para>
  <para style="p">
    <verse number="3" style="v" sid="2SA 21:3"/>Davidi atunaki bato ya Gabaoni :</para>
  <para style="pi1" vid="2SA 21:3">— Eloko nini nakoki kosala mpo na bino ? Na mabe oyo basalaki bino, ndenge nini nakoki kobongisa makambo mpo ete bopambola libula na Yawe ?<verse eid="2SA 21:3"/></para>
  <para style="p">
    <verse number="4" style="v" sid="2SA 21:4"/>Bato ya Gabaoni bazongiselaki ye :</para>
  <para style="pi1" vid="2SA 21:4">— Mpo na kobongisa makambo na biso elongo na Saulo mpe libota na ye, tozali na posa te ya palata to ya wolo ; tokoki mpe te koboma ata moto moko kati na Isalaele.</para>
  <para style="p" vid="2SA 21:4">Davidi atunaki lisusu :</para>
  <para style="pi1" vid="2SA 21:4">— Bolingi ete ngai nasala nini mpo na bino ?<verse eid="2SA 21:4"/></para>
  <para style="p">
    <verse number="5" style="v" sid="2SA 21:5"/>Bazongiselaki mokonzi :</para>
  <para style="pi1" vid="2SA 21:5">— Lokola tata wana alingaki kosilisa koboma biso mpe asalaki mabongisi ya kobebisa biso mpo ete tolimwa kati na mokili mobimba ya Isalaele, <verse eid="2SA 21:5"/><verse number="6" style="v" sid="2SA 21:6"/>tika ete mokonzi akaba na maboko na biso mibali sambo kati na bakitani ya Saulo mpo ete todiembika banzoto na bango liboso ya Yawe, na Gibea, engumba ya Saulo, moponami na Yawe.</para>
  <para style="p" vid="2SA 21:6">Mokonzi alobaki :</para>
  <para style="pi1" vid="2SA 21:6">— Nakopesa bino bango.<verse eid="2SA 21:6"/></para>
  <para style="p">
    <verse number="7" style="v" sid="2SA 21:7"/>Mokonzi atikaki na bomoi Mefibosheti, mwana mobali ya Jonatan, mwana mobali ya Saulo, mpo na boyokani oyo ezalaki kati na bango mibale, Davidi mpe Jonatan, mwana mobali ya Saulo, tango Davidi alapaki ndayi na Kombo na Yawe. <verse eid="2SA 21:7"/><verse number="8" style="v" sid="2SA 21:8"/>Kasi mokonzi akangaki Arimoni mpe Mefibosheti, bana mibali oyo Ritsipa, mwana mwasi ya Aya, abotelaki Saulo ; akangaki lisusu bana mibali mitano oyo Mikali, mwana mwasi ya Saulo, abotelaki Adriyeli, mwana mobali ya Barizilayi, moto ya Meola ; <verse eid="2SA 21:8"/><verse number="9" style="v" sid="2SA 21:9"/>akabaki bango na maboko ya bato ya Gabaoni. Bongo bato ya Gabaoni babomaki bango mpe badiembikaki banzoto na bango na ngomba liboso ya Yawe. Bango nyonso sambo bakufaki elongo. Babomaki bango na mikolo ya liboso ya tango ya kobuka bambuma, kaka na ebandeli ya tango oyo babukaki bambuma ya orje. <verse eid="2SA 21:9"/><verse number="10" style="v" sid="2SA 21:10"/>Bongo Ritsipa, mwana mwasi ya Aya, alongolaki elamba ya saki oyo alataki mpe atandaki yango na libanga ; avandaki wana, wuta na ebandeli ya tango ya kobuka bambuma ya orje kino na eleko oyo mvula enokelaki bibembe. Na moyi, apekisaki bandeke ya likolo kokita na likolo ya bibembe yango ; mpe na butu, abenganaki banyama ya zamba. <verse eid="2SA 21:10"/><verse number="11" style="v" sid="2SA 21:11"/>Davidi ayokaki makambo oyo Ritsipa, mwana mwasi ya Aya, makangu ya Saulo, asalaki.<verse eid="2SA 21:11"/></para>
  <para style="p">
    <verse number="12" style="v" sid="2SA 21:12"/>Bongo Davidi akendeki kozwa mikuwa ya Saulo mpe ya Jonatan, mwana na ye ya mobali, epai ya bakambi ya Yabeshi ya Galadi, oyo bayibaki yango na libanda ya Beti-Sheani epai wapi bato ya Filisitia badiembikaki yango mokolo oyo babomaki Saulo, na Giliboa. <verse eid="2SA 21:12"/><verse number="13" style="v" sid="2SA 21:13"/>Wuta kuna, Davidi amemaki mikuwa ya Saulo mpe ya Jonatan, mwana na ye ya mobali ; asangisaki mpe mikuwa ya bato sambo oyo babomaki mpe badiembikaki. <verse eid="2SA 21:13"/><verse number="14" style="v" sid="2SA 21:14"/>Bakundaki mikuwa ya Saulo mpe ya mwana na ye ya mobali, Jonatan, kati na kunda ya Kishi, tata ya Saulo, na Tsela kati na etuka ya Benjame. Basalaki makambo nyonso oyo mokonzi atindaki. Sima na yango, Nzambe ayanolaki losambo mpo na mokili ya Isalaele.<verse eid="2SA 21:14"/></para>
  <para style="s1">Davidi abundisi bato ya Filisitia</para>
  <para style="r">(<ref loc="1CH 20:4-8">1Ma 20.4-8</ref>)</para>
  <para style="p">
    <verse number="15" style="v" sid="2SA 21:15"/>Bitumba ezalaki lisusu kati ya bato ya Filisitia mpe bato ya Isalaele. Davidi akitaki elongo na basoda na ye mpo na kobundisa bato ya Filisitia ; mpe Davidi alembaki. <verse eid="2SA 21:15"/><verse number="16" style="v" sid="2SA 21:16"/>Yishibi-Benobi, mokitani ya Rafa, azalaki na mopanga ya sika, likonga oyo songe na yango ezalaki ya bronze mpe ezalaki ya bakilo koleka misato ; mpe abetaki tolo ete akoboma Davidi. <verse eid="2SA 21:16"/><verse number="17" style="v" sid="2SA 21:17"/>Kasi Abishayi, mwana mobali ya Tseruya, ayaki kosunga Davidi, abetaki moto ya Filisitia mpe abomaki ye. Boye bato ya Davidi bakataki seleka epai ya mokonzi, balobaki : « Okobima lisusu te elongo na biso na bitumba mpo ete mwinda ya Isalaele ekufa te. »<verse eid="2SA 21:17"/></para>
  <para style="p">
    <verse number="18" style="v" sid="2SA 21:18"/>Sima na mwa tango, ezalaki lisusu na bitumba na bato ya Filisitia, kuna na mboka Gobi. Ezalaki na tango yango nde Sibekayi, moto ya Usha, abomaki Safi, moko kati na bakitani ya Rafa.<verse eid="2SA 21:18"/></para>
  <para style="p">
    <verse number="19" style="v" sid="2SA 21:19"/>Ezalaki lisusu na bitumba na bato ya Filisitia, kuna na Gobi ; mpe Elanani, mwana mobali ya Yare-Oregimi, moto ya Beteleemi, abomaki Goliati, moto ya Gati, oyo nzete ya likonga na ye ezalaki monene lokola libaya oyo basali bilamba na maboko basalelaka.<verse eid="2SA 21:19"/></para>
  <para style="p">
    <verse number="20" style="v" sid="2SA 21:20"/>Ezalaki lisusu na bitumba oyo esalemaki kuna na Gati ; mpe ezalaki kuna na mbinga mobali moko, mokitani ya Rafa, oyo azalaki na misapi motoba na loboko moko na moko, mpe misapi motoba na lokolo moko na moko. Na kosangisa, azalaki na misapi tuku mibale na minei. <verse eid="2SA 21:20"/><verse number="21" style="v" sid="2SA 21:21"/>Atiolaki Isalaele ; mpe Jonatan, mwana mobali ya Shimea mpe ndeko mobali ya Davidi, abomaki ye.<verse eid="2SA 21:21"/></para>
  <para style="p">
    <verse number="22" style="v" sid="2SA 21:22"/>Bango minei bazalaki bakitani ya Rafa, babotama na Gati mpe bakufaki liboso ya Davidi mpe ya basoda na ye.<verse eid="2SA 21:22"/></para>
  <chapter eid="2SA 21"/>
  <chapter number="22" style="c" sid="2SA 22"/>
  <para style="s1">Nzembo ya Davidi</para>
  <para style="p">
    <verse number="1" style="v" sid="2SA 22:1"/>Davidi ayembelaki Yawe nzembo na maloba oyo, tango Yawe akangolaki ye wuta na maboko ya banguna na ye nyonso mpe na loboko ya Saulo. <verse eid="2SA 22:1"/><verse number="2" style="v" sid="2SA 22:2"/>Alobaki :</para>
  <para style="q1" vid="2SA 22:2">Yawe azali libanga na ngai,</para>
  <para style="q2" vid="2SA 22:2">ndako na ngai ya makasi mpe mokangoli na ngai ;<verse eid="2SA 22:2"/></para>
  <para style="q1">
    <verse number="3" style="v" sid="2SA 22:3"/>azali Nzambe na ngai, libanga na ngai</para>
  <para style="q2" vid="2SA 22:3">mpe ebombamelo na ngai ;</para>
  <para style="q1" vid="2SA 22:3">azali nguba na ngai, nguya oyo ebikisaka ngai,</para>
  <para style="q2" vid="2SA 22:3">ekimelo na ngai, mpe Mobikisi na ngai.</para>
  <para style="q2" vid="2SA 22:3">Okangolaka ngai wuta na maboko ya bato mabe.<verse eid="2SA 22:3"/></para>
  <para style="q1">
    <verse number="4" style="v" sid="2SA 22:4"/>Nabelelaki Yawe oyo abongi na lokumu,</para>
  <para style="q2" vid="2SA 22:4">mpe nakangolamaki wuta na maboko ya banguna na ngai.<verse eid="2SA 22:4"/></para>
  <para style="q1">
    <verse number="5" style="v" sid="2SA 22:5"/>Mbonge ya kufa efinaki ngai,</para>
  <para style="q2" vid="2SA 22:5">mpela ya libebi epesaki ngai somo,<verse eid="2SA 22:5"/></para>
  <para style="q1">
    <verse number="6" style="v" sid="2SA 22:6"/>basinga ya mboka ya bakufi elingaki ngai,</para>
  <para style="q2" vid="2SA 22:6">mitambo ya kufa ekangaki ngai.<verse eid="2SA 22:6"/></para>
  <para style="q1">
    <verse number="7" style="v" sid="2SA 22:7"/>Kati na pasi na ngai, nabelelaki Yawe,</para>
  <para style="q2" vid="2SA 22:7">nagangaki epai ya Nzambe na ngai mpo ete asunga ngai.</para>
  <para style="q1" vid="2SA 22:7">Yawe ayokaki mongongo na ngai wuta na Tempelo na Ye,</para>
  <para style="q2" vid="2SA 22:7">koganga na ngai mpo na kosenga lisungi</para>
  <para style="q2" vid="2SA 22:7">ekomaki kino na matoyi na Ye.<verse eid="2SA 22:7"/></para>
  <para style="b"/>
  <para style="q1">
    <verse number="8" style="v" sid="2SA 22:8"/>Mabele ekomaki koningana makasi,</para>
  <para style="q2" vid="2SA 22:8">miboko ya Lola elengaki mpe ebukanaki,</para>
  <para style="q2" vid="2SA 22:8">pamba te Yawe asilikaki.<verse eid="2SA 22:8"/></para>
  <para style="q1">
    <verse number="9" style="v" sid="2SA 22:9"/>Milinga ekomaki kobima na zolo na Ye,</para>
  <para style="q2" vid="2SA 22:9">moto makasi elongo na makala ya moto ekomaki kobima na monoko na Ye.<verse eid="2SA 22:9"/></para>
  <para style="q1">
    <verse number="10" style="v" sid="2SA 22:10"/>Afungolaki Lola mpe akitaki,</para>
  <para style="q2" vid="2SA 22:10">mapata ya mwindo ezalaki na se ya matambe na Ye.<verse eid="2SA 22:10"/></para>
  <para style="q1">
    <verse number="11" style="v" sid="2SA 22:11"/>Amataki na likolo ya Sheribe mpe apumbwaki,</para>
  <para style="q2" vid="2SA 22:11">apepaki na mapapu ya mopepe.<verse eid="2SA 22:11"/></para>
  <para style="q1">
    <verse number="12" style="v" sid="2SA 22:12"/>Akomisaki molili oyo ezingelaki Ye</para>
  <para style="q2" vid="2SA 22:12">mpe mapata ya mwindo ya likolo, Ndako na Ye.<verse eid="2SA 22:12"/></para>
  <para style="q1">
    <verse number="13" style="v" sid="2SA 22:13"/>Kongenga oyo ezalaki liboso na Ye</para>
  <para style="q2" vid="2SA 22:13">ezalaki kobimisa makala ya moto.<verse eid="2SA 22:13"/></para>
  <para style="q1">
    <verse number="14" style="v" sid="2SA 22:14"/>Yawe agangaki wuta na Lola,</para>
  <para style="q2" vid="2SA 22:14">mongongo ya Ye-Oyo-Aleki-Likolo eyokanaki.<verse eid="2SA 22:14"/></para>
  <para style="q1">
    <verse number="15" style="v" sid="2SA 22:15"/>Abwakaki makonga na Ye,</para>
  <para style="q2" vid="2SA 22:15">mpe atindaki yango na bangambo nyonso ;</para>
  <para style="q2" vid="2SA 22:15">abakisaki motango ya mikalikali mpo na kopalanganisa yango.<verse eid="2SA 22:15"/></para>
  <para style="q1">
    <verse number="16" style="v" sid="2SA 22:16"/>Na koganga ya Yawe mpe na pema ya zolo na Ye,</para>
  <para style="q2" vid="2SA 22:16">nzela oyo mayi ya ebale elekelaka ebimaki,</para>
  <para style="q2" vid="2SA 22:16">mpe miboko ya mokili emonanaki na libanda.<verse eid="2SA 22:16"/></para>
  <para style="b"/>
  <para style="q1">
    <verse number="17" style="v" sid="2SA 22:17"/>Atandaki loboko na Ye wuta na likolo,</para>
  <para style="q2" vid="2SA 22:17">akamataki ngai mpe abimisaki ngai na likama</para>
  <para style="q2" vid="2SA 22:17">oyo nazalaki na yango kati na mayi ya mozindo makasi.<verse eid="2SA 22:17"/></para>
  <para style="q1">
    <verse number="18" style="v" sid="2SA 22:18"/>Akangolaki ngai wuta na maboko</para>
  <para style="q2" vid="2SA 22:18">ya monguna na ngai ya nguya mpe ya bayini na ngai,</para>
  <para style="q2" vid="2SA 22:18">pamba te balekaki ngai na makasi.<verse eid="2SA 22:18"/></para>
  <para style="q1">
    <verse number="19" style="v" sid="2SA 22:19"/>Babundisaki ngai na mokolo oyo pasi ezalaki kokanga ngai,</para>
  <para style="q2" vid="2SA 22:19">kasi Yawe azalaki eyekamelo na ngai.<verse eid="2SA 22:19"/></para>
  <para style="q1">
    <verse number="20" style="v" sid="2SA 22:20"/>Abimisaki ngai mpo na kokomisa ngai nsomi,</para>
  <para style="q2" vid="2SA 22:20">akangolaki ngai, pamba te alingaka ngai.<verse eid="2SA 22:20"/></para>
  <para style="b"/>
  <para style="q1">
    <verse number="21" style="v" sid="2SA 22:21"/>Yawe asalelaki ngai makambo wana</para>
  <para style="q2" vid="2SA 22:21">kolanda bosembo na ngai,</para>
  <para style="q2" vid="2SA 22:21">afutaki ngai kolanda bopeto ya maboko na ngai.<verse eid="2SA 22:21"/></para>
  <para style="q1">
    <verse number="22" style="v" sid="2SA 22:22"/>Pamba te nabateli banzela ya Yawe,</para>
  <para style="q2" vid="2SA 22:22">napesi Nzambe na ngai mokongo te lokola bato mabe.<verse eid="2SA 22:22"/></para>
  <para style="q1">
    <verse number="23" style="v" sid="2SA 22:23"/>Natosaka mibeko na Ye nyonso</para>
  <para style="q2" vid="2SA 22:23">mpe nabatelaka bikateli na Ye.<verse eid="2SA 22:23"/></para>
  <para style="q1">
    <verse number="24" style="v" sid="2SA 22:24"/>Epai na Ye, nazalaki moto oyo azangi pamela</para>
  <para style="q2" vid="2SA 22:24">mpe namibatelaki mpo ete nasala masumu te.<verse eid="2SA 22:24"/></para>
  <para style="q1">
    <verse number="25" style="v" sid="2SA 22:25"/>Yawe afuti ngai kolanda bosembo na ngai,</para>
  <para style="q2" vid="2SA 22:25">kolanda bopeto na ngai na miso na Ye.<verse eid="2SA 22:25"/></para>
  <para style="b"/>
  <para style="q1">
    <verse number="26" style="v" sid="2SA 22:26"/>Solo, otalisaka bosembo na Yo epai ya moto oyo atambolaka na bosembo,</para>
  <para style="q2" vid="2SA 22:26">mpe bolamu na Yo, epai ya moto oyo azangi pamela.<verse eid="2SA 22:26"/></para>
  <para style="q1">
    <verse number="27" style="v" sid="2SA 22:27"/>Otalisaka bopeto na Yo epai ya moto ya peto,</para>
  <para style="q2" vid="2SA 22:27">kasi omibombaka liboso ya moto oyo atambolaka nyoka-nyoka.<verse eid="2SA 22:27"/></para>
  <para style="q1">
    <verse number="28" style="v" sid="2SA 22:28"/>Obikisaka banyokolami,</para>
  <para style="q2" vid="2SA 22:28">otalaka mpe okitisaka bato na lofundu.<verse eid="2SA 22:28"/></para>
  <para style="q1">
    <verse number="29" style="v" sid="2SA 22:29"/>Oh Yawe, ozali mwinda na ngai ;</para>
  <para style="q2" vid="2SA 22:29">obongolaka molili na ngai pole.<verse eid="2SA 22:29"/></para>
  <para style="q1">
    <verse number="30" style="v" sid="2SA 22:30"/>Elongo na Yo, nabundisaka mampinga oyo elati bibundeli ;</para>
  <para style="q2" vid="2SA 22:30">mpe na lisungi ya Nzambe na ngai, nakatisaka bamir.<verse eid="2SA 22:30"/></para>
  <para style="q1">
    <verse number="31" style="v" sid="2SA 22:31"/>Nzela ya Nzambe ezali ya kokoka,</para>
  <para style="q2" vid="2SA 22:31">Liloba na Yawe ezali na mbeba te ;</para>
  <para style="q1" vid="2SA 22:31">azali nguba mpo na bato nyonso oyo bazwaka Ye</para>
  <para style="q2" vid="2SA 22:31">lokola ebombamelo na bango.<verse eid="2SA 22:31"/></para>
  <para style="q1">
    <verse number="32" style="v" sid="2SA 22:32"/>Nani azali Nzambe soki Yawe te ?</para>
  <para style="q2" vid="2SA 22:32">Nani azali libanga soki Nzambe na biso te ?<verse eid="2SA 22:32"/></para>
  <para style="q1">
    <verse number="33" style="v" sid="2SA 22:33"/>Ezali Nzambe nde azali ndako na ngai ya makasi,</para>
  <para style="q2" vid="2SA 22:33">abatelaka nzela na ngai</para>
  <para style="q2" vid="2SA 22:33">mpe akomisaka yango polele liboso na ngai ;<verse eid="2SA 22:33"/></para>
  <para style="q1">
    <verse number="34" style="v" sid="2SA 22:34"/>akomisaka makolo na ngai lokola ya mboloko</para>
  <para style="q2" vid="2SA 22:34">mpe avandisaka ngai na bisika ya likolo ;<verse eid="2SA 22:34"/></para>
  <para style="q1">
    <verse number="35" style="v" sid="2SA 22:35"/>alakisaka ngai kobunda,</para>
  <para style="q2" vid="2SA 22:35">mpe maboko na ngai ekoki kobenda tolotolo ya bronze.<verse eid="2SA 22:35"/></para>
  <para style="q1">
    <verse number="36" style="v" sid="2SA 22:36"/>Okomisaka lobiko na Yo nguba na ngai,</para>
  <para style="q2" vid="2SA 22:36">mpe lisungi na Yo ekomisaka ngai makasi.<verse eid="2SA 22:36"/></para>
  <para style="q1">
    <verse number="37" style="v" sid="2SA 22:37"/>Otambolisaka ngai na kimia,</para>
  <para style="q2" vid="2SA 22:37">mpe makolo na ngai elengaka te.<verse eid="2SA 22:37"/></para>
  <para style="q1">
    <verse number="38" style="v" sid="2SA 22:38"/>Nalandaka banguna na ngai mpe nabomaka bango,</para>
  <para style="q2" vid="2SA 22:38">nazongaka kaka soki nasilisi koboma bango.<verse eid="2SA 22:38"/></para>
  <para style="q1">
    <verse number="39" style="v" sid="2SA 22:39"/>Nabebisaka bango nye,</para>
  <para style="q2" vid="2SA 22:39">mpe bakokaka lisusu kotelema te ;</para>
  <para style="q2" vid="2SA 22:39">bakweyaka na se ya matambe na ngai.<verse eid="2SA 22:39"/></para>
  <para style="q1">
    <verse number="40" style="v" sid="2SA 22:40"/>Opesaka ngai makasi ya bitumba,</para>
  <para style="q2" vid="2SA 22:40">ogumbaka banguna na ngai</para>
  <para style="q2" vid="2SA 22:40">mpe otiaka bango na se ya matambe na ngai.<verse eid="2SA 22:40"/></para>
  <para style="q1">
    <verse number="41" style="v" sid="2SA 22:41"/>Okimisaka banguna na ngai mosika na ngai,</para>
  <para style="q2" vid="2SA 22:41">mpe nabebisaka bayini na ngai.<verse eid="2SA 22:41"/></para>
  <para style="q1">
    <verse number="42" style="v" sid="2SA 22:42"/>Bagangaka mpo na koluka lisungi,</para>
  <para style="q2" vid="2SA 22:42">kasi moto oyo akokaki kobikisa bango azalaka te ;</para>
  <para style="q2" vid="2SA 22:42">babelelaka Yawe, kasi ayanolaka bango te.<verse eid="2SA 22:42"/></para>
  <para style="q1">
    <verse number="43" style="v" sid="2SA 22:43"/>Nanikaka bango lokola putulu ya mabele,</para>
  <para style="q2" vid="2SA 22:43">nafinaka bango, nanyataka bango</para>
  <para style="q2" vid="2SA 22:43">lokola potopoto ya nzela.<verse eid="2SA 22:43"/></para>
  <para style="b"/>
  <para style="q1">
    <verse number="44" style="v" sid="2SA 22:44"/>Olongisaka ngai na bitumba ya bato,</para>
  <para style="q2" vid="2SA 22:44">obatelaka ngai mpo ete nazala mokambi ya bikolo.</para>
  <para style="q2" vid="2SA 22:44">Bato oyo nayebaki te bakomi kosalela ngai.<verse eid="2SA 22:44"/></para>
  <para style="q1">
    <verse number="45" style="v" sid="2SA 22:45"/>Bapaya bazali koya mpo ete nasepela na bango ;</para>
  <para style="q2" vid="2SA 22:45">soki kaka bayoki ngai, batosaka ngai.<verse eid="2SA 22:45"/></para>
  <para style="q1">
    <verse number="46" style="v" sid="2SA 22:46"/>Bango nyonso balembi nzoto</para>
  <para style="q2" vid="2SA 22:46">mpe bakomi kobima na kolenga</para>
  <para style="q2" vid="2SA 22:46">wuta na bandako na bango ya makasi.<verse eid="2SA 22:46"/></para>
  <para style="q1">
    <verse number="47" style="v" sid="2SA 22:47"/>Longonya na Yawe !</para>
  <para style="q2" vid="2SA 22:47">Tika ete Ye oyo azali libanga na ngai akumisama !</para>
  <para style="q2" vid="2SA 22:47">Tika ete Nzambe, libanga ya lobiko na ngai, anetolama !<verse eid="2SA 22:47"/></para>
  <para style="q1">
    <verse number="48" style="v" sid="2SA 22:48"/>Azali Nzambe oyo abundelaka ngai,</para>
  <para style="q2" vid="2SA 22:48">oyo atiaka bikolo na se ya matambe na ngai,<verse eid="2SA 22:48"/></para>
  <para style="q1">
    <verse number="49" style="v" sid="2SA 22:49"/>akangolaka ngai wuta na maboko ya banguna na ngai.</para>
  <para style="q2" vid="2SA 22:49">Olongisaka ngai liboso ya banguna na ngai,</para>
  <para style="q2" vid="2SA 22:49">obikisaka ngai na maboko ya banguna na ngai.<verse eid="2SA 22:49"/></para>
  <para style="q1">
    <verse number="50" style="v" sid="2SA 22:50"/>Yango wana, nakosanzola Yo, Yawe, kati na bikolo,</para>
  <para style="q2" vid="2SA 22:50">nakoyemba mpo na lokumu ya Kombo na Yo.<verse eid="2SA 22:50"/></para>
  <para style="q1">
    <verse number="51" style="v" sid="2SA 22:51"/>Yawe apesaka elonga monene epai ya mokonzi na Ye,</para>
  <para style="q2" vid="2SA 22:51">atalisaka bolingo na Ye epai ya mopakolami na Ye,</para>
  <para style="q2" vid="2SA 22:51">epai ya Davidi mpe libota na ye mpo na libela.<verse eid="2SA 22:51"/></para>
  <chapter eid="2SA 22"/>
  <chapter number="23" style="c" sid="2SA 23"/>
  <para style="s1">Maloba ya suka</para>
  <para style="p">
    <verse number="1" style="v" sid="2SA 23:1"/>Tala maloba ya suka ya Davidi :</para>
  <para style="q1" vid="2SA 23:1">Maloba ya Davidi, mwana mobali ya Izayi,</para>
  <para style="q2" vid="2SA 23:1">moto oyo atombolama na bokonzi,</para>
  <para style="q1" vid="2SA 23:1">mopakolami ya Nzambe ya Jakobi,</para>
  <para style="q2" vid="2SA 23:1">moyembi malamu ya banzembo ya Isalaele :<verse eid="2SA 23:1"/></para>
  <para style="q1">
    <verse number="2" style="v" sid="2SA 23:2"/>« Molimo na Yawe alobi na nzela na ngai,</para>
  <para style="q2" vid="2SA 23:2">atie maloba na Ye na monoko na ngai.<verse eid="2SA 23:2"/></para>
  <para style="q1">
    <verse number="3" style="v" sid="2SA 23:3"/>Nzambe oyo azali Libanga ya Isalaele ayebisi ngai :</para>
  <para style="q2" vid="2SA 23:3">‹ Mokonzi oyo akambaka bato kati na bosembo mpe botosi epai ya Nzambe,<verse eid="2SA 23:3"/></para>
  <para style="q1">
    <verse number="4" style="v" sid="2SA 23:4"/>azali lokola pole ya tongo, tango moyi ebimaka</para>
  <para style="q2" vid="2SA 23:4">mpe engalaka makasi lokola nde mapata ezali te,</para>
  <para style="q1" vid="2SA 23:4">lokola kongenga ya sima na mvula</para>
  <para style="q2" vid="2SA 23:4">oyo ebimisaka matiti na mokili. ›<verse eid="2SA 23:4"/></para>
  <para style="q1">
    <verse number="5" style="v" sid="2SA 23:5"/>Ezali bongo te mpo na libota na ngai liboso ya Nzambe,</para>
  <para style="q2" vid="2SA 23:5">pamba te asalaki boyokani ya libela elongo na ngai,</para>
  <para style="q1" vid="2SA 23:5">boyokani oyo esalema malamu na makambo nyonso,</para>
  <para style="q2" vid="2SA 23:5">mpe oyo Ye moko abatelaka ?</para>
  <para style="q1" vid="2SA 23:5">Tango nyonso mpe na makambo nyonso, apesaki ngai elonga</para>
  <para style="q2" vid="2SA 23:5">mpe akokisaki posa ya motema na ngai.<verse eid="2SA 23:5"/></para>
  <para style="q1">
    <verse number="6" style="v" sid="2SA 23:6"/>Kasi bato nyonso ya kilikili bazali lokola nzete ya nzube</para>
  <para style="q2" vid="2SA 23:6">oyo babwakaka mosika ;</para>
  <para style="q2" vid="2SA 23:6">basimbaka yango te na maboko pamba.<verse eid="2SA 23:6"/></para>
  <para style="q1">
    <verse number="7" style="v" sid="2SA 23:7"/>Moto oyo alingi kosimba yango</para>
  <para style="q2" vid="2SA 23:7">asengeli kosalela ebende to libaya ya likonga ;</para>
  <para style="q2" vid="2SA 23:7">batumbaka yango kaka na esika oyo ezali. »<verse eid="2SA 23:7"/></para>
  <para style="s1">Basoda ya mpiko ya Davidi</para>
  <para style="r">(<ref loc="1CH 11:10-41">1Ma 11.10-41</ref>)</para>
  <para style="p">
    <verse number="8" style="v" sid="2SA 23:8"/>Tala bakombo ya basoda ya mpiko ya Davidi : Yoshebi-Bashebeti, moto ya Takimoni : azalaki mokonzi ya limpinga ya basoda misato ya mpiko, abomaki na likonga bato nkama mwambe na etumba moko.<verse eid="2SA 23:8"/></para>
  <para style="p">
    <verse number="9" style="v" sid="2SA 23:9"/>Molandi na ye ezalaki Eleazari, mwana mobali ya Dodo, moto ya Aoyi : azalaki moko kati na limpinga ya basoda misato ya mpiko oyo, elongo na Davidi, babundisaki bato ya Filisitia oyo basanganaki mpo na bitumba, wana bana ya Isalaele bazalaki kokima na likolo ya bangomba. <verse eid="2SA 23:9"/><verse number="10" style="v" sid="2SA 23:10"/>Kasi ye ayikaki mpiko kati na bitumba mpe abomaki bato ya Filisitia kino alembaki, mpe loboko na ye etikaki mopanga te. Yawe apesaki bango elonga monene na mokolo wana. Mampinga bazongaki epai ya Eleazari kaka mpo na kokamata biloko ya bato oyo bakufaki.<verse eid="2SA 23:10"/></para>
  <para style="p">
    <verse number="11" style="v" sid="2SA 23:11"/>Sima na ye, Shama, mwana mobali ya Age, moto ya Arari. Tango bato ya Filisitia basanganaki na Leyi epai wapi ezalaki na elanga moko etonda na misili, basoda ya Isalaele bakimaki liboso na bango. <verse eid="2SA 23:11"/><verse number="12" style="v" sid="2SA 23:12"/>Kasi Shama atelemaki na kati-kati ya elanga, abundelaki yango mpe abomaki bato ya Filisitia. Yawe apesaki bango elonga monene.<verse eid="2SA 23:12"/></para>
  <para style="p">
    <verse number="13" style="v" sid="2SA 23:13"/>Mokolo moko, na ebandeli ya eleko ya kobuka bambuma, wana basoda ya bato ya Filisitia batongaki molako na bango kati na lubwaku ya Refayimi, basoda misato kati na basoda tuku misato ya mpiko bayaki epai ya Davidi, na ebombamelo ya mabanga ya Adulami. <verse eid="2SA 23:13"/><verse number="14" style="v" sid="2SA 23:14"/>Na tango yango, Davidi azalaki kati na ebombamelo moko batonga makasi, mpe basoda ya Filisitia bazalaki na Beteleemi.<verse eid="2SA 23:14"/></para>
  <para style="p">
    <verse number="15" style="v" sid="2SA 23:15"/>Mbala moko, Davidi ayokaki posa ya mayi mpe alobaki : « Nani akomemela ngai mayi ya libulu oyo ezali pene ya ekuke ya Beteleemi mpo ete namela ? »<verse eid="2SA 23:15"/></para>
  <para style="p">
    <verse number="16" style="v" sid="2SA 23:16"/>Basoda nyonso misato ya mpiko bakotaki na mayele kati na molako ya bato ya Filisitia, batokaki mayi na libulu oyo ezali pene ya ekuke ya Beteleemi mpe bamemaki yango epai ya Davidi. Kasi Davidi aboyaki komela mayi yango ; asopaki yango na mabele lokola likabo ya masanga mpo na Yawe. <verse eid="2SA 23:16"/><verse number="17" style="v" sid="2SA 23:17"/>Alobaki : « Tika ete Yawe apesa ngai etumbu soki nameli mayi oyo, pamba te ezali lokola makila ya bato oyo bandimaki kokende kokufa mpo na ngai. »</para>
  <para style="p" vid="2SA 23:17">Boye, Davidi aboyaki komela mayi yango. Yango nde misala ya kokamwa oyo basoda misato ya mpiko basalaki.<verse eid="2SA 23:17"/></para>
  <para style="p">
    <verse number="18" style="v" sid="2SA 23:18"/>Abishayi, ndeko mobali ya Joabi mpe mwana mobali ya Tseruya, azalaki mokonzi ya basoda misato ya mpiko. Abundisaki bato nkama misato na likonga na ye mpe abomaki bango. Boye, kati na bango misato, ye nde akendeki sango koleka. <verse eid="2SA 23:18"/><verse number="19" style="v" sid="2SA 23:19"/>Kati na basoda misato ya mpiko, ye nde azwaki lokumu koleka mpe akomaki mokonzi na bango, kasi akokanaki te na basoda misato ya limpinga ya liboso.<verse eid="2SA 23:19"/></para>
  <para style="p">
    <verse number="20" style="v" sid="2SA 23:20"/>Benaya, moto ya mboka Kabitseli mpe mwana mobali ya Yeoyada, azalaki soda ya mpiko mpe asalaki makambo ebele ya kokamwa : abomaki bilombe mibale ya Moabi ; mpe na mokolo ya mvula ya pembe, akitaki na libulu moko ya mayi mpe abomaki kuna nkosi. <verse eid="2SA 23:20"/><verse number="21" style="v" sid="2SA 23:21"/>Ye mpe moto abomaki mbinga mobali moko ya Ejipito, oyo asimbaki likonga na loboko na ye. Abundisaki moto yango ya Ejipito na lingenda, abotolaki ye likonga oyo azalaki na yango na loboko mpe abomaki ye na likonga na ye moko. <verse eid="2SA 23:21"/><verse number="22" style="v" sid="2SA 23:22"/>Yango nde misala ya kokamwa oyo Benaya, mwana mobali ya Yeoyada, asalaki. Ye mpe akendeki sango kati na basoda misato ya mpiko ya lisanga ya mibale. <verse eid="2SA 23:22"/><verse number="23" style="v" sid="2SA 23:23"/>Kati na basoda tuku misato ya mpiko, ye nde azalaki na lokumu monene koleka, kasi akokanaki te na basoda misato ya mpiko ya limpinga ya liboso. Mpe Davidi akomisaki ye mokonzi ya bakengeli na ye.<verse eid="2SA 23:23"/></para>
  <para style="b"/>
  <para style="li4">
    <verse number="24" style="v" sid="2SA 23:24"/>Kati na lisanga ya bato tuku misato, ezalaki mpe na :</para>
  <para style="li1" vid="2SA 23:24">Asaeli, ndeko mobali ya Joabi ;</para>
  <para style="li1" vid="2SA 23:24">Elanani, mwana mobali ya Dodo, moto ya Beteleemi ;<verse eid="2SA 23:24"/></para>
  <para style="li1">
    <verse number="25" style="v" sid="2SA 23:25"/>Shama mpe Elika, bato ya Arodi ;<verse eid="2SA 23:25"/></para>
  <para style="li1">
    <verse number="26" style="v" sid="2SA 23:26"/>Eletsi, moto ya Peleti ;</para>
  <para style="li1" vid="2SA 23:26">Ira, mwana mobali ya Ikeshi, moto ya Tekoa ;<verse eid="2SA 23:26"/></para>
  <para style="li1">
    <verse number="27" style="v" sid="2SA 23:27"/>Abiezeri, moto ya Anatoti ;</para>
  <para style="li1" vid="2SA 23:27">Mebunayi, moto ya Usha ;<verse eid="2SA 23:27"/></para>
  <para style="li1">
    <verse number="28" style="v" sid="2SA 23:28"/>Tsalimoni, moto ya Aoyi ;</para>
  <para style="li1" vid="2SA 23:28">Maarayi, moto ya Netofa ;<verse eid="2SA 23:28"/></para>
  <para style="li1">
    <verse number="29" style="v" sid="2SA 23:29"/>Elebi, mwana mobali ya Baana, moto ya Netofa ;</para>
  <para style="li1" vid="2SA 23:29">Itayi, mwana mobali ya Ribayi, moto ya Gibea ya libota ya Benjame ;<verse eid="2SA 23:29"/></para>
  <para style="li1">
    <verse number="30" style="v" sid="2SA 23:30"/>Benaya, moto ya Piratoni ;</para>
  <para style="li1" vid="2SA 23:30">Idayi, moto ya mabwaku ya Gashi ;<verse eid="2SA 23:30"/></para>
  <para style="li1">
    <verse number="31" style="v" sid="2SA 23:31"/>Abi-Aliboni, moto ya Beti-Ariba ;</para>
  <para style="li1" vid="2SA 23:31">Azimaveti, moto ya Baarumi ;<verse eid="2SA 23:31"/></para>
  <para style="li1">
    <verse number="32" style="v" sid="2SA 23:32"/>Eliaba, moto ya Shaaliboni ;</para>
  <para style="li1" vid="2SA 23:32">Bana mibali ya Yasheni ;</para>
  <para style="li1" vid="2SA 23:32">Jonatan, <verse eid="2SA 23:32"/><verse number="33" style="v" sid="2SA 23:33"/>Shama, moto ya Arari ;</para>
  <para style="li1" vid="2SA 23:33">Ayami, mwana mobali ya Sharari, moto ya Arari ;<verse eid="2SA 23:33"/></para>
  <para style="li1">
    <verse number="34" style="v" sid="2SA 23:34"/>Elifeleti, mwana mobali ya Aasibayi, mwana mobali ya Maakati ;</para>
  <para style="li1" vid="2SA 23:34">Eliami, mwana mobali ya Ayitofeli, moto ya Gilo ;<verse eid="2SA 23:34"/></para>
  <para style="li1">
    <verse number="35" style="v" sid="2SA 23:35"/>Etsirayi, moto ya Karimeli ;</para>
  <para style="li1" vid="2SA 23:35">Paarayi, moto ya Arabi ;<verse eid="2SA 23:35"/></para>
  <para style="li1">
    <verse number="36" style="v" sid="2SA 23:36"/>Yigali, mwana mobali ya Natan, moto ya Tsoba ;</para>
  <para style="li1" vid="2SA 23:36">Bani, moto ya Gadi<note caller="+" style="f"><char style="fr" closed="false">23.36 </char><char style="ft" closed="false">Na mikanda mosusu, bakoma : Agri</char></note> ;<verse eid="2SA 23:36"/></para>
  <para style="li1">
    <verse number="37" style="v" sid="2SA 23:37"/>Tseleki, moto ya Amoni ;</para>
  <para style="li1" vid="2SA 23:37">Naarayi, moto ya Beyeroti, oyo azalaki komema bibundeli ya Joabi, mwana mobali ya Tseruya ;<verse eid="2SA 23:37"/></para>
  <para style="li1">
    <verse number="38" style="v" sid="2SA 23:38"/>Ira mpe Garebi, bato ya Yeteri ;<verse eid="2SA 23:38"/></para>
  <para style="li1">
    <verse number="39" style="v" sid="2SA 23:39"/>mpe Iri, moto ya Iti.</para>
  <para style="b" vid="2SA 23:39"/>
  <para style="li4" vid="2SA 23:39">Na kosangisa, bango nyonso bazalaki tuku misato na sambo.<verse eid="2SA 23:39"/></para>
  <chapter eid="2SA 23"/>
  <chapter number="24" style="c" sid="2SA 24"/>
  <para style="s1">Davidi atangi bato</para>
  <para style="r">(<ref loc="1CH 21:1-17">1Ma 21.1-17</ref>)</para>
  <para style="p">
    <verse number="1" style="v" sid="2SA 24:1"/>Yawe asikelaki lisusu bato ya Isalaele mpe atindikaki Davidi na kosala makambo oyo ekomemisa bango ngambo ; alobaki na Davidi : « Kende kotanga motango ya bato ya Isalaele mpe ya Yuda. »<verse eid="2SA 24:1"/></para>
  <para style="p">
    <verse number="2" style="v" sid="2SA 24:2"/>Boye, mokonzi apesaki mitindo na Joabi, mokonzi ya mampinga, oyo azalaki elongo na ye :</para>
  <para style="pi1" vid="2SA 24:2">— Tambola na mabota nyonso ya Isalaele, longwa na Dani kino na Beri-Sheba, mpe tanga bato mpo ete nayeba motango na bango.<verse eid="2SA 24:2"/></para>
  <para style="p">
    <verse number="3" style="v" sid="2SA 24:3"/>Kasi Joabi azongiselaki mokonzi :</para>
  <para style="pi1" vid="2SA 24:3">— Tika ete Yawe, Nzambe na yo, akomisa bato ebele koleka mbala nkama, mpe ete yo mokonzi, nkolo na ngai, omona yango na miso na yo ! Kasi mpo na nini mokonzi, nkolo na ngai, alingi kosala likambo ya boye ?<verse eid="2SA 24:3"/></para>
  <para style="p">
    <verse number="4" style="v" sid="2SA 24:4"/>Kasi mokonzi atingamaki kaka na mitindo oyo apesaki na Joabi mpe na bakonzi ya mampinga. Boye, balongwaki liboso ya mokonzi mpe bakendeki kotanga bato ya Isalaele. <verse eid="2SA 24:4"/><verse number="5" style="v" sid="2SA 24:5"/>Bakatisaki Yordani mpe babandaki na kotanga bato ya engumba Aroeri, na sude ya engumba oyo ezali kati na lubwaku. Bakatisaki lisusu etuka ya Gadi na nzela oyo ekenda na Yaezeri. <verse eid="2SA 24:5"/><verse number="6" style="v" sid="2SA 24:6"/>Longwa kuna, balekaki na etuka ya Galadi mpe ya Tayitimi-Odishi kino bakomaki na Dani Yaani mpe zingazinga ya Sidoni. <verse eid="2SA 24:6"/><verse number="7" style="v" sid="2SA 24:7"/>Bakendeki na ndako batonga makasi ya Tiri mpe na bingumba nyonso ya bato ya Evi mpe ya Kanana ; bongo bakomaki na sude ya etuka ya Yuda, na Beri-Sheba. <verse eid="2SA 24:7"/><verse number="8" style="v" sid="2SA 24:8"/>Boye batambolaki mboka mobimba, mpe bazongaki na Yelusalemi sima na basanza libwa mpe mikolo tuku mibale. <verse eid="2SA 24:8"/><verse number="9" style="v" sid="2SA 24:9"/>Joabi ayebisaki mokonzi motango ya bato oyo atangaki, bato oyo bakoki kosalela mopanga na bitumba : bato nkoto nkama mwambe kati na Isalaele, mpe nkoto nkama mitano kati na Yuda.<verse eid="2SA 24:9"/></para>
  <para style="s1">Yawe apesi Isalaele etumbu</para>
  <para style="p">
    <verse number="10" style="v" sid="2SA 24:10"/>Sima na Davidi kotanga bato, asosolaki ete amemi ngambo. Bongo Davidi alobaki na Yawe :</para>
  <para style="pi1" vid="2SA 24:10">— Nasali lisumu monene na kotanga bato. Sik’oyo, nabondeli Yo, oh Yawe, limbisa mabe ya mosali na Yo ; pamba te nasali makambo lokola moto ya liboma.<verse eid="2SA 24:10"/></para>
  <para style="p">
    <verse number="11" style="v" sid="2SA 24:11"/>Na tongo ya mokolo oyo elandaki, tango Davidi alamukaki, Yawe alobaki na mosakoli Gadi, mopesi toli ya mokonzi :<verse eid="2SA 24:11"/></para>
  <para style="pi1">
    <verse number="12" style="v" sid="2SA 24:12"/>— Kende koyebisa Davidi : « Tala liloba oyo Yawe alobi : ‹ Nazali kotalisa yo bitumbu misato ; pona moko kati na yango mpo ete Ngai nakokisa yango lokola etumbu mpo na yo. › »<verse eid="2SA 24:12"/></para>
  <para style="p">
    <verse number="13" style="v" sid="2SA 24:13"/>Gadi akendeki koyebisa Davidi makambo oyo Yawe alobaki na ye :</para>
  <para style="pi1" vid="2SA 24:13">— Oponi etumbu nini mpo ete Ngai Yawe nakokisa yango mpo na yo : mibu sambo ya nzala makasi kati na mokili na yo ; sanza misato oyo okokima liboso ya banguna na yo, oyo bakolanda yo ; to mikolo misato ya bokono oyo ebomaka kati na mokili na yo ? Kanisa sik’oyo malamu mpe yebisa ngai eyano oyo ngai nasengeli komema epai na Ye oyo atindi ngai.<verse eid="2SA 24:13"/></para>
  <para style="p">
    <verse number="14" style="v" sid="2SA 24:14"/>Davidi azongiselaki Gadi :</para>
  <para style="pi1" vid="2SA 24:14">— Nazali na pasi makasi na motema. Eleki malamu mpo na ngai kokweya na maboko ya Yawe, pamba te mawa na Ye ezali solo monene ; kasi tika ete nakweya te na maboko ya bato.<verse eid="2SA 24:14"/></para>
  <para style="p">
    <verse number="15" style="v" sid="2SA 24:15"/>Boye, Yawe atindaki kati na Isalaele bokono oyo ebomaka, wuta na tongo kaka wana kino na ngonga oyo akataki ; mpe longwa na Dani kino na Beri-Sheba, bato nkoto tuku sambo bakufaki. <verse eid="2SA 24:15"/><verse number="16" style="v" sid="2SA 24:16"/>Lokola anjelu atandaki loboko na ye na likolo ya Yelusalemi mpo na kobebisa yango, Yawe atalaki mpe ayokaki mawa mpo na pasi wana. Alobaki na anjelu oyo azalaki kobebisa : « Ekoki ! Longola loboko na yo ! »</para>
  <para style="p" vid="2SA 24:16">Nzokande, na tango wana, anjelu na Yawe atelemaki pembeni ya etando ya Orina, moto ya Yebusi, kati na likolo mpe mabele, mpe asimbaki mopanga ezanga ebombelo.<verse eid="2SA 24:16"/></para>
  <para style="p">
    <verse number="17" style="v" sid="2SA 24:17"/>Wana Davidi atombolaki miso mpe amonaki anjelu na Yawe koboma bato, alobaki na Yawe : « Ngai nde nasalaki masumu, ngai nde nasalaki mbeba ; bango, bato ya ekolo na ngai, basali mabe moko te ; boye, ebongi nde opesa ngai mpe libota na ngai etumbu ! »<verse eid="2SA 24:17"/></para>
  <para style="s1">Davidi atongi etumbelo mpo na Yawe</para>
  <para style="r">(<ref loc="1CH 21:18-26">1Ma 21.18-26</ref>)</para>
  <para style="p">
    <verse number="18" style="v" sid="2SA 24:18"/>Kaka na mokolo yango, Gadi akendeki epai ya Davidi mpe alobaki na ye :</para>
  <para style="pi1" vid="2SA 24:18">— Kende kotonga etumbelo mpo na Yawe, na etando ya Orina, moto ya Yebusi.<verse eid="2SA 24:18"/></para>
  <para style="p">
    <verse number="19" style="v" sid="2SA 24:19"/>Davidi akendeki kuna kolanda liloba oyo Gadi alobaki na Kombo na Yawe. <verse eid="2SA 24:19"/><verse number="20" style="v" sid="2SA 24:20"/>Tango Orina atalaki mpe amonaki mokonzi elongo na bakalaka na ye koya epai na ye, abimaki mpe agumbamaki liboso ya mokonzi, elongi kino na mabele. <verse eid="2SA 24:20"/><verse number="21" style="v" sid="2SA 24:21"/>Orina atunaki mokonzi :</para>
  <para style="pi1" vid="2SA 24:21">— Mpo na nini mokonzi, nkolo na ngai, ayei epai ya mosali na ye ?</para>
  <para style="p" vid="2SA 24:21">Davidi azongisaki :</para>
  <para style="pi1" vid="2SA 24:21">— Nayei kosomba etando oyo mpo ete natonga awa etumbelo mpo na Yawe ; na bongo, bokono oyo ezali koboma bato ekosila.<verse eid="2SA 24:21"/></para>
  <para style="p">
    <verse number="22" style="v" sid="2SA 24:22"/>Orina azongiselaki Davidi :</para>
  <para style="pi1" vid="2SA 24:22">— Tika ete mokonzi, nkolo na ngai, akamata na ye lopango yango mpe abonza kuna mbeka oyo amoni ete ezali malamu mpo na Yawe. Tala bangombe ya mibali oyo ekosunga mpo na mbeka ya kotumba, mabaya ya bashario mpe bikangiseli oyo ekosunga mpo na kopelisa moto. <verse eid="2SA 24:22"/><verse number="23" style="v" sid="2SA 24:23"/>Oh mokonzi, napesi yo nyonso ! Orina alobaki lisusu na mokonzi :</para>
  <para style="pi1" vid="2SA 24:23">— Tika ete Yawe, Nzambe na yo, ayamba malamu bambeka na yo !<verse eid="2SA 24:23"/></para>
  <para style="p">
    <verse number="24" style="v" sid="2SA 24:24"/>Kasi mokonzi alobaki na Orina :</para>
  <para style="pi1" vid="2SA 24:24">— Te ! Nasengeli kaka kosomba yango mpe kopesa yo motuya oyo ekoki na yango ; naboyi kobonzela Yawe, Nzambe na ngai, bambeka ya kotumba oyo nazwi na ofele.</para>
  <para style="p" vid="2SA 24:24">Boye, Davidi asombaki etando mpe bangombe yango, na motuya ya mbongo ya bibende ya palata, tuku mitano.<verse eid="2SA 24:24"/></para>
  <para style="p">
    <verse number="25" style="v" sid="2SA 24:25"/>Davidi atongaki kuna etumbelo mpo na Yawe mpe abonzaki bambeka ya kotumba mpe bambeka ya boyokani. Yawe ayokelaki mboka mawa, mpe bokono oyo ezalaki koboma elongwaki na Isalaele.<verse eid="2SA 24:25"/></para>
  <chapter eid="2SA 24"/>
</usx>
