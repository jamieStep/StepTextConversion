<?xml version="1.0" encoding="UTF-8"?>
<usx version="3.0">
  <book code="ZEC" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Zakari</para>
  <para style="toc1">Zakari</para>
  <para style="toc2">Zakari</para>
  <para style="toc3">Za</para>
  <para style="mt1">Zakari</para>
  <para style="im">Zakari abotamaki na Babiloni mpe azalaki na tango oyo bato bazongaki kati na Yuda longwa na bowumbu, na bokambami ya Zorobabeli mpe ya Jozue, mokonzi ya Banganga-Nzambe, na mobu 538, liboso ete Yesu-Klisto abotama. Zakari azalaki Nganga-Nzambe lokola Jeremi (<char style="xt"><ref loc="ZEC 1:1">1.1</ref></char>) mpe Ezekieli (<char style="xt"><ref loc="ZEC 1:3">1.3</ref></char>) : koko na ye Ido (<char style="xt"><ref loc="ZEC 1:1">1.1</ref>, <ref loc="ZEC 1:7">7</ref></char>) atangamaki na lisanga ya Banganga-Nzambe oyo bazongaki wuta na bowumbu (<char style="xt"><ref loc="NEH 12:4">Ne 12.4</ref></char>). Tango Yoakimi akitanaki na Jozue lokola mokonzi ya Banganga-Nzambe, Zakari akitanaki na Ido lokola Nganga-Nzambe mpe mokonzi ya libota na ye (<char style="xt"><ref loc="NEH 12:12-16">Ne 12.12-16</ref></char>) : yango nde ekokaki kotalisa ete tata na ye, Berekia, akufaki wana azalaki nanu elenge makasi (<char style="xt"><ref loc="ZEC 1:1">1.1</ref>, <ref loc="ZEC 1:7">7</ref></char>).</para>
  <para style="ip">Zakari asalaki tango moko elongo na Aje mpe, lokola ye, alendisaki bato ya Yuda na kozongela Yawe (<char style="xt"><ref loc="ZEC 1:2-6">1.2-6</ref></char>) mpe misala ya kotonga lisusu Tempelo, sima na mibu pene zomi na mitano oyo misala yango ekatanaki (<char style="xt"><ref loc="ZEC 4:8-10">4.8-10</ref>; <ref loc="EST 5:1">Es 5.1</ref>; <ref loc="EST 6:14">6.14</ref></char>). Masakoli ya liboso (<char style="xt"><ref loc="ZEC 1:7-6:15">1.7–6.15</ref></char>) epesamaki sanza mibale sima na masakoli ya suka ya Aje, elingi koloba : sanza ya mibale ya mobu 519 (<char style="xt"><ref loc="ZEC 1:7">1.7</ref></char>). Makapo <char style="xt"><ref loc="ZEC 7-8">7–8</ref></char> epesamaki na sanza ya zomi na mibale ya mobu 518 (<char style="xt"><ref loc="ZEC 7:1">7.1</ref></char>). Masakoli ya makapo <char style="xt"><ref loc="ZEC 9-14">9–14</ref></char> ekokaki kopesama na mobu 480.</para>
  <para style="ip">Eteni ya liboso ya buku (<char style="xt"><ref loc="ZEC 1:7-6:15">1.7–6.15</ref></char>) ezali na bimoniseli mwambe oyo tina na yango ezali ya kolendisa misala ya kotonga lisusu Tempelo. Kasi ezalaki mpe elembo mpo na kotalisa makambo oyo Yawe akosala sima na mikolo, na nzela ya makambo oyo mosakoli ayebi : Yelusalemi (<char style="xt"><ref loc="ZEC 2:6">2.6</ref></char>), Jozue, mokonzi ya Banganga-Nzambe mpe mokitani ya Davidi ; Zorobabeli (<char style="xt"><ref loc="ZEC 3-4">3–4</ref></char>) mpe Tempelo (<char style="xt"><ref loc="ZEC 6:9-15">6.9-15</ref></char>).</para>
  <para style="ip">Na eteni ya mibale, makapo <char style="xt"><ref loc="ZEC 9-14">9–14</ref></char>, mosakoli azali kotalisa makambo oyo ekolakisa mikolo ya suka : Klisto akoya avandi likolo ya mwana ya ane (<char style="xt"><ref loc="ZEC 9:9">9.9</ref>; <ref loc="MAT 21:5">Mat 21.5</ref>; <ref loc="JHN 12:15">Yn 12.15</ref></char>) ; kasi bakoboya Ye, bakoteka Ye na mbongo ya bibende tuku misato (<char style="xt"><ref loc="ZEC 11:12-13">11.12-13</ref>; <ref loc="MAT 26:15">Mat 26.15</ref></char>) mpe bakoboma Ye (<char style="xt"><ref loc="ZEC 13:7">13.7</ref>; <ref loc="MAT 26:31">Mat 26.31</ref>; <ref loc="LUK 24:27">Lk 24.27</ref></char>). Bamosusu kati na bato bakoyeba Ye mpe bakobalola elongi mpo na kotala Ye oyo bakotobola (<char style="xt"><ref loc="ZEC 12:10">12.10</ref>; <ref loc="JHN 19:37">Yn 19.37</ref></char>), oyo mayi oyo epetolaka na masumu ekotiola kowuta na Ye (<char style="xt"><ref loc="ZEC 13:1">13.1</ref>; tala <ref loc="JHN 19:34-35">Yn 19.34-35</ref></char>). Kasi Yelusalemi ekokota lisusu na komekama : ekobundisama liboso ete Yawe akota likambo na yango mpo na kosambisa bikolo oyo ekoya kobundisa yango (<char style="xt"><ref loc="ZEC 14:1-7">14.1-7</ref></char>), mpe liboso ete engumba ebongwana (<char style="xt"><ref loc="ZEC 14:8-21">14.8-21</ref></char>; eteni 11 etangamaki na <char style="xt"><ref loc="REV 22:3">Em 22.3</ref></char>).</para>
  <para style="ip">Moko na makambo oyo eleki kitoko kati na buku ya Zakari ezali lolenge oyo azali kokutanisa makambo ebele ya masakoli ya Boyokani ya kala : Mosali na Ngai ; moto ya nzete oyo ebimaka na mobimbi ; azali mbala moko Moto ya nzete oyo ebimaka na mobimbi ; mokitani ya mokonzi Davidi oyo basakoli ebele bazalaki kozela (<char style="xt"><ref loc="JER 23:5">Je 23.5</ref>; <ref loc="JER 33:15">33.15</ref>; <ref loc="ISA 11:1">Ez 11.1</ref></char>) ; Mosali ya Yawe : kombo ya moto oyo Ezayi asakolaki mpe oyo asengelaki kokufa lokola mbeka mpo na masumu ya bato ya Nzambe (<char style="xt"><ref loc="ISA 52:13-53:12">Ez 52.13–53.12</ref></char>) ; Klisto ya nkembo mpe Klisto oyo azali koyoka pasi bazali kaka moto moko. Zakari mpe alobaki bongo, ye oyo asakolaki boyei ya mokonzi na lolenge ya Masiya : atonda na komikitisa (<char style="xt"><ref loc="ZEC 9:9">9.9</ref></char>), bakoteka Ye (<char style="xt"><ref loc="ZEC 11:12-13">11.12-13</ref></char>) mpe bakoboma Ye (<char style="xt"><ref loc="ZEC 12:10">12.10</ref></char>). Kasi Ye oyo azali « Mosali » mpe « Moto ya nzete oyo ebimaka na mobimbi » akozala mpe Nganga-Nzambe, ndenge banzembo ezalaki kosakola yango (<char style="xt"><ref loc="PSA 110:4">Nz 110.4</ref></char>) : akotonga Tempelo ya Yawe mpe, lokola Mokonzi mpe Nganga-Nzambe, akovanda na kiti ya bokonzi mpo na kokonza (<char style="xt"><ref loc="ZEC 6:12-13">6.12-13</ref></char>). Ezali kati na Yesu nde makambo yango ya masakoli oyo esengelaki kokutana ekokisamaki ; boye bililingi oyo ezalaki kotalisa makambo oyo ekosalema na sima elataki nzoto.</para>
  <para style="ie"/>
  <chapter number="1" style="c" sid="ZEC 1"/>
  <para style="ms1">Buku ya bimoniseli</para>
  <para style="s1">Kobengama mpo na kobongola motema</para>
  <para style="p">
    <verse number="1" style="v" sid="ZEC 1:1"/>Na sanza ya mwambe, na mobu ya mibale ya bokonzi ya Dariusi, Yawe alobaki na mosakoli Zakari, mwana mobali ya Barashi, mwana mobali ya Ido :<verse eid="ZEC 1:1"/></para>
  <para style="pi1">
    <verse number="2" style="v" sid="ZEC 1:2"/>— Yawe atombokelaki bakoko na bino makasi. <verse eid="ZEC 1:2"/><verse number="3" style="v" sid="ZEC 1:3"/>Yango wana, loba na bato oyo : « Tala liloba oyo Yawe, Mokonzi ya mampinga, alobi : ‹ Bozonga epai na Ngai, › elobi Yawe, Mokonzi ya mampinga, ‹ mpe Ngai nakozonga epai na bino, › elobi Yawe, Mokonzi ya mampinga. <verse eid="ZEC 1:3"/><verse number="4" style="v" sid="ZEC 1:4"/>Bozala te lokola bakoko na bino, epai ya banani basakoli ya tango ya kala balobaki : Tala liloba oyo Yawe, Mokonzi ya mampinga, alobi : ‹ Botika banzela mabe mpe misala na bino ya mabe, bozonga epai na Ngai ! › Kasi basalaki keba te na maloba na Ngai, mpe batosaki Ngai te, elobi Yawe. <verse eid="ZEC 1:4"/><verse number="5" style="v" sid="ZEC 1:5"/>Wapi sik’oyo bakoko na bino ? Boni, basakoli yango bazali kaka na bomoi kino na mokolo ya lelo ? <verse eid="ZEC 1:5"/><verse number="6" style="v" sid="ZEC 1:6"/>Maloba mpe malako na Ngai, oyo napesaki na nzela ya basakoli, basali na Ngai, ekomelaki bakoko na bino te ? Solo, ekomelaki bango, babongolaki mitema mpe balobaki : ‹ Yawe, Mokonzi ya mampinga, asaleli biso kolanda banzela mpe misala na biso, asali ndenge kaka akanaki kosala. › »<verse eid="ZEC 1:6"/></para>
  <para style="s1">Emoniseli ya liboso : bampunda</para>
  <para style="p">
    <verse number="7" style="v" sid="ZEC 1:7"/>Na mokolo ya tuku mibale na minei ya sanza ya zomi na moko, sanza ya shebati, na mobu ya mibale ya bokonzi ya Dariusi, Yawe alobaki na nzela ya mosakoli Zakari, mwana mobali ya Barashi, mwana mobali ya Ido.<verse eid="ZEC 1:7"/></para>
  <para style="p">
    <verse number="8" style="v" sid="ZEC 1:8"/>Na butu, nazwaki emoniseli moko : namonaki liboso na ngai moto moko azali kotambolisa mpunda moko ya langi ya motane ; moto yango atelemaki kati na banzete ya mirite oyo ezalaki kati na lubwaku. Na sima na ye, ezalaki na bampunda mosusu ya langi ya motane, ya shokola mpe ya pembe. <verse eid="ZEC 1:8"/><verse number="9" style="v" sid="ZEC 1:9"/>Natunaki :</para>
  <para style="pi1" vid="ZEC 1:9">— Nkolo na ngai, bampunda oyo elingi kolakisa nini ?</para>
  <para style="p" vid="ZEC 1:9">Anjelu oyo azalaki kosolola na ngai azongisaki :</para>
  <para style="pi1" vid="ZEC 1:9">— Nakolakisa yo tina na yango.<verse eid="ZEC 1:9"/></para>
  <para style="p">
    <verse number="10" style="v" sid="ZEC 1:10"/>Moto oyo azalaki kati na banzete ya mirite alimbolaki :</para>
  <para style="pi1" vid="ZEC 1:10">— Ezali bato oyo Yawe atindaki mpo na kotambola na mabele.<verse eid="ZEC 1:10"/></para>
  <para style="p">
    <verse number="11" style="v" sid="ZEC 1:11"/>Bato yango bayebisaki Anjelu ya Yawe, oyo atelemaki kati na banzete ya mirite :</para>
  <para style="pi1" vid="ZEC 1:11">— Towuti kotambola na mabele mpe tokuti kimia mpe bopemi na mokili mobimba.<verse eid="ZEC 1:11"/></para>
  <para style="p">
    <verse number="12" style="v" sid="ZEC 1:12"/>Anjelu ya Yawe alobaki :</para>
  <para style="pi1" vid="ZEC 1:12">— Yawe, Mokonzi ya mampinga, kino tango nini okoboya koyokela engumba Yelusalemi mawa mpe bingumba mosusu ya Yuda, bingumba oyo okangela kanda mibu tuku sambo mobimba ?<verse eid="ZEC 1:12"/></para>
  <para style="p">
    <verse number="13" style="v" sid="ZEC 1:13"/>Yawe abimisaki maloba ya kimia mpe ya kobondisa, na monoko ya Anjelu oyo azalaki koloba na ngai.<verse eid="ZEC 1:13"/></para>
  <para style="p">
    <verse number="14" style="v" sid="ZEC 1:14"/>Bongo Anjelu oyo azalaki kosolola na ngai alobaki :</para>
  <para style="pi1" vid="ZEC 1:14">— Tatola maloba oyo : « Tala liloba oyo Yawe, Mokonzi ya mampinga, alobi : ‹ Nazali na zuwa makasi mpo na Yelusalemi mpe Siona. <verse eid="ZEC 1:14"/><verse number="15" style="v" sid="ZEC 1:15"/>Kasi nazali na kanda makasi mpo na bikolo oyo emonaka ete emikoka. Nazalaki kaka na kanda moke mpo na bato na Ngai, kasi bango bayei nde kobakisela bato na Ngai pasi. › » <verse eid="ZEC 1:15"/><verse number="16" style="v" sid="ZEC 1:16"/>Yango wana, tala liloba oyo Yawe alobi : « Nakozonga na Yelusalemi mpo na koyokela bango mawa ; mpe kuna, bakotonga lisusu Tempelo na Ngai mpe bakosalela kati na Yelusalemi singa oyo bamekelaka molayi, » elobi Yawe, Mokonzi ya mampinga.<verse eid="ZEC 1:16"/></para>
  <para style="b"/>
  <para style="p">
    <verse number="17" style="v" sid="ZEC 1:17"/>Tatola lisusu : « Tala liloba oyo Yawe, Mokonzi ya mampinga, alobi : ‹ Bingumba na Ngai ekotondisama lisusu na bomengo, Yawe akobondisa lisusu Siona mpe akopona Yelusalemi. › »<verse eid="ZEC 1:17"/></para>
  <chapter eid="ZEC 1"/>
  <chapter number="2" style="c" sid="ZEC 2"/>
  <para style="s1">Emoniseli ya mibale : maseke minei mpe bato minei ya misala ya maboko</para>
  <para style="p">
    <verse number="1" style="v" sid="ZEC 2:1"/>Bongo natombolaki miso mpe namonaki maseke minei liboso na ngai. <verse eid="ZEC 2:1"/><verse number="2" style="v" sid="ZEC 2:2"/>Natunaki Anjelu oyo azalaki kosolola na ngai :</para>
  <para style="pi1" vid="ZEC 2:2">— Maseke wana elakisi nini ?</para>
  <para style="p" vid="ZEC 2:2">Azongiselaki ngai :</para>
  <para style="pi1" vid="ZEC 2:2">— Maseke wana ezali bikolo ya nguya oyo epanzaki Yuda, Isalaele mpe Yelusalemi.<verse eid="ZEC 2:2"/></para>
  <para style="p">
    <verse number="3" style="v" sid="ZEC 2:3"/>Yawe alakisaki ngai bato minei ya misala ya maboko. <verse eid="ZEC 2:3"/><verse number="4" style="v" sid="ZEC 2:4"/>Natunaki :</para>
  <para style="pi1" vid="ZEC 2:4">— Bato oyo bayei kosala nini ?</para>
  <para style="p" vid="ZEC 2:4">Azongisaki :</para>
  <para style="pi1" vid="ZEC 2:4">— Ezali maseke oyo eyaki kopanza Yuda mpo ete moto moko te akoka kotombola moto, kasi bato oyo ya misala ya maboko bayei nde kolengisa bango mpe kokweyisa nguya ya bikolo oyo etombolaki maseke na yango mpo na kobundisa Yuda mpe kopanza bato na yango.<verse eid="ZEC 2:4"/></para>
  <para style="s1">Emoniseli ya misato : singa oyo bamekelaka molayi</para>
  <para style="p">
    <verse number="5" style="v" sid="ZEC 2:5"/>Natombolaki lisusu miso mpe namonaki moto moko liboso na ngai, asimbaki singa oyo bamekelaka molayi, na loboko na ye. <verse eid="ZEC 2:5"/><verse number="6" style="v" sid="ZEC 2:6"/>Natunaki ye :</para>
  <para style="pi1" vid="ZEC 2:6">— Ozali kokende wapi ?</para>
  <para style="p" vid="ZEC 2:6">Azongiselaki ngai :</para>
  <para style="pi1" vid="ZEC 2:6">— Nazali kokende komeka molayi ya Yelusalemi mpo na koyeba mokuse mpe molayi na yango.<verse eid="ZEC 2:6"/></para>
  <para style="p">
    <verse number="7" style="v" sid="ZEC 2:7"/>Bongo Anjelu oyo azalaki kosolola na ngai atikaki ngai, mpe Anjelu mosusu ayaki mpo na kokutana na ye <verse eid="ZEC 2:7"/><verse number="8" style="v" sid="ZEC 2:8"/>mpe alobaki na ye :</para>
  <para style="pi1" vid="ZEC 2:8">— Kima mbangu penza, mpe kende koloba na elenge mobali wana : « Yelusalemi ekotikala lisusu na bamir te mpo ete motango ya bato mpe ya banyama oyo bazali kati na yango ekokoma ebele koleka. <verse eid="ZEC 2:8"/><verse number="9" style="v" sid="ZEC 2:9"/>Ngai moko, nakozala mir ya moto zingazinga na yango, » elobi Yawe, « mpe nakomonisa nkembo na Ngai kati na yango. »<verse eid="ZEC 2:9"/></para>
  <para style="pi1">
    <verse number="10" style="v" sid="ZEC 2:10"/>Tokende ! Tokende ! Tobima noki na mokili ya nor, elobi Yawe, pamba te Ngai moko nde napanzaki bino na mokili mobimba, elobi Yawe.<verse eid="ZEC 2:10"/></para>
  <para style="m">
    <verse number="11" style="v" sid="ZEC 2:11"/>Siona, tokende ! Bima noki, yo oyo ovandaka na Babiloni, mboka kitoko ! <verse eid="ZEC 2:11"/><verse number="12" style="v" sid="ZEC 2:12"/>Pamba te tala liloba oyo Yawe, Mokonzi ya mampinga, oyo apesaki ngai mokumba ya kosakola mpo na kotelemela bikolo oyo ebotolaki bino biloko na makasi alobi : Moto nyonso oyo akosimba yo akosimba nde mbuma ya liso na Ngai. <verse eid="ZEC 2:12"/><verse number="13" style="v" sid="ZEC 2:13"/>Solo, nakosembola loboko na Ngai mpo na kotelemela bango mpo ete bawumbu na bango babotola bango biloko na makasi. Na bongo nde bokoyeba solo ete Yawe, Mokonzi ya mampinga, nde atindaki ngai.<verse eid="ZEC 2:13"/></para>
  <para style="pi1">
    <verse number="14" style="v" sid="ZEC 2:14"/>Siona, mboka kitoko, ganga na esengo mpe sepela, pamba te nazali koya kovanda kati na yo, elobi Yawe. <verse eid="ZEC 2:14"/><verse number="15" style="v" sid="ZEC 2:15"/>Na mokolo wana, bato ya bikolo ebele bakoya kosangana elongo na Yawe mpe bakokoma bato na Ngai. Nakovanda kati na bino ; mpe na bongo, bokoyeba solo ete Yawe, Mokonzi ya mampinga, nde atindaki ngai epai na bino. <verse eid="ZEC 2:15"/><verse number="16" style="v" sid="ZEC 2:16"/>Yawe akokomisa Yuda lokola libula na Ye moko penza kati na mabele ebulisama, mpe akopona lisusu Yelusalemi. <verse eid="ZEC 2:16"/><verse number="17" style="v" sid="ZEC 2:17"/>Tika ete bato ya mokili mobimba bavanda kimia liboso ya Yawe, pamba te Ye moko atelemi mpe abimi na Ndako na Ye ya bule.<verse eid="ZEC 2:17"/></para>
  <chapter eid="ZEC 2"/>
  <chapter number="3" style="c" sid="ZEC 3"/>
  <para style="s1">Emoniseli ya minei : bilamba ya mokonzi ya Banganga-Nzambe</para>
  <para style="p">
    <verse number="1" style="v" sid="ZEC 3:1"/>Yawe alakisaki ngai Jozue, mokonzi ya Banganga-Nzambe, oyo azalaki ya kotelema liboso ya Anjelu ya Yawe. Alakisaki ngai lisusu Satana oyo azalaki ya kotelema na ngambo ya loboko ya mobali ya Jozue mpo na kofunda ye. <verse eid="ZEC 3:1"/><verse number="2" style="v" sid="ZEC 3:2"/>Yawe alobaki na Satana :</para>
  <para style="pi1" vid="ZEC 3:2">— Satana, tika ete Yawe apamela yo ! Tika ete Yawe oyo apona Yelusalemi apamela yo ! Boni, moto oyo azali te lokola koni ya moto oyo balongoli na moto ?<verse eid="ZEC 3:2"/></para>
  <para style="p">
    <verse number="3" style="v" sid="ZEC 3:3"/>Nzokande, Jozue alataki bilamba ya salite tango atelemaki liboso ya Anjelu. <verse eid="ZEC 3:3"/><verse number="4" style="v" sid="ZEC 3:4"/>Bongo Anjelu alobaki na ba-oyo bazalaki kotelema liboso na ye :</para>
  <para style="pi1" vid="ZEC 3:4">— Bolongola ye bilamba wana ya salite !</para>
  <para style="p" vid="ZEC 3:4">Mpe alobaki na Jozue :</para>
  <para style="pi1" vid="ZEC 3:4">— Tala, nalongoli masumu na yo mpe nakolatisa yo bilamba ya talo.<verse eid="ZEC 3:4"/></para>
  <para style="p">
    <verse number="5" style="v" sid="ZEC 3:5"/>Nalobaki :</para>
  <para style="pi1" vid="ZEC 3:5">— Bolatisa ye kitendi ya peto oyo bakangaka na moto.</para>
  <para style="p" vid="ZEC 3:5">Boye, bakangaki ye kitendi ya peto na moto mpe balatisaki ye bilamba mosusu wana Anjelu ya Yawe atelemaki pene na ye.<verse eid="ZEC 3:5"/></para>
  <para style="p">
    <verse number="6" style="v" sid="ZEC 3:6"/>Anjelu ya Yawe ayebisaki na Jozue maloba oyo :<verse eid="ZEC 3:6"/></para>
  <para style="pi1">
    <verse number="7" style="v" sid="ZEC 3:7"/>— Tala liloba oyo Yawe, Mokonzi ya mampinga, alobi : « Soki otamboli na nzela na Ngai mpe obateli mitindo na Ngai, okokamba ndako na Ngai mpe okobatela lopango na Ngai, mpe nakotia yo na molongo ya ba-oyo batelemaka awa.<verse eid="ZEC 3:7"/></para>
  <para style="pi1">
    <verse number="8" style="v" sid="ZEC 3:8"/>Jozue, mokonzi ya Banganga-Nzambe, yo elongo na bandeko na yo, Banganga-Nzambe oyo basalaka elongo na yo, bozali bilembo oyo etalisaka makambo oyo ekoya. Nakobimisa Mosali na Ngai ; bakobenga Ye : Moto ya nzete oyo ebimaka na mobimbi. <verse eid="ZEC 3:8"/><verse number="9" style="v" sid="ZEC 3:9"/>Tala, natie libanga liboso ya Jozue. Libanga yango ezali na miso sambo, nakokoma makomi na likolo na yango, » elobi Yawe, Mokonzi ya mampinga, « mpe nakolongola masumu ya mokili oyo na mokolo moko.<verse eid="ZEC 3:9"/></para>
  <para style="pi1">
    <verse number="10" style="v" sid="ZEC 3:10"/>Na mokolo wana, moko na moko kati na bino akobengisa moninga na ye mpo ete bavanda na se ya nzete ya vino mpe ya figi, » elobi Yawe, Mokonzi ya mampinga.<verse eid="ZEC 3:10"/></para>
  <chapter eid="ZEC 3"/>
  <chapter number="4" style="c" sid="ZEC 4"/>
  <para style="s1">Emoniseli ya mitano : etelemiselo ya minda mpe banzete mibale ya olive</para>
  <para style="p">
    <verse number="1" style="v" sid="ZEC 4:1"/>Anjelu oyo azalaki kosolola na ngai azongaki mpe alamusaki ngai ndenge balamusaka moto oyo alali pongi. <verse eid="ZEC 4:1"/><verse number="2" style="v" sid="ZEC 4:2"/>Atunaki ngai :</para>
  <para style="pi1" vid="ZEC 4:2">— Ozali komona nini ?</para>
  <para style="p" vid="ZEC 4:2">Nazongiselaki ye :</para>
  <para style="pi1" vid="ZEC 4:2">— Nazali komona etelemiselo moko ya mwinda, basala na wolo mpe, na likolo na yango, ezali na kopo moko, minda sambo mpe batio sambo oyo elekisaka mafuta kino na minda. <verse eid="ZEC 4:2"/><verse number="3" style="v" sid="ZEC 4:3"/>Ezali lisusu na banzete mibale ya olive pene ya etelemiselo ya minda : moko na ngambo ya loboko ya mobali, mpe mosusu na ngambo ya loboko ya mwasi.<verse eid="ZEC 4:3"/></para>
  <para style="p">
    <verse number="4" style="v" sid="ZEC 4:4"/>Natunaki Anjelu oyo azalaki kosolola na ngai :</para>
  <para style="pi1" vid="ZEC 4:4">— Nyonso oyo elakisi nini, nkolo na ngai ?<verse eid="ZEC 4:4"/></para>
  <para style="p">
    <verse number="5" style="v" sid="ZEC 4:5"/>Azongiselaki ngai :</para>
  <para style="pi1" vid="ZEC 4:5">— Boni, oyebi te soki elingi kolakisa nini ?</para>
  <para style="p" vid="ZEC 4:5">Nazongiselaki ye :</para>
  <para style="pi1" vid="ZEC 4:5">— Te, nkolo na ngai !<verse eid="ZEC 4:5"/></para>
  <para style="p">
    <verse number="6" style="v" sid="ZEC 4:6"/>Alobaki na ngai :</para>
  <para style="pi1" vid="ZEC 4:6">— Tala liloba oyo Yawe alobi na Zorobabeli : « Ezali na makasi to na nguya na yo te, kasi na nguya na Ngai, » elobi Yawe, Mokonzi ya mampinga. <verse eid="ZEC 4:6"/><verse number="7" style="v" sid="ZEC 4:7"/>Ozali nani, ngomba monene ? Okokoma etando liboso ya Zorobabeli. Akobimisa libanga monene kati na yo, wana bato bakozala koganga na esengo : « Tika ete Nzambe apambola yango ! Tika ete Nzambe apambola yango ! »<verse eid="ZEC 4:7"/></para>
  <para style="p">
    <verse number="8" style="v" sid="ZEC 4:8"/>Bongo Yawe alobaki na ngai :<verse eid="ZEC 4:8"/></para>
  <para style="pi1">
    <verse number="9" style="v" sid="ZEC 4:9"/>— Ezali maboko ya Zorobabeli nde etongaki miboko ya Tempelo oyo ; ezali mpe kaka maboko yango nde ekosilisa mosala ya kotonga yango. Boye bokoyeba solo ete Yawe, Mokonzi ya mampinga, nde atindaki ngai epai na bino.<verse eid="ZEC 4:9"/></para>
  <para style="pi1">
    <verse number="10" style="v" sid="ZEC 4:10"/>Nani atiolaki makambo mike ya ebandeli ? Bato bakotonda na esengo tango bakomona, na maboko ya Zorobabeli, singa oyo bamekelaka molayi. Biloko wana sambo ezali nde miso ya Yawe oyo etalaka mokili mobimba.<verse eid="ZEC 4:10"/></para>
  <para style="p">
    <verse number="11" style="v" sid="ZEC 4:11"/>Natunaki Anjelu :</para>
  <para style="pi1" vid="ZEC 4:11">— Banzete mibale ya olive oyo ezali na ngambo ya loboko ya mobali mpe ya mwasi ya etelemiselo ya minda elakisi nini ?<verse eid="ZEC 4:11"/></para>
  <para style="p">
    <verse number="12" style="v" sid="ZEC 4:12"/>Natunaki ye lisusu :</para>
  <para style="pi1" vid="ZEC 4:12">— Bitape mibale ya nzete ya olive, oyo ezali pembeni ya batio mibale ya wolo oyo ebimisaka mafuta oyo engalaka elakisi nini ?<verse eid="ZEC 4:12"/></para>
  <para style="p">
    <verse number="13" style="v" sid="ZEC 4:13"/>Azongiselaki ngai :</para>
  <para style="pi1" vid="ZEC 4:13">— Boni, oyebi te soki elakisi nini ?</para>
  <para style="p" vid="ZEC 4:13">Nazongisaki :</para>
  <para style="pi1" vid="ZEC 4:13">— Te, nkolo na ngai.<verse eid="ZEC 4:13"/></para>
  <para style="p">
    <verse number="14" style="v" sid="ZEC 4:14"/>Boye, alobaki :</para>
  <para style="pi1" vid="ZEC 4:14">— Ezali nde bato mibale oyo bapakolami mafuta mpo na kosalela Nkolo ya mokili mobimba.<verse eid="ZEC 4:14"/></para>
  <chapter eid="ZEC 4"/>
  <chapter number="5" style="c" sid="ZEC 5"/>
  <para style="s1">Emoniseli ya motoba : buku oyo epumbwaka</para>
  <para style="p">
    <verse number="1" style="v" sid="ZEC 5:1"/>Tango natalaki lisusu, namonaki buku moko : ezali kopumbwa. <verse eid="ZEC 5:1"/><verse number="2" style="v" sid="ZEC 5:2"/>Anjelu oyo azalaki kosolola na ngai atunaki ngai :</para>
  <para style="pi1" vid="ZEC 5:2">— Ozali komona nini ?</para>
  <para style="p" vid="ZEC 5:2">Nazongisaki :</para>
  <para style="pi1" vid="ZEC 5:2">— Nazali komona buku moko : ezali kopumbwa ; molayi na yango ezali na bametele pene zomi, mpe mokuse na yango, bametele pene mitano.<verse eid="ZEC 5:2"/></para>
  <para style="p">
    <verse number="3" style="v" sid="ZEC 5:3"/>Alobaki na ngai :</para>
  <para style="pi1" vid="ZEC 5:3">— Ezali nde bilakeli mabe oyo ezali kopanzana na mokili mobimba ; pamba te, kolanda ndenge ekomama na ngambo moko, bakobengana miyibi nyonso ; mpe kolanda ndenge ekomama na ngambo mosusu, bakobengana bato nyonso oyo balapaka ndayi ya lokuta. <verse eid="ZEC 5:3"/><verse number="4" style="v" sid="ZEC 5:4"/>Nakoyeisa elakeli mabe oyo mpo ete ekota kati na ndako ya moyibi mpe kati na ndako ya moto oyo alapaka ndayi ya lokuta na Kombo na Ngai. Ekotikala solo kati na ndako na ye mpe ekobebisa yango nyonso, ezala mabaya to mabanga na yango, elobi Yawe, Mokonzi ya mampinga.<verse eid="ZEC 5:4"/></para>
  <para style="s1">Emoniseli ya sambo : mwasi kati na kitunga</para>
  <para style="p">
    <verse number="5" style="v" sid="ZEC 5:5"/>Anjelu oyo azalaki kosolola na ngai apusanaki pene na ngai mpe alobaki :</para>
  <para style="pi1" vid="ZEC 5:5">— Tombola miso na yo mpe tala makambo oyo ezali koleka kuna.<verse eid="ZEC 5:5"/></para>
  <para style="p">
    <verse number="6" style="v" sid="ZEC 5:6"/>Natunaki :</para>
  <para style="pi1" vid="ZEC 5:6">— Makambo nini yango ?</para>
  <para style="p" vid="ZEC 5:6">Azongisaki :</para>
  <para style="pi1" vid="ZEC 5:6">— Ezali nde sani, emekelo motuya ya biloko.</para>
  <para style="p" vid="ZEC 5:6">Abakisaki :</para>
  <para style="pi1" vid="ZEC 5:6">— Sani yango etondisamaki na masumu ya bato ya mokili.<verse eid="ZEC 5:6"/></para>
  <para style="p">
    <verse number="7" style="v" sid="ZEC 5:7"/>Kaka na tango yango, mofinuku na yango ya ebende etombwamaki, mpe namonaki mwasi moko avanda na kati.<verse eid="ZEC 5:7"/></para>
  <para style="p">
    <verse number="8" style="v" sid="ZEC 5:8"/>Alobaki :</para>
  <para style="pi1" vid="ZEC 5:8">— Mwasi wana azali elembo ya makambo mabe. Bongo azongisaki ye kati na sani, emekelo motuya ya biloko, mpe azipaki mofinuku na yango.<verse eid="ZEC 5:8"/></para>
  <para style="p">
    <verse number="9" style="v" sid="ZEC 5:9"/>Natombolaki miso mpe namonaki liboso na ngai basi mibale bazali kopumbwa mpo na koya epai na biso. Mapapu na bango ezalaki minene lokola mapapu ya nkongi. Batombolaki sani yango kino na kati-kati ya likolo mpe se.<verse eid="ZEC 5:9"/></para>
  <para style="p">
    <verse number="10" style="v" sid="ZEC 5:10"/>Natunaki Anjelu oyo azalaki kosolola na ngai :</para>
  <para style="pi1" vid="ZEC 5:10">— Bazali komema sani yango wapi ?<verse eid="ZEC 5:10"/></para>
  <para style="p">
    <verse number="11" style="v" sid="ZEC 5:11"/>Azongisaki :</para>
  <para style="pi1" vid="ZEC 5:11">— Bazali komema yango na mokili ya Babiloni mpo ete batongela yango ndako, na Shineari. Soki ndako yango esili kotongama, bakotia sani yango kuna.<verse eid="ZEC 5:11"/></para>
  <chapter eid="ZEC 5"/>
  <chapter number="6" style="c" sid="ZEC 6"/>
  <para style="s1">Emoniseli ya mwambe : bashar minei</para>
  <para style="p">
    <verse number="1" style="v" sid="ZEC 6:1"/>Tango natalaki lisusu, namonaki bashar minei liboso na ngai : ezali kobima na kati-kati ya bangomba mibale ya bronze. <verse eid="ZEC 6:1"/><verse number="2" style="v" sid="ZEC 6:2"/>Bampunda ya langi ya motane makasi ezalaki kobenda shar ya liboso, mpe bampunda ya langi ya mwindo ezalaki kobenda shar oyo ya mibale. <verse eid="ZEC 6:2"/><verse number="3" style="v" sid="ZEC 6:3"/>Bampunda ya langi ya pembe ezalaki kobenda shar oyo ya misato, bampunda ya madodo-madodo ezalaki kobenda shar oyo ya minei. Bampunda nyonso ya madodo-madodo ezalaki makasi.<verse eid="ZEC 6:3"/></para>
  <para style="p">
    <verse number="4" style="v" sid="ZEC 6:4"/>Natunaki Anjelu oyo azalaki kosolola na ngai :</para>
  <para style="pi1" vid="ZEC 6:4">— Bampunda nyonso oyo elakisi nini, nkolo na ngai ?<verse eid="ZEC 6:4"/></para>
  <para style="p">
    <verse number="5" style="v" sid="ZEC 6:5"/>Azongiselaki ngai :</para>
  <para style="pi1" vid="ZEC 6:5">— Ezali Molimo ya likolo oyo akokende na bangambo nyonso minei ya mokili mobimba. Atelemaki liboso ya Nkolo ya mokili mobimba mpe sik’oyo abimi. <verse eid="ZEC 6:5"/><verse number="6" style="v" sid="ZEC 6:6"/>Shar oyo bampunda ya langi ya mwindo ezali kobenda ezali kokende na mokili ya nor ; shar oyo bampunda ya langi ya pembe ezali kobenda ezali kolanda oyo ya liboso, mpe shar oyo bampunda ya madodo-madodo ezali kobenda ezali kokende na mokili ya sude.<verse eid="ZEC 6:6"/></para>
  <para style="p">
    <verse number="7" style="v" sid="ZEC 6:7"/>Bampunda nyonso ya makasi ebimaki mpe etondaki na posa makasi ya kotambola na mabele. Boye, Anjelu alobaki na yango : « Bokende kotambola na mokili ! » Mpe ebimaki mpo na kokende kotambola na mabele.<verse eid="ZEC 6:7"/></para>
  <para style="p">
    <verse number="8" style="v" sid="ZEC 6:8"/>Abengaki ngai mpe alobaki na ngai :</para>
  <para style="pi1" vid="ZEC 6:8">— Tala, bampunda oyo ezali kokende na mokili ya nor ekosala ete Molimo na ngai avanda na mokili wana ya nor.<verse eid="ZEC 6:8"/></para>
  <para style="s1">Jozue alati motole ya bokonzi</para>
  <para style="p">
    <verse number="9" style="v" sid="ZEC 6:9"/>Yawe alobaki na ngai :<verse eid="ZEC 6:9"/></para>
  <para style="pi1">
    <verse number="10" style="v" sid="ZEC 6:10"/>— Kamata palata mpe wolo epai ya Elidayi, Tobiya mpe Yedaeya, ba-oyo bawuti na bowumbu wuta na Babiloni ; mpe na mokolo yango kaka, kende yo moko na ndako ya Joziasi, mwana mobali ya Sofoni, epai wapi bakomeli. <verse eid="ZEC 6:10"/><verse number="11" style="v" sid="ZEC 6:11"/>Kamata palata mpe wolo mpo ete osalela yango motole ; bongo okolatisa yango Jozue, mwana mobali ya Yeotsadaki, mokonzi ya Banganga-Nzambe.<verse eid="ZEC 6:11"/></para>
  <para style="pi1">
    <verse number="12" style="v" sid="ZEC 6:12"/>Okoyebisa ye maloba oyo : « Tala liloba oyo Yawe, Mokonzi ya mampinga, alobi : ‹ Tala moto oyo kombo na ye ezali : Moto ya nzete. Nyonso ekobota esika ye azali, mpe ezali ye nde akotonga Tempelo ya Yawe. <verse eid="ZEC 6:12"/><verse number="13" style="v" sid="ZEC 6:13"/>Ezali ye nde akotonga Tempelo ya Yawe ; bakolatisa ye bilembo ya lokumu, mpe akovanda na kiti ya bokonzi mpo na kokonza. Mpe wana kaka na kiti na ye ya bokonzi, akozala mpe Nganga-Nzambe. Bongo misala nyonso mibale, ezala ya bokonzi to ya bonganga-Nzambe, ekotambola malamu. › »<verse eid="ZEC 6:13"/></para>
  <para style="pi1">
    <verse number="14" style="v" sid="ZEC 6:14"/>Bakobomba motole yango kati na Tempelo ya Yawe lokola ekaniseli mpo na kokanisa motema malamu ya Elidayi, ya Tobiya, ya Yedaeya mpe ya Eleme, mwana mobali ya Sofoni. <verse eid="ZEC 6:14"/><verse number="15" style="v" sid="ZEC 6:15"/>Bato oyo bakowuta mosika penza bakoya mpo na kosunga misala ya kotonga Tempelo ya Yawe, bongo bokoyeba solo ete Yawe, Mokonzi ya mampinga, nde atindaki ngai epai na bino. Makambo oyo ekokokisama solo soki boluki kotosa Yawe, Nzambe na bino.<verse eid="ZEC 6:15"/></para>
  <chapter eid="ZEC 6"/>
  <chapter number="7" style="c" sid="ZEC 7"/>
  <para style="s1">Likambo ya kokila bilei</para>
  <para style="p">
    <verse number="1" style="v" sid="ZEC 7:1"/>Na mobu ya minei ya mokonzi ya Dariusi, na mokolo ya minei ya sanza ya libwa, sanza ya kisilevi, Yawe alobaki na Zakari. <verse eid="ZEC 7:1"/><verse number="2" style="v" sid="ZEC 7:2"/>Bato ya Beteli batindaki Saretseri, Regemi-Meleki elongo na bato na bango mpo na kobondela Yawe <verse eid="ZEC 7:2"/><verse number="3" style="v" sid="ZEC 7:3"/>mpe mpo na kotuna motuna oyo epai ya Banganga-Nzambe oyo basalaka kati na Tempelo ya Yawe, Mokonzi ya mampinga, mpe epai ya basakoli :</para>
  <para style="pi1" vid="ZEC 7:3">— Boni, tosengeli kaka kokoba kolela mpe kokila bilei na sanza ya mitano ndenge tosalaka wuta kala ?<verse eid="ZEC 7:3"/></para>
  <para style="p">
    <verse number="4" style="v" sid="ZEC 7:4"/>Bongo Yawe, Mokonzi ya mampinga, alobaki na ngai :<verse eid="ZEC 7:4"/></para>
  <para style="pi1">
    <verse number="5" style="v" sid="ZEC 7:5"/>— Tuna bato nyonso ya ekolo mpe Banganga-Nzambe : « Wuta mibu tuku sambo, tango bokilaka bilei mpe bolelaka na sanza ya mitano mpe ya sambo, bosalaka yango mpo na Ngai ? <verse eid="ZEC 7:5"/><verse number="6" style="v" sid="ZEC 7:6"/>Bongo tango bozalaki kolia mpe komela, ezalaki te mpo na esengo na bino moko ? <verse eid="ZEC 7:6"/><verse number="7" style="v" sid="ZEC 7:7"/>Yango ezali te liloba oyo Yawe alobaki na nzela ya basakoli na Ye wuta kala tango Yelusalemi mpe bingumba oyo ezingelaki yango ezalaki na kimia mpe na boyokani, mpe Negevi mpe Shefela etondaki na bato ebele ? »<verse eid="ZEC 7:7"/></para>
  <para style="p">
    <verse number="8" style="v" sid="ZEC 7:8"/>Mpe Yawe alobaki lisusu na Zakari :<verse eid="ZEC 7:8"/></para>
  <para style="pi1">
    <verse number="9" style="v" sid="ZEC 7:9"/>— Tala liloba oyo Yawe, Mokonzi ya mampinga, alobi : « Bokataka makambo na bosembo, mpe tika ete moko na moko kati na bino azala na bolingo mpe na mawa ya moto mosusu. <verse eid="ZEC 7:9"/><verse number="10" style="v" sid="ZEC 7:10"/>Bonyokolaka te mwasi oyo akufisa mobali to mwana etike to mopaya to mpe mobola, mpe tika ete moko te kati na bino asala, na motema na ye, mabongisi ya kosala moninga na ye mabe. »<verse eid="ZEC 7:10"/></para>
  <para style="pi1">
    <verse number="11" style="v" sid="ZEC 7:11"/>Kasi baboyaki kotosa, bamatisaki mapeka mpe bakangaki matoyi na bango mpo ete bayoka Ngai te. <verse eid="ZEC 7:11"/><verse number="12" style="v" sid="ZEC 7:12"/>Bakomisaki mitema na bango makasi lokola diama mpo kaka bayoka te mibeko mpe maloba oyo Yawe, Mokonzi ya mampinga, azalaki koloba na bango na lisungi ya Molimo na Ye na nzela ya basakoli na Ye ya kala. Mpo na yango, Yawe, Mokonzi ya mampinga, atombokaki makasi.<verse eid="ZEC 7:12"/></para>
  <para style="pi1">
    <verse number="13" style="v" sid="ZEC 7:13"/>Boye, Yawe, Mokonzi ya mampinga, alobaki : « Lokola bayokaki Ngai te tango nazalaki kobenga bango, Ngai mpe nayokaki bango te tango babengaki Ngai. <verse eid="ZEC 7:13"/><verse number="14" style="v" sid="ZEC 7:14"/>Na bongo, napanzaki bango kati na bikolo nyonso epai wapi bakomaki bapaya, mpe mokili na bango ebebisamaki makasi : moto moko te akokaki lisusu kokota to kobima kuna. Ndenge wana nde bakomisaki mokili ya kitoko libebi. »<verse eid="ZEC 7:14"/></para>
  <chapter eid="ZEC 7"/>
  <chapter number="8" style="c" sid="ZEC 8"/>
  <para style="s1">Elaka ya kopambola Yelusalemi</para>
  <para style="p">
    <verse number="1" style="v" sid="ZEC 8:1"/>Yawe, Mokonzi ya mampinga, alobaki na ngai : <verse eid="ZEC 8:1"/><verse number="2" style="v" sid="ZEC 8:2"/>« Tala liloba oyo Yawe, Mokonzi ya mampinga, alobi : ‹ Nazali na zuwa makasi mpo na Siona, mpo ete nalingaka yango makasi na motema na Ngai. › »<verse eid="ZEC 8:2"/></para>
  <para style="b"/>
  <para style="p">
    <verse number="3" style="v" sid="ZEC 8:3"/>Tala liloba oyo Yawe alobi : « Nakozonga na Siona mpe nakovanda kati na Yelusalemi. Boye, Yelusalemi ekobengama Engumba ya bosolo ; mpe ngomba ya Yawe, Mokonzi ya mampinga, ekobengama Ngomba ya bule. »<verse eid="ZEC 8:3"/></para>
  <para style="p">
    <verse number="4" style="v" sid="ZEC 8:4"/>Tala liloba oyo Yawe, Mokonzi ya mampinga, alobi : « Mibange ya mibali mpe ya basi bakotonda lisusu na babalabala ya Yelusalemi, moto na moto na nzete na ye na loboko mpo na kimobange. <verse eid="ZEC 8:4"/><verse number="5" style="v" sid="ZEC 8:5"/>Babalabala ya engumba ekotonda lisusu na bilenge mibali mpe basi oyo bakokoma kosakana kuna. »<verse eid="ZEC 8:5"/></para>
  <para style="p">
    <verse number="6" style="v" sid="ZEC 8:6"/>Tala liloba oyo Yawe, Mokonzi ya mampinga, alobi : « Boni, soki, na tango wana, ekomonana lokola likambo ya kokamwa na miso ya batikali kati na bato oyo, Ngai mpe namona yango likambo ya kokamwa ? » elobi Yawe, Mokonzi ya mampinga.<verse eid="ZEC 8:6"/></para>
  <para style="p">
    <verse number="7" style="v" sid="ZEC 8:7"/>Tala liloba oyo Yawe, Mokonzi ya mampinga, alobi : « Nakobikisa bato na Ngai, longwa na mokili ya este kino na mokili ya weste. <verse eid="ZEC 8:7"/><verse number="8" style="v" sid="ZEC 8:8"/>Nakozongisa bango mpo ete bavanda na Yelusalemi ; bakozala bato na Ngai, mpe Ngai nakozala Nzambe na bango na boyengebene mpe na bosembo. »<verse eid="ZEC 8:8"/></para>
  <para style="b"/>
  <para style="p">
    <verse number="9" style="v" sid="ZEC 8:9"/>Tala liloba oyo Yawe, Mokonzi ya mampinga, alobi : « Bino ba-oyo, na mikolo oyo, bozali koyoka maloba kaka oyo basakoli balobaki, lokola bazalaki awa na tango miboko ya Tempelo ya Yawe, Mokonzi ya mampinga, ezalaki kotongama, boyika mpiko mpe bolendisa maboko na bino mpo na kotonga Tempelo oyo ya Yawe. <verse eid="ZEC 8:9"/><verse number="10" style="v" sid="ZEC 8:10"/>Pamba te, liboso ya tango wana, bato bazalaki kozwa lifuti ya malonga te na misala na bango, mpe banyama ezalaki kopesa ata litomba moko te ; moto moko te azalaki kokende na mosala na ye na kimia likolo ya kobanga banguna, pamba te nasalaki ete moto moko na moko atelemela moninga na ye. <verse eid="ZEC 8:10"/><verse number="11" style="v" sid="ZEC 8:11"/>Kasi sik’oyo, nakosala lisusu te, na ndambo ya bato oyo batikali, makambo oyo nasalaki na tango ya kala, » elobi Yawe, Mokonzi ya mampinga. <verse eid="ZEC 8:11"/><verse number="12" style="v" sid="ZEC 8:12"/>« Solo, milona ekokola malamu, bilanga ya vino ekobota bambuma na yango, mabele ekobimisa biloko ebele, mpe likolo ekonokisa mvula. Nakopesa biloko oyo nyonso lokola libula epai ya batikali kati na bato oyo. <verse eid="ZEC 8:12"/><verse number="13" style="v" sid="ZEC 8:13"/>Libota ya Yuda mpe libota ya Isalaele, bobanga ata eloko moko te, boyika kaka mpiko ; pamba te ndenge bokomaki bikolo elakelama mabe kati na bikolo mosusu, ndenge wana mpe nakobikisa bino, mpe bokozala lipamboli. »<verse eid="ZEC 8:13"/></para>
  <para style="b"/>
  <para style="p">
    <verse number="14" style="v" sid="ZEC 8:14"/>Tala liloba oyo Yawe, Mokonzi ya mampinga, alobi : « Ndenge kaka nazwaki mokano ya kotindela bino pasi mpe ya koyokela bino mawa te tango batata na bino batumbolaki kanda na Ngai, » elobi Yawe, Mokonzi ya mampinga, <verse eid="ZEC 8:14"/><verse number="15" style="v" sid="ZEC 8:15"/>« ndenge wana mpe nazwi mokano sik’oyo ya komonisa lisusu bolamu na Yelusalemi mpe na Yuda. Bozala na bobangi te. <verse eid="ZEC 8:15"/><verse number="16" style="v" sid="ZEC 8:16"/>Tala makambo oyo bosengeli kosala : Tika ete moko na moko kati na bino alobaka solo na moninga na ye ; bosambisaka na bosolo mpe bokataka makambo na bosembo kati na bisambiselo na bino, <verse eid="ZEC 8:16"/><verse number="17" style="v" sid="ZEC 8:17"/>bosalaka mabongisi ya komonisa baninga na bino pasi te, bolingaka te kolapa ndayi ya lokuta ; pamba te makambo wana nyonso, nayina yango makasi, » elobi Yawe.<verse eid="ZEC 8:17"/></para>
  <para style="p">
    <verse number="18" style="v" sid="ZEC 8:18"/>Yawe, Mokonzi ya mampinga, alobaki na ngai : <verse eid="ZEC 8:18"/><verse number="19" style="v" sid="ZEC 8:19"/>« Tala liloba oyo Yawe, Mokonzi ya mampinga, alobi : Mikolo ya kokila bilei ya sanza ya minei, ya mitano, ya sambo mpe ya zomi ekokoma mikolo ya esengo mpe ya kosepela, ekokoma bafeti ya nkembo mpe ya esengo mpo na libota ya Yuda. Kasi bolinga solo mpe kimia. »<verse eid="ZEC 8:19"/></para>
  <para style="p">
    <verse number="20" style="v" sid="ZEC 8:20"/>Tala liloba oyo Yawe, Mokonzi ya mampinga, alobi : « Bato ya bikolo ebele mpe bavandi ya bingumba ya ndenge na ndenge bakoya lisusu ; <verse eid="ZEC 8:20"/><verse number="21" style="v" sid="ZEC 8:21"/>bamoko bakowuta na engumba moko mpo na kokende na engumba mosusu mpe bakoloba : ‹ Tokende kobondela Yawe mpe koluka elongi na Yawe, Mokonzi ya mampinga ! › Bongo bamosusu bakozongisela bango : ‹ Ngai mpe nakokende ! › <verse eid="ZEC 8:21"/><verse number="22" style="v" sid="ZEC 8:22"/>Boye bato ebele mpe bikolo ya nguya bakoya na Yelusalemi mpo na koluka elongi na Yawe, Mokonzi ya mampinga, mpe bakobondela Ye. »<verse eid="ZEC 8:22"/></para>
  <para style="p">
    <verse number="23" style="v" sid="ZEC 8:23"/>Tala liloba oyo Yawe, Mokonzi ya mampinga, alobi : « Na mikolo wana, bato zomi ya bikolo mpe ya nkota ya ndenge na ndenge bakokanga songe ya nzambala ya Moyuda moko mpe bakoloba : ‹ Tika ete tokende elongo na yo, pamba te toyoki ete Nzambe azali na bino elongo. › »<verse eid="ZEC 8:23"/></para>
  <chapter eid="ZEC 8"/>
  <chapter number="9" style="c" sid="ZEC 9"/>
  <para style="s1">Kosambisama ya banguna ya Isalaele</para>
  <para style="p">
    <verse number="1" style="v" sid="ZEC 9:1"/>Liloba na Yawe.</para>
  <para style="q1" vid="ZEC 9:1">Liloba na Yawe ekomi na mokili ya Adraki,</para>
  <para style="q2" vid="ZEC 9:1">ekowumela na engumba Damasi,</para>
  <para style="q1" vid="ZEC 9:1">pamba te miso ya bato mpe ya mabota nyonso ya Isalaele</para>
  <para style="q2" vid="ZEC 9:1">ezali kotalela Yawe.<verse eid="ZEC 9:1"/></para>
  <para style="q1">
    <verse number="2" style="v" sid="ZEC 9:2"/>Tala, ekowumela lisusu likolo ya engumba Amati,</para>
  <para style="q2" vid="ZEC 9:2">na mondelo oyo ekabola yango na engumba Damasi,</para>
  <para style="q2" vid="ZEC 9:2">na engumba Tiri mpe Sidoni, atako baleki mayele.<verse eid="ZEC 9:2"/></para>
  <para style="q1">
    <verse number="3" style="v" sid="ZEC 9:3"/>Engumba Tiri emitongeli yango moko ndako makasi,</para>
  <para style="q2" vid="ZEC 9:3">emibombeli palata ebele lokola putulu</para>
  <para style="q2" vid="ZEC 9:3">mpe wolo ebele lokola potopoto ya balabala.<verse eid="ZEC 9:3"/></para>
  <para style="q1">
    <verse number="4" style="v" sid="ZEC 9:4"/>Kasi Nkolo akobotola yango,</para>
  <para style="q2" vid="ZEC 9:4">akosukisa nguya na yango na ebale monene</para>
  <para style="q2" vid="ZEC 9:4">mpe ekozika na moto.<verse eid="ZEC 9:4"/></para>
  <para style="q1">
    <verse number="5" style="v" sid="ZEC 9:5"/>Engumba Ashikeloni ekomona yango mpe ekokoma kolenga ;</para>
  <para style="q2" vid="ZEC 9:5">engumba Gaza ekokoma na somo makasi,</para>
  <para style="q1" vid="ZEC 9:5">ndenge moko mpe engumba Ekroni ;</para>
  <para style="q2" vid="ZEC 9:5">pamba te elikya na yango ekosila.</para>
  <para style="q1" vid="ZEC 9:5">Engumba Gaza ekozangela mokonzi na yango</para>
  <para style="q2" vid="ZEC 9:5">mpe engumba Asikaloni ekotikala lisusu na bato te.<verse eid="ZEC 9:5"/></para>
  <para style="q1">
    <verse number="6" style="v" sid="ZEC 9:6"/>Bana makangu bakoya kovanda na engumba Asidodi,</para>
  <para style="q2" vid="ZEC 9:6">mpe nakosilisa lolendo ya bato ya Filisitia.<verse eid="ZEC 9:6"/></para>
  <para style="q1">
    <verse number="7" style="v" sid="ZEC 9:7"/>Nakolongola makila na minoko na bango,</para>
  <para style="q2" vid="ZEC 9:7">mpe bilei ya mbindo na minu na bango ;</para>
  <para style="q1" vid="ZEC 9:7">kasi ba-oyo bakotikala bakokoma</para>
  <para style="q2" vid="ZEC 9:7">bato ya Nzambe na biso mpe bakambi ya Yuda ;</para>
  <para style="q1" vid="ZEC 9:7">mpe bato ya engumba Ekroni bakokoma</para>
  <para style="q2" vid="ZEC 9:7">lokola bato ya Yebusi.<verse eid="ZEC 9:7"/></para>
  <para style="q1">
    <verse number="8" style="v" sid="ZEC 9:8"/>Nakobundela ndako na Ngai</para>
  <para style="q2" vid="ZEC 9:8">liboso ya mampinga ya basoda ya nguya ;</para>
  <para style="q1" vid="ZEC 9:8">monyokoli moko te akoya lisusu komonisa bato na Ngai pasi,</para>
  <para style="q2" vid="ZEC 9:8">pamba te Ngai moko nde nazali kokengela sik’oyo.<verse eid="ZEC 9:8"/></para>
  <para style="s1">Koya ya mokonzi ya kimia</para>
  <para style="q1">
    <verse number="9" style="v" sid="ZEC 9:9"/>Siona, mboka kitoko, sepela, sepela penza makasi !</para>
  <para style="q2" vid="ZEC 9:9">Yelusalemi, mboka kitoko,</para>
  <para style="q1" vid="ZEC 9:9">ganga penza na esengo !</para>
  <para style="q2" vid="ZEC 9:9">Tala, mokonzi na yo azali koya epai na yo,</para>
  <para style="q1" vid="ZEC 9:9">azali sembo mpe molongi,</para>
  <para style="q2" vid="ZEC 9:9">atonda na komikitisa, avandi na likolo ya ane,</para>
  <para style="q2" vid="ZEC 9:9">na likolo ya mwana ya ane, mwana ya ane ya mwasi.<verse eid="ZEC 9:9"/></para>
  <para style="q1">
    <verse number="10" style="v" sid="ZEC 9:10"/>Nakolongola bashar ya bitumba na mokili ya Efrayimi,</para>
  <para style="q2" vid="ZEC 9:10">bampunda ya bitumba, na engumba Yelusalemi,</para>
  <para style="q1" vid="ZEC 9:10">mpe matolotolo ya bitumba ekobukana.</para>
  <para style="q2" vid="ZEC 9:10">Mokonzi yango akosakola kimia na bikolo nyonso,</para>
  <para style="q1" vid="ZEC 9:10">bokonzi na ye ekobanda longwa na ebale monene moko kino na mosusu,</para>
  <para style="q2" vid="ZEC 9:10">longwa na ebale kino na basuka ya mabele.<verse eid="ZEC 9:10"/></para>
  <para style="q1">
    <verse number="11" style="v" sid="ZEC 9:11"/>Mpo na yo, likolo ya makila ya boyokani na Ngai elongo na yo,</para>
  <para style="q2" vid="ZEC 9:11">nakobimisa bakangami na yo na libulu oyo ezanga mayi.<verse eid="ZEC 9:11"/></para>
  <para style="q1">
    <verse number="12" style="v" sid="ZEC 9:12"/>Bozonga na ndako na bino, oyo batonga makasi,</para>
  <para style="q2" vid="ZEC 9:12">bino bakangami oyo botondi na elikya,</para>
  <para style="q1" vid="ZEC 9:12">pamba te nazali koloba na bino sik’oyo :</para>
  <para style="q2" vid="ZEC 9:12">« Nakozongisela bino mbala mibale</para>
  <para style="q2" vid="ZEC 9:12">biloko oyo bobungisaki. »<verse eid="ZEC 9:12"/></para>
  <para style="q1">
    <verse number="13" style="v" sid="ZEC 9:13"/>Pamba te nabendi tolotolo na Ngai, oyo ezali Yuda,</para>
  <para style="q2" vid="ZEC 9:13">natie yango likonga na Ngai ya moke oyo ezali Efrayimi.</para>
  <para style="q1" vid="ZEC 9:13">Siona, nakotelemisa bana na yo ya mibali</para>
  <para style="q2" vid="ZEC 9:13">mpo ete batelemela bana mibali ya Yavani</para>
  <para style="q2" vid="ZEC 9:13">mpe nakokomisa yo lokola mopanga ya elombe.<verse eid="ZEC 9:13"/></para>
  <para style="q1">
    <verse number="14" style="v" sid="ZEC 9:14"/>Yawe akomimonisa epai na bango,</para>
  <para style="q2" vid="ZEC 9:14">mpe tolotolo na Ye ekobima lokola mokalikali.</para>
  <para style="q1" vid="ZEC 9:14">Nkolo Yawe akobeta kelelo</para>
  <para style="q2" vid="ZEC 9:14">mpe akotambola kati na mopepe makasi.<verse eid="ZEC 9:14"/></para>
  <para style="q1">
    <verse number="15" style="v" sid="ZEC 9:15"/>Yawe, Mokonzi ya mampinga, akobatela bango.</para>
  <para style="q2" vid="ZEC 9:15">Bakolia mpe bakobuka mabanga ya ebambelo mabanga,</para>
  <para style="q1" vid="ZEC 9:15">bakomela mpe bakosala makelele lokola bato balangwe masanga,</para>
  <para style="q2" vid="ZEC 9:15">bakotonda lokola kopo ya makila</para>
  <para style="q2" vid="ZEC 9:15">oyo basopaka na basonge ya etumbelo.<verse eid="ZEC 9:15"/></para>
  <para style="q1">
    <verse number="16" style="v" sid="ZEC 9:16"/>Na mokolo wana, Yawe, Nzambe na bango,</para>
  <para style="q2" vid="ZEC 9:16">akobikisa bango</para>
  <para style="q1" vid="ZEC 9:16">ndenge mobateli bibwele abikisaka bameme na ye.</para>
  <para style="q2" vid="ZEC 9:16">Bakongenga makasi kati na mabele na Ye</para>
  <para style="q2" vid="ZEC 9:16">lokola mabanga ya talo.<verse eid="ZEC 9:16"/></para>
  <para style="q1">
    <verse number="17" style="v" sid="ZEC 9:17"/>Bakozala bato ya esengo,</para>
  <para style="q2" vid="ZEC 9:17">bakokoma kitoko makasi.</para>
  <para style="q1" vid="ZEC 9:17">Ble ekopesa bilenge mibali makasi</para>
  <para style="q2" vid="ZEC 9:17">mpe vino ya sika ekopesa bilenge basi makasi.<verse eid="ZEC 9:17"/></para>
  <chapter eid="ZEC 9"/>
  <chapter number="10" style="c" sid="ZEC 10"/>
  <para style="s1">Kosambwisama ya banzambe ya bikeko</para>
  <para style="q1">
    <verse number="1" style="v" sid="ZEC 10:1"/>Bosenga epai na Yawe ete anokisa mvula ya suka ;</para>
  <para style="q2" vid="ZEC 10:1">ezali Yawe nde atindaka mapata mpe bakake</para>
  <para style="q1" vid="ZEC 10:1">oyo ememaka bamvula minene,</para>
  <para style="q2" vid="ZEC 10:1">Ye nde abimisaka matiti na elanga ya moko na moko.<verse eid="ZEC 10:1"/></para>
  <para style="q1">
    <verse number="2" style="v" sid="ZEC 10:2"/>Nzokande, banzambe ya bikeko elobaka maloba ya pamba,</para>
  <para style="q2" vid="ZEC 10:2">mpe bimoniseli ya bato ya soloka ezalaka ya lokuta :</para>
  <para style="q1" vid="ZEC 10:2">bazwaka bandoto oyo ezanga tina,</para>
  <para style="q2" vid="ZEC 10:2">mpe malendisi na bango ezalaka ya lokuta.</para>
  <para style="q1" vid="ZEC 10:2">Yango wana, bato bakomaki kotelengana lokola bibwele</para>
  <para style="q2" vid="ZEC 10:2">oyo ezangi mobateli.<verse eid="ZEC 10:2"/></para>
  <para style="s1">Kobima ya sika</para>
  <para style="q1">
    <verse number="3" style="v" sid="ZEC 10:3"/>Kanda na Ngai ya makasi epeli mpo na babateli,</para>
  <para style="q2" vid="ZEC 10:3">mpe nakopesa bakambi etumbu,</para>
  <para style="q1" vid="ZEC 10:3">pamba te Yawe, Mokonzi ya mampinga,</para>
  <para style="q2" vid="ZEC 10:3">ayei mpo na kobatela etonga na Ye, libota ya Yuda ;</para>
  <para style="q2" vid="ZEC 10:3">akokomisa bango mpunda na Ye ya lokumu kati na bitumba.<verse eid="ZEC 10:3"/></para>
  <para style="q1">
    <verse number="4" style="v" sid="ZEC 10:4"/>Na Yuda nde ekobimela libanga ya songe ya ndako,</para>
  <para style="q2" vid="ZEC 10:4">likonzi ya ndako ya kapo, tolotolo ya bitumba</para>
  <para style="q2" vid="ZEC 10:4">mpe bakambi nyonso.<verse eid="ZEC 10:4"/></para>
  <para style="q1">
    <verse number="5" style="v" sid="ZEC 10:5"/>Bango nyonso bakokoma lokola bilombe ya bitumba,</para>
  <para style="q2" vid="ZEC 10:5">oyo bakangamaka te na potopoto ya babalabala</para>
  <para style="q1" vid="ZEC 10:5">na tango ya bitumba.</para>
  <para style="q2" vid="ZEC 10:5">Lokola Yawe azali elongo na bango,</para>
  <para style="q1" vid="ZEC 10:5">bakobunda mpe bakolonga,</para>
  <para style="q2" vid="ZEC 10:5">ata basoda oyo batambolaka likolo ya bampunda.<verse eid="ZEC 10:5"/></para>
  <para style="b"/>
  <para style="q1">
    <verse number="6" style="v" sid="ZEC 10:6"/>« Nakolendisa libota ya Yuda</para>
  <para style="q2" vid="ZEC 10:6">mpe nakobikisa libota ya Jozefi,</para>
  <para style="q1" vid="ZEC 10:6">nakozongisa bango lisusu na mokili na bango,</para>
  <para style="q2" vid="ZEC 10:6">pamba te nakoyokela bango mawa ;</para>
  <para style="q1" vid="ZEC 10:6">bakozala lokola bato oyo nasundolaki te,</para>
  <para style="q2" vid="ZEC 10:6">pamba te nazali Yawe, Nzambe na bango,</para>
  <para style="q2" vid="ZEC 10:6">mpe nakoyanola bango.<verse eid="ZEC 10:6"/></para>
  <para style="q1">
    <verse number="7" style="v" sid="ZEC 10:7"/>Bato ya Efrayimi bakokoma lokola bilombe ya bitumba ;</para>
  <para style="q2" vid="ZEC 10:7">mitema na bango ekotonda na esengo lokola bato bameli masanga ;</para>
  <para style="q1" vid="ZEC 10:7">bana na bango ya mibali bakomona yango</para>
  <para style="q2" vid="ZEC 10:7">mpe bakotonda na esengo,</para>
  <para style="q2" vid="ZEC 10:7">bongo mitema na bango ekosepela kati na Yawe.<verse eid="ZEC 10:7"/></para>
  <para style="q1">
    <verse number="8" style="v" sid="ZEC 10:8"/>Nakobeta piololo mpo na kobenga bango</para>
  <para style="q2" vid="ZEC 10:8">mpe nakosangisa bango esika moko.</para>
  <para style="q1" vid="ZEC 10:8">Solo, nakokangola bango, mpe bakokoma ebele</para>
  <para style="q2" vid="ZEC 10:8">ndenge bazalaki liboso.<verse eid="ZEC 10:8"/></para>
  <para style="q1">
    <verse number="9" style="v" sid="ZEC 10:9"/>Ata soki napanzi bango kati na bikolo ya bapaya,</para>
  <para style="q2" vid="ZEC 10:9">ezala na mokili oyo eleki mosika,</para>
  <para style="q1" vid="ZEC 10:9">bakokanisa Ngai kaka.</para>
  <para style="q2" vid="ZEC 10:9">Bango elongo na bana na bango ya mibali bakobika</para>
  <para style="q2" vid="ZEC 10:9">mpe bakozonga na mokili na bango.<verse eid="ZEC 10:9"/></para>
  <para style="q1">
    <verse number="10" style="v" sid="ZEC 10:10"/>Nakozongisa bango wuta na Ejipito ;</para>
  <para style="q2" vid="ZEC 10:10">nakosangisa bango wuta na Asiri ;</para>
  <para style="q1" vid="ZEC 10:10">nakomema bango na Galadi mpe na Libani ;</para>
  <para style="q2" vid="ZEC 10:10">kasi atako bongo, esika ya kovanda ekozala moke mpo na bango.<verse eid="ZEC 10:10"/></para>
  <para style="q1">
    <verse number="11" style="v" sid="ZEC 10:11"/>Bakoleka na kati-kati ya ebale monene ya mitungisi ;</para>
  <para style="q2" vid="ZEC 10:11">bambonge ya ebale monene ekovanda kimia,</para>
  <para style="q1" vid="ZEC 10:11">bozindo nyonso ya ebale Nili ekokawuka.</para>
  <para style="q2" vid="ZEC 10:11">Lolendo ya Asiri ekosila</para>
  <para style="q2" vid="ZEC 10:11">mpe lingenda ya bokonzi ya Ejipito ekolongwa.<verse eid="ZEC 10:11"/></para>
  <para style="q1">
    <verse number="12" style="v" sid="ZEC 10:12"/>Nakosala ete balendisama kati na Yawe :</para>
  <para style="q2" vid="ZEC 10:12">bakotambola na Kombo na Ye, »</para>
  <para style="q2" vid="ZEC 10:12">elobi Yawe.<verse eid="ZEC 10:12"/></para>
  <chapter eid="ZEC 10"/>
  <chapter number="11" style="c" sid="ZEC 11"/>
  <para style="s1">Yawe abebisi bikolo ya nguya</para>
  <para style="q1">
    <verse number="1" style="v" sid="ZEC 11:1"/>Mokili ya Libani, fungola bikuke na yo</para>
  <para style="q2" vid="ZEC 11:1">mpo ete moto ezikisa banzete na yo ya sedele !<verse eid="ZEC 11:1"/></para>
  <para style="q1">
    <verse number="2" style="v" sid="ZEC 11:2"/>Nzete ya sipele, lela,</para>
  <para style="q2" vid="ZEC 11:2">pamba te nzete ya sedele esili kokweya !</para>
  <para style="q1" vid="ZEC 11:2">Banzete milayi esili kokatama.</para>
  <para style="q2" vid="ZEC 11:2">Banzete ya sheni ya Bashani, bolela ;</para>
  <para style="q2" vid="ZEC 11:2">pamba te basili kokata zamba monene !<verse eid="ZEC 11:2"/></para>
  <para style="q1">
    <verse number="3" style="v" sid="ZEC 11:3"/>Boyoka ndenge babateli bibwele bazali kolela,</para>
  <para style="q2" vid="ZEC 11:3">pamba te bitando epai wapi baleisaka bibwele ebebisami.</para>
  <para style="q1" vid="ZEC 11:3">Boyoka ndenge bankosi ezali koganga,</para>
  <para style="q2" vid="ZEC 11:3">pamba te zamba ya Yordani, oyo etonda na banzete,</para>
  <para style="q2" vid="ZEC 11:3">esili kobebisama.<verse eid="ZEC 11:3"/></para>
  <para style="s1">Babateli mibale ya bameme</para>
  <para style="p">
    <verse number="4" style="v" sid="ZEC 11:4"/>Tala liloba oyo Yawe, Nzambe na ngai, alobi :</para>
  <para style="pi1" vid="ZEC 11:4">— Batela malamu bameme oyo babongisi mpo na koboma ! <verse eid="ZEC 11:4"/><verse number="5" style="v" sid="ZEC 11:5"/>Bato oyo basombaka bibwele yango babomaka yango, bazalaka na somo ya etumbu ata moko te. Bato oyo batekaka yango balobaka : « Tika ete Yawe apambolama, pamba te nakomi mozwi ! » Mpe bango moko babateli na yango bayokelaka yango mawa ata moke te. <verse eid="ZEC 11:5"/><verse number="6" style="v" sid="ZEC 11:6"/>Yango wana Ngai mpe nakoyokela lisusu bato ya mokili mawa te, nakokaba moto na moto na maboko ya moninga na ye mpe ya mokonzi na ye. Bakonzi bakobebisa mokili, kasi nakokangola ata moto moko te wuta na maboko ya bakonzi yango, elobi Yawe.<verse eid="ZEC 11:6"/></para>
  <para style="p">
    <verse number="7" style="v" sid="ZEC 11:7"/>Boye, nabatelaki malamu bameme oyo babongisaki mpo na koboma ; mpe mingi penza bameme oyo ezalaki na pasi makasi. Nakamataki mangenda mibale : nabengaki moko Ngolu, mpe mosusu, Bomoko. Bongo, nakomaki kobatela bameme. <verse eid="ZEC 11:7"/><verse number="8" style="v" sid="ZEC 11:8"/>Na sanza moko kaka, nabomaki babateli bibwele misato ; nakokaki lisusu kokanga motema te, mpe etonga eyinaki ngai. <verse eid="ZEC 11:8"/><verse number="9" style="v" sid="ZEC 11:9"/>Nalobaki na etonga ya bibwele :</para>
  <para style="pi1" vid="ZEC 11:9">— Nakozala lisusu mobateli na bino te. Tika ete oyo ekokufa ekufa na yango, oyo ekobunga ebunga na yango ; mpe tika ete oyo ekotikala ebomana yango na yango !<verse eid="ZEC 11:9"/></para>
  <para style="p">
    <verse number="10" style="v" sid="ZEC 11:10"/>Nakamataki lingenda oyo nabengaki Ngolu, nabukaki yango mpo na kotalisa ete boyokani oyo nasalaki elongo na bikolo nyonso esili. <verse eid="ZEC 11:10"/><verse number="11" style="v" sid="ZEC 11:11"/>Boyokani esilaki nde na mokolo wana ; bongo, etonga oyo ezalaki na pasi makasi mpe ezalaki kotala ngai esosolaki ete ezalaki solo Liloba na Yawe.<verse eid="ZEC 11:11"/></para>
  <para style="p">
    <verse number="12" style="v" sid="ZEC 11:12"/>Nalobaki na bango :</para>
  <para style="pi1" vid="ZEC 11:12">— Soki bomoni ete ezali malamu, bopesa ngai lifuti na ngai ; soki te, botika na bino.</para>
  <para style="p" vid="ZEC 11:12">Bafutaki ngai mbongo ya bibende ya palata tuku misato lokola lifuti na ngai.<verse eid="ZEC 11:12"/></para>
  <para style="p">
    <verse number="13" style="v" sid="ZEC 11:13"/>Mpe Yawe alobaki na ngai :</para>
  <para style="pi1" vid="ZEC 11:13">— Bwaka yango epai ya mosali mbeki ; yango nde motuya ya malonga oyo bamoni ete ekoki na Ngai !</para>
  <para style="p" vid="ZEC 11:13">Nakamataki mbongo yango ya bibende tuku misato mpe nabwakaki yango kati na Tempelo ya Yawe, epai ya mosali mbeki.<verse eid="ZEC 11:13"/></para>
  <para style="p">
    <verse number="14" style="v" sid="ZEC 11:14"/>Bongo nabukaki lisusu lingenda ya mibale oyo nabengaki Bomoko, mpo na kotalisa ete bondeko kati na libota ya Yuda mpe ya Isalaele ekufi.<verse eid="ZEC 11:14"/></para>
  <para style="p">
    <verse number="15" style="v" sid="ZEC 11:15"/>Yawe alobaki na ngai :</para>
  <para style="pi1" vid="ZEC 11:15">— Kamata lisusu bisalelo ya mobateli bibwele ya zoba ! <verse eid="ZEC 11:15"/><verse number="16" style="v" sid="ZEC 11:16"/>Pamba te nakobimisa kati na mokili mobateli bibwele ya sika oyo akobanda koluka te bibwele oyo ebungi, akolandela te bana bibwele, akosalisa te bapota ya bibwele oyo ezoki, akoleisa te oyo ezali na nzoto kolongono, kasi akobanda koliaka misuni ya bibwele ya mafuta mpe kobuka yango makolo. <verse eid="ZEC 11:16"/><verse number="17" style="v" sid="ZEC 11:17"/>Mawa na mobateli bibwele ya zoba oyo asundolaka etonga na ye ! Tika ete mopanga ekata ye loboko mpe etobola ye liso oyo ezali na ngambo ya loboko ya mobali ! Tika ete loboko na ye ekawuka, solo, ekawuka penza ! Tika ete liso na ye, oyo ezali na ngambo ya loboko ya mobali ekufa, ekufa solo !<verse eid="ZEC 11:17"/></para>
  <chapter eid="ZEC 11"/>
  <chapter number="12" style="c" sid="ZEC 12"/>
  <para style="ms1">Elonga ya suka ya mokonzi</para>
  <para style="s1">Nzambe abundeli Yelusalemi</para>
  <para style="p">
    <verse number="1" style="v" sid="ZEC 12:1"/>Liloba na Yawe.</para>
  <para style="p" vid="ZEC 12:1">Tala liloba oyo Yawe alobaki na tina na Isalaele.</para>
  <para style="b" vid="ZEC 12:1"/>
  <para style="p" vid="ZEC 12:1">Yawe oyo atanda likolo mpe asala miboko ya mabele, Ye oyo atia Molimo na Ye kati na moto, alobi : <verse eid="ZEC 12:1"/><verse number="2" style="v" sid="ZEC 12:2"/>« Nakokomisa Yelusalemi lokola kopo ya vino oyo elangwisaka bikolo nyonso ya zingazinga na yango ; bakozingela solo Yuda mpe Yelusalemi. <verse eid="ZEC 12:2"/><verse number="3" style="v" sid="ZEC 12:3"/>Na mokolo wana, nakokomisa Yelusalemi lokola libanga ya kilo liboso ya bikolo nyonso ; moto nyonso oyo akoluka kotombola yango akozoka ; mpe bikolo nyonso ekosangana mpo na kobundisa Yelusalemi. <verse eid="ZEC 12:3"/><verse number="4" style="v" sid="ZEC 12:4"/>Na mokolo wana, nakobangisa bampunda nyonso mpe nakokomisa batambolisi na yango liboma, » elobi Yawe. « Nakosenzela libota ya Yuda, kasi nakoboma miso ya bampunda nyonso ya bikolo. <verse eid="ZEC 12:4"/><verse number="5" style="v" sid="ZEC 12:5"/>Boye, bakambi ya Yuda bakomilobela : ‹ Bato ya Yelusalemi bazali makasi mpo ete Yawe, Mokonzi ya mampinga, azali Nzambe na bango. › <verse eid="ZEC 12:5"/><verse number="6" style="v" sid="ZEC 12:6"/>Na mokolo wana, nakokomisa bakambi ya Yuda lokola moto kati na liboke ya bakoni, lokola koni ya moto na se ya liboke ya matiti ekawuka : bakozikisa bikolo nyonso ya zingazinga na bango, ezala oyo ezali na ngambo ya loboko na bango ya mobali to ya mwasi. Kasi Yelusalemi ekotikala kaka na esika na yango. <verse eid="ZEC 12:6"/><verse number="7" style="v" sid="ZEC 12:7"/>Yawe akobikisa liboso bandako ya kapo ya Yuda mpo ete lokumu ya libota ya Davidi mpe ya bavandi ya Yelusalemi eleka te lokumu ya Yuda. <verse eid="ZEC 12:7"/><verse number="8" style="v" sid="ZEC 12:8"/>Na mokolo wana, Yawe akobatela bavandi ya Yelusalemi mpo ete bato ya bolembu kati na bango bakoma makasi lokola Davidi, mpe libota ya Davidi ekoma lokola Nzambe, lokola Anjelu ya Yawe, oyo azali kotambola liboso na bango. <verse eid="ZEC 12:8"/><verse number="9" style="v" sid="ZEC 12:9"/>Na mokolo wana, nakobima mpo na koboma bikolo nyonso oyo ekobundisa Yelusalemi.<verse eid="ZEC 12:9"/></para>
  <para style="s1">Matanga mpe kopetolama</para>
  <para style="p">
    <verse number="10" style="v" sid="ZEC 12:10"/>Nakosopa Molimo ya ngolu mpe ya mabondeli epai ya libota ya Davidi mpe epai ya bavandi ya Yelusalemi. Bakosembola miso na bango epai na Ngai oyo batobolaki. Bakosalela ye matanga ndenge kaka basalaka matanga ya mwana oyo abotama kaka ye moko ; bakolela ye makasi ndenge balelaka mwana mobali ya liboso oyo asili kokufa. <verse eid="ZEC 12:10"/><verse number="11" style="v" sid="ZEC 12:11"/>Na mokolo wana, matanga kati na Yelusalemi ekozala monene lokola matanga ya Adadi-Rimoni na etando ya Megido. <verse eid="ZEC 12:11"/><verse number="12" style="v" sid="ZEC 12:12"/>Mokili mobimba ekosala matanga, etuka na etuka na esika na yango elongo na basi na yango : etuka ya libota ya Davidi elongo na basi na yango, etuka ya libota ya Natan elongo na basi na yango, <verse eid="ZEC 12:12"/><verse number="13" style="v" sid="ZEC 12:13"/>etuka ya libota ya Levi elongo na basi na yango, etuka ya libota ya Shimei elongo na basi na yango, <verse eid="ZEC 12:13"/><verse number="14" style="v" sid="ZEC 12:14"/>mpe bituka nyonso oyo etikali elongo na basi na yango.<verse eid="ZEC 12:14"/></para>
  <chapter eid="ZEC 12"/>
  <chapter number="13" style="c" sid="ZEC 13"/>
  <para style="s1">Kopetolama na masumu</para>
  <para style="p">
    <verse number="1" style="v" sid="ZEC 13:1"/>Na mokolo wana, etima moko ekobimisa mayi mpo na kopetola masumu mpe mbindo ya libota ya Davidi mpe ya bavandi ya Yelusalemi.<verse eid="ZEC 13:1"/></para>
  <para style="p">
    <verse number="2" style="v" sid="ZEC 13:2"/>Na mokolo wana, elobi Yawe, Mokonzi ya mampinga, nakosala ete bakombo ya banzambe ya bikeko elimwa na mokili ; boye bakotikala kokanisa yango lisusu te. Nakolongola lisusu kati na mokili basakoli mpe molimo ya mbindo. <verse eid="ZEC 13:2"/><verse number="3" style="v" sid="ZEC 13:3"/>Boye, soki moto moko akobi kosakola, tika ete tata mpe mama oyo babota ye baloba na ye : ‹ Osengeli kokufa mpo ete olobi makambo ya lokuta na Kombo na Yawe ! › Wana akozala kosakola, baboti na ye bakotobola ye na mopanga. <verse eid="ZEC 13:3"/><verse number="4" style="v" sid="ZEC 13:4"/>Na mokolo wana, mosakoli moko na moko akozala na soni mpo na kosakola mpe koloba bimoniseli na ye ; akokosa lisusu bato te na kolataka bilamba ya basakoli, oyo basala na bapwale. <verse eid="ZEC 13:4"/><verse number="5" style="v" sid="ZEC 13:5"/>Akoloba : ‹ Nazali na ngai mosakoli te ; ngai nasalaka na ngai bilanga, mabele nde ezalaka libula na ngai wuta bolenge na ngai ! › <verse eid="ZEC 13:5"/><verse number="6" style="v" sid="ZEC 13:6"/>Soki batuni ye : ‹ Bongo bapota oyo ezali na tolo na yo ewuti wapi ? › Akozongisa : ‹ Nazokaki yango kati na ndako ya balingami na ngai. ›<verse eid="ZEC 13:6"/></para>
  <para style="s1">Kobetama ya mobateli bibwele</para>
  <para style="q1">
    <verse number="7" style="v" sid="ZEC 13:7"/>Oh mopanga, telema !</para>
  <para style="q2" vid="ZEC 13:7">Tika ete otelema mpo na koboma mobateli bibwele na Ngai !</para>
  <para style="q1" vid="ZEC 13:7">Tika ete oboma moninga na Ngai, »</para>
  <para style="q2" vid="ZEC 13:7">elobi Yawe, Mokonzi ya mampinga.</para>
  <para style="q1" vid="ZEC 13:7">« Beta mobateli bibwele,</para>
  <para style="q2" vid="ZEC 13:7">mpe bameme ekopalangana.</para>
  <para style="q2" vid="ZEC 13:7">Bongo nakoboma ata bibwele ya mike.<verse eid="ZEC 13:7"/></para>
  <para style="q1">
    <verse number="8" style="v" sid="ZEC 13:8"/>Na mokili mobimba, »</para>
  <para style="q2" vid="ZEC 13:8">elobi Yawe,</para>
  <para style="q1" vid="ZEC 13:8">« bandambo mibale ya bato kati na bandambo misato</para>
  <para style="q2" vid="ZEC 13:8">bakobebisama mpe bakokufa ;</para>
  <para style="q1" vid="ZEC 13:8">mpe ndambo moko ya bato kati na bandambo misato</para>
  <para style="q2" vid="ZEC 13:8">nde bakotikala na mokili.<verse eid="ZEC 13:8"/></para>
  <para style="q1">
    <verse number="9" style="v" sid="ZEC 13:9"/>Nakomema ndambo moko wana ya bato na moto,</para>
  <para style="q2" vid="ZEC 13:9">nakopetola bango ndenge bapetolaka palata na moto</para>
  <para style="q1" vid="ZEC 13:9">mpe nakomeka bango</para>
  <para style="q2" vid="ZEC 13:9">ndenge bamekaka wolo na moto ;</para>
  <para style="q1" vid="ZEC 13:9">bakobelela Kombo na Ngai,</para>
  <para style="q2" vid="ZEC 13:9">mpe Ngai nakoyanola bango.</para>
  <para style="q1" vid="ZEC 13:9">Nakoloba na bango :</para>
  <para style="q2" vid="ZEC 13:9">‹ Bozali bato na Ngai, ›</para>
  <para style="q1" vid="ZEC 13:9">mpe bango bakoloba :</para>
  <para style="q2" vid="ZEC 13:9">‹ Yawe azali Nzambe na biso ! › »<verse eid="ZEC 13:9"/></para>
  <chapter eid="ZEC 13"/>
  <chapter number="14" style="c" sid="ZEC 14"/>
  <para style="s1">Mokolo ya Yawe</para>
  <para style="p">
    <verse number="1" style="v" sid="ZEC 14:1"/>Tala, mokolo ya Yawe ezali koya ; ezali mokolo oyo bakokabola bomengo ya bitumba kati na yo, Yelusalemi.<verse eid="ZEC 14:1"/></para>
  <para style="p">
    <verse number="2" style="v" sid="ZEC 14:2"/>Nakosangisa bikolo nyonso, na Yelusalemi, mpo ete babundisa engumba yango ; bakobotola yango, bakobuka bandako na yango, bakozwa basi na yango na makasi mpo na kobebisa lokumu na bango, mpe ndambo ya bato kati na yango bakokende na bowumbu, bongo ndambo mosusu ya bato bakotikala.<verse eid="ZEC 14:2"/></para>
  <para style="p">
    <verse number="3" style="v" sid="ZEC 14:3"/>Bongo Yawe akobima mpe akobundisa bikolo wana, ndenge asalaka na tango ya bitumba. <verse eid="ZEC 14:3"/><verse number="4" style="v" sid="ZEC 14:4"/>Na mokolo wana, makolo na Ye ekotelema likolo ya ngomba ya banzete ya olive oyo ezali na ngambo ya este ya Yelusalemi ; mpe ngomba ya olive ekokabwana na biteni mibale : eteni moko na ngambo ya este mpe eteni mosusu na ngambo ya weste. Lubwaku moko ya monene ekosalema : eteni moko ya ngomba ekokende na ngambo ya nor, mpe eteni mosusu, na ngambo ya sude. <verse eid="ZEC 14:4"/><verse number="5" style="v" sid="ZEC 14:5"/>Bokokimela kati na lubwaku ya bangomba na ngai, pamba te lubwaku ya bangomba ekokende kino na Atsali ; bokokima ndenge bokimaki tango mabele eninganaki na tango Oziasi azalaki mokonzi ya Yuda. Bongo Yawe, Nzambe na ngai, akoya elongo na basantu na Ye nyonso.<verse eid="ZEC 14:5"/></para>
  <para style="p">
    <verse number="6" style="v" sid="ZEC 14:6"/>Na mokolo wana, ezala pole to malili to mpe mvula, eloko moko te ekozala. <verse eid="ZEC 14:6"/><verse number="7" style="v" sid="ZEC 14:7"/>Ekozala mokolo ya ndenge mosusu, mokolo ezanga moyi mpe butu, mokolo oyo Ye moko kaka Yawe ayebi ; pole ekobima soki pokwa ekoki.<verse eid="ZEC 14:7"/></para>
  <para style="p">
    <verse number="8" style="v" sid="ZEC 14:8"/>Na mokolo wana, mayi oyo etiolaka ekobimela na Yelusalemi. Ndambo moko ekokende na ebale monene ya este mpe ndambo mosusu, na ebale monene ya weste, na eleko ya malili mpe ya molunge.<verse eid="ZEC 14:8"/></para>
  <para style="p">
    <verse number="9" style="v" sid="ZEC 14:9"/>Yawe akozala Mokonzi ya mabele mobimba. Na mokolo wana, Ye moko kaka nde akozala Nkolo, mpe bakosambela kaka Ye.<verse eid="ZEC 14:9"/></para>
  <para style="p">
    <verse number="10" style="v" sid="ZEC 14:10"/>Mokili mobimba, longwa na Geba kino na Rimoni, na ngambo ya sude ya Yelusalemi, ekokoma lokola etando ya Araba ; kasi Yelusalemi ekozala kaka na likolo, ekotikala kaka na esika na yango, longwa na Ekuke ya Benjame kino na esika oyo Ekuke ya kala ezalaki, na songe ya bamir, longwa na ndako molayi ya Ananeyeli kino na bikamolelo ya mokonzi. <verse eid="ZEC 14:10"/><verse number="11" style="v" sid="ZEC 14:11"/>Bato bakozongela kovanda na Yelusalemi ; Yelusalemi ekobebisama lisusu te mpe ekokoma na kimia.<verse eid="ZEC 14:11"/></para>
  <para style="p">
    <verse number="12" style="v" sid="ZEC 14:12"/>Tala etumbu oyo Yawe akopesa na bikolo nyonso oyo ekobundisa Yelusalemi : Misuni ya banzoto na bango ekobanda kopola wana bazali nanu na bomoi ; miso na bango ekokufa na bilongi na bango mpe balolemo na bango ekokufa kati na minoko na bango. <verse eid="ZEC 14:12"/><verse number="13" style="v" sid="ZEC 14:13"/>Na mokolo wana, Yawe akosala ete mobulu ekota kati na bango, bakobetana makofi mpe bakobomana bango na bango. <verse eid="ZEC 14:13"/><verse number="14" style="v" sid="ZEC 14:14"/>Bato ya Yuda mpe bakobunda kati na Yelusalemi, bakokongola bomengo ya bikolo nyonso ya zingazinga : wolo, palata mpe bilamba mingi koleka. <verse eid="ZEC 14:14"/><verse number="15" style="v" sid="ZEC 14:15"/>Etumbu ya ndenge moko kaka ekokweya likolo ya bampunda, ya bamile, ya bashamo, ya ba-ane mpe ya banyama nyonso oyo ekozala na molako.<verse eid="ZEC 14:15"/></para>
  <para style="p">
    <verse number="16" style="v" sid="ZEC 14:16"/>Boye, batikali kati na bikolo nyonso oyo ebundisaki Yelusalemi bakomata mibu nyonso na Yelusalemi mpo na kogumbamela Mokonzi, Yawe Mokonzi ya mampinga, mpe mpo na kosala feti ya Bandako ya kapo. <verse eid="ZEC 14:16"/><verse number="17" style="v" sid="ZEC 14:17"/>Soki bato ya etuka moko ya mabele bakei te na Yelusalemi mpo na kogumbamela Mokonzi, Yawe Mokonzi ya mampinga, mvula ekonoka te na mokili na bango. <verse eid="ZEC 14:17"/><verse number="18" style="v" sid="ZEC 14:18"/>Soki bato ya Ejipito baboyi kokende kosala feti na Yelusalemi, mvula ekonoka te na mokili na bango. Boye, Yawe akopesa bango etumbu oyo abongisa mpo na ekolo nyonso oyo ekoboya kokende kosala feti ya Bandako ya kapo. <verse eid="ZEC 14:18"/><verse number="19" style="v" sid="ZEC 14:19"/>Ekozala etumbu ya Ejipito mpe ya bikolo nyonso oyo ekoboya kokende kosala feti ya Bandako ya kapo.<verse eid="ZEC 14:19"/></para>
  <para style="p">
    <verse number="20" style="v" sid="ZEC 14:20"/>Na mokolo wana, bakotia makomi na bangonga mike-mike ya bampunda : « Ebulisami mpo na Yawe ! » Banzungu ya Tempelo ya Yawe ekozala mpe bule ndenge bakopo ezalaka bule liboso ya etumbelo. <verse eid="ZEC 14:20"/><verse number="21" style="v" sid="ZEC 14:21"/>Banzungu nyonso kati na Yelusalemi mpe kati na Yuda ekobulisama mpo na Yawe, Mokonzi ya mampinga ; mpe bato nyonso oyo bakoya kopesa makabo bakozwa ndambo ya banzungu mpe bakolambela yango. Na mokolo wana, ata moto moko te ya mombongo akotikala kati na Tempelo ya Yawe, Mokonzi ya mampinga.<verse eid="ZEC 14:21"/></para>
  <chapter eid="ZEC 14"/>
</usx>
