<?xml version="1.0" encoding="UTF-8"?>
<usx version="3.0">
  <book code="1TH" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">1 Batesalonika</para>
  <para style="toc1">Mokanda ya liboso epai ya Batesalonika</para>
  <para style="toc2">1 Batesalonika</para>
  <para style="toc3">1Te</para>
  <para style="mt2">Mokanda ya liboso epai ya</para>
  <para style="mt1">Batesalonika</para>
  <para style="im">Na lisungi ya Silasi mpe Timote, ntoma Polo akomaki mokanda oyo ya liboso epai ya Baklisto ya Lingomba ya Tesalonika (<char style="xt"><ref loc="1TH 1:1">1.1</ref></char>) ; yango wana liloba oyo biso ekozonga mbala mingi kati na makomi. Tesalonika ezalaki libongo ya Masedwane, na ebale monene Eje.</para>
  <para style="ip">Mokanda ya Misala ya bantoma (<char style="xt"><ref loc="ACT 17:1-4">Mis 17.1-4</ref></char>) ezali koloba ndenge nini Polo ateyaki Sango Malamu na bavandi ya Tesalonika mpe na Bayuda oyo bazalaki kati na bango. Ezali kolakisa biso ndenge nini kanda ya Bayuda esalaki ete akima na lombangu.</para>
  <para style="ip">Tango Polo akomaki na Kolinto na mobu pene 51 to 52, Timote amemelaki ye basango ya kitoko na tina na Lingomba ya Tesalonika ; ayebisaki ye ete Baklisto batelemi ngwi kati na minyoko na bango. Mpo na yango, Polo azongisaki matondi epai na Nzambe.</para>
  <para style="ip">Lolenge oyo ntoma azalaki kolobela mosala na ye etalisi ete bazalaki kotiola ye mpo na kobebisa lokumu na ye (<char style="xt"><ref loc="1TH 2:1-12">2.1-12</ref></char>). Kasi atako bongo, azongeli noki kopesa matondi epai ya Nzambe (<char style="xt"><ref loc="1TH 2:13-3:13">2.13–3.13</ref></char>). Bongo, sima na ye kolendisa bato na kobika bomoi ya bule (<char style="xt"><ref loc="1TH 4:1-12">4.1-12</ref></char>), apesi ndimbola ya mateya na ye na tina na lisekwa ya bakufi mpe bozongi ya Nkolo (<char style="xt"><ref loc="1TH 4:13-5:11">4.13–5.11</ref></char>). Kasi mpo na makambo mosusu, alobaki : Mpo na oyo etali bolingo kati na bino, ezali lisusu na tina te ya kokomela bino, pamba te Nzambe asilaki koteya bino bolingo kati na bino (<char style="xt"><ref loc="1TH 4:9">4.9</ref>; <ref loc="1TH 5:1">5.1</ref></char>).</para>
  <para style="ip">Mokanda oyo ezali na motuya mingi, etondi na malendisi mpe ebongi penza mpo na Lingomba ya lelo mpo ete ezali kozwa kati na yango esengo mpe kobondisama.</para>
  <para style="ie"/>
  <chapter number="1" style="c" sid="1TH 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="1TH 1:1"/>Polo, Silasi mpe Timote ;</para>
  <para style="b" vid="1TH 1:1"/>
  <para style="mi" vid="1TH 1:1">Epai ya bandeko ya Lingomba ya Tesalonika, ba-oyo bazali kati na Nzambe Tata mpe kati na Nkolo Yesu-Klisto :</para>
  <para style="b" vid="1TH 1:1"/>
  <para style="m" vid="1TH 1:1">Tika ete ngolu mpe kimia epesamela bino !<verse eid="1TH 1:1"/></para>
  <para style="b"/>
  <para style="ms1">Polo mpe Baklisto ya Tesalonika</para>
  <para style="s1">Matondi mpo na kondima ya bato ya Tesalonika</para>
  <para style="p">
    <verse number="2" style="v" sid="1TH 1:2"/>Tozongisaka tango nyonso matondi epai ya Nzambe mpo na bino nyonso tango totangaka bino kati na mabondeli na biso. <verse eid="1TH 1:2"/><verse number="3" style="v" sid="1TH 1:3"/>Tobosanaka te liboso ya Nzambe, Tata na biso, misala ya kondima na bino, misala ya bolingo na bino mpe molende na bino, oyo ewuti na elikya monene oyo bozali na yango kati na Nkolo na biso, Yesu-Klisto.<verse eid="1TH 1:3"/></para>
  <para style="p">
    <verse number="4" style="v" sid="1TH 1:4"/>Bandeko balingami ya Nzambe, toyebi malamu ete Nzambe apona bino, <verse eid="1TH 1:4"/><verse number="5" style="v" sid="1TH 1:5"/>pamba te Sango Malamu na biso ekomaki epai na bino kaka na maloba te, kasi mpe na nguya, na Molimo Mosantu mpe na kondima monene. Mpe boyebi malamu ndenge nini tozalaki kovanda kati na bino mpo na bolamu na bino. <verse eid="1TH 1:5"/><verse number="6" style="v" sid="1TH 1:6"/>Bokomaki kolanda ndakisa na biso mpe ya Nkolo, pamba te boyambaki Liloba kati na minyoko mingi mpe na esengo oyo Molimo Mosantu apesaka. <verse eid="1TH 1:6"/><verse number="7" style="v" sid="1TH 1:7"/>Mpo na yango, bokomi mpe ndakisa mpo na bandimi nyonso ya Masedwane mpe ya Akayi.<verse eid="1TH 1:7"/></para>
  <para style="p">
    <verse number="8" style="v" sid="1TH 1:8"/>Wuta epai na bino, Liloba na Nkolo epanzani kaka te na Masedwane mpe Akayi, kasi sango ya kondima na bino kati na Nzambe eyebani mpe bipai nyonso. Yango wana tozali lisusu na tina te ya koloba ata likambo moko mpo na yango, <verse eid="1TH 1:8"/><verse number="9" style="v" sid="1TH 1:9"/>pamba te bango moko bazali kotatola ndenge nini boyambaki biso mpe ndenge nini botikaki kosambela banzambe ya bikeko mpo na komipesa na Nzambe mpe mpo na kosalela Nzambe na bomoi mpe ya solo, <verse eid="1TH 1:9"/><verse number="10" style="v" sid="1TH 1:10"/>mpe mpo na kozela, kowuta na Likolo, Mwana na Ye oyo asekwisaki kati na bakufi Yesu oyo azali kokangola biso na kanda oyo ezali koya.<verse eid="1TH 1:10"/></para>
  <chapter eid="1TH 1"/>
  <chapter number="2" style="c" sid="1TH 2"/>
  <para style="s1">Polo alendisi bandeko ya Tesalonika</para>
  <para style="p">
    <verse number="1" style="v" sid="1TH 2:1"/>Bandeko, bino moko boyebi malamu ete koya na biso epai na bino ezalaki ya pamba te. <verse eid="1TH 2:1"/><verse number="2" style="v" sid="1TH 2:2"/>Boyebi lisusu ete, sima na biso konyokwama mpe kofingama kati na Filipi, toteyaki bino, na lisungi ya Nzambe na biso mpe na molende nyonso, Sango Malamu na Ye kati na bitumba makasi.<verse eid="1TH 2:2"/></para>
  <para style="p">
    <verse number="3" style="v" sid="1TH 2:3"/>Pamba te, soki tosengaka na bato ete bandimela Nzambe, ezali te mpo ete tozali kati na libunga to totondi na makanisi ya mbindo to mpe tolukaka kokosa bato. <verse eid="1TH 2:3"/><verse number="4" style="v" sid="1TH 2:4"/>Kasi ezali mpo ete Nzambe amekaki biso mpe amonaki ete tobongi mpo na kopesamela mokumba ya koteya Sango Malamu. Yango wana mpe toteyaka te mpo na kosepelisa bato, kasi mpo na kosepelisa Nzambe oyo ayebi mozindo ya mitema na biso.<verse eid="1TH 2:4"/></para>
  <para style="p">
    <verse number="5" style="v" sid="1TH 2:5"/>Boyebi malamu ete tosalelaki maloba ya sukali te mpe totindikamaki te na posa ya konduka mbongo. Na tina na likambo oyo, Nzambe azali penza Motatoli na biso. <verse eid="1TH 2:5"/><verse number="6" style="v" sid="1TH 2:6"/>Tolukaki te lokumu kowuta na bato, ezala epai na bino to epai ya bato mosusu, <verse eid="1TH 2:6"/><verse number="7" style="v" sid="1TH 2:7"/>atako, lokola bantoma ya Klisto, tokokaki kosenga bino na makasi ete bosunga biso ; kasi tozalaki lokola bana mike kati na bino. Ndenge mama abatelaka bana na ye, <verse eid="1TH 2:7"/><verse number="8" style="v" sid="1TH 2:8"/>ndenge wana mpe, na bolingo monene oyo tozali na yango mpo na bino, tosepelaki kaka te kopesa bino Sango Malamu ya Nzambe, kasi tosepelaki mpe kopesa bino bomoi na biso, pamba te bokomaki motuya makasi na miso na biso. <verse eid="1TH 2:8"/><verse number="9" style="v" sid="1TH 2:9"/>Bandeko na ngai, bokanisa ndenge nini tomonaki pasi mpe tosalaki mosala makasi ; butu mpe moyi, tozalaki kosala, pamba te toboyaki kozala mokumba epai ya moto ata moko kati na bino, wana toteyaki bino Sango Malamu ya Nzambe. <verse eid="1TH 2:9"/><verse number="10" style="v" sid="1TH 2:10"/>Bino moko bozali batatoli, Nzambe mpe azali Motatoli, ete totambolaki na bosantu, na bosembo mpe na kozanga pamela, na miso na bino oyo bozali kondima. <verse eid="1TH 2:10"/><verse number="11" style="v" sid="1TH 2:11"/>Boyebi mpe ete tosalaki, epai ya moko na moko kati na bino, ndenge penza tata asalaka mpo na bana na ye : <verse eid="1TH 2:11"/><verse number="12" style="v" sid="1TH 2:12"/>tozalaki koteya, kolendisa mpe kotindika bino na kotambola na lolenge oyo ebongi liboso ya Nzambe oyo azali kobenga bino ete bokota kati na Bokonzi mpe nkembo na Ye.<verse eid="1TH 2:12"/></para>
  <para style="s1">Kondima mpe pasi ya bandeko ya Tesalonika</para>
  <para style="p">
    <verse number="13" style="v" sid="1TH 2:13"/>Mpe tala mpo na nini tozongisaka tango nyonso matondi epai ya Nzambe : tango boyambaki Liloba na Nzambe, oyo toteyaki bino, bondimaki yango te lokola liloba oyo ewuti epai ya bato, kasi lokola penza Liloba na Nzambe, oyo ezali kosala kati na bino oyo bozali na kondima.<verse eid="1TH 2:13"/></para>
  <para style="p">
    <verse number="14" style="v" sid="1TH 2:14"/>Bandeko, bino mpe bokomaki kolanda ndakisa ya Mangomba oyo, kati na Yuda, ezali ya Nzambe mpe ezali kati na Yesu-Klisto, pamba te bandeko na bino ya ekolo moko banyokolaki bino ndenge Bayuda banyokolaki Mangomba ya Yuda. <verse eid="1TH 2:14"/><verse number="15" style="v" sid="1TH 2:15"/>Ezali bango Bayuda nde babomaki Nkolo Yesu mpe basakoli ; ezali mpe kaka bango nde banyokolaki biso. Basepelisaka Nzambe te mpe bazali banguna ya bato nyonso ; <verse eid="1TH 2:15"/><verse number="16" style="v" sid="1TH 2:16"/>bazali kokanga biso nzela mpo ete toteya Bapagano te, noki te bakobika. Na ndenge wana, bazali kaka kofulukisa masumu na bango mpe, suka na suka, kanda ya Nzambe ekokweyela bango.<verse eid="1TH 2:16"/></para>
  <para style="p">
    <verse number="17" style="v" sid="1TH 2:17"/>Bandeko, awa tokabwanaki na bino mpo na mwa tango moke, na nzoto kasi na makanisi te, tosalaki makasi mpo na komona bino, pamba te tozalaki na posa na bino makasi. <verse eid="1TH 2:17"/><verse number="18" style="v" sid="1TH 2:18"/>Yango wana, tolukaki koya epai na bino. Ngai Polo, namekaki yango mbala na mbala, kasi Satana akangaki nzela na biso.<verse eid="1TH 2:18"/></para>
  <para style="p">
    <verse number="19" style="v" sid="1TH 2:19"/>Banani bazali penza elikya na biso, esengo na biso to motole na biso, oyo tokomikumisa mpo na yango na miso ya Yesu-Klisto, Nkolo na biso, na mokolo oyo akoya ? Boni, ezali bino te ? <verse eid="1TH 2:19"/><verse number="20" style="v" sid="1TH 2:20"/>Solo, bino nde bozali nkembo mpe esengo na biso.<verse eid="1TH 2:20"/></para>
  <chapter eid="1TH 2"/>
  <chapter number="3" style="c" sid="1TH 3"/>
  <para style="s1">Polo atindi Timote na Tesalonika</para>
  <para style="p">
    <verse number="1" style="v" sid="1TH 3:1"/>Boye lokola tokokaki lisusu kokanga motema te, tomonaki ete ezali malamu mpo na biso kotikala na Ateni. <verse eid="1TH 3:1"/><verse number="2" style="v" sid="1TH 3:2"/>Yango wana totindaki Timote, ndeko na biso mpe moninga ya Nzambe kati na mosala ya kopanza Sango Malamu ya Klisto, mpo ete alendisa bino mpe apesa bino mpiko kati na kondima, <verse eid="1TH 3:2"/><verse number="3" style="v" sid="1TH 3:3"/>na tina ete moko te kati na bino abungisa kondima likolo ya pasi oyo bozali komona ; pamba te bino moko boyebi malamu ete tobongisama mpo na yango. <verse eid="1TH 3:3"/><verse number="4" style="v" sid="1TH 3:4"/>Tango tozalaki nanu elongo na bino, toyebisaki bino ete tokokutana na minyoko. Mpe esalemi kaka ndenge wana, ndenge boyebi yango malamu. <verse eid="1TH 3:4"/><verse number="5" style="v" sid="1TH 3:5"/>Mpo na yango, lokola nakokaki lisusu kokanga motema te, natindaki Timote mpo na koluka koyeba soki bozali kaka kokoba kati na kondima. Nazalaki kobanga ete Satana ameka bino mpe ete mosala na biso ekende pamba.<verse eid="1TH 3:5"/></para>
  <para style="s1">Timote apesi sango</para>
  <para style="p">
    <verse number="6" style="v" sid="1TH 3:6"/>Kasi sik’oyo, Timote awuti epai na bino mpe asili kozonga epai na biso, amemeli biso sango ya kitoko na tina na kondima mpe bolingo na bino : ayebisi biso ete bozali tango nyonso na makanisi ya malamu mpo na biso mpe bozali na posa makasi ya komona biso, ndenge biso mpe tozali na posa makasi ya komona bino.<verse eid="1TH 3:6"/></para>
  <para style="p">
    <verse number="7" style="v" sid="1TH 3:7"/>Bandeko, sango ya kondima na bino elendisi biso makasi, kati na pasi mpe minyoko nyonso oyo tozali komona ; <verse eid="1TH 3:7"/><verse number="8" style="v" sid="1TH 3:8"/>mpe nzoto na biso eningani sik’oyo na esengo mpo ete botelemi ngwi kati na Nkolo. <verse eid="1TH 3:8"/><verse number="9" style="v" sid="1TH 3:9"/>Matondi ya ndenge nini tokoki kozongisa epai ya Nzambe na tina na bino, mpo na esengo nyonso oyo tozali na yango mpo na bino liboso ya Nzambe na biso ? <verse eid="1TH 3:9"/><verse number="10" style="v" sid="1TH 3:10"/>Tobondelaka Nzambe na molende nyonso, butu mpe moyi, mpo ete apesa biso nzela ya komona bino lisusu mpe ya kokokisa oyo ezangi kati na kondima na bino.<verse eid="1TH 3:10"/></para>
  <para style="s1">Libondeli ya Polo</para>
  <para style="p">
    <verse number="11" style="v" sid="1TH 3:11"/>Sik’oyo, tika ete Ye moko Nzambe, Tata na biso, mpe Yesu, Nkolo na biso, bafungolela biso nzela ya koya epai na bino. <verse eid="1TH 3:11"/><verse number="12" style="v" sid="1TH 3:12"/>Tika ete Nkolo abakisa mpe afulukisa bolingo kati na bino mpo ete bolinganaka, bamoko na bamosusu, mpe mpo ete bolingaka bato nyonso, ndenge kaka biso mpe tolingaka bino. <verse eid="1TH 3:12"/><verse number="13" style="v" sid="1TH 3:13"/>Tika ete alendisa mitema na bino mpo ete bozanga pamela kati na bosantu liboso ya Nzambe mpe Tata na biso, na mokolo oyo Yesu, Nkolo na biso, akoya elongo na basantu na Ye nyonso ! Amen !<verse eid="1TH 3:13"/></para>
  <chapter eid="1TH 3"/>
  <chapter number="4" style="c" sid="1TH 4"/>
  <para style="s1">Kotambola na bosantu</para>
  <para style="p">
    <verse number="1" style="v" sid="1TH 4:1"/>Bandeko, mpo na oyo etali makambo mosusu, tolakisaki bino ndenge nini bosengeli kotambola mpo na kosepelisa Nzambe, mpe yango nde bozali kosala. Kasi sik’oyo, tozali kosenga na bino mpe kotinda bino na makasi, kati na Nkolo Yesu, ete bokoba kosalaka bongo koleka. <verse eid="1TH 4:1"/><verse number="2" style="v" sid="1TH 4:2"/>Pamba te boyebi mitindo oyo topesaki bino na Kombo ya Nkolo Yesu.<verse eid="1TH 4:2"/></para>
  <para style="p">
    <verse number="3" style="v" sid="1TH 4:3"/>Nzambe alingi ete bozalaka bule tango nyonso : bokimaka pite ; <verse eid="1TH 4:3"/><verse number="4" style="v" sid="1TH 4:4"/>moko na moko kati na bino asengeli koyeba kobatela nzoto na ye kati na bosantu mpe lokumu, <verse eid="1TH 4:4"/><verse number="5" style="v" sid="1TH 4:5"/>asengeli koboya kozala mowumbu ya baposa ya nzoto lokola Bapagano oyo bayebi Nzambe te, <verse eid="1TH 4:5"/><verse number="6" style="v" sid="1TH 4:6"/>asengeli mpe te kokosa to kosala ndeko na ye mabe kati na makambo oyo etali bonzoto, pamba te Nkolo akopesa etumbu na bato nyonso oyo basalaka mabe ya lolenge wana, ndenge toyebisaki mpe tokebisaki bino liboso. <verse eid="1TH 4:6"/><verse number="7" style="v" sid="1TH 4:7"/>Nzambe abengaki biso te mpo ete tozala bato ya mbindo, kasi mpo ete tobika bomoi na biso na lolenge ya bule. <verse eid="1TH 4:7"/><verse number="8" style="v" sid="1TH 4:8"/>Boye moto oyo atosaka mitindo yango te atiolaka moto te kasi atiolaka nde Nzambe oyo apesaki bino Molimo Mosantu na Ye.<verse eid="1TH 4:8"/></para>
  <para style="p">
    <verse number="9" style="v" sid="1TH 4:9"/>Mpo na oyo etali bolingo kati na bino, ezali lisusu na tina te ya kokomela bino, pamba te Ye moko Nzambe ateyaki bino kolingana bino na bino. <verse eid="1TH 4:9"/><verse number="10" style="v" sid="1TH 4:10"/>Ezali mpe bolingo yango nde bosengeli kotalisa epai ya bandeko nyonso kati na Masedwane mobimba. Mpe bandeko, tozali kosenga na bino ete bokoba kosalaka bongo koleka, <verse eid="1TH 4:10"/><verse number="11" style="v" sid="1TH 4:11"/>ete bolukaka kobika bomoi na bino kati na kimia ; mpe tika ete moto nyonso atalaka makambo na ye moko mpe aliaka na motoki na ye moko, ndenge kaka toyebisaki bino yango, <verse eid="1TH 4:11"/><verse number="12" style="v" sid="1TH 4:12"/>mpo ete, mokolo na mokolo, Bapagano bamemia bino, mpe mpo ete bobika te bomoi na bino na sima ya mokongo ya moto.<verse eid="1TH 4:12"/></para>
  <para style="s1">Bato oyo bakufa kati na Nkolo</para>
  <para style="p">
    <verse number="13" style="v" sid="1TH 4:13"/>Bandeko, toboyi bozanga boyebi na tina na bato oyo bakufa, mpo ete bozala na mawa te lokola bamosusu oyo bazangi elikya. <verse eid="1TH 4:13"/><verse number="14" style="v" sid="1TH 4:14"/>Pamba te ndenge tondimaka ete Yesu akufaki mpe asekwaki, ndenge mpe tondimaka ete Nzambe akomema, na nzela ya Yesu mpe elongo na Ye, bato oyo bakufa kati na Ye.<verse eid="1TH 4:14"/></para>
  <para style="p">
    <verse number="15" style="v" sid="1TH 4:15"/>Kolanda liloba na Nkolo, tala makambo oyo tozali koyebisa bino : biso ba-oyo tokotikala na bomoi kino na tango oyo Nkolo akoya, tokokende te liboso ya bato oyo bakufa ; <verse eid="1TH 4:15"/><verse number="16" style="v" sid="1TH 4:16"/>pamba te tango kaka mitindo ekopesama na nzela ya koganga ya mokonzi ya ba-anjelu mpe ya kelelo ya Nzambe, Ye moko Nkolo akokita wuta na Lola mpe bato oyo basila kokufa kati na Klisto bakosekwa bato ya liboso. <verse eid="1TH 4:16"/><verse number="17" style="v" sid="1TH 4:17"/>Sima na yango, biso bato oyo tokozala na bomoi na tango yango tokomemama elongo na bango kati na mapata mpo na kokutana na Nkolo, na likolo ; mpe na bongo, tokozala elongo na Nkolo libela na libela.<verse eid="1TH 4:17"/></para>
  <para style="p">
    <verse number="18" style="v" sid="1TH 4:18"/>Yango wana, bolendisanaka na maloba oyo.<verse eid="1TH 4:18"/></para>
  <chapter eid="1TH 4"/>
  <chapter number="5" style="c" sid="1TH 5"/>
  <para style="p">
    <verse number="1" style="v" sid="1TH 5:1"/>Mpe mpo na oyo etali tango to mokolo, bandeko, tomoni ete ezali na tina te ya kokomela bino, <verse eid="1TH 5:1"/><verse number="2" style="v" sid="1TH 5:2"/>pamba te boyebi malamu ete mokolo ya Nkolo ekoya ndenge moyibi ayaka kati na butu. <verse eid="1TH 5:2"/><verse number="3" style="v" sid="1TH 5:3"/>Tango bato bakokoma koloba : « Tozali sik’oyo na kimia, mpe tozali lisusu na mitungisi te, » ekozala na tango wana nde libebi ekokweyela bango na mbalakata, lokola pasi ya mwasi oyo azali kobota, mpe bakokoka kokima te.<verse eid="1TH 5:3"/></para>
  <para style="p">
    <verse number="4" style="v" sid="1TH 5:4"/>Kasi bino bandeko, bozali kati na molili te mpo ete mokolo yango ekanga bino na mbalakata lokola moyibi. <verse eid="1TH 5:4"/><verse number="5" style="v" sid="1TH 5:5"/>Pamba te bino nyonso bozali bana ya pole mpe bana ya moyi. Tozali bato ya butu te to bato ya molili te. <verse eid="1TH 5:5"/><verse number="6" style="v" sid="1TH 5:6"/>Yango wana tolalaka pongi te lokola bato mosusu, kasi tosenzelaka mpe tomibatelaka malamu. <verse eid="1TH 5:6"/><verse number="7" style="v" sid="1TH 5:7"/>Pamba te bato oyo balalaka pongi balalaka na butu, mpe ba-oyo balangwaka masanga balangwaka na butu. <verse eid="1TH 5:7"/><verse number="8" style="v" sid="1TH 5:8"/>Kasi lokola tozali bato ya moyi, tika ete tosenzela malamu, tolata kondima mpe bolingo lokola ebombelo ya tolo, mpe tolata elikya ya lobiko lokola ekoti ya ebende. <verse eid="1TH 5:8"/><verse number="9" style="v" sid="1TH 5:9"/>Pamba te Nzambe abongisa biso te mpo na kanda na Ye, kasi mpo ete tozwa lobiko na nzela ya Yesu-Klisto, Nkolo na biso, <verse eid="1TH 5:9"/><verse number="10" style="v" sid="1TH 5:10"/>oyo akufelaki biso mpo ete, ezala soki tozali na bomoi to tokufi, tozala na bomoi elongo na Ye. <verse eid="1TH 5:10"/><verse number="11" style="v" sid="1TH 5:11"/>Yango wana, bolendisanaka mpe bosunganaka bino na bino, ndenge mpe kaka bozali kosala yango.<verse eid="1TH 5:11"/></para>
  <para style="s1">Maloba ya suka</para>
  <para style="p">
    <verse number="12" style="v" sid="1TH 5:12"/>Bandeko, tosengi na bino ete bondimaka bato oyo basalaka mosala makasi kati na bino, oyo bamitungisaka mpo na bino kati na Nkolo mpe bapesaka bino makebisi. <verse eid="1TH 5:12"/><verse number="13" style="v" sid="1TH 5:13"/>Bomemiaka bango makasi kati na bolingo mpo na mosala na bango. Bobikaka na kimia kati na bino.<verse eid="1TH 5:13"/></para>
  <para style="p">
    <verse number="14" style="v" sid="1TH 5:14"/>Bandeko, tozali kolendisa bino : bopesaka bagoyigoyi mpe bato ya mobulu makebisi, bolendisaka ba-oyo basili kobungisa mpiko na bango, bosungaka ba-oyo bazangi makasi, boyikanaka mpiko. <verse eid="1TH 5:14"/><verse number="15" style="v" sid="1TH 5:15"/>Bosenzela ete moko te azongisa mabe na mabe, kasi bolukaka tango nyonso kosalanaka bolamu kati na bino mpe kosalaka bato nyonso bolamu.<verse eid="1TH 5:15"/></para>
  <para style="p">
    <verse number="16" style="v" sid="1TH 5:16"/>Bozalaka na esengo tango nyonso ; <verse eid="1TH 5:16"/><verse number="17" style="v" sid="1TH 5:17"/>bosambelaka na kolemba te ; <verse eid="1TH 5:17"/><verse number="18" style="v" sid="1TH 5:18"/>bozongisaka matondi kati na makambo nyonso, pamba te yango nde mokano ya Nzambe mpo na bino kati na Yesu-Klisto.<verse eid="1TH 5:18"/></para>
  <para style="p">
    <verse number="19" style="v" sid="1TH 5:19"/>Bopekisaka te mosala ya Molimo Mosantu, <verse eid="1TH 5:19"/><verse number="20" style="v" sid="1TH 5:20"/>botiolaka masakoli te <verse eid="1TH 5:20"/><verse number="21" style="v" sid="1TH 5:21"/>kasi bomekaka nyonso na mozindo mpe bosimba oyo ezali malamu. <verse eid="1TH 5:21"/><verse number="22" style="v" sid="1TH 5:22"/>Boboyaka mabe ya lolenge nyonso.<verse eid="1TH 5:22"/></para>
  <para style="s1">Libondeli mpe bambote</para>
  <para style="p">
    <verse number="23" style="v" sid="1TH 5:23"/>Tika ete Ye moko Nzambe ya kimia abulisa bino na mobimba na bino ! Tika ete mobimba na bino, molimo, elimo mpe nzoto ebatelama malamu na lolenge ete ezanga pamela na mokolo oyo Yesu-Klisto, Nkolo na biso, akoya.<verse eid="1TH 5:23"/></para>
  <para style="p">
    <verse number="24" style="v" sid="1TH 5:24"/>Ye oyo azali kobenga bino azali sembo, mpe Ye nde akokokisa yango.<verse eid="1TH 5:24"/></para>
  <para style="b"/>
  <para style="b"/>
  <para style="p">
    <verse number="25" style="v" sid="1TH 5:25"/>Bandeko, bobondelaka mpo na biso.<verse eid="1TH 5:25"/></para>
  <para style="b"/>
  <para style="p">
    <verse number="26" style="v" sid="1TH 5:26"/>Bopesaka bandeko nyonso mbote na nzela ya beze ya bule.<verse eid="1TH 5:26"/></para>
  <para style="b"/>
  <para style="p">
    <verse number="27" style="v" sid="1TH 5:27"/>Nasengi na bino, na Kombo ya Nkolo, ete botangelaka bandeko nyonso mokanda oyo.<verse eid="1TH 5:27"/></para>
  <para style="b"/>
  <para style="p">
    <verse number="28" style="v" sid="1TH 5:28"/>Tika ete ngolu ya Yesu-Klisto, Nkolo na biso, ezala na bino !<verse eid="1TH 5:28"/></para>
  <chapter eid="1TH 5"/>
</usx>
