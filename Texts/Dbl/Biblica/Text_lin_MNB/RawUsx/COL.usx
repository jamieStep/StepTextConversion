<?xml version="1.0" encoding="UTF-8"?>
<usx version="3.0">
  <book code="COL" style="id">Lingala Mokanda na Bomoi</book>
  <para style="rem">Copyright © 2002, 2020 by Biblica, Inc.™</para>
  <para style="h">Bakolose</para>
  <para style="toc1">Mokanda epai ya Bakolose</para>
  <para style="toc2">Bakolose</para>
  <para style="toc3">Ko</para>
  <para style="mt2">Mokanda epai ya</para>
  <para style="mt1">Bakolose</para>
  <para style="im">Wana Polo azali kati na boloko, akomaki mikanda mibale : mokanda epai ya Bakolose mpe mokanda epai ya Ba-Efeso. Engumba Kolose ezalaki na mokili oyo babengi lelo Tirki. Ezali Polo te moto abandaki Lingomba yango, kasi ezali nde Epafrasi oyo asakolaki kuna Sango Malamu (<char style="xt"><ref loc="COL 1:7">Ko 1.7</ref></char>) mpe azalaki moko kati na baninga ya mosala ya Polo.</para>
  <para style="ip">Lokola Epafrasi ayebisaki ye mobulu oyo bateyi ya lokuta bakomaki kokotisa kati na mito ya baklisto (<char style="xt"><ref loc="PHM 1:23">Fim 1.23</ref></char>), Polo akomaki mokanda oyo mpo na kozongisa lisusu na makanisi ya bato miboko makasi ya Sango Malamu. Na nzela ya bandakisa, azali kopamela mpe kotelemela mateya na bango ya lokuta, pamba te ezali lolenge ya kokanisa ya Bagreki (<char style="xt"><ref loc="COL 2:8">2.8</ref></char>), oyo, kati na yango, esangani biyamba mpe misala ya Bayuda, lokola kosambela ba-anjelu mpe kokatama ngenga. Mateya yango ya lokuta ezalaki kotindika bato na kotosa kaka mibeko oyo ezanga tina (<char style="xt"><ref loc="COL 2:20-23">2.20-23</ref></char>) mpe ezalaki kolongola Yesu-Klisto lokola Mobikisi kaka moko mpe Molobeli kaka moko ya bato epai ya Nzambe. Na bongo, ezalaki komema baklisto na kotosa kaka mibeko mpe na kondima ete bakoyeba Nzambe na nzela kaka ya kokanisa.</para>
  <para style="ip">Sima na ye kopesa mbote, kozongisa matondi mpe kosambela (<char style="xt"><ref loc="COL 1:1-11">1.1-11</ref></char>), ntoma Polo atalisi bomoto elongo na misala ya Klisto (<char style="xt"><ref loc="COL 1:12-23">1.12-23</ref></char>), mpe bitumba na ye moko mpo ete Sango Malamu ekoba kokende liboso, na Kolose mpe na Laodise (<char style="xt"><ref loc="COL 1:24-2:5">1.24–2.5</ref></char>). Bongo mpo na kokoba kotombola mosala ya Klisto (<char style="xt"><ref loc="COL 2:6-19">2.6-19</ref></char>), alobaki : bofuluki oyo bateyi ya lokuta bazali kolaka epai ya bato ya Kolose ezali nde kati na lisanga na Klisto.</para>
  <para style="ip">Na eteni ya mibale ya mokanda na ye, Polo abimisi makambo oyo esengeli komonana kati na bomoi ya baklisto.</para>
  <para style="ili1">Bomoi ya boklisto ezali bomoi ya bonsomi (<char style="xt"><ref loc="COL 2:20-3:5">2.20–3.5</ref></char>),</para>
  <para style="ili1">emonanaka na bolingo mpe na kimia (<char style="xt"><ref loc="COL 3:6-7">3.6-7</ref></char>)</para>
  <para style="ili1">mpe ebotaka boyokani kati na libota mpe kati na lisanga (<char style="xt"><ref loc="COL 3:18-4:6">3.18–4.6</ref></char>).</para>
  <para style="ie"/>
  <chapter number="1" style="c" sid="COL 1"/>
  <para style="s1">Ebandeli ya mokanda</para>
  <para style="m">
    <verse number="1" style="v" sid="COL 1:1"/>Polo, ntoma ya Yesu-Klisto, kolanda mokano ya Nzambe, mpe ndeko Timote ;<verse eid="COL 1:1"/></para>
  <para style="b"/>
  <para style="mi">
    <verse number="2" style="v" sid="COL 1:2"/>Epai ya bandeko oyo, kati na engumba Kolose, bazali bule mpe bayengebene kati na Klisto :</para>
  <para style="b" vid="COL 1:2"/>
  <para style="m" vid="COL 1:2">Tika ete ngolu mpe kimia epesamela bino kowuta na Nzambe, Tata na biso !<verse eid="COL 1:2"/></para>
  <para style="b"/>
  <para style="s1">Matondi mpe losambo</para>
  <para style="p">
    <verse number="3" style="v" sid="COL 1:3"/>Tozongisaka tango nyonso matondi epai ya Nzambe, Tata ya Yesu-Klisto, Nkolo na biso, tango tosambelaka mpo na bino, <verse eid="COL 1:3"/><verse number="4" style="v" sid="COL 1:4"/>pamba te toyokaki sango ya kondima na bino kati na Yesu-Klisto, mpe sango ya bolingo na bino mpo na basantu nyonso. <verse eid="COL 1:4"/><verse number="5" style="v" sid="COL 1:5"/>Kondima mpe bolingo yango etongami na likolo ya elikya ya bomengo oyo Nzambe abongisela bino kati na Likolo ; elikya yango ebotamaki kati na bino tango boyokaki Liloba ya solo, Sango Malamu <verse eid="COL 1:5"/><verse number="6" style="v" sid="COL 1:6"/>oyo ekomaki kino epai na bino. Sango Malamu yango epanzani mokili mobimba, ezali kobota bambuma ebele mpe ezali kokende liboso, ndenge kaka esalaki kati na bino wuta mokolo oyo boyokaki yango mpe bozwaki penza bososoli ya kokoka na tina na ngolu ya Nzambe.<verse eid="COL 1:6"/></para>
  <para style="p">
    <verse number="7" style="v" sid="COL 1:7"/>Ezali molingami Epafrasi, moninga na biso ya mosala, nde ateyaki bino Sango Malamu yango ; azali mosali ya Klisto mpe asalaka na bosembo epai na bino. <verse eid="COL 1:7"/><verse number="8" style="v" sid="COL 1:8"/>Ezali mpe kaka ye moto ayebisaki biso ndenge nini Molimo atindikaka bino na bolingo.<verse eid="COL 1:8"/></para>
  <para style="ms1">Tozali na nyonso kati na Klisto</para>
  <para style="s1">Libondeli ya Polo</para>
  <para style="p">
    <verse number="9" style="v" sid="COL 1:9"/>Yango wana, wuta mokolo oyo toyokaki sango na tina na bino, totikaka te kobondela mpo na bino mpe kosenga na Nzambe ete atondisa bino na boyebi ya mokano na Ye, na bwanya nyonso mpe na bososoli oyo Molimo apesaka, <verse eid="COL 1:9"/><verse number="10" style="v" sid="COL 1:10"/>mpo ete bozala na bizaleli oyo ebongi liboso ya Nkolo, mpo ete bosepelisa Ye na nyonso, mpo ete bobota bambuma na nzela ya lolenge nyonso ya misala na bino ya malamu, mpo ete bokola kati na boyebi ya Nzambe, <verse eid="COL 1:10"/><verse number="11" style="v" sid="COL 1:11"/>mpo ete bokoma bato na nguya kati na makambo nyonso kolanda makasi ya nkembo na Ye, mpo ete boyikela nyonso mpiko mpe bozala na molende mpe esengo kino na suka ; <verse eid="COL 1:11"/><verse number="12" style="v" sid="COL 1:12"/>mpe mpo ete, na esengo nyonso, bozongisaka matondi epai ya Tata oyo apesaki bino makoki ya kosangana na libula ya basantu kati na Bokonzi ya pole. Pamba te :<verse eid="COL 1:12"/></para>
  <para style="q1">
    <verse number="13" style="v" sid="COL 1:13"/>Akangolaki biso na bokonzi ya molili</para>
  <para style="q2" vid="COL 1:13">mpe amemaki biso kati na bokonzi</para>
  <para style="q2" vid="COL 1:13">ya Mwana na Ye ya bolingo,<verse eid="COL 1:13"/></para>
  <para style="q1">
    <verse number="14" style="v" sid="COL 1:14"/>oyo, kati na Ye,</para>
  <para style="q2" vid="COL 1:14">tozwi lisiko mpe bolimbisi ya masumu.<verse eid="COL 1:14"/></para>
  <para style="q1">
    <verse number="15" style="v" sid="COL 1:15"/>Klisto azali elilingi ya Nzambe oyo amonanaka te,</para>
  <para style="q2" vid="COL 1:15">azala liboso ya bikelamu nyonso,<verse eid="COL 1:15"/></para>
  <para style="q1">
    <verse number="16" style="v" sid="COL 1:16"/>pamba te ezali na nzela na Yesu nde nyonso ekelama</para>
  <para style="q2" vid="COL 1:16">kati na Likolo mpe na mabele,</para>
  <para style="q1" vid="COL 1:16">bikelamu oyo emonanaka mpe oyo emonanaka te,</para>
  <para style="q2" vid="COL 1:16">milimo mpe bokonzi ya milimo,</para>
  <para style="q1" vid="COL 1:16">bakonzi ya milimo mpe banguya.</para>
  <para style="q2" vid="COL 1:16">Ezali na nzela na Yesu mpe mpo na Yesu</para>
  <para style="q2" vid="COL 1:16">nde nyonso ekelama.<verse eid="COL 1:16"/></para>
  <para style="q1">
    <verse number="17" style="v" sid="COL 1:17"/>Yesu azali liboso na nyonso,</para>
  <para style="q2" vid="COL 1:17">mpe nyonso esimbama kati na Ye ;<verse eid="COL 1:17"/></para>
  <para style="q1">
    <verse number="18" style="v" sid="COL 1:18"/>azali moto ya nzoto na Ye,</para>
  <para style="q2" vid="COL 1:18">oyo ezali Lingomba ;</para>
  <para style="q1" vid="COL 1:18">azali ebandeli, Mosekwi ya liboso kati na bakufi,</para>
  <para style="q2" vid="COL 1:18">mpo ete azala na bokonzi ya liboso kati na nyonso,<verse eid="COL 1:18"/></para>
  <para style="q1">
    <verse number="19" style="v" sid="COL 1:19"/>pamba te, kati na Ye, Nzambe asepelaki kovandisa</para>
  <para style="q2" vid="COL 1:19">bonzambe na Ye nyonso<verse eid="COL 1:19"/></para>
  <para style="q1">
    <verse number="20" style="v" sid="COL 1:20"/>mpe kozongisa, na nzela ya Klisto,</para>
  <para style="q2" vid="COL 1:20">boyokani kati na Ye moko Nzambe mpe bikelamu nyonso,</para>
  <para style="q1" vid="COL 1:20">ezala oyo ezali na mabele to mpe oyo ezali kati na Likolo,</para>
  <para style="q2" vid="COL 1:20">na kotia kimia na nzela ya makila</para>
  <para style="q2" vid="COL 1:20">oyo Mwana na Ye asopaki na ekulusu.<verse eid="COL 1:20"/></para>
  <para style="p">
    <verse number="21" style="v" sid="COL 1:21"/>Nzokande na kala, bozalaki mosika ya Nzambe mpe bozalaki banguna na Ye mpo na mabe nyonso oyo bozalaki kokanisa mpe kosala. <verse eid="COL 1:21"/><verse number="22" style="v" sid="COL 1:22"/>Kasi sik’oyo, Nzambe azongisi boyokani kati na Ye mpe bino na nzela ya kufa ya Yesu, Mwana na Ye, oyo akabaki nzoto na Ye ya bomoto lokola mbeka mpo na kotalisa bino epai ya Nzambe lokola bato ya bule, bazanga pamela mpe bazanga mbeba. <verse eid="COL 1:22"/><verse number="23" style="v" sid="COL 1:23"/>Kasi bosengeli penza kowumela, kotelema ngwi mpe kolenda kati na kondima na bino ; mpe bosengeli koboya kopengwa mosika ya elikya oyo bozwaki wuta tango boyokaki Sango Malamu. Sango Malamu yango esakolamaki kati na bikelamu nyonso oyo ezali na se ya Likolo, mpe ngai Polo nakoma mosali na yango.<verse eid="COL 1:23"/></para>
  <para style="s1">Etumba ya ntoma</para>
  <para style="p">
    <verse number="24" style="v" sid="COL 1:24"/>Nazali sik’oyo kosepela na pasi oyo nazali komona mpo na bino ; pamba te pasi oyo Klisto atikalaki komona te, ngai nazali kokokisa yango kati na nzoto na ngai mpo na bolamu ya nzoto na Ye, oyo ezali Lingomba. <verse eid="COL 1:24"/><verse number="25" style="v" sid="COL 1:25"/>Nakoma mosali na yango kolanda mokumba oyo Nzambe apesa ngai : mokumba ya koteya bino Liloba na Nzambe na mobimba na yango. <verse eid="COL 1:25"/><verse number="26" style="v" sid="COL 1:26"/>Sango Malamu ezali mabombami oyo Nzambe abomba wuta na ebandeli, kasi alakisi yango sik’oyo epai ya basantu na Ye. <verse eid="COL 1:26"/><verse number="27" style="v" sid="COL 1:27"/>Nzambe asepeli kolakisa bango bomengo ya nkembo, oyo evandi kati na mabombami ya mabongisi na Ye mpo na Bapagano. Mabombami yango ezali : Klisto kati na bino, elikya ya nkembo.<verse eid="COL 1:27"/></para>
  <para style="p">
    <verse number="28" style="v" sid="COL 1:28"/>Ezali Ye Klisto nde biso tosakolaka, na kokebisa mpe na koteya moto nyonso, na bwanya nyonso, mpo na kokomisa moto nyonso ya kokoka kati na Klisto. <verse eid="COL 1:28"/><verse number="29" style="v" sid="COL 1:29"/>Ezali mpo na yango nde nasalaka mpe nabundaka na nzela ya makasi ya Klisto, oyo esalaka na nguya kati na ngai.<verse eid="COL 1:29"/></para>
  <chapter eid="COL 1"/>
  <chapter number="2" style="c" sid="COL 2"/>
  <para style="p">
    <verse number="1" style="v" sid="COL 2:1"/>Nalingi boyeba ete nazali kobunda etumba makasi mpo na bino, mpo na bandeko ya Laodise mpe mpo na bandeko nyonso oyo bamoni ngai nanu te. <verse eid="COL 2:1"/><verse number="2" style="v" sid="COL 2:2"/>Nazali kosala bongo mpo ete balendisama, bazala moko kati na bolingo, batonda na elikya oyo ewutaka na bososoli ya mabombami ya Nzambe, mpe batonda na boyebi ya mabombami yango ; mabombami yango ezali Klisto. <verse eid="COL 2:2"/><verse number="3" style="v" sid="COL 2:3"/>Ezali kati Klisto nde bomengo nyonso ya bwanya mpe ya boyebi ya Nzambe ebombami.<verse eid="COL 2:3"/></para>
  <para style="p">
    <verse number="4" style="v" sid="COL 2:4"/>Nalobi na bino bongo mpo ete moko te akosa bino na nzela ya maloba ya lokuta. <verse eid="COL 2:4"/><verse number="5" style="v" sid="COL 2:5"/>Pamba te, atako na nzoto, nazali mosika na bino, kasi na molimo, nazali elongo na bino ; mpe nazali kosepela komona ete bozali kotambola na botosi mpe bozali kobatela kondima na bino kati na Klisto.<verse eid="COL 2:5"/></para>
  <para style="s1">Nyonso ezali kati na Klisto</para>
  <para style="p">
    <verse number="6" style="v" sid="COL 2:6"/>Yango wana, lokola bosilaki koyamba Yesu-Klisto lokola Nkolo, botambolaka lokola bato oyo bazali moko na Ye : <verse eid="COL 2:6"/><verse number="7" style="v" sid="COL 2:7"/>bomilendisaka mpe botongaka bomoi na bino kati na Ye, bokangamaka na kondima ndenge bateyaki bino, mpe bozongisaka matondi epai ya Nzambe.<verse eid="COL 2:7"/></para>
  <para style="p">
    <verse number="8" style="v" sid="COL 2:8"/>Bosalaka keba ete moko te akanga bino na motambo ya mayele ya lokuta mpe ezanga tina, kolanda bokoko ya bato mpe etamboli ya mokili oyo, pamba te ewutaka na Klisto te. <verse eid="COL 2:8"/><verse number="9" style="v" sid="COL 2:9"/>Ezali kati na Klisto, kati na nzoto na Ye, nde mobimba ya nyonso oyo ezali kati na Nzambe evandi. <verse eid="COL 2:9"/><verse number="10" style="v" sid="COL 2:10"/>Ezali mpe kati na Ye nde bino botondisamaki, pamba te azali Mokonzi ya milimo nyonso mpe ya nguya nyonso. <verse eid="COL 2:10"/><verse number="11" style="v" sid="COL 2:11"/>Ezali lisusu kati na Ye nde bakataki bino ngenga, na nzela ya maboko ya bato te kasi na lolenge ya Klisto : balongolaki kati na bino nzoto ya bomoto mpe ya masumu, <verse eid="COL 2:11"/><verse number="12" style="v" sid="COL 2:12"/>bakundaki bino elongo na Klisto na nzela ya libatisi ; mpe, kati na Ye, bosekwaki elongo na Ye na nzela ya kondima kati na nguya ya Nzambe oyo asekwisaki Ye kati na bakufi.<verse eid="COL 2:12"/></para>
  <para style="p">
    <verse number="13" style="v" sid="COL 2:13"/>Bino oyo bozalaki bakufi kati na masumu na bino mpe kati na bozangi kokatisa ngenga ya nzoto na bino, Nzambe akomisaki bino bato ya bomoi elongo na Klisto.</para>
  <para style="q1" vid="COL 2:13">Alimbisaki masumu na biso nyonso,<verse eid="COL 2:13"/></para>
  <para style="q1">
    <verse number="14" style="v" sid="COL 2:14"/>apasolaki mokanda oyo mibeko na yango</para>
  <para style="q2" vid="COL 2:14">ekatelaki biso etumbu,</para>
  <para style="q1" vid="COL 2:14">asilisaki bokonzi ya mibeko yango,</para>
  <para style="q2" vid="COL 2:14">wana abakaki yango na ekulusu.<verse eid="COL 2:14"/></para>
  <para style="q1">
    <verse number="15" style="v" sid="COL 2:15"/>Asilisaki makasi ya milimo mabe</para>
  <para style="q2" vid="COL 2:15">mpe ya nguya ya bakonzi ya molili,</para>
  <para style="q1" vid="COL 2:15">asambwisaki yango na miso ya bato nyonso</para>
  <para style="q2" vid="COL 2:15">mpe atambolisaki yango lokola bakangami ya etumba</para>
  <para style="q2" vid="COL 2:15">tango alongaki yango na ekulusu.<verse eid="COL 2:15"/></para>
  <para style="p">
    <verse number="16" style="v" sid="COL 2:16"/>Yango wana, bopesaka na moto moko te nzela ya kosambisa bino na tina na biloko ya kolia to ya komela to mpe na tina na mokolo ya feti lokola feti ya ebandeli ya sanza to ya Saba. <verse eid="COL 2:16"/><verse number="17" style="v" sid="COL 2:17"/>Nyonso wana ezalaki kaka elilingi ya makambo oyo esengelaki koya, kasi bosolo na yango ezali penza kati na Klisto. <verse eid="COL 2:17"/><verse number="18" style="v" sid="COL 2:18"/>Botelemelaka bato oyo bamisepelisaka na komikitisa ya lokuta to na kosambela ba-anjelu, bopesaka bango nzela te ya kozangisa bino elonga. Bamipesaka na bimoniseli ya makanisi na bango, batondi na lolendo ezanga tina, <verse eid="COL 2:18"/><verse number="19" style="v" sid="COL 2:19"/>baboyaka kokangama na Klisto oyo azali Mokonzi, Moto. Ezali Klisto nde asalaka ete nzoto mobimba ekola malamu kolanda mokano ya Nzambe mpe ekangana na nzela ya misisa mpe misuni.<verse eid="COL 2:19"/></para>
  <para style="ms1">Bomoi kati na Klisto</para>
  <para style="s1">Bonsomi kati na Klisto</para>
  <para style="p">
    <verse number="20" style="v" sid="COL 2:20"/>Bokufaki elongo na Klisto mpe bokangolamaki longwa na bowumbu ya milimo mabe ya mokili oyo. Boye mpo na nini, lokola nde bozali nanu bato ya mokili oyo, bozali lisusu kondima mibeko na yango lokola : <verse eid="COL 2:20"/><verse number="21" style="v" sid="COL 2:21"/>« kozwa te, komeka elengi te, kosimba te ? » <verse eid="COL 2:21"/><verse number="22" style="v" sid="COL 2:22"/>Boni, biloko oyo nyonso ebongisami te mpo na kobebisama sima na kosalela yango ? Tala, ezali na yango kaka mibeko mpe malakisi ya bomoto ! <verse eid="COL 2:22"/><verse number="23" style="v" sid="COL 2:23"/>Solo, mibeko ya bongo emonanaka lokola nde etondi na bwanya, pamba te esengaka na bato ete basambelaka ndenge balingi, bamilakisaka lokola bato ya komikitisa mpe bamipesaka pasi na nzoto ; nzokande ezali na tina moko te, soki kaka te kokokisa baposa ya nzoto.<verse eid="COL 2:23"/></para>
  <chapter eid="COL 2"/>
  <chapter number="3" style="c" sid="COL 3"/>
  <para style="p">
    <verse number="1" style="v" sid="COL 3:1"/>Lokola bosekwaki mpe elongo na Klisto, bolukaka biloko ya Likolo epai wapi Klisto avandi na ngambo ya loboko ya mobali ya Nzambe, <verse eid="COL 3:1"/><verse number="2" style="v" sid="COL 3:2"/>bokanisaka biloko ya Likolo kasi biloko ya mokili te. <verse eid="COL 3:2"/><verse number="3" style="v" sid="COL 3:3"/>Pamba te bokufaki penza, mpe bomoi na bino ezali sik’oyo ya kobombama elongo na Klisto kati na Nzambe. <verse eid="COL 3:3"/><verse number="4" style="v" sid="COL 3:4"/>Tango Klisto oyo azali bomoi na bino akomonana, bino mpe bokomonana elongo na Ye kati na nkembo.<verse eid="COL 3:4"/></para>
  <para style="s1">Bomoi ya sika</para>
  <para style="p">
    <verse number="5" style="v" sid="COL 3:5"/>Boye, boboma nyonso oyo, kati na bomoi na bino, ezali ya mokili : pite, bosoto, baposa ya mabe, bilulela mpe lokoso ya mbongo, pamba te lokoso ya mbongo ezali ndenge moko na kosambela bikeko. <verse eid="COL 3:5"/><verse number="6" style="v" sid="COL 3:6"/>Ezali makambo yango nde ebendaka kanda ya Nzambe<note caller="+" style="f"><char style="fr" closed="false">3.6 </char><char style="ft" closed="false">Na mikanda mosusu, babakisa : likolo ya batomboki.</char></note>. <verse eid="COL 3:6"/><verse number="7" style="v" sid="COL 3:7"/>Bino mpe na kala, bozalaki komipesa na makambo yango tango bomoi na bino ezalaki na se ya bokonzi ya makambo yango.<verse eid="COL 3:7"/></para>
  <para style="p">
    <verse number="8" style="v" sid="COL 3:8"/>Kasi sik’oyo, bosengeli kolimwisa makambo yango nyonso : kanda, koyinana, misala mabe, mafinga mpe maloba mabe oyo ekoki kobima na minoko na bino. <verse eid="COL 3:8"/><verse number="9" style="v" sid="COL 3:9"/>Bokosanaka te, pamba te bobwakaki bomoto na bino ya kala elongo na misala na yango <verse eid="COL 3:9"/><verse number="10" style="v" sid="COL 3:10"/>mpe bolataki bomoto ya sika oyo emikomisaka ya sika mpo ete bokoma na boyebi ya kokoka kolanda elilingi ya Mokeli ya bomoto yango. <verse eid="COL 3:10"/><verse number="11" style="v" sid="COL 3:11"/>Boye, biso nyonso tozali ndenge moko : bokeseni ezali lisusu te kati na Mogreki mpe Moyuda, moto oyo akatama ngenga mpe moto oyo akatama ngenga te, mopaya mpe mwana mboka, mowumbu mpe monsomi. Bobele Klisto nde azali na tina : azali nyonso kati na bato nyonso.<verse eid="COL 3:11"/></para>
  <para style="p">
    <verse number="12" style="v" sid="COL 3:12"/>Yango wana, lokola bozali baponami ya Nzambe, basantu mpe balingami na Ye, boyokelaka mingi bato mawa, bozalaka na bolingo, na boboto, na komikitisa mpe na motema molayi. <verse eid="COL 3:12"/><verse number="13" style="v" sid="COL 3:13"/>Boyikanaka mpiko ; mpe soki moko azali na likambo ya kopamela moninga na tina na yango, bolimbisanaka. Bolimbisaka ndenge Nkolo alimbisaki bino. <verse eid="COL 3:13"/><verse number="14" style="v" sid="COL 3:14"/>Na likolo ya makambo oyo nyonso, bolataka bolingo oyo ekangisaka nyonso kati na bomoko ya kokoka. <verse eid="COL 3:14"/><verse number="15" style="v" sid="COL 3:15"/>Tika ete kimia ya Klisto ekonzaka kati na mitema na bino, pamba te bozali biteni ya nzoto moko mpe Nzambe abenga bino mpo ete bozala na kimia yango ; mpe bozongisaka matondi.<verse eid="COL 3:15"/></para>
  <para style="p">
    <verse number="16" style="v" sid="COL 3:16"/>Tika ete Liloba ya Klisto, kati na bomengo na yango nyonso, evanda kati na bino ; boteyanaka mpe bokebisanaka na bwanya nyonso, na nzela ya banzembo ya masanzoli, banzembo ya lokumu mpe banzembo oyo ewutaka na Molimo. Mpe boyembelaka Nzambe na kozongisa matondi kati na mitema na bino. <verse eid="COL 3:16"/><verse number="17" style="v" sid="COL 3:17"/>Mpe nyonso oyo bokosala, ezala na maloba to na misala, bosalaka yango na Kombo ya Nkolo Yesu, na kozongisa matondi epai ya Nzambe Tata na nzela ya Yesu-Klisto.<verse eid="COL 3:17"/></para>
  <para style="s1">Mateya mpo na libota</para>
  <para style="p">
    <verse number="18" style="v" sid="COL 3:18"/>Basi, botosaka mibali na bino ndenge ebongi kati na Nkolo.<verse eid="COL 3:18"/></para>
  <para style="p">
    <verse number="19" style="v" sid="COL 3:19"/>Mibali, bolingaka basi na bino mpe bozalaka na makambo ya makasi te epai na bango.<verse eid="COL 3:19"/></para>
  <para style="p">
    <verse number="20" style="v" sid="COL 3:20"/>Bana, botosaka baboti na bino na makambo nyonso, pamba te ezali ndenge wana nde bokosepelisa Nkolo.<verse eid="COL 3:20"/></para>
  <para style="p">
    <verse number="21" style="v" sid="COL 3:21"/>Batata, boyokisaka bana na bino kanda te, noki te mitema na bango ekolemba.<verse eid="COL 3:21"/></para>
  <para style="s1">Bankolo mpe bawumbu</para>
  <para style="p">
    <verse number="22" style="v" sid="COL 3:22"/>Bawumbu, botosaka bankolo na bino na makambo nyonso ; na miso na bango kaka te, lokola nde bozali kosepelisa bato, kasi na mitema ya bosembo mpe kati na kotosa Nkolo. <verse eid="COL 3:22"/><verse number="23" style="v" sid="COL 3:23"/>Mosala nyonso oyo bosalaka, bosalaka yango na mitema na bino mobimba, lokola nde bozali kosala yango mpo na Nkolo, kasi mpo na bato te, <verse eid="COL 3:23"/><verse number="24" style="v" sid="COL 3:24"/>pamba te boyebi malamu ete bokozwa, lokola lifuti, libula oyo Nkolo abongisa mpo na bato ya Nzambe. Ezali Klisto nde azali Nkolo oyo bosalelaka. <verse eid="COL 3:24"/><verse number="25" style="v" sid="COL 3:25"/>Moto oyo asalaka na ndenge ya mabe akozwa lifuti oyo ebongi mpo na misala na ye ya mabe, pamba te Nzambe aponaka bilongi te.<verse eid="COL 3:25"/></para>
  <chapter eid="COL 3"/>
  <chapter number="4" style="c" sid="COL 4"/>
  <para style="p">
    <verse number="1" style="v" sid="COL 4:1"/>Bino bankolo, bosungaka bawumbu na bino na nzela ya biloko ya sembo mpe ya solo, pamba te boyebi malamu ete bino mpe bozali na Mokonzi kati na Likolo.<verse eid="COL 4:1"/></para>
  <para style="s1">Mitindo ya suka</para>
  <para style="p">
    <verse number="2" style="v" sid="COL 4:2"/>Bozalaka na molende ya kosambela, bosenzelaka mpe bozongisaka matondi epai ya Nzambe. <verse eid="COL 4:2"/><verse number="3" style="v" sid="COL 4:3"/>Bobondelaka mpe mpo na biso, na tina ete Nzambe apesa biso mabaku ya koteya Sango Malamu mpo na kosakola mabombami ya Klisto. Mpe ezali mpo na mabombami yango nde ngai nazali mokangami kati na boloko. <verse eid="COL 4:3"/><verse number="4" style="v" sid="COL 4:4"/>Bobondelaka Nzambe mpo ete nasakola yango na polele nyonso, ndenge nasengeli penza kosala.<verse eid="COL 4:4"/></para>
  <para style="p">
    <verse number="5" style="v" sid="COL 4:5"/>Botambolaka na bwanya liboso ya bato oyo bazali bandimi te mpe bosalelaka tango na bino na ndenge ya malamu. <verse eid="COL 4:5"/><verse number="6" style="v" sid="COL 4:6"/>Tika ete maloba na bino etondaka tango nyonso na boboto mpe na elengi, mpo ete boyeba ndenge nini koyanola moto nyonso.<verse eid="COL 4:6"/></para>
  <para style="b"/>
  <para style="b"/>
  <para style="p">
    <verse number="7" style="v" sid="COL 4:7"/>Tishike, ndeko molingami, mosali ya sembo mpe moninga na ngai kati na mosala ya Nkolo, akoyebisa bino makambo nyonso oyo etali ngai. <verse eid="COL 4:7"/><verse number="8" style="v" sid="COL 4:8"/>Ezali na tina yango nde nazali kotinda ye epai na bino, mpo ete apesa bino basango na tina na biso mpe alendisa bino. <verse eid="COL 4:8"/><verse number="9" style="v" sid="COL 4:9"/>Azali koya elongo na Onezime, ndeko molingami na biso ya solo, oyo azali moko kati na bino. Bakoyebisa bino makambo nyonso oyo ezali koleka awa.<verse eid="COL 4:9"/></para>
  <para style="b"/>
  <para style="p">
    <verse number="10" style="v" sid="COL 4:10"/>Arisitarke, moninga na ngai kati na boloko, atindeli bino mbote. Boyamba mpe mbote ya Malako, ndeko ya Barnabasi, oyo na tina na ye napesaki bino mitindo ete, soki ayei epai na bino, boyamba ye malamu.<verse eid="COL 4:10"/></para>
  <para style="p">
    <verse number="11" style="v" sid="COL 4:11"/>Yesu oyo babengaka Jistisi atindeli bino mbote. Kati na Bayuda oyo bakomaki Baklisto, kaka bango nde bazali kosala elongo na ngai mpo na Bokonzi ya Nzambe, mpe bazali mpo na ngai kobondisama mobimba.<verse eid="COL 4:11"/></para>
  <para style="p">
    <verse number="12" style="v" sid="COL 4:12"/>Epafrasi, ye oyo azali mpe moko kati na bino mpe mowumbu ya Yesu-Klisto, atindeli bino mbote. Abundaka tango nyonso etumba mpo na bino kati na mabondeli, mpo ete botelema ngwi lokola bato oyo bakembi kati na kondima mpe baselingwa mpo na kokokisa mokano nyonso ya Nzambe. <verse eid="COL 4:12"/><verse number="13" style="v" sid="COL 4:13"/>Nazali kotatola solo mpo na ye ete azali kosala mosala makasi mpo na bino, mpo na bandeko ya Laodise mpe mpo na bandeko ya Iyerapolisi.<verse eid="COL 4:13"/></para>
  <para style="p">
    <verse number="14" style="v" sid="COL 4:14"/>Monganga Luka, molingami na biso, mpe Demasi batindeli bino mbote.<verse eid="COL 4:14"/></para>
  <para style="p">
    <verse number="15" style="v" sid="COL 4:15"/>Bopesa mbote epai ya bandeko ya Laodise, epai ya Nefa mpe epai ya Lingomba oyo esanganaka kati na ndako na ye.<verse eid="COL 4:15"/></para>
  <para style="b"/>
  <para style="p">
    <verse number="16" style="v" sid="COL 4:16"/>Soki bosilisi kotanga mokanda oyo, bosala ete etangama mpe kati na Lingomba ya Laodise ; bongo bino mpe botanga oyo ekowuta na Laodise.<verse eid="COL 4:16"/></para>
  <para style="b"/>
  <para style="p">
    <verse number="17" style="v" sid="COL 4:17"/>Boloba na Arshipe : « Sala keba na lotomo oyo ozwaki kati na Nkolo mpo ete okokisa yango malamu. »<verse eid="COL 4:17"/></para>
  <para style="b"/>
  <para style="p">
    <verse number="18" style="v" sid="COL 4:18"/>Ngai Polo, napesi bino mbote na kokoma yango na maboko na ngai. Bobosanaka te ete nazali mokangami kati na boloko. Tika ete ngolu ezala na bino !<verse eid="COL 4:18"/></para>
  <chapter eid="COL 4"/>
</usx>
