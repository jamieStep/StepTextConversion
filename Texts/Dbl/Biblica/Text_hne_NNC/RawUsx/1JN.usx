<?xml version="1.0" encoding="UTF-8"?>
<usx version="2.6">
  <book code="1JN" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">1 यूहन्ना</para>
  <para style="toc1">यूहन्ना के लिखे पहिली चिट्ठी</para>
  <para style="toc2">1 यूहन्ना</para>
  <para style="toc3">1यूहन्ना</para>
  <para style="mt1">यूहन्ना के लिखे पहिली चिट्ठी</para>
  <para style="ip">ए बात म सहमती हवय कि ए पहिली चिट्ठी यूहन्ना के दुवारा लिखे गे हवय, जऊन ह यीसू के चेला रिहिस। ए पहिली चिट्ठी ला लिखे के खास दू उदेस्य रिहिस। पहिली – ए चिट्ठी के पढ़इयामन ला उत्साहित करना कि ओमन परमेसर अऊ ओकर बेटा यीसू मसीह के संगति म जिनगी बितावंय। दूसरा – ए चिट्ठी के पढ़इयामन ला लबरा सिकछा के बिरोध म चेताना, जऊन ह परमेसर अऊ यीसू मसीह के संग ओमन के संगति ला नास करथे। ए लबरा सिकछा के आधार ए रिहिस कि जम्मो बुरई संसार के संग मेल-जोल करे ले आथे, एकरसेति यीसू, परमेसर के बेटा ह एक मनखे नइं हो सकय। ए गुरूमन सिखोवत रिहिन कि उद्धार पाय बर मनखे ला, ए संसारिक जिनगी ले अलग होना पड़ही। ओमन ए बात घलो सिखोवत रिहिन कि सुघर चाल-चलन या भाई ले मया करई ले उद्धार के कोनो लेना-देना नइं ए। ए सिकछा के बिरोध म, ए चिट्ठी के लिखइया ह साफ कहिथे कि यीसू मसीह ह सही म एक मनखे रिहिस। ओह ए बात म घलो जोर देथे कि जऊन मन यीसू मसीह ऊपर बिसवास करथें अऊ परमेसर ले मया करथें, ओमन अपन पड़ोसी ले घलो जरूर मया करंय।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">भूमिका <char style="ior"><ref loc="1JN 1:1-4">1:1-4</ref></char></para>
  <para style="io1">अंजोर अऊ अंधियार <char style="ior"><ref loc="1JN 1:5-2:29">1:5–2:29</ref></char></para>
  <para style="io1">परमेसर के संतान अऊ सैतान के संतान <char style="ior"><ref loc="1JN 3">3</ref></char></para>
  <para style="io1">सत अऊ लबरा अगमजानी <char style="ior"><ref loc="1JN 4:1-6">4:1-6</ref></char></para>
  <para style="io1">मया के जबाबदारी <char style="ior"><ref loc="1JN 4:7-21">4:7-21</ref></char></para>
  <para style="io1">बिजयी बिसवास <char style="ior"><ref loc="1JN 5">5</ref></char></para>
  <chapter number="1" style="c"/>
  <para style="s1">जिनगी देवइया बचन</para>
  <para style="p">
    <verse number="1" style="v"/>जिनगी के ओ बचन, जऊन ह संसार के रचे के पहिली ले रिहिस; ओला हमन सुने हवन; ओला हमन अपन आंखी ले देखे हवन, ओला धियान लगाके देखे हवन अऊ हमर हांथ ले छुए हवन – ओहीच जिनगी के बचन के बारे म, हमन तुमन ला बतावत हन। <verse number="2" style="v"/>ए जिनगी ह परगट होईस, अऊ हमन ओला देखे हवन अऊ ओकर गवाही देथन, अऊ हमन तुमन ला, ओ सदाकाल के जिनगी के बारे म बतावत हन, जऊन ह ददा के संग रिहिस अऊ हमर करा परगट होईस। <verse number="3" style="v"/>जऊन ला हमन देखे हवन अऊ सुने हवन, ओकरे बारे म हमन तुमन ला बतावत हन, ताकि तुमन ला घलो हमर संग संगति मिलय। अऊ हमर संगति ह ददा के संग अऊ ओकर बेटा यीसू मसीह के संग हवय। <verse number="4" style="v"/>ए बातमन ला हमन एकरसेति लिखत हवन, ताकि हमर आनंद ह पूरा हो जावय।</para>
  <para style="s1">अंजोर म रेंगई</para>
  <para style="p">
    <verse number="5" style="v"/>ओ संदेस जऊन ला हमन ओकर बेटा यीसू ले सुने हवन अऊ तुमन ला सुनावत हवन; ओह ए अय – परमेसर ह अंजोर अय; अऊ ओम कुछू घलो अंधियार नइं ए। <verse number="6" style="v"/>कहूं हमन ए कहन कि हमर संगति ओकर संग हवय अऊ हमन अंधियार म चलथन, तब हमन लबारी मारथन, अऊ सच के मुताबिक नइं चलन। <verse number="7" style="v"/>पर कहूं हमन अंजोर म चलथन, जइसने परमेसर ह अंजोर म हवय, त हमर संगति एक-दूसर के संग हवय, अऊ ओकर बेटा यीसू के लहू ह हमन ला जम्मो पाप ले सुध करथे।</para>
  <para style="p">
    <verse number="8" style="v"/>कहूं हमन कहिथन कि हमन म कुछू पाप नइं ए, त हमन अपन-आप ला धोखा देथन अऊ हमन म सत नइं ए। <verse number="9" style="v"/>कहूं हमन अपन पापमन ला मान लेथन, त परमेसर ह हमर पाप ला छेमा करही अऊ हमन ला जम्मो अधरम ले सुध करही, काबरकि ओह बिसवास लइक अऊ धरमी अय। <verse number="10" style="v"/>कहूं हमन ए कहिथन कि हमन पाप नइं करे हवन, त हमन ओला लबरा ठहिराथन, अऊ ओकर बचन ह हमन म नइं ए।</para>
  <chapter number="2" style="c"/>
  <para style="p">
    <verse number="1" style="v"/>हे मोर मयारू लइकामन हो, मेंह ए बात तुमन ला एकरसेति लिखत हंव, ताकि तुमन पाप झन करव। पर कहूं कोनो पाप करथे, त हमर करा एक झन हवय, जऊन ह हमर बचाव म परमेसर ददा ले गोठियाथे, अऊ ओ धरमी जन ह यीसू मसीह अय। <verse number="2" style="v"/>अऊ ओहीच ह हमर पाप खातिर पछतावा के बलिदान ए, अऊ सिरिप हमर पाप ही नइं, पर जम्मो संसार के पाप बर घलो।</para>
  <para style="p">
    <verse number="3" style="v"/>कहूं हमन ओकर हुकूममन ला मानथन, त एकर दुवारा हमन ला भरोसा हो जाही कि हमन ह ओला जानथन। <verse number="4" style="v"/>जऊन मनखे ह ए कहिथे, “मेंह ओला जानथंव।” पर ओकर हुकूममन ला नइं मानय, त ओह लबरा अय, अऊ ओम सत नइं ए। <verse number="5" style="v"/>पर जऊन ह ओकर बचन ला मानथे, त सही म परमेसर के मया ह ओम पूरा होथे। ए किसम ले, हमन जानथन कि हमन परमेसर म हवन। <verse number="6" style="v"/>जऊन मनखे ह ए कहिथे कि ओह परमेसर म होके जिनगी बिताथे, त ओला अइसने जिनगी जीना चाही, जइसने यीसू ह ए संसार म रहत, जिनगी बिताईस।</para>
  <para style="s1">परमेसर के हुकूम</para>
  <para style="p">
    <verse number="7" style="v"/>हे मयारू भाईमन हो, मेंह तुमन ला कोनो नवां हुकूम नइं लिखत हंव, पर ओहीच जुन्ना हुकूम, जऊन ह तुमन ला सुरू ले मिले हवय। ए जुन्ना हुकूम ओ संदेस अय, जऊन ला तुमन सुने हवव। <verse number="8" style="v"/>तभो ले मेंह तुमन ला एक नवां हुकूम लिखत हंव। एकर सच्‍चई ह ओम अऊ तुमन म दिखथे, काबरकि अंधियार ह छंटत जावथे, अऊ सच के अंजोर ह अब चमकत हवय।</para>
  <para style="p">
    <verse number="9" style="v"/>जऊन ह ए कहिथे कि ओह अंजोर म हवय अऊ अपन भाई ले बईरता रखथे, त ओह अभी तक ले अंधियार म हवय। <verse number="10" style="v"/>जऊन ह अपन भाई ले मया करथे, ओह अंजोर म चलथे, अऊ ओम अइसने कुछू नइं ए, जऊन ह ओला ठोकर खवाही। <verse number="11" style="v"/>फेर जऊन ह अपन भाई ले बईरता रखथे, ओह अंधियार म हवय, अऊ अंधियार म रेंगथे अऊ ओह नइं जानय कि ओह कहां जावत हवय, काबरकि अंधियार ह ओकर आंखीमन ला अंधरा कर दे हवय।</para>
  <para style="q1">
    <verse number="12" style="v"/>हे मोर लइकामन हो, मेंह तुमन ला लिखत हंव,</para>
  <para style="q1">काबरकि तुम्‍हर पाप ह मसीह के नांव खातिर छेमा हो गे हवय।</para>
  <para style="q1">
    <verse number="13" style="v"/>हे ददामन हो, मेंह तुमन ला लिखत हंव,</para>
  <para style="q2">काबरकि तुमन ओला जानथव, जऊन ह सुरूच ले हवय।</para>
  <para style="q1">हे जवानमन हो, मेंह तुमन ला लिखत हंव,</para>
  <para style="q2">काबरकि तुमन ओ दुस्‍ट ऊपर जय पाय हवव।</para>
  <para style="q1">हे मोर लइकामन हो, मेंह तुमन ला लिखत हंव,</para>
  <para style="q2">काबरकि तुमन ददा परमेसर ला जानथव।</para>
  <para style="b"/>
  <para style="q1">
    <verse number="14" style="v"/>हे ददामन हो, मेंह तुमन ला लिखत हंव,</para>
  <para style="q2">काबरकि तुमन ओला जानथव,</para>
  <para style="q1">जऊन ह संसार के रचे के पहिली ले हवय।</para>
  <para style="q2">हे जवानमन हो, मेंह तुमन ला लिखत हंव,</para>
  <para style="q2">काबरकि तुमन मजबूत हवव,</para>
  <para style="q2">अऊ परमेसर के बचन ह तुमन म बने रहिथे,</para>
  <para style="q2">अऊ तुमन ओ दुस्‍ट ऊपर जय पाय हवव।</para>
  <para style="s1">संसार ले मया झन करव</para>
  <para style="p">
    <verse number="15" style="v"/>तुमन न तो संसार ले अऊ न संसार के कोनो चीज ले मया करव। कहूं कोनो संसार ले मया करथे, त ओह परमेसर ददा ले मया नइं करय। <verse number="16" style="v"/>काबरकि संसार के हर एक चीज जइसने कि – पापी मनखे के लालसा, आंखी के लालसा अऊ जिनगी के घमंड – ए जम्मो चीज परमेसर ददा के नो हय, पर एह संसार के अय। <verse number="17" style="v"/>संसार अऊ एकर लालसा ह खतम हो जाही, पर जऊन मनखे ह परमेसर के मनसा ला पूरा करथे, ओह सदाकाल तक परमेसर के संग रहिही।</para>
  <para style="s1">मसीह के बिरोधीमन के बारे म चेतउनी</para>
  <para style="p">
    <verse number="18" style="v"/>हे मोर लइकामन हो, एह अंत के बेरा अय; अऊ जइसने कि तुमन सुने हवव कि मसीह के बिरोधी ह आवत हवय; पर अब मसीह के कतको बिरोधीमन आ गे हवंय। एकरसेति, हमन जानथन कि एह अंत के बेरा अय। <verse number="19" style="v"/>ओमन हमन ले निकरके गीन, पर ओमन सही म हमन के नो हंय। काबरकि यदि ओमन हमर बीच के होतिन, त ओमन हमर संग बने रहितिन; पर ओमन के चले जाना, ए साबित करथे कि ओम ले कोनो हमन के नो हंय।</para>
  <para style="p">
    <verse number="20" style="v"/>पर तुम्‍हर अभिसेक पबितर जन के दुवारा करे गे हवय, अऊ तुमन जम्मो झन सच ला जानथव। <verse number="21" style="v"/>मेंह तुमन ला एकरसेति नइं लिखत हंव कि तुमन सच ला नइं जानव, पर मेंह एकरसेति लिखत हंव कि तुमन सच ला जानथव, अऊ ए घलो जानथव कि कोनो लबारी बात सत के तरफ ले नइं आवय। <verse number="22" style="v"/>कोन ह लबरा ए? ओ मनखे, जऊन ह यीसू ला मसीह नइं मानय। अइसने मनखे ह मसीह के बिरोधी अय। ओह ददा अऊ बेटा दूनों के इनकार करथे। <verse number="23" style="v"/>जऊन ह परमेसर के बेटा के इनकार करथे, ओह परमेसर ददा ला नइं जानय, अऊ जऊन ह बेटा ला मान लेथे, ओह परमेसर ददा ला घलो जानथे।</para>
  <para style="p">
    <verse number="24" style="v"/>देखव, जऊन कुछू तुमन सुरू ले सुने हवव, ओह तुमन म बने रहय। कहूं ओह तुमन म बने रहिही, त तुमन घलो बेटा अऊ ददा दूनों म बने रहिहू। <verse number="25" style="v"/>अऊ ओह हमर ले जऊन बात के वायदा करे हवय – ओह “परमेसर के संग सदाकाल के जिनगी” अय।</para>
  <para style="p">
    <verse number="26" style="v"/>मेंह ए बात तुमन ला ओमन के बारे म लिखत हंव, जऊन मन तुमन ला धोखा देय के कोसिस करथें। <verse number="27" style="v"/>पर ओ अभिसेक, जऊन ला तुमन ओकर ले पाय हवव, ओह तुमन म बने रहिथे, अऊ तुमन ला एकर जरूरत नइं ए कि कोनो तुमन ला सिखोवय। मसीह के अभिसेक ह तुमन ला जम्मो बात सिखोथे, अऊ ओ अभिसेक ह सही अय, लबारी नो हय। जइसने एह तुमन ला सिखोय हवय, वइसने तुमन ओम बने रहव।</para>
  <para style="p">
    <verse number="28" style="v"/>अब हे मोर लइकामन हो, मसीह म बने रहव, ताकि जब ओह परगट होवय, त ओकर आय के बेरा ओकर आघू म, हमन बिसवास ले भरे रहन अऊ हमन ला लजाय ला झन पड़य।</para>
  <para style="p">
    <verse number="29" style="v"/>कहूं तुमन जानथव कि ओह धरमी अय, त तुमन ए घलो जानथव कि जऊन ह भलई के काम करथे, ओह परमेसर ले जनमे हवय।</para>
  <chapter number="3" style="c"/>
  <para style="s1">परमेसर के संतान</para>
  <para style="p">
    <verse number="1" style="v"/>देखव, परमेसर ददा ह हमन ला कतेक मया करे हवय कि हमन परमेसर के संतान कहाथन, अऊ सही म हमन परमेसर के संतान अन। संसार ह एकरसेति हमन ला नइं जानय, काबरकि ओह परमेसर ला नइं जानिस। <verse number="2" style="v"/>हे संगवारीमन हो, अब हमन परमेसर के संतान अन अऊ अभी तक ले, ए पता नइं चले हवय कि हमन का बनबो। पर हमन ए जानथन कि जब मसीह ह परगट होही, त हमन घलो ओकर सहीं बन जाबो, काबरकि हमन ओला वइसनेच देखबो, जइसने ओह हवय। <verse number="3" style="v"/>हर एक मनखे, जऊन ह मसीह ऊपर ए आसा रखथे, ओह अपन-आप ला वइसने सुध करथे, जइसने मसीह ह सुध हवय।</para>
  <para style="p">
    <verse number="4" style="v"/>हर एक मनखे, जऊन ह पाप करथे, ओह परमेसर के कानून ला टोरथे; काबरकि पाप करे के मतलब परमेसर के कानून टोरना अय। <verse number="5" style="v"/>पर तुमन जानथव कि मसीह ह एकरसेति परगट होईस, ताकि ओह हमर पापमन ला ले जावय। अऊ ओम कोनो पाप नइं ए। <verse number="6" style="v"/>जऊन मनखे मसीह म जीयथे, ओह पाप करते नइं रहय, पर जऊन मनखे ह पाप करथे, ओह न तो ओला देखे हवय, अऊ न ही ओला जानथे।</para>
  <para style="p">
    <verse number="7" style="v"/>हे लइकामन हो, काकरो बहकावा म झन आवव। जऊन ह परमेसर के नजर म सही काम करथे, ओह धरमी अय, जइसने कि मसीह ह धरमी अय। <verse number="8" style="v"/>जऊन ह पाप करते रहिथे, ओह सैतान कोति ले अय, काबरकि सैतान ह सुरूच ले पाप करत आय हवय। परमेसर के बेटा ह एकरसेति परगट होईस कि ओह सैतान के काम ला नास करय। <verse number="9" style="v"/>जऊन ह परमेसर ले जनमथे, ओह पाप करते नइं रहय, काबरकि परमेसर के सुभाव ओम बने रहिथे। ओह पाप नइं कर सकय, काबरकि ओह परमेसर ले जनमे हवय। <verse number="10" style="v"/>ए किसम ले, हमन जानथन कि कोन ह परमेसर के संतान अय अऊ कोन ह सैतान के संतान अय। जऊन ह सही काम नइं करय, ओह परमेसर के संतान नो हय; अऊ ओह घलो परमेसर के संतान नो हय, जऊन ह अपन भाई ले मया नइं करय।</para>
  <para style="s1">एक-दूसर ला मया करव</para>
  <para style="p">
    <verse number="11" style="v"/>ओ संदेस, जऊन ला तुमन सुरूच ले सुने हवव, ओह ए अय कि हमन एक-दूसर ले मया करन। <verse number="12" style="v"/>हमन कैन के सहीं झन बनन, जऊन ह दुस्‍ट जन के तरफ ले रिहिस अऊ अपन भाई ला मार डारिस। अऊ ओह ओला काबर मार डारिस? काबरकि ओकर अपन के काममन खराप रिहिन, अऊ ओकर भाई के काममन परमेसर के नजर म सही रिहिन। <verse number="13" style="v"/>हे भाईमन हो, कहूं संसार के मनखेमन तुम्‍हर ले बईरता रखथें, त अचरज झन करव। <verse number="14" style="v"/>हमन जानथन कि हमन मिरतू ले पार होके जिनगी म आ गे हवन, काबरकि हमन अपन भाईमन ला मया करथन। जऊन ह मया नइं करय, ओह मिरतू म बने रहिथे। <verse number="15" style="v"/>जऊन ह अपन भाई ले बईरता रखथे, ओह हतियारा अय, अऊ तुमन जानथव कि कोनो हतियारा करा परमेसर के संग सदाकाल के जिनगी नइं रहय।</para>
  <para style="p">
    <verse number="16" style="v"/>मया के मतलब ला हमन अइसने जानथन: यीसू मसीह ह हमर खातिर अपन जिनगी ला दे दीस। अऊ हमन ला घलो अपन भाईमन खातिर अपन जिनगी ला देना चाही। <verse number="17" style="v"/>यदि काकरो करा संसार के संपत्ति हवय अऊ ओह देखथे कि ओकर भाई ला कोनो चीज के जरूरत हवय, पर ओकर ऊपर दया नइं करय, त परमेसर के मया ओम नइं रह सकय। <verse number="18" style="v"/>हे लइकामन हो, आवव, हमन सिरिप अपन गोठ अऊ मुहूं ले ही मया नइं करन, पर अपन काम अऊ सत के दुवारा घलो मया करन। <verse number="19" style="v"/>एकर दुवारा हमन जानबो कि हमन सत म हवन अऊ परमेसर के आघू म हमर हिरदय ला भरोसा होही, <verse number="20" style="v"/>चाहे जब भी हमर हिरदय ह हमन ला दोसी ठहिराय। काबरकि परमेसर ह हमर हिरदय ले बड़े अय अऊ ओह हर एक बात ला जानथे।</para>
  <para style="p">
    <verse number="21" style="v"/>हे संगवारीमन हो, यदि हमर हिरदय ह हमन ला दोसी नइं ठहिराय, त हमन ला परमेसर के आघू म भरोसा होथे, <verse number="22" style="v"/>अऊ जऊन कुछू घलो हमन ओकर ले मांगथन, ओह हमन ला देथे, काबरकि हमन ओकर हुकूम ला मानथन अऊ ओहीच काम करथन, जेकर ले ओला खुसी होथे। <verse number="23" style="v"/>अऊ परमेसर के हुकूम ए अय कि हमन ओकर बेटा यीसू मसीह के नांव म बिसवास करन, अऊ एक-दूसर ला मया करन, जइसने कि ओह हमन ला हुकूम दे हवय। <verse number="24" style="v"/>जऊन मन परमेसर के हुकूम ला मानथें, ओमन परमेसर म अऊ परमेसर ह ओमन म बने रहिथें अऊ ए किसम ले, हमन जानथन कि ओह हमन म रहिथे। हमन एला ओ पबितर आतमा के दुवारा जानथन, जऊन ला ओह हमन ला दे हवय।</para>
  <chapter number="4" style="c"/>
  <para style="s1">आतमामन ला परखव</para>
  <para style="p">
    <verse number="1" style="v"/>हे संगवारीमन हो, हर एक आतमा ऊपर बिसवास झन करव, पर आतमामन ला परखव कि ओमन परमेसर कोति ले अंय कि नइं, काबरकि कतको लबरा अगमजानीमन संसार म निकर आय हवंय। <verse number="2" style="v"/>परमेसर के आतमा ला तुमन ए किसम ले पहिचान सकत हव: हर ओ मनखे जऊन ह मान लेथे कि यीसू मसीह ह देहें धारन करके आईस, ओम परमेसर के आतमा हवय; <verse number="3" style="v"/>पर हर ओ मनखे जऊन ह यीसू ला नइं मानय, ओम परमेसर के आतमा नइं ए। एह ओ मनखे ए, जऊन म मसीह के बिरोधी के आतमा हवय, जेकर बारे म तुमन सुने हवव कि ओह अवइया हवय, अऊ अब ओह संसार म आ चुके हवय।</para>
  <para style="p">
    <verse number="4" style="v"/>हे मोर लइकामन हो, तुमन परमेसर के अव अऊ तुमन ए लबरा अगमजानीमन ऊपर जय पाय हवव, काबरकि जऊन ह तुमन म हवय, ओह ओकर ले बड़े अय, जऊन ह संसार म हवय। <verse number="5" style="v"/>ओमन संसार के अंय, अऊ एकरसेति ओमन संसार के गोठ गोठियाथें, अऊ संसार ह ओमन के सुनथे। <verse number="6" style="v"/>हमन परमेसर के अन। जऊन ह परमेसर ला जानथे, ओह हमर सुनथे, अऊ जऊन ह परमेसर के नो हय, ओह हमर बात ला नइं सुनय। ए किसम ले हमन मनखेमन के पहिचान करथन कि काकर करा सत के आतमा हवय अऊ काकर करा लबारी आतमा हवय।</para>
  <para style="s1">परमेसर के मया अऊ हमर मया</para>
  <para style="p">
    <verse number="7" style="v"/>हे संगवारीमन हो, हमन एक-दूसर ले मया करन, काबरकि मया ह परमेसर करा ले आथे। जऊन ह मया करथे, ओह परमेसर ले जनमे हवय, अऊ ओह परमेसर ला जानथे। <verse number="8" style="v"/>जऊन ह मया नइं करय, ओह परमेसर ला नइं जानय, काबरकि परमेसर ह मया अय। <verse number="9" style="v"/>परमेसर ह ए किसम ले अपन मया ला हमर बीच म परगट करिस: ओह अपन एकलऊता बेटा ला ए संसार म पठोईस, ताकि हमन ला ओकर दुवारा सदाकाल के जिनगी मिलय। <verse number="10" style="v"/>मया एम नइं अय कि हमन परमेसर ले मया करेन, पर मया एम हवय कि परमेसर ह हमर ले मया करिस, अऊ अपन बेटा ला पठोईस कि ओह कुरुस म मरे के दुवारा हमर पाप के सजा ला अपन ऊपर ले लेवय। <verse number="11" style="v"/>हे संगवारीमन हो, जब परमेसर ह हमर ले अइसने मया करिस, त हमन ला घलो एक-दूसर ले मया करना चाही। <verse number="12" style="v"/>परमेसर ला कभू कोनो नइं देखे हवंय; पर यदि हमन एक-दूसर ले मया करन, त परमेसर ह हमन म रहिथे अऊ ओकर मया ह हमन म पूरा हो जाथे।</para>
  <para style="p">
    <verse number="13" style="v"/>हमन जानथन कि हमन परमेसर म रहिथन अऊ ओह हमन म, काबरकि ओह अपन आतमा हमन ला दे हवय। <verse number="14" style="v"/>अऊ हमन देख घलो डारेन अऊ गवाही देवत हन कि परमेसर ददा ह अपन बेटा ला संसार के उद्धार करइया के रूप म पठोय हवय। <verse number="15" style="v"/>कहूं कोनो ए मान लेथे कि यीसू ह परमेसर के बेटा अय, त परमेसर ह ओम रहिथे अऊ ओह परमेसर म। <verse number="16" style="v"/>अऊ हमन जानथन अऊ बिसवास करथन कि परमेसर ह हमन ला मया करथे।</para>
  <para style="p">परमेसर ह मया अय। जऊन ह मया करते रहिथे, ओह परमेसर म बने रहिथे अऊ परमेसर ह ओम। <verse number="17" style="v"/>मया ला हमर बीच म पूरा करे गीस, ताकि हमन ला नियाय के दिन भरोसा होवय कि ए संसार म हमन वइसने जिनगी जीये हवन, जइसने यीसू ह जीये रिहिस। <verse number="18" style="v"/>मया म डर नइं होवय। पर सही के मया ह डर ला निकार देथे, काबरकि डर के संबंध, सजा के संग होथे। जऊन ह डरथे, ओम सही के मया नइं ए।</para>
  <para style="p">
    <verse number="19" style="v"/>हमन एकरसेति मया करथन, काबरकि पहिली परमेसर ह हमर ले मया करिस। <verse number="20" style="v"/>कहूं कोनो ए कहिथे, “मेंह परमेसर ले मया करथंव,” अऊ ओह अपन भाई ले बईरता रखथे, त ओह लबरा अय। काबरकि जऊन ह अपन ओ भाई ले मया नइं करय, जऊन ला ओह देखे हवय, त ओह परमेसर ले मया नइं कर सकय, जऊन ला ओह देखे नइं हवय। <verse number="21" style="v"/>अऊ परमेसर ह हमन ला, ए हुकूम दे हवय: जऊन ह परमेसर ले मया करथे, ओला अपन भाई ले घलो मया करना जरूरी अय।</para>
  <chapter number="5" style="c"/>
  <para style="s1">परमेसर के बेटा ऊपर बिसवास</para>
  <para style="p">
    <verse number="1" style="v"/>जऊन ह ए बिसवास करथे कि यीसू ह मसीह अय, ओह परमेसर के लइका अय, अऊ जऊन ह परमेसर ददा ले मया करथे, ओह ओकर लइका ले घलो मया करथे। <verse number="2" style="v"/>जब हमन परमेसर ले मया करथन अऊ ओकर हुकूम ला मानथन, त एकर ले हमन जानथन कि हमन परमेसर के लइकामन ले घलो मया करथन। <verse number="3" style="v"/>परमेसर बर हमर मया ए अय कि हमन ओकर हुकूममन ला मानन। अऊ ओकर हुकूममन ला मानना कठिन नो हय। <verse number="4" style="v"/>काबरकि जऊन ह परमेसर ले जनमथे, ओह संसार ऊपर जय पाथे; हमन यीसू मसीह ऊपर बिसवास करे के दुवारा संसार ऊपर जय पाथन। <verse number="5" style="v"/>संसार ऊपर कोन ह जय पाथे? सिरिप ओहीच, जऊन ह ए बिसवास करथे कि यीसू ह परमेसर के बेटा अय।</para>
  <para style="p">
    <verse number="6" style="v"/>यीसू मसीह ह ओ अय, जऊन ह पानी अऊ लहू के दुवारा आईस। ओह सिरिप पानी के दुवारा ही नइं आईस, पर पानी अऊ लहू दूनों के दुवारा आईस। अऊ ए पबितर आतमा अय, जऊन ह एकर बारे म गवाही देथे, काबरकि पबितर आतमा ह सत अय। <verse number="7" style="v"/>गवाही देवइयामन तीन हवंय: <verse number="8" style="v"/>पबितर आतमा, पानी अऊ लहू; अऊ ए तीनों म सहमती हवय। <verse number="9" style="v"/>हमन मनखेमन के गवाही ला मान लेथन, पर परमेसर के गवाही त, ओकर ले बढ़ के अय; काबरकि परमेसर के गवाही ए अय कि ओह अपन बेटा के बारे म गवाही दे हवय। <verse number="10" style="v"/>जऊन ह परमेसर के बेटा के ऊपर बिसवास करथे, ओह अपन हिरदय म ए गवाही रखथे। जऊन ह परमेसर ऊपर बिसवास नइं करय; ओह परमेसर ला लबरा बनाथे, काबरकि ओह ओ गवाही ऊपर बिसवास नइं करिस, जऊन ला परमेसर ह अपन बेटा के बारे म दे हवय। <verse number="11" style="v"/>अऊ ओ गवाही ए अय: परमेसर ह हमन ला सदाकाल के जिनगी दे हवय, अऊ ए जिनगी ओकर बेटा म हवय। <verse number="12" style="v"/>जेकर करा परमेसर के बेटा हवय; ओकर करा जिनगी हवय; अऊ जेकर करा परमेसर के बेटा नइं ए, ओकर करा जिनगी घलो नइं ए।</para>
  <para style="s1">सदाकाल के जिनगी</para>
  <para style="p">
    <verse number="13" style="v"/>मेंह तुमन ला, जऊन मन परमेसर के बेटा ऊपर बिसवास करथव, ए बात लिखत हंव, ताकि तुमन जानव कि तुम्‍हर करा परमेसर के संग सदाकाल के जिनगी हवय। <verse number="14" style="v"/>हमन ला परमेसर ऊपर ए बिसवास हवय कि यदि हमन ओकर मन मुताबिक कुछू मांगथन, त ओह हमर सुनथे। <verse number="15" style="v"/>अऊ जब हमन जानथन कि जऊन कुछू हमन मांगथन, ओह हमर सुनथे, तब हमन ए घलो जानथन कि जऊन कुछू हमन ओकर ले मांगे हवन, ओ चीज हमन ला मिल गे हवय।</para>
  <para style="p">
    <verse number="16" style="v"/>यदि कोनो अपन भाई ला ओ पाप करत देखथे, जेकर नतीजा मिरतू नो हय, त ओह पराथना करय अऊ परमेसर ह ओला जिनगी दिही। मेंह ओमन के बारे म कहत हवंव, जऊन मन ओ पाप करथें, जेकर नतीजा मिरतू नो हय। एक अइसने पाप घलो हवय, जेकर नतीजा मिरतू होथे। मेंह ए नइं कहत हंव कि ओह ओकर बारे म पराथना करय। <verse number="17" style="v"/>जम्मो गलत काम ह पाप अय, पर अइसने पाप घलो हवय, जेकर नतीजा मिरतू नो हय<note caller="+" style="f"><char style="fr" closed="false">5:17 </char><char style="ft" closed="false">पद 16-17 म “मिरतू” के मतलब सदाकाल के दंड या परमेसर ले सदाकाल के अलगाव ए।</char></note>।</para>
  <para style="p">
    <verse number="18" style="v"/>हमन जानथन कि जऊन ह परमेसर ले जनमे हवय, ओह पाप करतेच नइं रहय; परमेसर के बेटा ह ओकर बचाव करथे, अऊ दुस्‍ट जन ह ओला छू नइं सकय। <verse number="19" style="v"/>हमन जानथन कि हमन परमेसर के लइका अन, अऊ जम्मो संसार ह ओ दुस्‍ट के अधीन म हवय। <verse number="20" style="v"/>हमन ए घलो जानथन कि परमेसर के बेटा ह आ गे हवय, अऊ ओह हमन ला ए समझ दे हवय कि हमन ओला चिनहे सकन, जऊन ह सत ए। अऊ हमन ओम हवन, जऊन ह सत अय, याने कि ओकर बेटा यीसू मसीह। एहीच ह सच्‍चा परमेसर अऊ सदाकाल के जिनगी अय।</para>
  <para style="p">
    <verse number="21" style="v"/>हे मोर लइकामन हो, अपन-आप ला मूरतीमन ले बचाय रखव।</para>
</usx>
