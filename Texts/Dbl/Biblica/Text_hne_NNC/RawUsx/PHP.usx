<?xml version="1.0" encoding="UTF-8"?>
<usx version="2.6">
  <book code="PHP" style="id">CHHATTISGARHI NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">फिलिप्‍पी</para>
  <para style="toc1">फिलिप्‍पी सहर के कलीसिया ला पौलुस के लिखे चिट्ठी</para>
  <para style="toc2">फिलिप्‍पी</para>
  <para style="toc3">फिलिप्‍पी</para>
  <para style="mt1">फिलिप्‍पी सहर के कलीसिया ला पौलुस के लिखे चिट्ठी</para>
  <para style="ip">ए चिट्ठी ह पौलुस के दुवारा फिलिप्‍पी के कलीसिया ला लिखे गे हवय। यूरोप म पौलुस के दुवारा स्‍थापित एह पहिली कलीसिया रिहिस। पौलुस ह जब जेल म रिहिस, तब ओह ए चिट्ठी ला लिखे रिहिस। कुछू मसीही कार्यकरतामन पौलुस के बिरोध करत रिहिन अऊ फिलिप्‍पी के कलीसिया म कुछू गलत सिकछा दिये जावत रिहिस, तेकर खातिर पौलुस ह दुःखी रिहिस। तभो ले ए चिट्ठी ह आनंद अऊ निस्चयता के बखान करथे। ए चिट्ठी ला लिखे के एक कारन फिलिप्‍पी के मसीहीमन ला धनबाद देवई रिहिस। जरूरत के बेरा म ओमन पौलुस करा जऊन दान पठोय रिहिन, ओकर बर ओह ओमन ला धनबाद देय चाहथे। ओह ओमन ले बिनती करथे कि ओमन मसीह के नम्र सुभाव ला धारन करंय अऊ सुवारथीपन अऊ घमंडी सुभाव ला छोंड़ देवंय। ओह ओमन ला सुरता कराथे कि ओमन के जिनगी ह मसीह म परमेसर के अनुग्रह के दान ए, जऊन ला ओमन यहूदी रीति-रिवाज ला माने के दुवारा नइं, पर मसीह म बिसवास के दुवारा पाय हवंय। पौलुस ह आनंद अऊ सांति के बारे म लिखथे, जेला परमेसर ह ओ मनखेमन ला देथे, जऊन मन मसीह के संग एकता के जिनगी जीथें। ए चिट्ठी म, पौलुस ह खास करके मसीही बिसवास, जिनगी म आनंद, एकता, धीरज के बारे म लिखथे। ए चिट्ठी ह फिलिप्‍पी के कलीसिया बर, पौलुस के मया ला देखाथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">भूमिका <char style="ior"><ref loc="PHP 1:1-11">1:1-11</ref></char></para>
  <para style="io1">पौलुस के निजी हालत <char style="ior"><ref loc="PHP 1:12-26">1:12-26</ref></char></para>
  <para style="io1">मसीह म जिनगी <char style="ior"><ref loc="PHP 1:27-2:18">1:27–2:18</ref></char></para>
  <para style="io1">तीमुथियुस अऊ इपफ्रुदीतुस खातिर योजना <char style="ior"><ref loc="PHP 2:19-30">2:19-30</ref></char></para>
  <para style="io1">बईरी अऊ खतरा के बिरोध म चेतउनी <char style="ior"><ref loc="PHP 3:1-4:9">3:1–4:9</ref></char></para>
  <para style="io1">पौलुस अऊ ओकर फिलिप्‍पी के संगवारीमन <char style="ior"><ref loc="PHP 4:10-20">4:10-20</ref></char></para>
  <para style="io1">सार बात <char style="ior"><ref loc="PHP 4:21-23">4:21-23</ref></char></para>
  <chapter number="1" style="c"/>
  <para style="p">
    <verse number="1" style="v"/>मसीह यीसू म फिलिप्‍पी सहर के जम्मो संत, कलीसिया के अगुवा अऊ डीकन मन ला, मसीह यीसू के सेवक पौलुस अऊ तीमुथियुस कोति ले ए चिट्ठी मिलय। में पौलुस ह ए चिट्ठी ला लिखत हवंव।</para>
  <para style="p">
    <verse number="2" style="v"/>हमर ददा परमेसर अऊ परभू यीसू मसीह ले तुमन ला अनुग्रह अऊ सांति मिलय।</para>
  <para style="s1">धनबाद अऊ पराथना</para>
  <para style="p">
    <verse number="3" style="v"/>जब भी मेंह तुमन ला सुरता करथंव, मेंह अपन परमेसर ला धनबाद देथंव। <verse number="4" style="v"/>मेंह हमेसा अपन जम्मो पराथना म तुमन जम्मो झन बर आनंद के संग पराथना करथंव। <verse number="5" style="v"/>काबरकि सुरू से लेके अब तक तुमन सुघर संदेस के परचार म सहभागी रहे हवव। <verse number="6" style="v"/>अऊ मोला ए बात के भरोसा हवय कि जऊन ह तुमन म ए बने काम सुरू करे हवय, ओह एला मसीह यीसू के आय के दिन तक पूरा करही।</para>
  <para style="p">
    <verse number="7" style="v"/>एह मोर बर उचित ए कि मेंह तुमन जम्मो झन के बारे म ए किसम ले सोचंव, काबरकि तुमन मोर हिरदय म बसे हवव; अऊ चाहे मेंह जेल म रहंव या सुघर संदेस के बचाव अऊ सुघर संदेस ला मजबूत करे म रहंव, तुमन जम्मो झन मोर संग परमेसर के अनुग्रह म भागीदार हवव। <verse number="8" style="v"/>परमेसर ह मोर गवाह ए कि कइसने मेंह मसीह यीसू के मया के संग, तुमन जम्मो झन ला चाहथंव।</para>
  <para style="p">
    <verse number="9" style="v"/>अऊ मोर ए पराथना अय कि तुम्‍हर मया ह गियान अऊ समझ के संग अऊ बढ़त जावय, <verse number="10" style="v"/>ताकि तुमन समझ सकव कि का ह सबले बने ए अऊ तुमन मसीह के आय के दिन तक सुध अऊ निरदोस बने रहव, <verse number="11" style="v"/>अऊ धरमीपन के ओ फर ले भर जावव, जऊन ह यीसू मसीह के जरिये आथे, अऊ ए किसम ले परमेसर के महिमा अऊ परसंसा होवय।</para>
  <para style="s1">पौलुस के जेल म रहई ह सुघर संदेस के फइलाव म सहायक होथे</para>
  <para style="p">
    <verse number="12" style="v"/>हे भाईमन हो, मेंह चाहथंव कि तुमन जानव कि जऊन कुछू मोर ऊपर बिते हवय, ओह सही म सुघर संदेस के बढ़ती म मददगार होईस। <verse number="13" style="v"/>एकर नतीजा ए होईस कि महल के जम्मो सिपाही अऊ आने जम्मो झन म ए बात ह साफ हो गे हवय कि मेंह मसीह खातिर जेल म हवंव। <verse number="14" style="v"/>मोर जेल म रहे के कारन, बहुंते भाईमन के परभू ऊपर बिसवास ह बढ़ गे हवय अऊ ओमन परमेसर के बचन ला अऊ साहस अऊ निडर होके सुनावत हवंय।</para>
  <para style="p">
    <verse number="15" style="v"/>एह सच ए कि कुछू झन जलन अऊ झगरा के कारन मसीह के परचार करथें, पर आने मन भले मनसा ले परचार करथें। <verse number="16" style="v"/>ए मनखेमन मया म अइसने करथें, काबरकि एमन जानथें कि सुघर संदेस के बचाव खातिर मेंह जेल म रखे गे हवंव। <verse number="17" style="v"/>पहिली के मनखेमन ईमानदारी से नइं, पर सुवारथी भावना ले मसीह के परचार करथें। ओमन सोचथें कि जब मेंह जेल म हवंव, त मोर बर ओमन समस्या खड़े कर सकथें। <verse number="18" style="v"/>पर कोनो बात नइं! बने बात ए अय कि हर किसम ले, चाहे गलत मनसा ले या सही मनसा ले, मसीह के परचार होवथे। अऊ एकरे कारन मेंह आनंदित हवंव।</para>
  <para style="p">अऊ मेंह हमेसा आनंदित रहिहूं। <verse number="19" style="v"/>काबरकि मेंह जानत हंव कि तुम्‍हर पराथना के जरिये अऊ यीसू मसीह के आतमा के मदद के दुवारा, मेंह छूट जाहूं<note caller="+" style="f"><char style="fr" closed="false">1:19 </char><char style="ft" closed="false">“मेंह छूट जाहूं” के मतलब “पौलुस के जेल ले छूटना” या “ओकर उद्धार” घलो हो सकथे।</char></note>। <verse number="20" style="v"/>मोर दिली ईछा अऊ आसा हवय कि मेंह बिलकुल झन लजावंव, पर मोर करा पूरा हिम्मत रहय, ताकि मोर देहें म हमेसा मसीह के बड़ई होवत रहय, चाहे मेंह जीयत रहंव या मर जावंव। <verse number="21" style="v"/>काबरकि मोर बर जीयत रहई मसीह अय अऊ मर जवई फायदा के बात अय। <verse number="22" style="v"/>यदि मेंह सरीर म होके जीयत रहिथंव, त एकर मतलब मोर मिहनत ह फर लानही, तभो ले मेंह नइं जानत हंव कि मेंह कते ला चुनंव? <verse number="23" style="v"/>मेंह दूनों के मांझा म अधर म लटके हवंव। मोर जी ह तो चाहथे कि मेंह जावंव अऊ मसीह के संग रहंव, जऊन ह बहुंत बने बात अय, <verse number="24" style="v"/>पर एह तुम्‍हर बर जादा जरूरी अय कि मेंह जीयत रहंव। <verse number="25" style="v"/>मोला एकर भरोसा हवय कि मेंह बने रहिहूं, अऊ मेंह तुमन जम्मो झन संग बिसवास म तुम्‍हर बढ़ती अऊ आनंद खातिर जीयत रहिहूं। <verse number="26" style="v"/>ताकि तुम्‍हर संग मोर फेर रहे के दुवारा, मसीह यीसू म तुम्‍हर आनंद ह मोर कारन अऊ बढ़ जावय।</para>
  <para style="p">
    <verse number="27" style="v"/>कुछू भी होवय, तुम्‍हर चाल-चलन ह मसीह के सुघर संदेस के लइक रहय। तब चाहे, मेंह आके तुमन ला देखंव, चाहे झन आवंव, पर मेंह तुम्‍हर बारे म सिरिप ए सुनंव कि तुमन एके आतमा म अटल खड़े हवव अऊ एक मन होके, सुघर संदेस के बिसवास खातिर बहुंत मिहनत करत हवव। <verse number="28" style="v"/>अऊ तुमन कोनो भी किसम ले, ओमन ले झन डर्रावव, जऊन मन तुम्‍हर बिरोध करथें। एह ओमन बर एक चिन्‍हां ए कि ओमन नास हो जाहीं अऊ तुमन उद्धार पाहू। अऊ एह परमेसर के दुवारा होही। <verse number="29" style="v"/>काबरकि मसीह कोति ले, तुमन ला ए मऊका देय गे हवय कि न सिरिप तुमन ओकर ऊपर बिसवास करव, पर ओकर बर दुःख घलो उठावव। <verse number="30" style="v"/>तुमन घलो ओहीच लड़ई लड़त हवव, जऊन ला तुमन पहिली मोला लड़त देख चुके हवव, अऊ जइसने कि तुमन सुनत हवव, मेंह अभी घलो लड़त हवंव।</para>
  <chapter number="2" style="c"/>
  <para style="s1">मसीह के दीनता के नकल करई</para>
  <para style="p">
    <verse number="1" style="v"/>कहूं मसीह म तुम्‍हर करा कोनो उत्साह हवय, कहूं ओकर मया म तुमन ला कोनो सांति मिले हवय, कहूं पबितर आतमा के संग तुम्‍हर कोनो संगति हवय, कहूं तुमन म कोनो दया अऊ सहानुभूति हवय, <verse number="2" style="v"/>त तुमन ए बातमन ला करे के दुवारा मोर आनंद ला पूरा करव: कि तुमन एके मन के रहव, तुमन म एके मया रहय अऊ तुमन आतमा म एक होके एके उदेस्य बर जीयव। <verse number="3" style="v"/>सुवारथीपन या बेकार के घमंड म पड़के कुछू झन करव, पर नमरता से आने मन ला अपन-आप ले उत्तम समझव। <verse number="4" style="v"/>तुमन ले हर एक झन सिरिप अपन हित के ही नइं, पर आने मन के हित के घलो खियाल रखय।</para>
  <para style="p">
    <verse number="5" style="v"/>जइसने मसीह यीसू के सुभाव रिहिस, वइसने तुम्‍हर सुभाव घलो होवय।</para>
  <para style="q1">
    <verse number="6" style="v"/>मसीह करा परमेसर के जम्मो सुभाव रिहिस,</para>
  <para style="q2">फेर ओह अपन-आप ला परमेसर के बरोबर रखे के काबिल नइं समझिस,</para>
  <para style="q1">
    <verse number="7" style="v"/>पर, ओह जम्मो चीज ला तियाग दीस,</para>
  <para style="q2">अऊ सेवक के जम्मो सुभाव ला लीस</para>
  <para style="q2">अऊ मनखे के रूप धरके जनमिस।</para>
  <para style="q1">
    <verse number="8" style="v"/>अऊ ओह मनखे के रूप म परगट होके</para>
  <para style="q2">अपन-आप ला दीन-हीन करिस,</para>
  <para style="q2">अऊ इहां तक हुकूम मानिस कि मिरतू,</para>
  <para style="q3">हां ओह कुरुस के मिरतू ला घलो सह लीस।</para>
  <para style="q1">
    <verse number="9" style="v"/>एकरसेति, परमेसर ह ओला अति महान करिस,</para>
  <para style="q2">अऊ ओला ओ नांव दीस, जऊन ह जम्मो नांव ले उत्तम ए।</para>
  <para style="q1">
    <verse number="10" style="v"/>ताकि स्‍वरग अऊ धरती अऊ धरती के खाल्‍हे म,</para>
  <para style="q2">हर एक झन यीसू के नांव म माड़ी टेकंय,</para>
  <para style="q1">
    <verse number="11" style="v"/>अऊ परमेसर ददा के महिमा खातिर,</para>
  <para style="q2">हर एक झन ए मान लेवय कि यीसू मसीह ह परभू ए।</para>
  <para style="s1">तारा के सहीं चमकव</para>
  <para style="p">
    <verse number="12" style="v"/>एकरसेति, मोर मयारू संगवारीमन हो, जइसने तुमन हमेसा हुकूम मानत आय हवव, जब मेंह तुम्‍हर संग रहेंव, पर अब, जब मेंह तुम्‍हर ले दूरिहा हवंव, त तुमन डरत अऊ कांपत, अऊ जादा अपन उद्धार के काम म लगे रहव। <verse number="13" style="v"/>काबरकि एह परमेसर ही अय, जऊन ह तुमन म काम करथे कि तुमन ओकर सही उदेस्य के मुताबिक ईछा करव अऊ काम करव।</para>
  <para style="p">
    <verse number="14" style="v"/>बिगर कुड़कुड़ाय या बिगर बहस करे, जम्मो काम ला करव, <verse number="15" style="v"/>ताकि तुमन निरदोस, अऊ सही मनखे बनव अऊ बेईमान अऊ भ्रस्ट मनखेमन के ए संसार म परमेसर के निरदोस संतान बने रहव। ओमन के बीच म, जिनगी के बचन ला पालन करत, तुमन संसार म तारा के सहीं चमकव। <verse number="16" style="v"/>ताकि मसीह के दिन म, मेंह घमंड कर सकंव कि मोर दऊड़ या मोर मिहनत ह बेकार नइं गीस। <verse number="17" style="v"/>पर कहूं बलिदान म, मोर खून ह एक भेंट के रूप म बहाय जाथे अऊ तुम्‍हर बिसवास ले परमेसर के सेवा होथे, त मेंह खुस हवंव अऊ तुमन जम्मो झन के संग आनंद मनाथंव। <verse number="18" style="v"/>वइसने तुमन घलो खुस होवव अऊ मोर संग आनंद मनावव।</para>
  <para style="s1">तीमुथियुस अऊ इपफ्रुदीतुस</para>
  <para style="p">
    <verse number="19" style="v"/>परभू यीसू म मोला आसा हवय कि मेंह तीमुथियुस ला तुम्‍हर करा जल्दी पठोहूं, ताकि जब मोला तुम्‍हर खबर मिलय, त मेंह घलो आनंदित होवंव। <verse number="20" style="v"/>मोर करा ओकर सहीं अऊ कोनो नइं ए, जऊन ह सही म तुम्‍हर मामला म रूचि रखय। <verse number="21" style="v"/>काबरकि हर एक झन अपन खुद के खियाल रखथें, यीसू मसीह के बारे म नइं। <verse number="22" style="v"/>पर तुमन जानथव कि तीमुथियुस ह ए साबित कर चुके हवय अऊ जइसने एक बेटा ह अपन ददा संग सेवा करथे, वइसने ओह मोर संग सुघर संदेस के काम म सेवा करे हवय। <verse number="23" style="v"/>एकरसेति, जतेक जल्दी मोला ए मालूम होही कि मोर संग का होवइया हवय, मेंह ओला तुम्‍हर करा पठोय के आसा करथंव। <verse number="24" style="v"/>अऊ मोला परभू म भरोसा हवय कि मेंह घलो जल्दी आहूं।</para>
  <para style="p">
    <verse number="25" style="v"/>पर में सोचथंव कि इपफ्रुदीतुस ला तुम्‍हर करा वापिस पठोना जरूरी ए; ओह मोर भाई, सहकरमी अऊ संगी योद्धा ए अऊ ओह तुम्‍हर संदेसिया घलो ए, जऊन ला तुमन मोर सेवा-टहल करे बर पठोय रहेव। <verse number="26" style="v"/>ओकर मन ह तुमन जम्मो झन म लगे रहिथे अऊ ओह बियाकुल हवय काबरकि तुमन सुने रहेव कि ओह बेमार रिहिस। <verse number="27" style="v"/>सही म, ओह बेमार रिहिस, इहां तक कि ओह मरइया रिहिस। पर परमेसर ह ओकर ऊपर दया करिस, अऊ सिरिप ओकर ऊपर ही नइं, पर मोर ऊपर घलो दया करिस कि मोला दुःख के ऊपर दुःख झन होवय। <verse number="28" style="v"/>एकरसेति, मेंह ओला तुम्‍हर करा पठोय बर अऊ जादा उत्सुक हवंव, ताकि जब तुमन ओला फेर देखव, त खुस होवव अऊ मोर फिकर घलो कम होवय। <verse number="29" style="v"/>परभू म, बड़े आनंद सहित, ओकर सुवागत करव, अऊ ओकर सहीं मनखेमन के आदर करव, <verse number="30" style="v"/>काबरकि मसीह के काम खातिर, अपन जिनगी ला जोखिम म डालके, ओह मरे सहीं हो गे रिहिस, ताकि ओह मोर ओ जरूरत ला पूरा करय, जऊन ला तुमन नइं कर सकेव।</para>
  <chapter number="3" style="c"/>
  <para style="s1">मनखे के काम ऊपर भरोसा नइं</para>
  <para style="p">
    <verse number="1" style="v"/>कुछू घलो होवय, हे मोर भाईमन हो, परभू म आनंदित रहव। तुमन ला ओहीच बात फेर लिखे म, मोला कोनो तकलीफ नइं होवय अऊ एम तुम्‍हर भलई हवय।</para>
  <para style="p">
    <verse number="2" style="v"/>ओ कुकुरमन ले सचेत रहव। एमन ओ मनखे अंय, जऊन मन खराप काम करथें अऊ देहें के अंगमन ला काट-छांट करथें। <verse number="3" style="v"/>काबरकि खतना वाले मनखे तो सिरिप हमन अन, जऊन मन परमेसर के अराधना पबितर आतमा के दुवारा करथन अऊ मसीह यीसू म महिमा करथन अऊ देहें के ऊपर भरोसा नइं करन – <verse number="4" style="v"/>हालाकि मोर करा अइसने भरोसा करे के कारन हवय। कहूं कोनो ए सोचथे कि ओकर करा देहें के ऊपर भरोसा करे के कारन हवय, त मोर करा जादा कारन हवय: <verse number="5" style="v"/>जनम के आठवां दिन म मोर खतना होईस। मेंह इसरायल के बंस अऊ बिन्यामीन के गोत्र के अंव। मेंह इबरानीमन के इबरानी अंव। मूसा के कानून के मुताबिक मेंह एक फरीसी अंव। <verse number="6" style="v"/>यदि तुमन जोस के बारे कहिथव, त मेंह कलीसिया के एक सतानेवाला रहेंव। मूसा के कानून के धरमीपन के बारे यदि तुमन कहिथव, त मेंह निरदोस अंव। <verse number="7" style="v"/>पर जऊन कुछू घलो मोर फायदा के रिहिस, मेंह अब ओला मसीह के हित म हानि समझथंव। <verse number="8" style="v"/>वास्तव म, मसीह यीसू, मोर परभू ला जाने के महानता के तुलना म, मेंह हर एक बात ला एक हानि समझथंव। मसीह यीसू, मोर परभू के हित म, मेंह जम्मो बात के हानि उठाय हवंव अऊ मेंह ओ बातमन ला कचरा समझथंव, ताकि मेंह मसीह ला पा जावंव, <verse number="9" style="v"/>अऊ ओकर संग एक हो जावंव अऊ एह मोर खुद के धरमीपन ले नइं, जऊन ह कि मूसा के कानून ला पालन करे ले आथे, पर एह मसीह म बिसवास के जरिये – ओ धरमीपन ले अय, जऊन ह परमेसर करा ले आथे अऊ एह बिसवास के दुवारा अय। <verse number="10" style="v"/>मेंह मसीह ला अऊ ओकर फेर जी उठे के सामरथ ला जाने चाहथंव अऊ मेंह ओकर दुःख-पीरा म भागी होय चाहथंव अऊ मेंह ओकर मिरतू म ओकर सहीं बने चाहथंव, <verse number="11" style="v"/>ताकि कोनो घलो किसम ले, मेंह घलो मरे मन ले जी उठंव।</para>
  <para style="s1">निसाना कोति बढ़ई</para>
  <para style="p">
    <verse number="12" style="v"/>मेंह ए नइं कहंव, कि ए जम्मो ला पहिले ही पा चुके हवंव या मेंह सिद्ध हो चुके हवंव, पर मेंह ओला पाय बर आघू बढ़त हवंव, जेकर खातिर मसीह यीसू ह मोला अपन बनाय हवय। <verse number="13" style="v"/>हे भाईमन हो, मेंह ए नइं सोचत हंव कि मेंह एला पा चुके हवंव। पर मेंह एक काम करथंव: पाछू के बातमन ला भुला के, मेंह आघू के चीज ला पाय बर बढ़त जावत हंव। <verse number="14" style="v"/>निसाना के तरफ मेंह दऊड़े चले जावत हंव, ताकि ओ इनाम ला जीतंव, जेकर खातिर परमेसर ह मोला मसीह यीसू म ऊपर स्‍वरग म बलाय हवय।</para>
  <para style="p">
    <verse number="15" style="v"/>हमन म जतेक झन आतमिक रूप ले समझदार हवन, एहीच बिचार रखना चाही। अऊ कहूं कोनो बात म तुम्‍हर अलग बिचार हवय, त ओ बात ला घलो, परमेसर ह तुम्‍हर बर साफ कर दिही। <verse number="16" style="v"/>जऊन ला हमन पा चुके हवन, आवव, हमन सिरिप ओकरे मुताबिक जिनगी बितावन।</para>
  <para style="p">
    <verse number="17" style="v"/>हे भाईमन हो, आने मन के संग मिलके मोर नकल करव, अऊ ओमन ऊपर धियान देवव, जऊन मन ओ नमूना के मुताबिक जिनगी बितावत हवंय, जऊन ला हमन तुमन ला देय हवन। <verse number="18" style="v"/>काबरकि, जइसने मेंह तुमन ला पहिली अक्सर कहे हवंव अऊ अब फेर मेंह रो-रो के कहथंव कि कतको झन मसीह के कुरुस के बईरी सहीं जिनगी जीयथें। <verse number="19" style="v"/>ओमन के अंत ह बिनास अय। ओमन के ईसवर ह ओमन के पेट अय, अऊ ओमन अपन कलंक के काम म घमंड करथें। ओमन के मन ह संसारिक बात म लगे रहिथे। <verse number="20" style="v"/>पर हमर देस ह स्‍वरग अय। अऊ हमन उत्साह के संग उहां ले एक उद्धार करइया याने परभू यीसू मसीह के बाट जोहथन, <verse number="21" style="v"/>जऊन ह सामरथ के दुवारा हमर नासमान देहें ला बदल दिही अऊ ओमन ओकर महिमामय देहें सहीं हो जाहीं। अऊ एह ओहीच सामरथ ए, जेकर दुवारा, ओह हर एक चीज ला अपन अधीन कर लेथे।</para>
  <chapter number="4" style="c"/>
  <para style="p">
    <verse number="1" style="v"/>एकरसेति, हे मोर भाईमन हो! तुमन ले मेंह मया करथंव अऊ तुमन म मोर जी लगे रहिथे। तुमन मोर आनंद अऊ मोर मुकुट अव। हे मयारू संगवारीमन, अइसनेच तुमन परभू के बिसवास म मजबूत बने रहव।</para>
  <para style="s1">उत्साह के बचन</para>
  <para style="p">
    <verse number="2" style="v"/>मेंह यूओदिया ले बिनती करथंव अऊ सुन्तुखे ले घलो बिनती करथंव कि तुमन परभू म एक-दूसर के संग एक मन होके रहव। <verse number="3" style="v"/>अऊ हे सच्‍चा सहकरमी, मेंह तोर ले घलो कहथंव कि तेंह ए माईलोगनमन के मदद कर, काबरकि एमन मोर संग सुघर संदेस ला फइलाय म, क्लेमेंस अऊ मोर ओ जम्मो सहकरमीमन संग मिहनत करे हवंय, जेमन के नांव जिनगी के किताब म लिखे हवय<note caller="+" style="f"><char style="fr" closed="false">4:3 </char><char style="ft" closed="false">“जिनगी के किताब” ओ किताब ए, जऊन म परमेसर ह ओ सच्‍चा बिसवासीमन के लेखा-जोखा रखथे, जऊन मन ओकर संग सदाकाल बर रहिहीं।</char></note>।</para>
  <para style="p">
    <verse number="4" style="v"/>परभू म सदा आनंदित रहव। मेंह एला फेर कहथंव: आनंदित रहव। <verse number="5" style="v"/>जम्मो झन जान जावंय कि तुमन नम्र मनखे अव। परभू ह लकठा म हवय। <verse number="6" style="v"/>कोनो बात के फिकर झन करव, पर हर एक बात म, पराथना अऊ निबेदन के दुवारा, धनबाद के संग तुमन अपन बिनती ला परमेसर के आघू म रखव। <verse number="7" style="v"/>तब परमेसर के सांति, जऊन ह मनखे के समझ के बाहिर अय, तुम्‍हर हिरदय अऊ मन के रखवारी मसीह यीसू म करही।</para>
  <para style="p">
    <verse number="8" style="v"/>आखिर म, हे भाईमन हो, जऊन बात ह सच ए, जऊन बात ह आदर के लइक ए, जऊन बात ह सही ए, जऊन बात ह निरमल ए, जऊन बात ह मयारू ए, जऊन बात ह मन ला भाथे – यदि कोनो बात ह उत्तम या परसंसा के लइक ए, त अइसने बात के बारे म सोचव। <verse number="9" style="v"/>जऊन बात तुमन मोर ले सिखे हवव या मोर ले पाय हवव या मोर ले सुने हवव या मोर म देखे हवव, ओकरेच मुताबिक चलव। अऊ सांति के परमेसर ह तुमन के संग रहिही।</para>
  <para style="s1">दान के खातिर धनबाद</para>
  <para style="p">
    <verse number="10" style="v"/>मेंह परभू म बहुंत आनंदित हवंव कि आखिर म, तुमन फेर एक बार मोर फिकर करे हवव। वास्तव म, तुमन मोर फिकर करत तो रहेव, पर एला परगट करे के तुमन ला मऊका नइं मिलत रिहिस। <verse number="11" style="v"/>मेंह ए बात एकरसेति नइं कहथंव कि मोला कोनो चीज के घटी हवय, काबरकि कोनो घलो दसा म मेंह संतोस रहना सीख ले हवंव। <verse number="12" style="v"/>मेंह जानथंव कि घटी म रहे के मतलब का होथे। मेंह ए घलो जानथंव कि बेसी (जादा) म रहे के का मतलब होथे। मेंह कोनो भी दसा म संतोस रहे के भेद ला सीख गे हवंव; चाहे मेंह भरपेट खावंव या भूखा रहंव, चाहे मोर करा बहुंत रहय या मेंह घटी म रहंव। <verse number="13" style="v"/>जऊन ह मोला ताकत देथे, ओकर जरिये, मेंह हर चीज ला कर सकथंव।</para>
  <para style="p">
    <verse number="14" style="v"/>तभो ले, तुमन बने करेव कि मोर तकलीफ म मदद करेव। <verse number="15" style="v"/>हे फिलिप्‍पी सहर के रहइयामन, जइसने कि तुमन जानथव कि सुघर संदेस के परचार के सुरूआती दिन म, जब मेंह मकिदुनिया प्रदेस ले चलेंव, त सिरिप तुम्‍हर छोंड़ अऊ कोनो घलो कलीसिया देय अऊ लेय के मामला म मोर मदद नइं करिस। <verse number="16" style="v"/>अऊ त अऊ जब मेंह थिस्‍सलुनीके सहर म रहेंव अऊ मोला घटी रिहिस, त तुमन बार-बार मोर करा मदद पठोय रहेव। <verse number="17" style="v"/>अइसने बात नो हय कि मेंह दान चाहथंव, पर मेंह चाहथंव कि तुमन अइसने काम करव, जऊन ह तुम्‍हर जिनगी के खाता म जोड़े जावय। <verse number="18" style="v"/>मेंह जम्मो चीज ला पा गे हवंव, बल्कि मोला जरूरत ले जादा मिल गे हवय। तुमन इपफ्रुदीतुस के हांथ म जऊन चीजमन (भेंट) ला पठोय रहेव, ओला पाके मोर मन ह संतोस हो गे हवय। ओमन एक खुसबूदार भेंट, गरहन करे लइक बलिदान अंय, जेकर ले परमेसर ला खुसी होथे। <verse number="19" style="v"/>अऊ मोर परमेसर ह मसीह यीसू म अपन महिमामय धन के मुताबिक तुम्‍हर जम्मो जरूरत ला पूरा करही।</para>
  <para style="p">
    <verse number="20" style="v"/>परमेसर, हमर ददा के महिमा जुग-जुग होवय। आमीन।</para>
  <para style="s1">आखिरी जोहार</para>
  <para style="p">
    <verse number="21" style="v"/>जम्मो संतमन ला, जऊन मन मसीह यीसू म हवंय, जोहार कहव। जऊन भाईमन मोर संग इहां हवंय, ओमन तुमन ला जोहार कहत हवंय। <verse number="22" style="v"/>जम्मो संत, खास करके जऊन मन महाराजा के घराना के अंय, तुमन ला जोहार कहत हवंय।</para>
  <para style="p">
    <verse number="23" style="v"/>परभू यीसू मसीह के अनुग्रह तुम्‍हर ऊपर बने रहय।</para>
</usx>
