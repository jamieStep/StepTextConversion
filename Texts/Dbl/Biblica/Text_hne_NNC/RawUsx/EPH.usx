<?xml version="1.0" encoding="UTF-8"?>
<usx version="2.6">
  <book code="EPH" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">इफिसुस</para>
  <para style="toc1">इफिसुस सहर के कलीसिया ला पौलुस के लिखे चिट्ठी</para>
  <para style="toc2">इफिसुस</para>
  <para style="toc3">इफिसुस</para>
  <para style="mt1">इफिसुस सहर के कलीसिया ला पौलुस के लिखे चिट्ठी</para>
  <para style="ip">पौलुस प्रेरित ह इफिसुस म करीब दू साल तक रिहिस अऊ परचार करिस (प्रेरितमन 19:1–20:1; 20:31)। पौलुस ह जब जेल म रिहिस, तब ओह ए चिट्ठी कलीसिया ला लिखिस (3:1; 4:1; 6:20); सायद रोम म अपन आखिरी समय म ओह ए चिट्ठी ला लिखे रिहिस। तुखिकुस ह ए चिट्ठी ला लेके कलीसिया म जाथे (6:21-22)। कुछू समय बर इफिसुस के कलीसिया ह बढ़थे, पर बाद म ओला चेताय जाथे। एह एक अइसने चिट्ठी रिहिस, जऊन ला पौलुस ह आने कलीसिया म घलो पठोय चाहथे। पौलुस ह ओहीच समय म कुलुस्‍सीमन ला अऊ फिलेमोन ला घलो चिट्ठी लिखिस। ए चिट्ठी म, पौलुस ह खास करके परमेसर के ए योजना ला बताथे – “स्‍वरग अऊ धरती म जम्मो चीज ला एक मनखे के अधीन करई।” ए चिट्ठी के दुवारा पौलुस ह मनखेमन ले एक बिनती करथे कि ओमन मसीह म एक होके, मनखेमन के एकता बर परमेसर के योजना के मुताबिक जिनगी बितावंय। चिट्ठी के पहिली भाग म, पौलुस ह एकता के बारे म लिखथे। दूसर भाग म, पौलुस ह अपन चिट्ठी के पढ़इयामन ले बिनती करथे कि ओमन अइसने जिनगी जीयंय, जऊन ह मसीह म ओमन के एकता ला देखावय। मसीह म परमेसर के मनखेमन के एकता ला देखाय बर, पौलुस ह अलंकार, रूपक अऊ पटं‍तर के उपयोग करे हवय: जइसने कि कलीसिया ह एक देहें के सहीं अय अऊ मसीह ए देहें के मुड़ अय; या कलीसिया ह एक भवन के सहीं अय अऊ मसीह ए भवन के कोना के पथरा; या कलीसिया ह एक घरवाली सहीं अय, जेकर घरवाला मसीह अय। चिट्ठी के लिखइया ह मसीह के मया, बलिदान, छेमा, अनुग्रह अऊ सिद्धता के बखान करथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">भूमिका <char style="ior"><ref loc="EPH 1:1-2">1:1-2</ref></char></para>
  <para style="io1">मसीह अऊ कलीसिया <char style="ior"><ref loc="EPH 1:3-3:21">1:3–3:21</ref></char></para>
  <para style="io1">मसीह म नवां जिनगी <char style="ior"><ref loc="EPH 4:1-6:20">4:1–6:20</ref></char></para>
  <para style="io1">सार बात <char style="ior"><ref loc="EPH 6:21-24">6:21-24</ref></char></para>
  <chapter number="1" style="c"/>
  <para style="p">
    <verse number="1" style="v"/>में, पौलुस जऊन ह कि परमेसर के ईछा ले मसीह यीसू के एक प्रेरित अंव – इफिसुस सहर के ओ संतमन ला ए चिट्ठी लिखत हंव, जऊन मन मसीह यीसू म बिसवासी मनखे अंय।</para>
  <para style="p">
    <verse number="2" style="v"/>तुमन ला, हमर ददा परमेसर अऊ परभू यीसू मसीह ले अनुग्रह अऊ सांति मिलय।</para>
  <para style="s1">मसीह म आतमिक आसिस</para>
  <para style="p">
    <verse number="3" style="v"/>परमेसर अऊ हमर परभू यीसू मसीह के ददा के परसंसा होवय, जऊन ह हमन ला स्वरगीय ठऊर म मसीह म हर एक आतमिक आसिस दे हवय। <verse number="4" style="v"/>काबरकि परमेसर ह हमन ला संसार ला रचे के पहिली मसीह म चुन लीस कि हमन ओकर नजर म पबितर अऊ निरदोस ठहिरन। <verse number="5" style="v"/>अपन खुसी अऊ ईछा मुताबिक, मया म, ओह पहिलेच ले ए फैसला करे रिहिस कि हमन यीसू मसीह के दुवारा ओकर बेटा बनबो, <verse number="6" style="v"/>ताकि ओकर महिमामय अनुग्रह के परसंसा होवय, जेला ओह अपन मयारू बेटा म हमन ला मुफत म दे हवय। <verse number="7" style="v"/>यीसू मसीह म हमन ला ओकर लहू के दुवारा पाप ले मुक्ति मिलिस – याने कि पाप के छेमा परमेसर के बहुंतायत अनुग्रह के मुताबिक होईस, <verse number="8" style="v"/>जऊन ला ओह जम्मो गियान अऊ समझ सहित हमर ऊपर बहुंतायत ले खरचा करिस। <verse number="9" style="v"/>अऊ ओह अपन ईछा के भेद ला, अपन सुमति के मुताबिक हमन ला बताईस; जऊन ला ओह मसीह म ठान ले रिहिस। <verse number="10" style="v"/>ताकि जब समय ह पूरा होही, त परमेसर ह अपन ए योजना ला पूरा करही – याने कि ओह स्‍वरग म अऊ धरती म जम्मो चीजमन ला एक संग एके झन मसीह के अधिकार म कर दिही।</para>
  <para style="p">
    <verse number="11" style="v"/>परमेसर के योजना के मुताबिक, एह पहिली ले फैसला करे गे हवय कि ओम हमन घलो चुने गे हवन। ओह हर एक चीज ला अपन ईछा के उदेस्य के संग पूरा करथे, <verse number="12" style="v"/>ताकि हमन जऊन मन कि पहिली मसीह ऊपर आसा रखे रहेंन, ओकर महिमा के इस्तुति के कारन बनन। <verse number="13" style="v"/>अऊ तुमन घलो मसीह म मिलाय गे रहेव, जब तुमन सत के बचन ला सुनेव, जऊन ह उद्धार के सुघर संदेस अय। ओम, जब तुमन बिसवास करेव, त परतिगियां करे गय पबितर आतमा के मुहर तुमन म लगिस। <verse number="14" style="v"/>अऊ ए पबितर आतमा ह हमर उत्तराधिकारी बने के गारंटी ए, जब तक कि परमेसर ह ओमन ला जऊन मन ओकर अंय, पाप ले मुक्ति नइं दे देवय, जेकर ले ओकर महिमा के इस्तुति होवय।</para>
  <para style="s1">धनबाद अऊ पराथना</para>
  <para style="p">
    <verse number="15" style="v"/>एकरसेति, जब ले मेंह परभू यीसू म तुम्‍हर बिसवास के बारे अऊ जम्मो संत बर तुम्‍हर मया के बारे म सुने हवंव, <verse number="16" style="v"/>तब ले मेंह तुमन ला अपन पराथना म सुरता करत, तुम्‍हर बर धनबाद देवई बंद नइं करे हवंव। <verse number="17" style="v"/>मेंह हमेसा बिनती करथंव कि हमर परभू यीसू मसीह के परमेसर, महिमा के ददा ह तुमन ला बुद्धि अऊ आतमिक परकासन के आतमा देवय, ताकि तुमन ओला अऊ बने करके जानव। <verse number="18" style="v"/>मेंह ए घलो पराथना करथंव कि तुम्‍हर हिरदय के आंखीमन अंजोर होवंय, ताकि तुमन ओ आसा ला जानव, जेकर बर ओह तुमन ला बलाय हवय अऊ ए घलो जानव कि संतमन म ओकर उत्तराधिकार के महिमा के धन का अय, <verse number="19" style="v"/>अऊ हमन बर जऊन मन कि बिसवास करथन, ओकर अतुलनीय महान सक्ति का अय। ओ सक्ति ह ओकर सक्तिसाली बल के सहीं अय, जऊन ह काम करत हवय, <verse number="20" style="v"/>जेकर उपयोग ओह तब करिस, जब ओह मसीह ला मरे म ले जियाईस अऊ ओला स्वरगीय ठऊर म अपन जेवनी हांथ कोति बईठाईस। <verse number="21" style="v"/>मसीह ह जम्मो नियम, अधिकार, सक्ति अऊ परभूता के बहुंत ऊपर हवय अऊ ओह ओ हर एक नांव के ऊपर हवय, जऊन ला कि ए समय या अवइया समय म दिये जा सकथे। <verse number="22" style="v"/>अऊ परमेसर ह जम्मो चीजमन ला ओकर गोड़ खाल्‍हे कर दीस अऊ ओला जम्मो चीजमन के ऊपर कलीसिया बर मुखिया ठहिराईस, <verse number="23" style="v"/>अऊ ए कलीसिया ह ओकर देहें अय अऊ एह ओकर परिपूरनता अय, जऊन ह हर एक चीज ला हर किसम ले पूरा करथे।</para>
  <chapter number="2" style="c"/>
  <para style="s1">मसीह म जिनगी</para>
  <para style="p">
    <verse number="1" style="v"/>पहिली तुमन अपन अपराध अऊ पाप के कारन मर गे रहेव। <verse number="2" style="v"/>ए अपराध अऊ पाप म रहत, तुमन ए संसार के रीति अऊ सैतान के पाछू चलत रहेव, जऊन ह अकास म सासन करथे अऊ एह ओ आतमा अय, जऊन ह अब ओमन म काम करथे, जऊन मन परमेसर के हुकूम नइं मानय। <verse number="3" style="v"/>हमन जम्मो झन एक समय एमन के बीच, हमर देहें के लालसा म दिन बितावत रहेंन अऊ देहें अऊ मन के ईछा ला पूरा करत रहेंन, अऊ ए किसम ले बाकि मानव जाति सहीं, सुभाव ले कोरोध के संतान रहेंन। <verse number="4" style="v"/>पर परमेसर जऊन ह कि दया के सागर अय, हमर बर अपन बड़े मया के कारन, <verse number="5" style="v"/>ओह हमन ला मसीह के संग जियाईस, जब हमन अपराध म मर गे रहेंन – अनुग्रह के दुवारा तुम्‍हर उद्धार होईस। <verse number="6" style="v"/>अऊ परमेसर ह हमन ला मसीह के संग जियाईस अऊ स्वरगीय ठऊर म हमन ला ओकर संग बईठाईस, <verse number="7" style="v"/>ताकि अवइया समय म, ओह अपन अनुग्रह के असीम धन ला देखावय, जऊन ला ओह अपन दया ले मसीह यीसू म हमर ऊपर परगट करिस। <verse number="8" style="v"/>काबरकि अनुग्रह ले, बिसवास के दुवारा, तुम्‍हर उद्धार होईस। अऊ एह तुम्‍हर अपन कोति ले नइं, फेर एह परमेसर के दान ए। <verse number="9" style="v"/>अऊ एह मनखे के करम करे के कारन नो हय, ताकि कोनो घमंड झन करंय। <verse number="10" style="v"/>काबरकि परमेसर ह हमन ला बनाईस अऊ मसीह यीसू म ओ बने करम करे बर गढ़िस, जऊन ला परमेसर ह पहिली ले हमर बर तियार करे हवय कि हमन ओ काममन ला करन।</para>
  <para style="s1">मसीह म जम्मो झन एक अन</para>
  <para style="p">
    <verse number="11" style="v"/>एकरसेति, सुरता रखव कि तुमन जनम ले आनजात अव। अऊ जऊन मन अपन-आप ला खतना वाले कहिथें (ओमन के खतना देहें म मनखेमन के हांथ ले करे गीस), ओमन तुमन ला बिगर खतना वाले कहिथें – <verse number="12" style="v"/>सुरता रखव, ओ समय तुमन बिगर मसीह के अऊ परमेसर के मनखे इसरायलीमन ले अलग रहेव अऊ परतिगियां के करार ले अनजान रहेव, अऊ बिगर आसा के अऊ संसार म बिगर परमेसर के रहेव। <verse number="13" style="v"/>मसीह यीसू म, तुमन एक समय बहुंत दूरिहा रहेव, पर अब मसीह के लहू के दुवारा तुमन लकठा म लाय गे हवव।</para>
  <para style="p">
    <verse number="14" style="v"/>काबरकि मसीह ह खुद हमर सांति ए अऊ ओह यहूदी अऊ आनजातमन के बीच बईरता के ओ दिवाल ला नास कर दे हवय, जऊन ह ओमन ला अलग कर दे रिहिस अऊ ओह दूनों दल ला एक कर दे हवय। <verse number="15" style="v"/>मसीह ह अपन देहें म यहूदी कानून ला, हुकूम अऊ नियम सहित खतम कर दीस, ताकि ए दूनों जाति म ले ओह अपन खुद म एक नवां मनखे बनावय अऊ ए किसम ले सांति के स्‍थापना करय। <verse number="16" style="v"/>कुरुस म अपन मिरतू के दुवारा, मसीह ह ओमन के बईरता ला नास करिस अऊ ए किसम ले एक देहें म, ओह दूनों दल के मेल-मिलाप परमेसर करा कुरुस के दुवारा कराईस। <verse number="17" style="v"/>मसीह ह आईस अऊ तुमन ला जऊन मन बहुंत दूरिहा रहेव अऊ ओमन ला जऊन मन लकठा म रिहिन, दूनों ला सांति के परचार करिस। <verse number="18" style="v"/>काबरकि मसीह के दुवारा हम यहूदीमन अऊ आनजात, दूनों पबितर आतमा के जरिये परमेसर करा आ सकथन।</para>
  <para style="p">
    <verse number="19" style="v"/>एकरसेति, तुमन अब परदेसी अऊ अजनबी नो हव, पर तुमन परमेसर के मनखेमन संग रहइया अऊ परमेसर के परिवार के सदस्य अव। <verse number="20" style="v"/>अऊ तुमन प्रेरित अऊ अगमजानीमन के नींव के ऊपर बनाय गे हवव, जेकर कोना के पथरा खुद मसीह यीसू अय। <verse number="21" style="v"/>ओम जम्मो घर ह एक संग जुड़े हवय अऊ परभू म एक पबितर मंदिर के रूप म बढ़त जावत हवय। <verse number="22" style="v"/>अऊ ओम तुमन घलो एक संग एक घर के रूप म बनाय जावत हवव, जऊन म परमेसर ह अपन आतमा म होके रहिथे।</para>
  <chapter number="3" style="c"/>
  <para style="s1">पौलुस परचारक आनजातमन बर</para>
  <para style="p">
    <verse number="1" style="v"/>एकरे कारन, में पौलुस, तुम आनजातमन के हित म मसीह यीसू के कैदी अंव, अऊ तुम्‍हर बर पराथना करथंव। <verse number="2" style="v"/>तुमन परमेसर के ओ अनुग्रह के काम के बारे म जरूर सुने हवव, जऊन ला परमेसर ह तुम्‍हर बर मोला करे बर दे हवय। <verse number="3" style="v"/>अऊ ओ काम ए अय कि परमेसर ह अपन भेद ला परगट करिस अऊ मोला बताईस, जइसने कि मेंह पहिली थोरकन लिखे हवंव। <verse number="4" style="v"/>जब तुमन एला पढ़हू, तब तुमन मसीह के भेद के बारे म मोर गियान ला समझहू, <verse number="5" style="v"/>जऊन ला आने पीढ़ी के मनखेमन ला नइं बताय गीस, जइसने एह अब पबितर आतमा के दुवारा परमेसर के पबितर प्रेरित अऊ अगमजानीमन ऊपर परगट करे गे हवय। <verse number="6" style="v"/>अऊ भेद ह ए अय – कि आनजातमन, सुघर संदेस के दुवारा इसरायलीमन के संग वारिस, एकेच देहें के अंग अऊ मसीह यीसू म परतिगियां के भागी अंय।</para>
  <para style="p">
    <verse number="7" style="v"/>मेंह ए सुघर संदेस के सेवक, परमेसर के अनुग्रह के दान के दुवारा बने हवंव, जऊन ला कि ओकर सामरथ के परभाव के दुवारा मोला दिये गीस। <verse number="8" style="v"/>हालाकि मेंह परमेसर के जम्मो मनखे म सबले छोटे अंव, तभो ले ए अनुग्रह मोला दिये गीस कि मेंह आनजातमन ला मसीह के अगम्य धन के परचार करंव, <verse number="9" style="v"/>अऊ एला अइसने साफ-साफ बतावंव कि हर एक झन ए भेद के बात ला देख सकंय, जऊन ह कि जम्मो चीज के गढ़इया परमेसर म जुग-जुग ले छिपे रिहिस। <verse number="10" style="v"/>ताकि अब कलीसिया के दुवारा परमेसर के नाना किसम के गियान ला ओ सासन करइया अऊ अधिकारीमन ला बताय जावय, जऊन मन स्वरगीय जगह (अकास) म हवंय। <verse number="11" style="v"/>एह ओकर सदाकाल के मनसा के मुताबिक रिहिस, जऊन ला ओह हमर परभू मसीह यीसू म पूरा करिस। <verse number="12" style="v"/>अऊ मसीह म हमर संगति अऊ मसीह म हमर बिसवास के दुवारा, हमन निधड़क अऊ भरोसा के संग परमेसर करा आ सकथन। <verse number="13" style="v"/>एकरसेति, मेंह तुम्‍हर ले बिनती करत हंव कि जऊन दुःख तकलीफ तुम्‍हर बर मेंह सहथंव, ओकर कारन तुमन हिम्मत झन हारव। एह तुम्‍हर महिमा अय।</para>
  <para style="s1">इफिसीमन बर पराथना</para>
  <para style="p">
    <verse number="14" style="v"/>एकरे कारन मेंह ददा परमेसर के आघू म माड़ी टेकथंव, <verse number="15" style="v"/>जेकर ले स्‍वरग म अऊ धरती ऊपर, बिसवासीमन के हर एक घराना के नांव रखे जाथे। <verse number="16" style="v"/>मेंह पराथना करथंव कि अपन महिमा के धन के मुताबिक, ओह तुम्‍हर अन्तस ला अपन आतमा के दुवारा, सामरथ के संग मजबूत करय, <verse number="17" style="v"/>ताकि मसीह ह तुम्‍हर हिरदय म बिसवास के दुवारा रहय। अऊ मेंह पराथना करथंव कि तुमन मया म जरी पकड़त अऊ बढ़त जावव, <verse number="18" style="v"/>ताकि संतमन संग तुम्‍हर करा घलो समझे के ए सक्ति होवय कि मसीह के मया ह कतेक लम्‍बा अऊ चाकर अऊ ऊंचा अऊ गहिरा अय, <verse number="19" style="v"/>अऊ तुमन जान सकव कि मसीह के मया ह हमर गियान ले बढ़ के होथे, ताकि तुमन परमेसर के जम्मो भरपूरी ले भर जावव।</para>
  <para style="p">
    <verse number="20" style="v"/>अब ओ, जऊन ह अइसने सामरथी अय कि हमन जतकी मांगथन या सोचथन, ओकर ले घलो बहुंत जादा कर सकथे, अऊ एह ओकर ओ सामरथ के मुताबिक होथे, जऊन ह हमन म काम करथे। <verse number="21" style="v"/>ओकर महिमा, कलीसिया म अऊ मसीह यीसू म पीढ़ी दर पीढ़ी, जुग-जुग होवत रहय। आमीन।</para>
  <chapter number="4" style="c"/>
  <para style="s1">कलीसिया म एकता</para>
  <para style="p">
    <verse number="1" style="v"/>तब परभू खातिर एक कैदी के रूप म, मेंह तुमन ले बिनती करथंव कि ओ बुलावा के लइक जिनगी जीयव, जेकर बर तुमन बलाय गे हवव। <verse number="2" style="v"/>पूरा-पूरी दीन अऊ नम्र बनव अऊ धीर धरके मया म एक-दूसर के सह लेवव। <verse number="3" style="v"/>सांति के बंधन म बंधाके पबितर आतमा के एकता ला बनाय रखे के पूरा कोसिस करव। <verse number="4" style="v"/>एक देहें अऊ एक पबितर आतमा हवय, जइसने कि एके आसा हवय, जेकर बर परमेसर ह तुमन ला बलाय हवय। <verse number="5" style="v"/>एक परभू, एक बिसवास अऊ एक बतिसमा अय। <verse number="6" style="v"/>अऊ जम्मो झन के एके परमेसर अऊ ददा अय, जऊन ह जम्मो के ऊपर अऊ जम्मो के बीच म अऊ जम्मो म हवय।</para>
  <para style="p">
    <verse number="7" style="v"/>मसीह के ईछा के मुताबिक, हमन ले हर एक झन ला अनुग्रह दिये गे हवय। <verse number="8" style="v"/>एकरसेति परमेसर के बचन ह कहिथे: “जब ओह ऊंचहा जगह म चघिस, ओह अपन संग बंधुआमन ला ले गीस, अऊ मनखेमन ला बरदान दीस।”<note caller="+" style="f"><char style="fr" closed="false">4:8 </char><char style="ft" closed="false">भजन-संहिता 68:18</char></note> <verse number="9" style="v"/>(ओह ऊपर चघिस – एकर मतलब होथे कि ओह पहिली, धरती के खाल्‍हे भागमन म उतरिस। <verse number="10" style="v"/>जऊन ह खाल्‍हे उतरिस, एह ओहीच अय, जऊन ह अकासमन ले घलो बहुंत ऊपर चघिस, ताकि जम्मो संसार ला अपन उपस्थिति ले भर देवय।) <verse number="11" style="v"/>एह ओ अय, जऊन ह कुछू झन ला प्रेरित, कुछू झन ला अगमजानी, कुछू झन ला सुघर संदेस के परचारक अऊ कुछू झन ला पास्टर अऊ गुरूजी होय के बरदान दीस, <verse number="12" style="v"/>ताकि परमेसर के मनखेमन सेवा के काम खातिर तियार करे जावंय अऊ मसीह के देहें (कलीसिया) ह बढ़त जावय, <verse number="13" style="v"/>जब तक कि हमन जम्मो झन बिसवास म अऊ परमेसर के बेटा के गियान म एक सहीं नइं होवन, अऊ परिपक्व मनखे बनके ओ पूरा सिद्धता ला नइं पा लेवन, जऊन ह मसीह म पाय जाथे।</para>
  <para style="p">
    <verse number="14" style="v"/>तब हमन लइकामन सहीं नइं रहिबो, जऊन मन मनखेमन के धूर्तता अऊ चतुरई के दुवारा ओमन के धोखा देवइया योजना म पड़ जाथें अऊ ओमन के उपदेस के झोंका ले डावां-डोल होके एती-ओती बहकाय जाथें। <verse number="15" style="v"/>पर मया म सच ला गोठियाबो अऊ हमन जम्मो बात म, ओम बढ़त जाबो जऊन ह मुड़ी (मुखिया) अय याने कि मसीह। <verse number="16" style="v"/>अऊ ओकर ले जम्मो देहें जुड़े रहिथे, अऊ ओम हर एक जोड़ के दुवारा जम्मो देहें ह एक संग बने रहिथे; अऊ जब हर भाग ह अपन काम करथे, त एह अपन-आप मया म बढ़त अऊ बनत जाथे।</para>
  <para style="s1">अंजोर के लइकामन सहीं जिनगी बितई</para>
  <para style="p">
    <verse number="17" style="v"/>एकरसेति, मेंह तुमन ला कहत हंव अऊ परभू म जोर देवत हंव कि जइसने आनजातमन अपन मन के बेकार सोच म चलथें, वइसने तुमन बिलकुल झन चलव। <verse number="18" style="v"/>ओमन के मन ह अंधियार म हवय। ओमन अपन हिरदय ला कठोर कर ले हवंय, जेकर कारन ओमन म अगियानता हवय अऊ अगियानता के कारन ओमन परमेसर के जिनगी ले अलग हो गे हवंय। <verse number="19" style="v"/>ओमन ला कोनो सरम नइं ए, ओमन अपन-आप ला दुराचार के काम बर दे देय हवंय, ताकि हर किसम के असुध काम म हमेसा देहें के वासना म बने रहंय।</para>
  <para style="p">
    <verse number="20" style="v"/>पर तुमन मसीह के अइसने सिकछा नइं पाय हवव। <verse number="21" style="v"/>तुमन सही रूप म, ओकर सुने हवव अऊ ओ सच्‍चई के सिकछा पाय हवव, जऊन ह यीसू म हवय। <verse number="22" style="v"/>एकरसेति अपन पुराना चाल-चलन ला छोंड़ देवव, जऊन ह तुम्‍हर पहिली के जिनगी ले संबंध रखथे अऊ अपन धोखा देवइया लालसा के दुवारा बिगड़त जाथे; <verse number="23" style="v"/>अऊ अपन मन के आतमा म नवां बन जावव; <verse number="24" style="v"/>अऊ नवां चाल-चलन ला धर लेवव, जऊन ह सही के धरमीपन अऊ पबितरता म, परमेसर के सरूप म सिरजे गे हवय।</para>
  <para style="p">
    <verse number="25" style="v"/>एकरसेति, लबारी गोठियाय ला छोंड़ देवव अऊ तुमन ले हर एक झन अपन पड़ोसी ले सच गोठियावय, काबरकि हमन जम्मो झन एके देहें के सदस्य अन। <verse number="26" style="v"/>गुस्सा त करव, फेर पाप झन करव; सूरज के बुड़त के पहिली अपन गुस्सा ला थूक देवव। <verse number="27" style="v"/>अऊ सैतान ला कोनो मऊका झन देवव। <verse number="28" style="v"/>जऊन ह चोरी करथे, ओह अब चोरी झन करय, पर ईमानदारी के काम म अपन हांथ ले मिहनत करय; ताकि जऊन मन ला जरूरत हवय, ओमन ला देय बर ओकर करा कुछू रहय।</para>
  <para style="p">
    <verse number="29" style="v"/>तुम्‍हर मुहूं ले कोनो खराप बात झन निकरय, पर सिरिप ओहीच बात निकरय, जऊन ह जरूरत के मुताबिक आने मन के बढ़ती म मददगार होथे, ताकि जऊन मन सुनंय, ओमन ला एकर ले फायदा होवय। <verse number="30" style="v"/>अऊ परमेसर के पबितर आतमा ला उदास झन करव, जेकर दुवारा तुम्‍हर ऊपर ओ दिन बर मुहर लगे हवय, जब पाप ले मुक्ति होही। <verse number="31" style="v"/>जम्मो किसम के करू बात, रोस, गुस्सा, कलह, निन्दा अऊ जम्मो किसम के बईरता ला छोंड़ देवव। <verse number="32" style="v"/>एक-दूसर के ऊपर दया अऊ किरपा करव, अऊ जइसने परमेसर ह मसीह म तुमन ला छेमा करिस, वइसने तुमन घलो एक-दूसर ला छेमा करव।</para>
  <chapter number="5" style="c"/>
  <para style="p">
    <verse number="1" style="v"/>एकरसेति, मयारू लइकामन सहीं परमेसर के अनुकरन (नकल) करव, <verse number="2" style="v"/>अऊ मया के जिनगी जीयव, जइसने मसीह ह हमन ला मया करिस अऊ अपन-आप ला हमर बर महकत भेंट अऊ बलिदान के रूप म परमेसर ला दे दीस।</para>
  <para style="p">
    <verse number="3" style="v"/>पर तुम्‍हर बीच म छिनारी या कोनो किसम के असुध बात या लालच के चरचा तक झन होवय, काबरकि ए बातमन परमेसर के पबितर मनखेमन बर उचित नो हंय। <verse number="4" style="v"/>अऊ तुम्‍हर बीच म न खराप बात, न मूर्खता के बात अऊ न खराप हंसी-ठट्ठा होवय, काबरकि ए बातमन तुम्‍हर बर ठीक नो हंय, पर तुम्‍हर बीच म धनबाद के बात होवय। <verse number="5" style="v"/>तुमन ए निस्चित जानव कि जऊन ह छिनार, असुध या लालची मनखे अय, ओह एक मूरती-पूजक के सहीं अय अऊ अइसने मनखे बर मसीह के अऊ परमेसर के राज म कोनो भाग नइं ए। <verse number="6" style="v"/>कोनो तुमन ला बेकार के बात करके धोखा झन देवय, काबरकि अइसने बात के कारन परमेसर के परकोप ओमन ऊपर भड़कथे, जऊन मन ओकर बात नइं मानंय। <verse number="7" style="v"/>एकरसेति, ओमन के संग कोनो नाता झन रखव।</para>
  <para style="p">
    <verse number="8" style="v"/>काबरकि एक समय रिहिस, जब तुमन अंधियार म रहेव, पर अब तुमन परभू के चेला बने के कारन अंजोर म हवव। एकरसेति अंजोर के संतान सहीं जिनगी बितावव, <verse number="9" style="v"/>(काबरकि जिहां अंजोर हवय, उहां जम्मो किसम के भलई, धरमीपन अऊ सच्‍चई होथे)। <verse number="10" style="v"/>अऊ ए पता लगावव कि परभू ह कोन बात ले खुस होथे। <verse number="11" style="v"/>अंधियार के बेकार के काम म भागी झन होवव; फेर ओमन के खरापी ला परगट करव। <verse number="12" style="v"/>काबरकि जऊन काम ओमन गुपत म करथें, ओकर बारे म चरचा करई घलो सरम के बात अय। <verse number="13" style="v"/>पर हर ओ चीज जऊन ह अंजोर के दुवारा परगट करे जाथे, ओह दिखे लगथे, <verse number="14" style="v"/>काबरकि अंजोर ह हर एक चीज ला देखे के लइक बनाथे; एकरे कारन, ए कहे गे हवय:</para>
  <para style="q1">“हे सोवइया, जाग,</para>
  <para style="q2">मरे मन ले जी उठ,</para>
  <para style="q2">अऊ मसीह ह तोर ऊपर चमकन लगही।”</para>
  <para style="p">
    <verse number="15" style="v"/>एकरसेति बहुंत सचेत रहव कि तुमन जिनगी म कइसने चलत हव – मुरुख मनखे सहीं नइं, पर बुद्धिमानमन सहीं चलव। <verse number="16" style="v"/>तुमन ला मिले हर मऊका के जादा से जादा फायदा उठावव, काबरकि समय ह खराप हवय। <verse number="17" style="v"/>एकरसेति, मुरुख झन बनव, पर जानव कि परभू के मनसा का हवय। <verse number="18" style="v"/>मंद पीके मतवाल झन बनव, काबरकि एकर ले बहुंत खराप काममन होथें। एकर बदले अपन-आप ला पबितर आतमा ले भर लेवव। <verse number="19" style="v"/>एक-दूसर ले परमेसर के भजन, इस्तुति अऊ आतमिक गीत के संग गोठियावव। परभू बर अपन जम्मो हिरदय ले गावव अऊ बजावव। <verse number="20" style="v"/>अऊ हमेसा, हर एक बात बर, हमर परभू यीसू मसीह के नांव म परमेसर ददा ला धनबाद देवव।</para>
  <para style="s1">घरवाला अऊ घरवाली</para>
  <para style="p">
    <verse number="21" style="v"/>मसीह के आदर म, एक-दूसर के अधीन रहव।</para>
  <para style="p">
    <verse number="22" style="v"/>हे घरवालीमन, अपन घरवालामन के अधीन रहव, जइसने कि परभू के अधीन रहिथव। <verse number="23" style="v"/>काबरकि घरवाला ह घरवाली के मुड़ी अय, जइसने मसीह ह कलीसिया के मुड़ी अय। कलीसिया ह ओकर देहें अऊ ओह कलीसिया के उद्धार करइया ए। <verse number="24" style="v"/>जइसने कलीसिया ह मसीह के अधीन रहिथे, वइसने घरवालीमन घलो हर एक बात म अपन घरवालामन के अधीन रहंय।</para>
  <para style="p">
    <verse number="25" style="v"/>हे घरवालामन, अपन-अपन घरवाली ला मया करव, जइसने मसीह ह कलीसिया ला मया करिस अऊ अपन-आप ला ओकर बर दे दीस, <verse number="26" style="v"/>ताकि बचन के परचार के जरिये ओला पानी म धोके साफ करय अऊ ओला पबितर बनावय; <verse number="27" style="v"/>अऊ ओला एक महिमामय कलीसिया के रूप म अपन-आप ला पेस करय, जऊन म न कोनो दाग, न झूर्री, न कोनो आने दोस रहय। पर ओह पबितर अऊ निरदोस होवय। <verse number="28" style="v"/>एही किसम ले घरवालामन अपन-अपन घरवालीमन ले अपन खुद के देहें सहीं मया करंय। जऊन ह अपन घरवाली ले मया करथे, ओह अपन-आप ले मया करथे। <verse number="29" style="v"/>कोनो मनखे अपन खुद के देहें ले घिन नइं करय, पर ओह ओकर पालन-पोसन करथे अऊ देख-रेख करथे, जइसने कि मसीह ह कलीसिया के संग करथे; <verse number="30" style="v"/>काबरकि हमन ओकर देहें के अंग अन। <verse number="31" style="v"/>परमेसर के बचन म लिखे हवय: “एकरे कारन मनखे ह अपन दाई-ददा ला छोंड़ दिही अऊ अपन घरवाली के संग मिले रहिही अऊ ओ दूनों एक तन हो जाहीं।”<note caller="+" style="f"><char style="fr" closed="false">5:31 </char><char style="ft" closed="false">उतपत्ती 2:24</char></note> <verse number="32" style="v"/>एह एक बड़े भेद के बात अय – पर मेंह मसीह अऊ कलीसिया के बारे म कहत हवंव। <verse number="33" style="v"/>पर जइसने घलो होवय, तुमन ले हर एक झन अपन घरवाली ला अपन सहीं मया करय, अऊ घरवाली ह अपन घरवाला के आदर-मान करय।</para>
  <chapter number="6" style="c"/>
  <para style="s1">दाई-ददा अऊ लइकामन</para>
  <para style="p">
    <verse number="1" style="v"/>हे लइकामन हो, परभू म अपन दाई-ददा के बात मानव, काबरकि एह उचित अय। <verse number="2" style="v"/>“अपन दाई अऊ ददा के आदर करव”, जऊन ह एक परतिगियां के संग पहिली हुकूम ए, <verse number="3" style="v"/>“ताकि तुम्‍हर भलई होवय अऊ तुमन धरती म बहुंत दिन तक जीयत रहव।”<note caller="+" style="f"><char style="fr" closed="false">6:3 </char><char style="ft" closed="false">ब्यवस्था 5:16</char></note></para>
  <para style="p">
    <verse number="4" style="v"/>हे ददामन हो, अपन लइकामन ला गुस्सा झन दिलावव, पर परभू के अनुसासन अऊ सिकछा के मुताबिक ओमन के पालन-पोसन करव।</para>
  <para style="s1">मालिक अऊ गुलाम</para>
  <para style="p">
    <verse number="5" style="v"/>हे गुलाममन हो, जइसने तुमन मसीह के बात मानथव, वइसने आदर, भय, अऊ निस्कपट हिरदय ले अपन संसारिक मालिकमन के बात ला मानव। <verse number="6" style="v"/>जब ओमन तुमन ला देखत रहिथें, त सिरिप ओमन के दिल जीते बर ही ओमन के बात नइं मानव, पर मसीह के गुलाम सहीं अपन हिरदय ले परमेसर के ईछा म चलव। <verse number="7" style="v"/>पूरा हिरदय ले सेवा करव, ए समझके कि तुमन मनखेमन के नइं, पर परभू के सेवा करत हव, <verse number="8" style="v"/>काबरकि तुमन जानथव कि हर एक झन चाहे ओह गुलाम होवय या सुतंतर मनखे, जऊन भलई के काम ओह करथे, परभू ह ओला ओकर इनाम दिही।</para>
  <para style="p">
    <verse number="9" style="v"/>हे मालिकमन हो, ओहीच किसम ले तुमन अपन गुलाममन संग बरताव करव। ओमन ला झन डरावव-धमकावव, काबरकि तुमन जानथव कि ओमन के मालिक अऊ तुम्‍हर मालिक ओहीच अय, जऊन ह स्‍वरग म हवय, अऊ ओह काकरो संग पखियपात नइं करय।</para>
  <para style="s1">परमेसर के हथियार</para>
  <para style="p">
    <verse number="10" style="v"/>आखिरी बात ए अय कि परभू म अऊ ओकर बड़े सामरथ के परभाव म मजबूत बनव। <verse number="11" style="v"/>परमेसर के जम्मो हथियार ला बांध लेवव ताकि तुमन सैतान के छल-कपट के मुकाबला कर सकव। <verse number="12" style="v"/>काबरकि हमर लड़ई हाड़ा अऊ मांस ले बने मनखे के बिरोध म नो हय, पर हमर लड़ई ह ए अंधियार संसार के सासन करइयामन ले, अधिकारीमन ले अऊ अंधियार संसार के सक्तिमन के बिरोध म अय। अऊ हमर लड़ई ह अकास म सैतान के आतमिक सेनामन के बिरोध म अय। <verse number="13" style="v"/>एकरसेति, परमेसर के जम्मो हथियार ले लव ताकि जब सैतान ह हमला करय, त तुमन अपन जगह म मजबूत ठाढ़े रह सकव, अऊ मजबूत ठाढ़े रहे बर जम्मो चीज करे के बाद, <verse number="14" style="v"/>सच के कमर पट्टी ले अपन कनिहां ला कस लेवव। धरमीपन के झिलम पहिर लेवव, <verse number="15" style="v"/>अऊ अपन गोड़मन म सांति के सुघर संदेस के पनही पहिर लव। <verse number="16" style="v"/>ए जम्मो चीज के अलावा बिसवास के ढाल ले लव, जेकर ले तुमन ओ दुस्‍ट के जम्मो अगनीबान ला बुथाय सकव। <verse number="17" style="v"/>उद्धार के टोप अऊ आतमा के तलवार जऊन ह कि परमेसर के बचन ए, ले लव। <verse number="18" style="v"/>जम्मो किसम के पराथना अऊ बिनती के संग हर समय आतमा म पराथना करव। मन म एला रखके सचेत रहव अऊ जम्मो संत मनखेमन बर हमेसा पराथना करत रहव।</para>
  <para style="p">
    <verse number="19" style="v"/>मोर बर घलो पराथना करव कि जब भी मेंह गोठियावंव, परमेसर ह मोला बचन देवय, ताकि निडर होके मेंह सुघर संदेस के भेद ला बता सकंव, <verse number="20" style="v"/>जेकर खातिर मेंह कैद म, एक राजदूत अंव। पराथना करव कि मेंह ए बात ला निधड़क बोलंव, जइसने कि मोला करना चाही।</para>
  <para style="s1">आखिरी जोहार</para>
  <para style="p">
    <verse number="21" style="v"/>तुखिकुस ह हमर मयारू भाई अऊ परभू म बिसवास के लइक सेवक ए। ओह तुमन ला हर एक बात बताही ताकि तुमन घलो जान लेवव कि मेंह कइसने हवंव अऊ का करत हवंव। <verse number="22" style="v"/>मेंह ओला तुम्‍हर करा एकर खातिर पठोवत हवंव कि तुमन जान लेवव कि हमन कइसने हवन अऊ ए घलो कि ओह तुमन ला उत्साहित करय।</para>
  <para style="p">
    <verse number="23" style="v"/>परमेसर ददा अऊ परभू यीसू मसीह कोति ले भाईमन ला सांति अऊ बिसवास के संग मया मिलय। <verse number="24" style="v"/>ओ जम्मो झन ला अनुग्रह मिलय, जऊन मन हमर परभू यीसू मसीह ले अइसने मया करथें, जऊन ह कभू खतम नइं होवय।</para>
</usx>
