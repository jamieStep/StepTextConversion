<?xml version="1.0" encoding="UTF-8"?>
<usx version="2.6">
  <book code="HEB" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">इबरानीमन</para>
  <para style="toc1">इबरानीमन के नांव के चिट्ठी</para>
  <para style="toc2">इबरानीमन</para>
  <para style="toc3">इबरानी</para>
  <para style="mt1">इबरानीमन के नांव के चिट्ठी</para>
  <para style="ip">ए चिट्ठी ह ओ यहूदी मसीहीमन ला लिखे गे हवय, जऊन मन ऊपर बहुंत सतावा होय के कारन, अपन मसीही बिसवास ला छोंड़े के खतरा पैदा हो गे रिहिस। ए बात म एका नइं ए, कि ए चिट्ठी ला कोन लिखे हवय, हालाकि कतको मनखेमन सोचथें कि ए चिट्ठी ला पौलुस लिखे हवय। ए चिट्ठी के लिखइया ह चिट्ठी के पढ़इयामन ला उत्साहित करथे कि ओमन यीसू के बिसवास म बने रहंय। ओह ओमन ला बताथे कि यीसू मसीह ह परमेसर के सच्‍चा अऊ आखिरी परकासन ए। ए चिट्ठी के लिखइया ह तीन बात म जोर देथे। पहिला – यीसू मसीह ह परमेसर के बेटा ए, जऊन ह दुःख सहत परमेसर के हुकूम ला मानना सिखिस। परमेसर के बेटा के रूप म, यीसू ह जुन्ना नियम के अगमजानीमन ले अऊ स्‍वरगदूत अऊ मूसा ले महान ए। दूसरा – परमेसर ह यीसू ला सदाकाल के महा पुरोहित घोसित करथे अऊ ओह जुन्ना नियम के महा पुरोहितमन ले महान ए। तीसरा – एक बिसवासी ह पाप, डर अऊ मिरतू ले यीसू के दुवारा बचाय जाथे अऊ महा पुरोहित के रूप म यीसू ह सच्‍चा उद्धार देथे। चिट्ठी के लिखइया ह 11 अधियाय म नामी इसरायली मनखेमन के उदाहरन देथे अऊ ओह चिट्ठी के पढ़इयामन ले बिनती करथे कि ओमन यीसू के बिसवास म आखिरी तक बने रहंय। ओह कहिथे कि ओमन यीसू ऊपर धियान लगाय रहंय अऊ धीर धरके दुःख अऊ सतावा ला सहंय। ओह ए चिट्ठी ला कुछू सलाह अऊ चेतउनी देवत बंद करथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">मसीह ह परमेसर के पूरा-पूरी परकासन ए <char style="ior"><ref loc="HEB 1:1-3">1:1-3</ref></char></para>
  <para style="io1">मसीह ह स्वरगदूतमन ले महान ए <char style="ior"><ref loc="HEB 1:4-2:18">1:4–2:18</ref></char></para>
  <para style="io1">मसीह ह मूसा अऊ यहोसू ले महान ए <char style="ior"><ref loc="HEB 3:1-4:13">3:1–4:13</ref></char></para>
  <para style="io1">मसीह के पुरोहिती के महानता <char style="ior"><ref loc="HEB 4:14-7:28">4:14–7:28</ref></char></para>
  <para style="io1">मसीह के करार के महानता <char style="ior"><ref loc="HEB 8-9">8–9</ref></char></para>
  <para style="io1">यीसू के बलिदान के महानता <char style="ior"><ref loc="HEB 10">10</ref></char></para>
  <para style="io1">बिसवास के सुरूआत के महानता <char style="ior"><ref loc="HEB 11-12">11–12</ref></char></para>
  <para style="io1">उपदेस अऊ सार <char style="ior"><ref loc="HEB 13">13</ref></char></para>
  <chapter number="1" style="c"/>
  <para style="s1">बेटा ह स्वरगदूतमन ले बड़े ए</para>
  <para style="p">
    <verse number="1" style="v"/>पहिली जमाना म, परमेसर ह हमर पुरखामन ले, कतको बार अऊ कतको किसम ले अगमजानीमन के दुवारा गोठियाईस, <verse number="2" style="v"/>पर ए आखिरी दिन म, ओह हमर ले अपन बेटा के दुवारा गोठियाईस, जऊन ला ओह जम्मो चीज के ऊपर वारिस ठहराईस अऊ ओकरे दुवारा, ओह संसार ला बनाईस। <verse number="3" style="v"/>ओह परमेसर के महिमा के अंजोर ए अऊ ओह परमेसर के रूप के एकदम सही परतिनिधि ए अऊ ओह अपन सामरथी बचन के दुवारा जम्मो चीजमन ला संभालके रखथे। ओह मनखेमन के पाप ला सुध करके, स्‍वरग म परमेसर के जेवनी हांथ कोति जा बईठिस। <verse number="4" style="v"/>एकरसेति ओह स्वरगदूतमन ले जादा उत्तम ठहरिस, जइसने कि परमेसर ह ओला स्वरगदूतमन ले उत्तम नांव घलो दे रिहिस।</para>
  <para style="p">
    <verse number="5" style="v"/>काबरकि परमेसर ह कोनो स्‍वरगदूत ला कभू ए नइं कहिस,</para>
  <para style="q1">“तेंह मोर बेटा अस;</para>
  <para style="q2">आज मेंह तोला पैदा करेंव।”<note caller="+" style="f"><char style="fr" closed="false">1:5 </char><char style="ft" closed="false">भजन-संहिता 2:7</char></note></para>
  <para style="m">या फेर ए नइं कहिस,</para>
  <para style="q1">“मेंह ओकर ददा होहूं,</para>
  <para style="q2">अऊ ओह मोर बेटा होही।”<note caller="+" style="f"><char style="fr" closed="false">1:5 </char><char style="ft" closed="false">2समूएल 7:14; 1इतिहास 17:13</char></note></para>
  <para style="m">
    <verse number="6" style="v"/>पर जब परमेसर ह अपन पहिलांत बेटा ला संसार म लानथे, त कहिथे,</para>
  <para style="q1">“परमेसर के जम्मो स्वरगदूतमन ओकर अराधना करंय।”</para>
  <para style="m">
    <verse number="7" style="v"/>स्वरगदूतमन के बारे म परमेसर ह ए कहिथे,</para>
  <para style="q1">“परमेसर ह अपन स्वरगदूतमन ला पवन,</para>
  <para style="q2">अऊ अपन सेवकमन ला धधकत आगी बनाथे।”<note caller="+" style="f"><char style="fr" closed="false">1:7 </char><char style="ft" closed="false">भजन-संहिता 104:4</char></note></para>
  <para style="m">
    <verse number="8" style="v"/>पर बेटा के बारे म ओह कहिथे,</para>
  <para style="q1">“हे परमेसर, तोर सिंघासन ह सदाकाल तक रहिही,</para>
  <para style="q2">अऊ धरमीपन ह तोर राज के राज-दंड होही।</para>
  <para style="q1">
    <verse number="9" style="v"/>तेंह धरमीपन ले मया करय अऊ अधरम ले घिन करय;</para>
  <para style="q2">एकरसेति, परमेसर,</para>
  <para style="q2">तोर परमेसर ह आनंद के तेल ले तोर अभिसेक करे के दुवारा तोला तोर संगीमन ले ऊपर करे हवय<note caller="+" style="f"><char style="fr" closed="false">1:9 </char><char style="ft" closed="false">तेल ले अभिसेक करे के मतलब बड़े आदर खातिर चुनना ए।</char></note>।”<note caller="+" style="f"><char style="fr" closed="false">1:9 </char><char style="ft" closed="false">भजन-संहिता 45:6-7</char></note></para>
  <para style="m">
    <verse number="10" style="v"/>ओह ए घलो कहिथे,</para>
  <para style="q1">“हे परभू, सुरू म, तेंह धरती के नीव रखय,</para>
  <para style="q2">अऊ तेंह अपन हांथ ले स्वरगमन ला बनाय।</para>
  <para style="q1">
    <verse number="11" style="v"/>ओमन तो नास हो जाहीं,</para>
  <para style="q2">फेर तेंह बने रहिबे; ओमन जम्मो पहिरे के कपड़ा सहीं जुन्ना हो जाहीं।</para>
  <para style="q1">
    <verse number="12" style="v"/>तेंह ओमन ला चादर सहीं घरियाबे;</para>
  <para style="q2">अऊ ओन्ढा के सहीं ओमन बदल दिये जाहीं।</para>
  <para style="q1">फेर तेंह हमेसा वइसनेच के वइसने रहिथस,</para>
  <para style="q1">अऊ तेंह कभू डोकरा नइं होवस।”<note caller="+" style="f"><char style="fr" closed="false">1:12 </char><char style="ft" closed="false">भजन-संहिता 102:25-27</char></note></para>
  <para style="m">
    <verse number="13" style="v"/>परमेसर कभू कोनो स्‍वरगदूत ला ए नइं कहिस,</para>
  <para style="q1">“मोर जेवनी हांथ कोति बईठ,</para>
  <para style="q1">जब तक कि मेंह तोर बईरीमन ला तोर गोड़ तरी के चौकी नइं बना देवंव।”<note caller="+" style="f"><char style="fr" closed="false">1:13 </char><char style="ft" closed="false">भजन-संहिता 110:1</char></note></para>
  <para style="m">
    <verse number="14" style="v"/>का जम्मो स्वरगदूतमन सेवा करइया आतमा नो हंय? हव, ओमन अंय। अऊ ए स्वरगदूतमन ओमन के सेवा करे खातिर पठोय जाथें, जऊन मन उद्धार पाहीं।</para>
  <chapter number="2" style="c"/>
  <para style="s1">चेतउनी</para>
  <para style="p">
    <verse number="1" style="v"/>एकरसेति, जऊन बातमन ला हमन सुने हवन, ओकर ऊपर हमन ला अऊ धियान देना चाही, ताकि हमन ओ बातमन ले झन भटक जावन। <verse number="2" style="v"/>काबरकि स्वरगदूतमन के दुवारा कहे गे संदेस ह सच रिहिस अऊ जऊन कोनो ओकर पाछू नइं चलिस या ओला नइं मानिस, ओला ओकर सही-सही दंड मिलिस। <verse number="3" style="v"/>यदि हमन अइसने बड़े उद्धार ला धियान नइं देवन, त हमन कइसने बच सकथन। ए उद्धार के बखान पहिली परभू के दुवारा करे गीस, अऊ जऊन मन एला सुनिन, ओमन के दुवारा हमन ला एकर निस्चय होईस। <verse number="4" style="v"/>परमेसर ह घलो चिन्‍हां, अद्भूत काम अऊ कतको किसम के चमतकार के दुवारा एकर गवाही दीस अऊ ओह पबितर आतमा के बरदान के दुवारा घलो एकर गवाही दीस, जऊन ला कि ओह अपन ईछा के मुताबिक मनखेमन ला दे हवय।</para>
  <para style="s1">यीसू ह अपन भाईमन सहीं बनिस</para>
  <para style="p">
    <verse number="5" style="v"/>अवइया संसार, जेकर बारे म हमन चरचा करत हवन, परमेसर ह ओला स्वरगदूतमन के अधीन म नइं करिस। <verse number="6" style="v"/>परमेसर के बचन म एक झन एक जगह गवाही दे हवय:</para>
  <para style="q1">“मनखे ह का ए कि तेंह ओकर चिंता करथस,</para>
  <para style="q2">या मनखे के बेटा ह का ए कि तेंह ओकर देख-रेख करथस<note caller="+" style="f"><char style="fr" closed="false">2:6 </char><char style="ft" closed="false">इहां “मनखे के बेटा” के मतलब घलो “मनखे” हो सकथे।</char></note>?</para>
  <para style="q1">
    <verse number="7" style="v"/>तेंह ओला स्वरगदूतमन ले थोरकन कम करके बनाय,</para>
  <para style="q2">तेंह ओकर ऊपर महिमा अऊ आदर के मुकुट रखय।</para>
  <para style="q2">
    <verse number="8" style="v"/>अऊ हर एक चीज ला ओकर गोड़ के खाल्‍हे कर देय।”<note caller="+" style="f"><char style="fr" closed="false">2:6-8 </char><char style="ft" closed="false">भजन-संहिता 8:4-6</char></note></para>
  <para style="m">हर एक चीज ला ओकर अधीन करके, परमेसर ह अइसने कोनो चीज ला नइं छोंड़िस, जऊन ह ओकर अधिकार म नइं ए। पर अभी हमन हर एक चीज ला ओकर अधीन म नइं देखथन। <verse number="9" style="v"/>पर हमन यीसू ला देखथन, जऊन ह स्वरगदूतमन ले थोरकन कम करके बनाय गीस अऊ अब मिरतू के दुःख उठाय के कारन, ओह महिमा अऊ आदर के मुकुट पहिरे हवय, ताकि परमेसर के अनुग्रह के दुवारा ओह जम्मो मनखे बर मर जावय।</para>
  <para style="p">
    <verse number="10" style="v"/>एह उचित रिहिस कि परमेसर, जेकर दुवारा अऊ जेकर बर हर एक चीज बनाय गीस, ओह यीसू ला दुःख उठाय के जरिये सिद्ध करय, ताकि ओह बहुंते बेटामन ला लानय अऊ यीसू के महिमा म भागी बनावय। काबरकि यीसू ह ओ जन ए, जेकर दुवारा ओमन उद्धार पाथें। <verse number="11" style="v"/>जऊन ह मनखेमन ला पबितर करथे अऊ जऊन मन पबितर करे जाथें; ए दूनों एक ही परिवार के अंय। एकरसेति, यीसू ह ओमन ला अपन भाई कहे ले नइं लजावय। <verse number="12" style="v"/>ओह कहिथे,</para>
  <para style="q1">“हे परमेसर, मेंह अपन भाईमन ला तोर बारे म बताहूं;</para>
  <para style="q2">सभा के आघू म तोर परसंसा के गीत गाहूं।”<note caller="+" style="f"><char style="fr" closed="false">2:12 </char><char style="ft" closed="false">भजन-संहिता 22:22</char></note></para>
  <para style="m">
    <verse number="13" style="v"/>ओह फेर कहिथे,</para>
  <para style="q1">“मेंह ओकर ऊपर अपन भरोसा रखहूं।”</para>
  <para style="m">अऊ ओह फेर कहिथे,</para>
  <para style="q1">“इहां मेंह लइकामन संग हवंव, जऊन मन ला परमेसर मोला दे हवय।”<note caller="+" style="f"><char style="fr" closed="false">2:13 </char><char style="ft" closed="false">यसायाह 8:17</char></note></para>
  <para style="p">
    <verse number="14" style="v"/>जब लइकामन मांस अऊ लहू के बने हवंय, त यीसू ह खुद ओमन के सहीं बनिस अऊ ओमन के मनखे सुभाव म भागी होईस, ताकि अपन मिरतू के दुवारा, ओह सैतान के नास करय, जेकर करा मिरतू के सक्ति हवय – <verse number="15" style="v"/>अऊ ओह ओमन ला छोंड़ावय, जऊन मन अपन मिरतू के डर के कारन जिनगी भर गुलामी म रिहिन। <verse number="16" style="v"/>काबरकि ए बात ह पक्‍का ए कि ओह स्वरगदूतमन के नइं, पर अब्राहम के संतानमन के मदद करथे। <verse number="17" style="v"/>एकरसेति, ओला हर किसम ले अपन भाईमन सहीं बने बर पड़िस, ताकि ओह परमेसर के सेवा म, एक दयालु अऊ बिसवास लइक महा पुरोहित बनय अऊ ओह मनखेमन के पाप के समाधान (पछताप) करय। <verse number="18" style="v"/>काबरकि जब ओकर परिछा करे गीस, त ओह खुद दुःख उठाईस, एकरसेति ओह ओमन के मदद कर सकथे, जऊन मन परिछा म पड़थें।</para>
  <chapter number="3" style="c"/>
  <para style="s1">यीसू ह मूसा ले महान ए</para>
  <para style="p">
    <verse number="1" style="v"/>एकरसेति, हे पबितर भाईमन, जऊन मन स्वरगीय बुलावा म सहभागी हव; अपन धियान यीसू ऊपर लगावव, जऊन ला हमन प्रेरित अऊ महा पुरोहित मानथन। <verse number="2" style="v"/>परमेसर ह ओला चुने रिहिस, अऊ ओह परमेसर के बिसवास लइक रिहिस, जइसने कि मूसा ह परमेसर के जम्मो घराना म बिसवास लइक रिहिस। <verse number="3" style="v"/>घर के बनइया ह घर ले जादा आदर पाथे, वइसनेच यीसू ह मूसा ले बढ़के आदर पाय के लइक समझे गीस। <verse number="4" style="v"/>काबरकि हर एक घर के कोनो न कोनो बनइया होथे। पर जऊन ह जम्मो चीज ला बनाईस, ओह परमेसर ए। <verse number="5" style="v"/>एक सेवक के रूप म मूसा ह परमेसर के जम्मो घराना म बिसवास लइक रिहिस, अऊ ओह ओ बात के गवाही दीस, जऊन ला परमेसर ह अवइया समय म बताने वाला रिहिस। <verse number="6" style="v"/>पर मसीह ह एक बेटा के रूप म, परमेसर के घराना ऊपर बिसवास लइक अय। अऊ हमन ओकर घराना अन, यदि हमन अपन हिम्मत अऊ आसा म बने रहिथन, जेकर कि हमन ला घमंड हवय।</para>
  <para style="s1">अबिसवास के बिरोध म चेतउनी</para>
  <para style="p">
    <verse number="7" style="v"/>एकरसेति, जइसने कि पबितर आतमा ह कहिथे:</para>
  <para style="q1">“आज, यदि तुमन ओकर अवाज ला सुनथव,</para>
  <para style="q2">
    <verse number="8" style="v"/>त अपन हिरदय ला कठोर झन करव,</para>
  <para style="q1">जइसने कि तुम्‍हर पुरखामन निरजन प्रदेस म,</para>
  <para style="q2">बिदरोही होके परखे जाय के बेरा परमेसर के बिरोध म करे रिहिन।</para>
  <para style="q1">
    <verse number="9" style="v"/>ओमन उहां मोला परखिन अऊ जांचिन,</para>
  <para style="q2">अऊ चालीस साल तक मोर काम ला देखिन।</para>
  <para style="q1">
    <verse number="10" style="v"/>एकरे कारन, मेंह ओ पीढ़ी के मनखेमन ले नराज रहेंव,</para>
  <para style="q2">अऊ मेंह कहेंव, ‘ओमन के मन ह हमेसा भटकत रहिथे,</para>
  <para style="q2">अऊ ओमन मोर रसता ला नइं जानंय।’</para>
  <para style="q1">
    <verse number="11" style="v"/>एकरसेति, मेंह कोरोध म कसम खाके कहेंव,</para>
  <para style="q2">‘ओमन ओ ठऊर म कभू नइं जा सकहीं, जिहां मेंह ओमन ला अराम देवइया रहेंव।’ ”<note caller="+" style="f"><char style="fr" closed="false">3:11 </char><char style="ft" closed="false">भजन-संहिता 95:7-11</char></note></para>
  <para style="p">
    <verse number="12" style="v"/>हे भाईमन हो, एकर धियान रखव कि तुमन ले काकरो पापमय अऊ अबिसवासी हिरदय झन होवय, जऊन ह कि जीयत परमेसर ले दूरिहा हो जाथे। <verse number="13" style="v"/>पर हर एक दिन, एक-दूसर ला ढाढ़स बंधावव, जब तक कि एला आज कहे जाथे, ताकि तुमन कोनो घलो पाप के छल म पड़के कठोर झन होवव। <verse number="14" style="v"/>जऊन बिसवास, हमर करा सुरू म रिहिस, यदि हमन ओम आखिरी तक मजबूत बने रहन, तभे मसीह के काम म हमर बांटा हवय। <verse number="15" style="v"/>जइसने कि परमेसर के बचन म ए कहे गे हवय:</para>
  <para style="q1">“यदि आज तुमन ओकर अवाज ला सुनथव,</para>
  <para style="q2">त अपन हिरदय ला कठोर झन करव,</para>
  <para style="q2">जइसने कि तुम्‍हर पुरखामन परमेसर के बिरोध म बिदरोही होके करिन।”<note caller="+" style="f"><char style="fr" closed="false">3:15 </char><char style="ft" closed="false">भजन-संहिता 95:7-8</char></note></para>
  <para style="p">
    <verse number="16" style="v"/>ओमन कोन रिहिन, जऊन मन परमेसर के अवाज ला सुनिन, अऊ ओकर बिरोध म बिदरोह करिन? का ओमन ओ जम्मो मनखे नइं रिहिन, जऊन मन ला मूसा ह मिसर देस ले निकारके लानिस? <verse number="17" style="v"/>अऊ काकर ले परमेसर ह चालीस साल तक नराज रिहिस? का ओमन ले नो हय, जऊन मन पाप करिन अऊ निरजन प्रदेस म गिरके मर गीन? <verse number="18" style="v"/>अऊ परमेसर ह कसम खाके कोन ला कहिस कि ओमन ओकर बिसराम म कभू नइं जा सकहीं<note caller="+" style="f"><char style="fr" closed="false">3:18 </char><char style="ft" closed="false">इहां “ओकर बिसराम” के मतलब ए ओ जगह, जऊन ला परमेसर ह इसरायलीमन ला देय के वायदा करे रिहिस।</char></note>? सिरिप ओमन ला, जऊन मन ओकर हुकूम नइं मानिन। <verse number="19" style="v"/>ए किसम ले, हमन देखथन कि ओमन अपन अबिसवास के कारन ओ देस म नइं जा सकिन।</para>
  <chapter number="4" style="c"/>
  <para style="s1">परमेसर के मनखेमन बर बिसराम</para>
  <para style="p">
    <verse number="1" style="v"/>एकरसेति, जब परमेसर के बिसराम म जाय के वायदा ह अभी तक कायम हवय, त हमन ला सचेत रहना चाही ताकि तुमन ले कोनो घलो ओ बिसराम म जाय बर नकाबिल झन होवव। <verse number="2" style="v"/>काबरकि हमन ला घलो सुघर संदेस सुनाय गीस, जइसने ओमन ला सुनाय गे रिहिस, पर जऊन संदेस ओमन सुनिन, ओकर ले ओमन ला कोनो फायदा नइं होईस, काबरकि जऊन मन एला सुनिन, ओमन बिसवास के संग एला गरहन नइं करिन। <verse number="3" style="v"/>हमन जऊन मन कि बिसवास करे हवन, ओ बिसराम म जाथन, जइसने कि परमेसर ह कहे हवय,</para>
  <para style="q1">“एकरसेति मेंह नराज होके कसम खाएंव,</para>
  <para style="q2">ओमन मोर बिसराम म कभू नइं जा सकहीं।”<note caller="+" style="f"><char style="fr" closed="false">4:3 </char><char style="ft" closed="false">भजन-संहिता 95:11</char></note></para>
  <para style="m">हालाकि ओकर काम ह ओ समय पूरा हो गे रिहिस, जब ओह संसार ला बनाईस। <verse number="4" style="v"/>काबरकि कोनो मेर, ओह सातवां दिन के बारे म अइसने कहे हवय, “अऊ सातवां दिन, परमेसर ह अपन जम्मो काम ले बिसराम करिस।”<note caller="+" style="f"><char style="fr" closed="false">4:4 </char><char style="ft" closed="false">उतपत्ती 2:2</char></note> <verse number="5" style="v"/>अऊ फेर, ओही बिसय म, ओह ए कहिथे, “ओमन मोर बिसराम म कभू नइं जा सकहीं।”</para>
  <para style="p">
    <verse number="6" style="v"/>एह अभी तक लागू हवय कि कुछू मनखे, ओ बिसराम म जा सकहीं अऊ जऊन मन ला पहिली सुघर संदेस सुनाय गे रिहिस, ओमन एम नइं जा सकिन, काबरकि ओमन परमेसर के हुकूम ला नइं मानिन। <verse number="7" style="v"/>एकरसेति, परमेसर ह एक आने दिन ला तय करथे, जऊन ला “आज” कहे जाथे। बहुंत समय के बाद, ओह दाऊद राजा के जरिये एकर बारे म कहिस, जइसने कि परमेसर के बचन म लिखाय हवय:</para>
  <para style="q1">“यदि आज तुमन ओकर अवाज ला सुनथव,</para>
  <para style="q2">त अपन हिरदय ला कठोर झन करव।”<note caller="+" style="f"><char style="fr" closed="false">4:7 </char><char style="ft" closed="false">भजन-संहिता 95:7-8</char></note></para>
  <para style="m">
    <verse number="8" style="v"/>काबरकि, यदि यहोसू ह ओमन ला बिसराम दे रिहिस, त परमेसर ह बाद म, आने दिन के बारे म नइं गोठियाय रहितिस। <verse number="9" style="v"/>एकरसेति, परमेसर के मनखेमन बर, एक बिसराम बचे हवय। <verse number="10" style="v"/>काबरकि जऊन ह परमेसर के बिसराम म जाथे, ओह अपन काम ले घलो बिसराम करथे, जइसने परमेसर ह अपन काम ले बिसराम करिस। <verse number="11" style="v"/>एकरसेति, आवव, हमन ओ बिसराम म जाय के पूरा कोसिस करन, ताकि अइसने झन होवय कि कोनो मनखे ओमन सहीं हुकूम नइं मानके गिर पड़ंय।</para>
  <para style="p">
    <verse number="12" style="v"/>परमेसर के बचन ह जीयत अऊ काम करत हवय। एह दू धार वाले तलवार ले घलो चोक हवय। एह जीव अऊ आतमा, जोड़ अऊ गुदा मन ला अलग-अलग करके आर-पार छेदथे। एह मनखे के मन के बिचार अऊ ईछा ला जांचथे। <verse number="13" style="v"/>संसार के कोनो घलो चीज परमेसर के नजर ले छिपे नइं ए। ओकर आंखी के आघू म जम्मो चीजमन खुला अऊ बिगर परदा के हवंय अऊ हमर बर ए जरूरी अय कि हमन ओला अपन लेखा देवन।</para>
  <para style="s1">यीसू – बड़े महा पुरोहित</para>
  <para style="p">
    <verse number="14" style="v"/>एकरसेति, जब हमर एक बड़े महा पुरोहित हवय, जऊन ह स्वरगमन ले होके गे हवय। अऊ ओह परमेसर के बेटा यीसू ए; त आवव, हमन ओ बिसवास म मजबूत बने रहन, जऊन ला हमन मानथन। <verse number="15" style="v"/>काबरकि हमर महा पुरोहित अइसने नो हय, जऊन ह हमर कमजोरी म, हमर संग सहानुभूति नइं रखय, पर हमर महा पुरोहित हमर सहीं हर किसम ले परखे गीस, पर ओह पाप नइं करिस। <verse number="16" style="v"/>एकरसेति आवव, हमन बिसवास के संग अनुग्रह के सिंघासन करा चलन, ताकि हमर ऊपर दया होवय अऊ जरूरत के बखत, हमन ला मदद करे बर अनुग्रह मिलय।</para>
  <chapter number="5" style="c"/>
  <para style="p">
    <verse number="1" style="v"/>हर एक महा पुरोहित ह मनखेमन ले चुने जाथे अऊ ओह मनखेमन कोति ले परमेसर के सेवा करे बर ठहिराय जाथे कि ओह परमेसर ला भेंट अऊ पाप खातिर बलि चघावय। <verse number="2" style="v"/>ओह अगियानी अऊ भटके मनखेमन ले नरमी से बरताव करे सकथे, काबरकि ओह खुद एक निरबल मनखे ए। <verse number="3" style="v"/>एकरे कारन, ओला खुद के पाप खातिर अऊ संगे-संग मनखेमन के पाप खातिर बलिदान चघाना जरूरी ए।</para>
  <para style="p">
    <verse number="4" style="v"/>कोनो खुद होके आदर के ए पद ला नइं लेवय; ओकर बुलाहट परमेसर के दुवारा होना जरूरी ए, जइसने कि हारून ह बलाय गे रिहिस। <verse number="5" style="v"/>एकरसेति, मसीह घलो महा पुरोहित बने के महिमा ला अपन ऊपर नइं लीस। पर परमेसर ह ओला कहिस,</para>
  <para style="q1">“तेंह मोर बेटा अस;</para>
  <para style="q2">आज मेंह तोला पैदा करे हवंव।”<note caller="+" style="f"><char style="fr" closed="false">5:5 </char><char style="ft" closed="false">भजन-संहिता 2:7</char></note></para>
  <para style="m">
    <verse number="6" style="v"/>ओह दूसर जगह म घलो कहिथे,</para>
  <para style="q1">“तेंह मलकिसिदक के सहीं</para>
  <para style="q2">सदाकाल बर एक पुरोहित अस।”<note caller="+" style="f"><char style="fr" closed="false">5:6 </char><char style="ft" closed="false">भजन-संहिता 110:4</char></note></para>
  <para style="p">
    <verse number="7" style="v"/>धरती म जब यीसू ह रिहिस, त ओह चिचिया-चिचियाके अऊ आंसू बोहाके परमेसर ले पराथना अऊ बिनती करिस, जऊन ह ओला मिरतू ले बचा सकत रिहिस, अऊ ओकर भक्ति के कारन, परमेसर ह ओकर बात ला सुनिस। <verse number="8" style="v"/>ओह परमेसर के बेटा रिहिस, फेर दुःख सहे के दुवारा, ओह हुकूम माने बर सिखिस, <verse number="9" style="v"/>अऊ जब ओह सिद्ध हो गीस, त ओह ओ जम्मो मन बर सदाकाल के उद्धार के जरिया बन गीस, जऊन मन ओकर हुकूम ला मानथें, <verse number="10" style="v"/>अऊ मलकिसिदक के सहीं, परमेसर ह ओला महा पुरोहित के पद दीस।</para>
  <para style="s1">बिसवास ले दूरिहा होय के बिरोध म चेतउनी</para>
  <para style="p">
    <verse number="11" style="v"/>एकर बारे म कहे बर, हमर करा कतको बात हवय, पर एला समझाना कठिन ए, काबरकि तुमन बहुंत धीरे सिखथव। <verse number="12" style="v"/>वास्तव म, अब तक तुमन ला गुरू बन जाना रिहिस, पर अभी घलो ए बात के जरूरत हवय कि कोनो तुमन ला फेर परमेसर के बचन के सुरू के बातमन ला सिखोवय। ठोस भोजन के बदले, तुमन ला अभी घलो गोरस के जरूरत हवय। <verse number="13" style="v"/>जऊन ह गोरस पीके जीथे, ओला धरमीपन के पहिचान नइं रहय, काबरकि ओह अभी तक लइका हवय। <verse number="14" style="v"/>पर ठोस भोजन ह सियाना मनखेमन बर अय, जऊन मन लगातार अभियास के दुवारा भलई अऊ बुरई के पहिचान करे म, अपन-आप ला पक्‍का कर ले हवंय।</para>
  <chapter number="6" style="c"/>
  <para style="p">
    <verse number="1" style="v"/>एकरसेति आवव, मसीह के बारे म जऊन सुरू के सिकछा ए, ओला छोंड़के हमन ओकर सिकछा म सियान होवत जावन। हमन ए बातमन के नीव फेर झन रखन – जइसने कि ओ काम ले पछतावा करई, जऊन ह हमन ला मिरतू कोति ले जाथे, परमेसर के ऊपर बिसवास करई, <verse number="2" style="v"/>बतिसमा, हांथ रखई, मरे मन के जी उठई अऊ सदाकाल के नियाय के बारे निरदेस। <verse number="3" style="v"/>अऊ कहूं परमेसर के अनुमती होही, त हमन ए काम घलो करबो।</para>
  <para style="p">
    <verse number="4" style="v"/>एक बार जऊन मन परमेसर के अंजोर म आ गे हवंय, जऊन मन स्वरगीय बरदान के सुवाद ला चख ले हवंय, जऊन मन पबितर आतमा के भागीदार हो गे हवंय, <verse number="5" style="v"/>जऊन मन परमेसर के बचन के भलई अऊ अवइया समय के सक्ति ला जान गे हवंय, <verse number="6" style="v"/>कहूं ओमन बिसवास ले भटक जावंय, त ओमन ला पछताप करे बर वापिस लाना असंभव ए, काबरकि अपन नुकसान करके, ओमन परमेसर के बेटा ला फेर कुरुस म चघावत हवंय अऊ खुले आम ओकर ऊपर कलंक लगावथें।</para>
  <para style="p">
    <verse number="7" style="v"/>परमेसर ह ओ भुइयां ला आसिस देथे, जऊन ह अक्सर अपन ऊपर गिरइया बरसात के पानी ला सोंख लेथे अऊ ओमन बर बने फसल उपजाथे, जऊन मन एम खेती-बाड़ी करथें। <verse number="8" style="v"/>पर ओ भुइयां, जऊन ह कांटा अऊ कंटिला पौधा उपजाथे, ओह बेकार ए, अऊ ओकर ऊपर परमेसर ले सराप पाय के खतरा हवय। आखिरी म, एह आगी म बारे जाही।</para>
  <para style="p">
    <verse number="9" style="v"/>मयारू संगवारी हो, हालाकि हमन अइसने गोठियावत हन, पर हमन ला तुम्‍हर बारे म अऊ बने बातमन के भरोसा हवय, जऊन बातमन उद्धार के संग आथें। <verse number="10" style="v"/>परमेसर ह अनियायी नो हय; ओह तुम्‍हर काम ला नइं भुलावय, अऊ ओ मया ला नइं भुलावय, जऊन ला तुमन ओकर मनखेमन के मदद करे के दुवारा ओला देखाय हवव अऊ तुमन अभी घलो ओमन के मदद करत हवव। <verse number="11" style="v"/>हमन चाहथन कि तुमन ले हर एक झन आखिरी तक अइसनेच मिहनत करते रहय, ताकि तुम्‍हर आसा ह पक्‍का होवय। <verse number="12" style="v"/>हमन नइं चाहथन कि तुमन आलसी बनव, पर ओमन के नकल करव, जऊन मन बिसवास अऊ धीरज के दुवारा ओ चीज के वारिस बनथें, जेकर वायदा परमेसर ह करे हवय।</para>
  <para style="s1">परमेसर के परतिगियां अटल ए</para>
  <para style="p">
    <verse number="13" style="v"/>जब परमेसर ह अब्राहम ले परतिगियां करिस, त ओकर ले बड़े अऊ कोनो नइं रिहिन, जेकर ओह किरिया खा सकय, एकरसेति ओह अपन खुद के किरिया खाके <verse number="14" style="v"/>कहिस, “ए बात पक्‍का अय कि मेंह तोला आसिस दूहूं अऊ तोर बंस म बहुंत संतान होहीं।”<note caller="+" style="f"><char style="fr" closed="false">6:14 </char><char style="ft" closed="false">उतपत्ती 22:17</char></note> <verse number="15" style="v"/>अब्राहम ह धीरज धरके बाट जोहिस; अऊ तब ओह ओ चीजमन ला पाईस, जेकर परतिगियां परमेसर ह करे रिहिस।</para>
  <para style="p">
    <verse number="16" style="v"/>मनखेमन अपन ले कोनो बड़े के कसम खाथें, अऊ कसम ह कहे गे बात ला पक्‍का करथे अऊ जम्मो बिवाद के निपटारा करथे। <verse number="17" style="v"/>काबरकि परमेसर ह अपन परतिगियां के वारिसमन ला, ए साफ-साफ बता दे बर चाहिस कि ओकर उदेस्य ह कभू नइं बदलय; एकरसेति ओह कसम खाय के दुवारा एला पक्‍का करिस। <verse number="18" style="v"/>परमेसर ह ए करिस, ताकि नइं बदलइया दू ठन बात (परमेसर के परतिगियां अऊ ओकर कसम) के जरिये परमेसर ला लबरा साबित करना असंभव होवय, अऊ हमन ला, जऊन मन कि सरन पाय बर भागे हवन, बहुंते उत्साह मिलय, अऊ हमन ओ आसा ला पा सकन, जऊन ला हमर आघू म रखे गे हवय। <verse number="19" style="v"/>हमर करा ए आसा ह हमर जीव बर पानी जहाज के एक लंगर सहीं अय – मजबूत अऊ सुरछित। एह पबितर जगह के भीतरी भाग म जाथे, जऊन ह परदा के पाछू म हवय, <verse number="20" style="v"/>जिहां यीसू ह हमर ले पहिली, हमर कोति ले गे हवय। ओह मलकिसिदक के सहीं सदाकाल बर एक महा पुरोहित बन गे हवय।</para>
  <chapter number="7" style="c"/>
  <para style="s1">मलकिसिदक पुरोहित</para>
  <para style="p">
    <verse number="1" style="v"/>ए मलकिसिदक सालेम के राजा अऊ परम परधान परमेसर के एक पुरोहित रिहिस। जब अब्राहम ह राजामन ला हराके लहुंटत रिहिस, त ओह अब्राहम ले भेंट करिस अऊ ओला आसिस दीस; <verse number="2" style="v"/>अऊ अब्राहम ह ओला हर एक चीज के दसवां भाग दीस। मलकिसिदक नांव के पहिली मतलब होथे – “धरमीपन के राजा” तब ए नांव के मतलब “सालेम के राजा” याने कि “सांति के राजा” घलो होथे। <verse number="3" style="v"/>मलकिसिदक के दाई या ददा या ओकर पुरखा के कोनो पता नइं ए। ओकर जनम अऊ ओकर मिरतू के घलो कोनो लेखा नइं ए। ओह परमेसर के बेटा के सहीं सदाकाल बर एक पुरोहित अय।</para>
  <para style="p">
    <verse number="4" style="v"/>तुमन सोचव कि ओह कतेक महान रिहिस; अऊ त अऊ कुल के मुखिया अब्राहम ह ओला लड़ई म लूटे गय माल के दसवां भाग दीस। <verse number="5" style="v"/>लेवी के बंस म ले जऊन मन पुरोहित बनथें, ओमन ला मूसा के कानून ह हुकूम देथे कि ओमन मनखेमन ले दसवां भाग जमा करंय, अऊ ए मनखेमन ओमन के भाई अंय, हालाकि ए भाईमन घलो अब्राहम के बंस अंय। <verse number="6" style="v"/>पर मलकिसिदक ह लेवी के बंस के नइं रिहिस, तभो ले ओह अब्राहम ले दसवां भाग लीस अऊ ओला आसिस दीस, जेकर करा परमेसर के परतिगियां रिहिस। <verse number="7" style="v"/>अऊ ए बात म कोनो संदेह नइं ए कि छोटे मनखे ह बड़े मनखे ले आसिस पाथे। <verse number="8" style="v"/>पुरोहितमन के मामला म, दसवां भाग ओ मनखेमन के दुवारा लिये जाथे, जऊन मन मर जाथें, पर मलकिसिदक के मामला म, दसवां भाग ओकर दुवारा लिये गीस, जेकर बारे म ए गवाही दे गे हवय कि ओह जीयथे। <verse number="9" style="v"/>त हमन ए कह सकथन कि लेवी जऊन ह दसवां भाग लेथे, ओह अब्राहम के जरिये दसवां भाग दीस। <verse number="10" style="v"/>काबरकि जब मलकिसिदक ह अब्राहम ले मिलिस, त लेवी ह अपन पुरखा अब्राहम के सरीर म, ओ समय रिहिस।</para>
  <para style="s1">यीसू ह मलकिसिदक के सहीं</para>
  <para style="p">
    <verse number="11" style="v"/>यदि लेवीमन के पुरोहित पद के जरिये सिद्धता मिलतिस (काबरकि एकरे आधार म, मनखेमन ला मूसा के कानून ह दिये गीस), त फेर एकर का जरूरत रिहिस कि एक आने पुरोहित ह हारून के जाति म ले नइं, पर मलकिसिदक के जाति म ले आवय? <verse number="12" style="v"/>काबरकि जब पुरोहित पद ह बदले जाथे, तब मूसा के कानून घलो बदलना जरूरी ए। <verse number="13" style="v"/>हमर परभू जेकर बारे म ए जम्मो बात कहे जाथे, ओह एक आने गोत्र के अय अऊ ओ गोत्र म ले, कोनो अभी तक बेदी म पुरोहित के रूप म सेवा नइं करे हवंय। <verse number="14" style="v"/>काबरकि ए बात ह साफ ए कि हमर परभू ह यहूदा के गोत्र म ले आईस अऊ ए गोत्र के बिसय म मूसा ह पुरोहित पद के कुछू चरचा नइं करे हवय। <verse number="15" style="v"/>अऊ जऊन बात हमन कहे हवन, ओह अऊ साफ हवय कि मलकिसिदक के सहीं एक आने पुरोहित परगट होईस, <verse number="16" style="v"/>जऊन ह अपन पुरखामन के नियम के आधार म पुरोहित नइं बनिस, पर ओह अमर जिनगी के सामरथ के आधार म पुरोहित बनिस। <verse number="17" style="v"/>काबरकि ओकर बारे म ए कहे गे हवय:</para>
  <para style="q1">“तेंह मलकिसिदक के सहीं सदाकाल बर एक पुरोहित अस।”<note caller="+" style="f"><char style="fr" closed="false">7:17 </char><char style="ft" closed="false">भजन-संहिता 110:4</char></note></para>
  <para style="p">
    <verse number="18" style="v"/>पहिली के नियम ला अलग कर दिये गीस, काबरकि एह कमजोर अऊ बेकार रिहिस। <verse number="19" style="v"/>(काबरकि मूसा के कानून ह कोनो भी चीज ला सिद्ध नइं बनाईस), अऊ अब एक उत्तम आसा दिये गे हवय, जेकर दुवारा हमन परमेसर के लकठा म जाथन।</para>
  <para style="p">
    <verse number="20" style="v"/>अऊ एह बिना कसम (किरिया) के नइं रिहिस। आने मन बिगर कोनो कसम के पुरोहित बनिन, <verse number="21" style="v"/>पर ओह (यीसू) एक कसम के संग पुरोहित बनिस, जब परमेसर ह ओला कहिस:</para>
  <para style="q1">“परभू ह कसम खाईस</para>
  <para style="q2">अऊ ओह अपन मन ला नइं बदलय,</para>
  <para style="q2">तेंह सदाकाल बर एक पुरोहित अस।”<note caller="+" style="f"><char style="fr" closed="false">7:21 </char><char style="ft" closed="false">भजन-संहिता 110:4</char></note></para>
  <para style="m">
    <verse number="22" style="v"/>ए कसम के कारन, यीसू ह अऊ बने करार के जमानतदार हो गीस।</para>
  <para style="p">
    <verse number="23" style="v"/>पहिली बहुंत पुरोहितमन रिहिन, पर ओमन अपन काम पूरा नइं कर सकिन काबरकि ओमन मर गीन; <verse number="24" style="v"/>पर यीसू ह सदाकाल बर जीयथे; ओकर पुरोहित पद ह सदाकाल बर ए। <verse number="25" style="v"/>एकरसेति, ओह ओमन के पूरा-पूरी उद्धार कर सकथे, जऊन मन ओकर जरिये परमेसर करा आथें, काबरकि ओह ओमन खातिर बिनती करे बर हमेसा जीयत हवय।</para>
  <para style="p">
    <verse number="26" style="v"/>अइसने महा पुरोहित ह हमर जरूरत ला पूरा करथे, जऊन ह पबितर, निरदोस अऊ सुध ए। ओह पापीमन ले अलग करे गे हवय अऊ स्वरगमन ले ऊंचा उठाय गे हवय। <verse number="27" style="v"/>आने महा पुरोहितमन सहीं, ओला दिन प्रतिदिन पहिली अपन खुद के पाप खातिर अऊ तब मनखेमन के पाप खातिर बलि चघाय के जरूरत नइं ए। ओह अपन-आप ला ओमन के पाप बर बलि चघाके, ए काम ला सदाकाल खातिर एकेच बार म पूरा कर दीस। <verse number="28" style="v"/>काबरकि मूसा के कानून ह ओ मनखेमन ला महा पुरोहित के रूप म ठहिराथे, जऊन मन सिद्ध नो हंय; पर परमेसर के कसम, जऊन ह मूसा के कानून के बाद आईस, ओ बेटा ला ठहिराईस, जऊन ह सदाकाल के खातिर सिद्ध बनाय गे हवय।</para>
  <chapter number="8" style="c"/>
  <para style="s1">नवां करार के महा पुरोहित</para>
  <para style="p">
    <verse number="1" style="v"/>हमर कहे के सार बात ए अय: हमर करा एक अइसने महा पुरोहित हवय, जऊन ह स्‍वरग म महामहिम परमेसर के सिंघासन के जेवनी हांथ कोति जा बईठिस, <verse number="2" style="v"/>अऊ ओह ओ पबितर जगह म सेवा करथे, जऊन ह अराधना के सही तम्‍बू ए अऊ एह मनखे के दुवारा नइं, पर परभू के दुवारा खड़े करे गे हवय।</para>
  <para style="p">
    <verse number="3" style="v"/>हर एक महा पुरोहित ह भेंट अऊ बलिदान चघाय बर ठहिराय जाथे, एकरसेति ए महा पुरोहित बर घलो जरूरी रिहिस कि ओकर करा चघाय बर कुछू रहय। <verse number="4" style="v"/>यदि ओह धरती म होतिस, त ओह एक पुरोहित नइं होतिस, काबरकि मूसा के कानून के मुताबिक भेंट चघाय बर पुरोहितमन हवंय। <verse number="5" style="v"/>जऊन सेवा ओमन पुरोहित के रूप म पबितर जगह म करथें, ओह ओकर एक नकल अऊ छइहां ए, जऊन ह स्‍वरग म हवय। एकरसेति जब मूसा ह अराधना के तम्‍बू ला बनइया रिहिस, त ओला ए चेतउनी मिले रिहिस, “देख, तेंह हर एक चीज ओ नमूना के मुताबिक बना, जऊन ह तोला पहाड़ के ऊपर देखाय गे रिहिस।”<note caller="+" style="f"><char style="fr" closed="false">8:5 </char><char style="ft" closed="false">निरगमन 25:40</char></note> <verse number="6" style="v"/>पर जऊन सेवकई यीसू ला मिले हवय, ओह अऊ उत्तम अय, जइसने कि ओ करार जेकर मध्यस्‍थ यीसू अय, जुन्ना करार ले अऊ उत्तम अय, काबरकि एह अऊ उत्तम परतिगियां ऊपर अधारित हवय।</para>
  <para style="p">
    <verse number="7" style="v"/>यदि पहिली करार म कुछू गलती नइं होतिस, त दूसर करार के जरूरत नइं होतिस। <verse number="8" style="v"/>पर परमेसर ह मनखेमन म गलती पाईस अऊ कहिस;</para>
  <para style="q1">“परभू ह कहिथे, समय ह आवत हवय,</para>
  <para style="q2">जब मेंह इसरायल के घराना संग</para>
  <para style="q1">अऊ यहूदा के घराना संग</para>
  <para style="q2">नवां करार करहूं।</para>
  <para style="q1">
    <verse number="9" style="v"/>एह ओ करार सहीं नइं होवय,</para>
  <para style="q2">जऊन ला मेंह ओमन के पुरखामन संग करे रहेंव,</para>
  <para style="q1">जब मेंह ओमन के हांथ धरके ओमन ला</para>
  <para style="q2">मिसर देस ले निकार लानेंव,</para>
  <para style="q1">काबरकि ओमन मोर करार के पालन नइं करिन,</para>
  <para style="q2">एकर खातिर मेंह ओमन के खियाल नइं रखेंव,</para>
  <para style="q4">परभू ह ए बात कहिथे।</para>
  <para style="q1">
    <verse number="10" style="v"/>परभू ह कहिथे, ओ समय के बाद,</para>
  <para style="q2">मेंह इसरायल के घराना के संग ए करार करहूं –</para>
  <para style="q1">मेंह अपन कानून ला ओमन के मन म डालहूं</para>
  <para style="q2">अऊ ओमन ला ओमन के हिरदय म लिखहूं।</para>
  <para style="q1">मेंह ओमन के परमेसर होहूं अऊ ओमन मोर मनखे होहीं।</para>
  <para style="q1">
    <verse number="11" style="v"/>कोनो अपन पड़ोसी ला, ए नइं सीखोही</para>
  <para style="q2">या कोनो अपन भाई ले, ए नइं कहिही कि ‘परभू ला जानव,’</para>
  <para style="q1">काबरकि छोटे ले लेके बड़े तक, ओमन जम्मो झन मोला जानहीं।</para>
  <para style="q1">
    <verse number="12" style="v"/>मेंह ओमन के पाप ला छेमा करहूं,</para>
  <para style="q2">अऊ ओमन के पाप ला फेर कभू सुरता नइं करहूं।”<note caller="+" style="f"><char style="fr" closed="false">8:12 </char><char style="ft" closed="false">यिरमियाह 31:31-34</char></note></para>
  <para style="p">
    <verse number="13" style="v"/>ए करार ला “नवां करार” कहे के दुवारा, परमेसर ह पहिली के करार ला बिगर काम के ठहराईस; अऊ जऊन चीज ह बिगर काम के अऊ जुन्ना हो जाथे, ओह जल्दी लोप हो जाही।</para>
  <chapter number="9" style="c"/>
  <para style="s1">धरती के तम्‍बू म अराधना</para>
  <para style="p">
    <verse number="1" style="v"/>पहिली करार म, अराधना के नियम रिहिस अऊ अराधना के एक पबितर जगह घलो रिहिस, जऊन ह ए धरती म रिहिस। <verse number="2" style="v"/>एक तम्‍बू बनाय गीस। एकर पहिली कमरा म दीया, मेज अऊ परमेसर ला चघाय गे रोटी रहय; एला पबितर जगह कहे जावय। <verse number="3" style="v"/>दूसरा परदा के पाछू एक ठन कमरा रहय, जऊन ला परम पबितर जगह कहे जावय, <verse number="4" style="v"/>ओम धूप जलाय बर सोना के बेदी अऊ सोना ले मढ़े गय करार के संदूक रहय। ए संदूक म मन्ना ले भरे सोना के कटोरा, हारून के लउठी, जऊन म पीका आ गे रहय अऊ पथरा के पटियामन रहंय अऊ ए पटियामन म दस हुकूम लिखाय रहय। <verse number="5" style="v"/>संदूक के ऊपर म महिमा के करुबमन (स्वरगदूतमन सहीं महिमामय जीव) रहंय, जेमन पछताप के जगह ला छइहां करे रहंय। पर हमन अभी ए जम्मो बातमन के चरचा नइं कर सकन।</para>
  <para style="p">
    <verse number="6" style="v"/>ए किसम ले हर एक चीजमन ला रखे गे रिहिस। पुरोहितमन बाहिर के कमरा म जावंय अऊ अपन सेवा ला करंय। <verse number="7" style="v"/>पर सिरिप महा पुरोहित ह भीतर के कमरा म जावय अऊ ओ घलो साल म सिरिप एक बार खून लेके उहां जावय अऊ ओ खून ला, ओह खुद के अऊ मनखेमन के ओ पाप के खातिर परमेसर ला चघावय, जऊन ला ओमन बिगर जाने करे रहंय। <verse number="8" style="v"/>एकर दुवारा पबितर आतमा ह ए बतावत रिहिस कि जब तक पहिली तम्‍बू ह खड़े रिहिस, तब तक परम पबितर जगह के रसता ह नइं खोले गे रिहिस। <verse number="9" style="v"/>एह आज के समय बर एक नमूना ए, जऊन ह ए बताथे कि जऊन भेंट अऊ बलिदान मन चघाय जावत रिहिन, ओमन अराधना करइयामन के मन ला साफ नइं कर सकंय। <verse number="10" style="v"/>ओमन सिरिप खाय-पीये के चीज अऊ नाना किसम के सुध होय के रीति-रिवाज अंय। एमन बाहिरी नियम अंय, जऊन ह नवां हुकूम के आवत तक लागू रहिथे।</para>
  <para style="s1">मसीह के लहू</para>
  <para style="p">
    <verse number="11" style="v"/>जब मसीह ह बने चीजमन के महा पुरोहित के रूप म आईस, जऊन मन पहिली ले इहां हवंय, त ओह अऊ बड़े अऊ जादा सिद्ध तम्‍बू म ले होके गीस, जऊन ह मनखे के बनाय नो हय, याने कि ओ तम्‍बू ह ए संसार के नो हय। <verse number="12" style="v"/>ओह सबले पबितर जगह म बोकरा अऊ बछवा मन के लहू के संग नइं गीस, पर ओह उहां जम्मो के सेति एकेच बार अपन खुद के लहू के दूबारा गीस अऊ हमर बर सदाकाल के छुटकारा लानिस। <verse number="13" style="v"/>बोकरा अऊ बइला मन के लहू अऊ जरे बछवा के राख ला, ओमन के ऊपर छिंचे जाथे, जऊन मन रिवाज के मुताबिक असुध रहिथें। एह ओमन ला पबितर करथे अऊ ओमन बाहिरी रूप ले सुध हो जाथें। <verse number="14" style="v"/>तब मसीह, जऊन ह निरदोस रिहिस, सदाकाल के आतमा के जरिये अपन-आप ला परमेसर ला भेंट चघा दीस। ओकर लहू ह हमर बिवेक ला बेकार के काममन ले सुध करथे, ताकि हमन जीयत परमेसर के सेवा कर सकन।</para>
  <para style="p">
    <verse number="15" style="v"/>एकरे खातिर मसीह ह एक नवां करार के मध्यस्‍थ ए, ताकि जऊन मन बलाय गे हवंय, ओमन ओ सदाकाल के वारिस बन जावंय, जेकर वायदा परमेसर ह करे हवय। अब मसीह अपन मिरतू के दुवारा एक छुड़ौती के कीमत दीस, ताकि ओह ओमन ला छोंड़ाय सकय, जऊन मन पहिली करार के समय पाप करे रिहिन।</para>
  <para style="p">
    <verse number="16" style="v"/>जब कोनो वसीयत लिखथे अऊ मर जाथे, तब ओकर वारिस बर एह जरूरी ए कि ओह वसीयत करइया के मिरतू ला साबित करय। <verse number="17" style="v"/>काबरकि वसीयत ह तभे लागू होथे, जब वसीयत करइया ह मर जाथे। जब तक कि ओह जीयत हवय, तब तक वसीयत के कोनो मतलब नइं रहय। <verse number="18" style="v"/>एकरे कारन, पहिली करार ह लहू के दुवारा लागू करे गे रिहिस। <verse number="19" style="v"/>जब मूसा ह जम्मो मनखेमन ला कानून म बताय जम्मो हुकूम ला पढ़के सुना चुकिस, तब ओह पानी के संग बछवामन के लहू, लाल ऊन अऊ जूफा के डारा लीस अऊ ए चीजमन ला कानून के किताब अऊ जम्मो मनखेमन ऊपर छिंचिस, <verse number="20" style="v"/>अऊ ओह कहिस, “एह ओ करार के लहू ए, जऊन ला पालन करे के हुकूम, परमेसर ह तुमन ला देय हवय।”<note caller="+" style="f"><char style="fr" closed="false">9:20 </char><char style="ft" closed="false">निरगमन 24:8</char></note> <verse number="21" style="v"/>एहीच किसम ले, मूसा ह तम्‍बू अऊ अराधना के जम्मो चीज ऊपर लहू छिंचिस। <verse number="22" style="v"/>वास्तव म, मूसा के कानून के मुताबिक लगभग हर एक चीज लहू के दुवारा सुध करे जाथे अऊ बिगर लहू बोहाय पाप के छेमा नइं होवय।</para>
  <para style="s1">मसीह के बलिदान ह पाप ला दूरिहा करथे</para>
  <para style="p">
    <verse number="23" style="v"/>एह जरूरी रिहिस कि स्वरगीय चीजमन के नकल ह ए बलिदानमन के दुवारा सुध करे जावय, पर स्‍वरग के चीजमन खुद एकर ले अऊ बने बलिदान के दुवारा सुध करे जाथें। <verse number="24" style="v"/>काबरकि मसीह ह मनखे के बनाय ओ पबितर जगह म नइं गीस, जऊन ह सही के पबितर जगह के नमूना रिहिस, पर ओह स्‍वरग म गीस कि अब हमर बर, ओह परमेसर के आघू म परगट होवय। <verse number="25" style="v"/>मसीह ह स्‍वरग म अपन-आप ला बार-बार भेंट चघाय बर नइं गीस, जइसने महा पुरोहित ह हर साल परम पबितर जगह म आने के लहू लेके जाथे, <verse number="26" style="v"/>नइं तो जब ले संसार ह रचे गे हवय, तब ले अब तक, मसीह ला कतको बार दुःख उठाना पड़तिस। पर अब ओह ए जुग के आखिरी म, जम्मो के सेति एकेच बार परगट होईस, ताकि अपन खुद के बलिदान के दुवारा पाप ला दूर करय। <verse number="27" style="v"/>जइसने मनखे के एक बार मरई अऊ ओकर बाद ओकर नियाय होवई तय हवय, <verse number="28" style="v"/>ओहीच किसम ले, मसीह घलो अपन-आप ला एक बार बलिदान कर दीस कि ओह बहुंते मनखे के पाप ला दूर करय। अऊ ओह दूसर बार परगट होही, पर पाप के भार उठाय बर नइं, पर ओमन के उद्धार करे बर, जऊन मन ओकर बाट जोहत हवंय।</para>
  <chapter number="10" style="c"/>
  <para style="s1">मसीह के बलिदान जम्मो के सेति एकेच बार</para>
  <para style="p">
    <verse number="1" style="v"/>मूसा के कानून ह अवइया बने चीजमन के सिरिप एक छइहां ए। एमन अपन-आप म सही के चीज नो हंय। कानून के मुताबिक, एकेच किसम के बलिदान नियमित रूप ले हर साल चघाय जाथे, अऊ एह ओमन ला कभू सिद्ध नइं कर सकय, जऊन मन अराधना करे बर आथें। <verse number="2" style="v"/>यदि ए बलिदानमन के दुवारा मनखेमन सिद्ध हो जातिन, त ओमन के बलिदान चघई बंद हो जातिस। काबरकि अराधना करइयामन जम्मो के सेति एकेच बार म सुध हो जातिन अऊ ओमन अपन पाप के दोसी नइं होतिन। <verse number="3" style="v"/>पर ओ बलिदानमन हर साल ओमन के पाप के सुरता कराथें। <verse number="4" style="v"/>काबरकि बइला अऊ बोकरा मन के लहू ह पाप ला कभू दूरिहा नइं कर सकय।</para>
  <para style="p">
    <verse number="5" style="v"/>एकरसेति, जब मसीह ह संसार म आईस त ओह कहिस:</para>
  <para style="q1">“बलिदान अऊ भेंट तेंह नइं चाहय,</para>
  <para style="q2">पर तेंह एक ठन देहें, मोर बर तियार करय।</para>
  <para style="q1">
    <verse number="6" style="v"/>तेंह होम-बलि अऊ पाप-बलि चघाय ले</para>
  <para style="q2">खुस नइं होवय।</para>
  <para style="q1">
    <verse number="7" style="v"/>तब मेंह कहेंव, ‘मेंह इहां हंव – जइसने पबितर बचन म मोर बारे म लिखे हवय –</para>
  <para style="q2">हे परमेसर, मेंह तोर ईछा ला पूरा करे बर आय हवंव।’ ”</para>
  <para style="m">
    <verse number="8" style="v"/>पहिली मसीह ह कहिस, “न तो तेंह बलिदान अऊ भेंट, होम-बलि अऊ पाप-बलि ला चाहय, अऊ न ही ओमन ले खुस होवय” (हालाकि ए जम्मो बलिदान, मूसा के कानून के मुताबिक चघाय जाथे)। <verse number="9" style="v"/>तब ओह कहिस, “मेंह इहां हंव, मेंह तोर ईछा ला पूरा करे बर आय हवंव।” ओह पहिली के बात ला छोंड़ देथे ताकि दूसर बात ला स्‍थापित करय। <verse number="10" style="v"/>अऊ ओहीच ईछा के दुवारा हमन यीसू मसीह के देहें के बलिदान के जरिये पबितर करे गे हवन अऊ ए बलिदान ह जम्मो के सेति एकेच बार करे गीस।</para>
  <para style="p">
    <verse number="11" style="v"/>हर एक पुरोहित ह दिन प्रतिदिन ठाढ़ होके अपन धारमिक सेवा ला करथे। ओह बार-बार ओहीच बलिदान ला चघाथे, जऊन ह पाप ला कभू दूरिहा नइं कर सकय। <verse number="12" style="v"/>पर मसीह ह पाप के खातिर एकेच बलिदान सदाकाल के सेति चघाईस अऊ ओह परमेसर के जेवनी हांथ अंग जा बईठिस। <verse number="13" style="v"/>ओहीच बेरा ले, ओह इंतजार करथे कि परमेसर ह ओकर बईरीमन ला ओकर गोड़ रखे के चौकी बना देवय, <verse number="14" style="v"/>काबरकि एकेच बलिदान के दुवारा, ओह ओमन ला सदाकाल बर सिद्ध कर दे हवय, जऊन मन पाप ले पबितर करे गे हवंय।</para>
  <para style="p">
    <verse number="15" style="v"/>पबितर आतमा घलो हमन ला एकर बारे म गवाही देथे। पहिली ओह कहिथे:</para>
  <para style="q1">
    <verse number="16" style="v"/>“परभू ह कहिथे</para>
  <para style="q2">कि जऊन करार मेंह ओ समय के बाद ओमन ले करहूं,</para>
  <para style="q1">ओह ए अय – मेंह अपन कानून ला ओमन के हिरदय म धरहूं</para>
  <para style="q2">अऊ मेंह ओमन ला ओमन के मन म लिखहूं।”<note caller="+" style="f"><char style="fr" closed="false">10:16 </char><char style="ft" closed="false">यिरमियाह 31:33</char></note></para>
  <para style="m">
    <verse number="17" style="v"/>तब ओह ए घलो कहिथे:</para>
  <para style="q1">“ओमन के पाप अऊ अधरम के काम ला</para>
  <para style="q2">मेंह फेर कभू सुरता नइं करहूं।”<note caller="+" style="f"><char style="fr" closed="false">10:17 </char><char style="ft" closed="false">यिरमियाह 31:34</char></note></para>
  <para style="p">
    <verse number="18" style="v"/>अऊ जब एकर छेमा हो गे हवय, त फेर पाप खातिर अऊ कोनो बलिदान के जरूरत नइं ए।</para>
  <para style="s1">बिसवास म बने रहव</para>
  <para style="p">
    <verse number="19" style="v"/>हे भाईमन हो, जब हमन ला भरोसा हवय कि यीसू के लहू के दुवारा हमन परम पबितर जगह म जाबो, <verse number="20" style="v"/>ओह हमर बर एक नवां अऊ जीयत रसता खोलिस, जऊन ह ओ परदा म ले होके जाथे, जऊन ह ओकर देहें अय<note caller="+" style="f"><char style="fr" closed="false">10:20 </char><char style="ft" closed="false">“परदा” – महा पुरोहित ह परदा म ले होके सबले पबितर जगह म जावय, अऊ अपन अऊ मनखेमन के पाप बर बलिदान चघावय। जब यीसू ह कुरुस ऊपर मरिस त परदा ह चीराके दू भाग हो गीस।</char></note>, <verse number="21" style="v"/>अऊ जब हमर करा एक बड़े पुरोहित हवय, जेकर ऊपर परमेसर के घर के जिम्मा हवय, <verse number="22" style="v"/>त आवव, हमन परमेसर के लकठा म साफ हिरदय अऊ पूरा बिसवास के संग जावन। एक अइसने हिरदय, जऊन म पाप भावना नइं ए अऊ अइसने देहें, जऊन ह सुध पानी म धोय गे हवय। <verse number="23" style="v"/>आवव, हमन ओ आसा ला मजबूती ले धरे रहन, जऊन ला हमन स्वीकार करथन, काबरकि जऊन ह वायदा करे हवय, ओह बिसवास लइक अय। <verse number="24" style="v"/>अऊ आवव, हमन ए बिचार करन कि कइसने हमन एक-दूसर ला मया म अऊ बने काम म उत्साहित कर सकथन। <verse number="25" style="v"/>आवव, हमन एक-दूसर के संग मिले बर नइं छोड़न, जइसने कि कुछू झन के ए आदत बन गे हवय, पर आवव, हमन एक-दूसर ला अऊ जादा उत्साहित करन, जइसने कि तुमन देखत हवव कि परभू के दिन ह लकठा आवत हवय।</para>
  <para style="p">
    <verse number="26" style="v"/>सत के गियान ला पाय के बाद, कहूं हमन जान-बूझ के पाप करते रहिथन, त फेर कोनो घलो बलिदान हमर पाप ला दूरिहा नइं कर सकय, <verse number="27" style="v"/>पर सिरिप नियाय के एक भयानक बाट जोहई अऊ भयंकर आगी ह बांचही, जऊन ह परमेसर के बईरीमन ला जलाके भसम कर दिही। <verse number="28" style="v"/>जऊन कोनो मूसा के कानून ला नइं मानिस, ओह बिगर दया के दू या तीन मनखे के गवाही ले मारे गीस। <verse number="29" style="v"/>त तुमन सोचव कि ओ मनखे ह कतेक कठोर सजा के भागी ए, जऊन ह परमेसर के बेटा के इनकार करे हवय अऊ करार के ओ लहू ला तुछ जाने हवय, जेकर दुवारा ओह पबितर करे गे रिहिस, अऊ अनुग्रह के आतमा के बेजत्ती करे हवय। <verse number="30" style="v"/>काबरकि हमन ओला जानथन, जऊन ह ए कहिस, “बदला लेवई मोर काम ए; मेंह बदला लूहूं”<note caller="+" style="f"><char style="fr" closed="false">10:30 </char><char style="ft" closed="false">ब्यवस्था 32:35</char></note> अऊ ओह फेर ए कहिस, “परभू ह अपन मनखेमन के नियाय करही।”<note caller="+" style="f"><char style="fr" closed="false">10:30 </char><char style="ft" closed="false">ब्यवस्था 32:36; भजन-संहिता 135:14</char></note> <verse number="31" style="v"/>जीयत परमेसर के हांथ म पड़ई बहुंत भयानक बात ए।</para>
  <para style="p">
    <verse number="32" style="v"/>सुरू के ओ दिनमन ला सुरता करव, परमेसर के अंजोर ला पाय के बाद, जब तुमन कतको दुःख सहत घलो स्थिर रहेव। <verse number="33" style="v"/>कभू तुम्‍हर खुले आम बेजत्ती करे गीस अऊ तुमन ला सताय गीस, त कभू तुमन हर किसम ले ओमन के मदद करेव, जऊन मन के संग ए किसम के गलत बरताव करे जावत रिहिस। <verse number="34" style="v"/>तुमन कैदीमन बर सहानुभूति रखेव अऊ जब तुम्‍हर धन-संपत्ति ला लूटे गीस, त तुमन एला आनंद के संग स्वीकार करेव, काबरकि तुमन जानत रहेव कि तुम्‍हर करा एकर ले घलो उत्तम अऊ सदा बने रहइया संपत्ति हवय।</para>
  <para style="p">
    <verse number="35" style="v"/>एकरसेति अपन भरोसा ला झन छोड़व, काबरकि तुमन ला एकर एक बड़े इनाम मिलही। <verse number="36" style="v"/>तुमन ला धीरज धरई जरूरी ए, ताकि जब तुमन परमेसर के ईछा ला पूरा कर लेवव, त तुमन ला ओ इनाम मिलय, जेकर वायदा परमेसर ह तुम्‍हर ले करे हवय। <verse number="37" style="v"/>काबरकि परमेसर के बचन ह कहिथे,</para>
  <para style="q1">“अब बहुंते कम समय बचे हवय;</para>
  <para style="q2">जऊन ह अवइया हवय,</para>
  <para style="q2">ओह आही अऊ ओह देरी नइं करय।<note caller="+" style="f"><char style="fr" closed="false">10:37 </char><char style="ft" closed="false">यसायाह 26:20</char></note></para>
  <para style="q1">
    <verse number="38" style="v"/>पर मोर धरमी जन ह बिसवास के दुवारा जीयत रहिही।</para>
  <para style="q2">अऊ कहूं ओह पाछू हटथे,</para>
  <para style="q2">त मेंह ओकर ले खुस नइं होवंव।”</para>
  <para style="m">
    <verse number="39" style="v"/>पर हमन ओ मनखे नो हन, जऊन मन पाछू हट जाथें अऊ नास हो जाथें, पर हमन ओ मनखे अन, जऊन मन बिसवास करथें अऊ बचाय जाथें।</para>
  <chapter number="11" style="c"/>
  <para style="s1">बिसवास</para>
  <para style="p">
    <verse number="1" style="v"/>बिसवास करे के मतलब ए अय कि ओ बात ह निस्चय होही, जेकर आसा हमन करथन अऊ बिसवास करे के मतलब ओ बात के निस्चयता घलो अय, जऊन ला हमन नइं देखन। <verse number="2" style="v"/>बिसवास के कारन ही पुराना जमाना के मनखेमन परमेसर के नजर म सही ठहरिन।</para>
  <para style="p">
    <verse number="3" style="v"/>बिसवास के दुवारा, हमन जानथन कि जम्मो संसार ह परमेसर के हुकूम ले सिरजे गीस, अऊ जऊन चीज ह दिखथे, ओह दिखत चीज ले बनाय नइं गीस।</para>
  <para style="p">
    <verse number="4" style="v"/>बिसवास के दुवारा, हाबिल ह कैन ले उत्तम बलिदान परमेसर ला चघाईस। बिसवास के दुवारा, हाबिल ह एक धरमी मनखे समझे गीस, काबरकि परमेसर ह ओकर भेंट के बारे म बने बात कहिस। अऊ बिसवास के दुवारा, ओह अभी घलो गोठियाथे, हालाकि ओह मर गे हवय।</para>
  <para style="p">
    <verse number="5" style="v"/>बिसवास के दुवारा, हनोक ह उठा लिये गीस,<note caller="+" style="f"><char style="fr" closed="false">11:5 </char><char style="ft" closed="false">उतपत्ती 5:24</char></note> अऊ ओला मिरतू के अनुभव नइं होईस। ओह फेर कोनो ला नइं दिखिस, काबरकि परमेसर ह ओला उठा ले रिहिस। हनोक के उठाय जाय के पहिली, ओकर बारे म, ए कहे गे रिहिस कि ओह परमेसर ला खुस करिस। <verse number="6" style="v"/>बिगर बिसवास के परमेसर ला खुस करई असंभव ए, काबरकि जऊन ह परमेसर करा आथे, ओला ए बिसवास करना जरूरी ए कि परमेसर हवय अऊ ओह ओमन ला इनाम देथे, जऊन मन सही मन ले ओला खोजथें।</para>
  <para style="p">
    <verse number="7" style="v"/>जब परमेसर ह नूह ला ओ बातमन के बारे म चेतउनी दीस, जऊन मन ओ समय नइं दिखत रिहिन, त बिसवास के दुवारा, परमेसर के पबितर भय म, नूह ह अपन परिवार ला बचाय बर पानी जहाज बनाईस। अपन बिसवास के दुवारा, ओह संसार ला दोसी ठहराईस अऊ ओ धरमीपन के वारिस बन गीस, जऊन ह बिसवास के दुवारा होथे।</para>
  <para style="p">
    <verse number="8" style="v"/>जब परमेसर ह अब्राहम ला एक ठन जगह ला जाय बर कहिस, जऊन ला ओह बाद म वारिस के रूप म पवइया रिहिस, त बिसवास के दुवारा, अब्राहम ह परमेसर के बात ला मानिस अऊ चल दीस, हालाकि ओला ए बात मालूम नइं रिहिस कि ओह कहां जावत रिहिस। <verse number="9" style="v"/>बिसवास के दुवारा, ओह परतिगियां के भुइयां म अपन घर बनाईस अऊ एक अजनबी के सहीं, ओह एक आने देस म रिहिस। ओह तम्‍बूमन म रहय अऊ वइसने इसहाक अऊ याकूब घलो करिन, जऊन मन अब्राहम के संग ओहीच परतिगियां के वारिस रिहिन। <verse number="10" style="v"/>काबरकि अब्राहम ह ओ सहर के बाट जोहत रिहिस, जेकर नींव हवय अऊ जेकर नकसा बनइया अऊ गढ़इया परमेसर ए।</para>
  <para style="p">
    <verse number="11" style="v"/>हालाकि अब्राहम डोकरा हो गे रिहिस अऊ सारा ह खुद बांझ रिहिस, पर बिसवास के दुवारा, अब्राहम ह ददा बनिस काबरकि ओह परमेसर ऊपर बिसवास करिस, जऊन ह ओकर ले वायदा करे रिहिस। <verse number="12" style="v"/>अऊ ए किसम ले, ए एक झन ले, जऊन ह मुरदा सहीं रिहिस, अतेक संतान होईन कि ओमन अकास के तारामन अऊ समुंदर तीर के बालू सहीं अनगिनत हो गीन।</para>
  <para style="p">
    <verse number="13" style="v"/>ए जम्मो मनखे बिसवास म रहत मर गीन। ओमन ओ चीजमन ला नइं पाईन, जेकर वायदा परमेसर ह ओमन ले करे रिहिस, पर ओमन ओ चीजमन ला सिरिप देखिन अऊ दूरिहा ले ओमन के सुवागत करिन। अऊ ओमन ए बात ला मान लीन कि ओमन ए धरती म परदेसी अऊ अजनबी रिहिन। <verse number="14" style="v"/>जऊन मनखेमन अइसने बात कहिथें, ओमन ए परगट करथें कि ओमन अपन खुद के एक देस के खोज म हवंय। <verse number="15" style="v"/>यदि ओमन ओ देस के बारे म सोचे होतिन, जऊन ला छोंड़के ओमन आ गे रिहिन, त ओमन करा वापिस जाय के मऊका रिहिस। <verse number="16" style="v"/>पर ओमन एक उत्तम देस, याने कि स्वरगीय देस के खोज म रिहिन। एकरसेति परमेसर ह नइं लजावय, जब ओमन ओला अपन परमेसर कहिथें काबरकि ओह ओमन बर एक सहर तियार करे हवय।</para>
  <para style="p">
    <verse number="17" style="v"/>जब परमेसर ह अब्राहम ला परखिस, त बिसवास के दुवारा, अब्राहम ह इसहाक ला बलिदान के रूप म चघाईस। अब्राहम ह ओ मनखे रिहिस, जेकर ले परमेसर ह परतिगियां करे रिहिस, पर ओह अपन एकलऊता बेटा (इसहाक) ला बलिदान चघाय बर तियार रिहिस, <verse number="18" style="v"/>हालाकि परमेसर ह ओला ए कहे रिहिस, “इसहाक के जरिये तोर बंस चलही।”<note caller="+" style="f"><char style="fr" closed="false">11:18 </char><char style="ft" closed="false">उतपत्ती 21:12</char></note> <verse number="19" style="v"/>अब्राहम ह बिसवास करिस कि परमेसर ह मरे मनखे ला जीयाय सकथे। हमन ए कह सकथन कि अब्राहम ह इसहाक ला मिरतू म ले फेर पा गीस।</para>
  <para style="p">
    <verse number="20" style="v"/>बिसवास के दुवारा, इसहाक ह याकूब अऊ एसाव ला ओमन के भविस्य बर आसिस दीस।</para>
  <para style="p">
    <verse number="21" style="v"/>बिसवास के दुवारा, याकूब ह अपन मरत समय यूसुफ के दूनों बेटा ला आसिस दीस, अऊ अपन लउठी के मुठ के ऊपर निहरके परमेसर के अराधना करिस।</para>
  <para style="p">
    <verse number="22" style="v"/>जब यूसुफ ह मरइया रिहिस, त बिसवास ही के दुवारा, ओह इसरायलीमन के बारे म कहिस कि ओमन मिसर देस के गुलामी से निकर जाहीं अऊ ए हुकूम घलो दीस कि ओकर मरे के बाद, ओकर हाड़ामन के का करे जावय।</para>
  <para style="p">
    <verse number="23" style="v"/>जब मूसा ह जनमिस, त बिसवास के दुवारा, ओकर दाई-ददा ओला तीन महिना तक छुपाय रखिन, काबरकि ओमन देखिन कि लइका ह सुघर हवय अऊ ओमन राजा के हुकूम ले नइं डर्राईन<note caller="+" style="f"><char style="fr" closed="false">11:23 </char><char style="ft" closed="false">राजा ह हुकूम देय रिहिस कि ओ समय इसरायलीमन के जनमे बेटामन मार डारे जावंय।</char></note>।</para>
  <para style="p">
    <verse number="24" style="v"/>जब मूसा ह बड़े हो गीस, त बिसवास के दुवारा ही, ओह फिरौन राजा के बेटी के बेटा कहाय बर इनकार करिस। <verse number="25" style="v"/>थोरकन दिन पाप के सुख भोगे के बदले, ओह परमेसर के मनखेमन संग दुःख भोगई ला बने समझिस। <verse number="26" style="v"/>मूसा ह मसीह के हित म कलंकित होवई ला बड़े धन समझिस, एकर बनिस‍पत कि मिसर देस के खजाना के उपयोग करई, काबरकि ओह अवइया समय म अपन इनाम के बाट जोहत रिहिस। <verse number="27" style="v"/>बिसवास ही के दुवारा, ओह राजा के कोरोध के चिंता नइं करिस अऊ मिसर देस ला छोंड़ दीस। ओह बिसवास म बने रिहिस, काबरकि ओह ओ परमेसर ला देखिस, जऊन ह नइं दिखय। <verse number="28" style="v"/>बिसवास ही के दुवारा, ओह फसह तिहार ला मानिस अऊ कपाटमन म लहू छिंचे के हुकूम दीस ताकि मिरतू के दूत ह इसरायलीमन के पहिलांत बेटामन ला झन मार डारय।</para>
  <para style="p">
    <verse number="29" style="v"/>बिसवास के दुवारा ही, इसरायली मनखेमन लाल समुंदर म ले अइसने पार होगिन, जइसने कि सूखा भुइयां म पार होथें; पर जब मिसर देस के मनखेमन पार होय के कोसिस करिन, त ओ जम्मो झन बुड़ मरिन।</para>
  <para style="p">
    <verse number="30" style="v"/>बिसवास ही के दुवारा, जब इसरायलीमन सात दिन तक यरीहो के दिवाल के चक्‍कर लगाईन, त ओ दिवाल ह गिर गीस।</para>
  <para style="p">
    <verse number="31" style="v"/>बिसवास ही के कारन, राहाब नांव के बेस्या ह ओमन के संग मारे नइं गीस, जऊन मन परमेसर के हुकूम नइं मानिन। ओह भेदियामन ला छुपाय रखिस।</para>
  <para style="p">
    <verse number="32" style="v"/>मेंह अऊ का कहंव? गिदोन, बाराक, समसून, यिफतह, दाऊद, सामुएल अऊ अगमजानीमन के बारे म बताय बर, मोर करा समय नइं ए। <verse number="33" style="v"/>बिसवास ही के दुवारा, ओमन देसमन ला जीतिन, नियाय के मुताबिक काम करिन अऊ ओ चीज ला पाईन, जेकर वायदा परमेसर ह करे रिहिस। ओमन सिंहमन के मुहूं ला बंद कर दीन, <verse number="34" style="v"/>धधकत आगी ला बुथा दीन, अऊ तलवार के मार ले बच निकरिन। ओमन के कमजोरी ह ताकत म बदल गीस। ओमन लड़ई म बीरता देखाईन अऊ बिदेसी सेनामन ला मार भगाईन। <verse number="35" style="v"/>माईलोगनमन अपन मरे लोगनमन ला फेर जीयत पा गीन। अनेक बिसवासीमन अब्‍बड़ दुःख अऊ पीरा सहिन, पर ओमन एकर ले छुटे बर नइं चाहिन, ताकि ओमन ला जी उठे के बाद एक उत्तम जिनगी मिलय। <verse number="36" style="v"/>कुछू बिसवासीमन के ठट्ठा करे गीस अऊ ओमन ला कोर्रा म मारे गीस, जबकि कतको झन ला संकली म बांधके जेल म डार दिये गीस। <verse number="37" style="v"/>ओमन ला पत्थरवाह करे गीस; ओमन के देहें ला आरी म चीरके दू भाग कर दिये गीस; ओमन तलवार ले मार डारे गीन। ओमन मेढ़ा अऊ बोकरा के चाम के कपड़ा पहिरे एती-ओती मारे-मारे फिरिन; ओमन खंगी म रिहिन अऊ सताय गीन अऊ ओमन के संग गलत बरताव करे गीस। <verse number="38" style="v"/>संसार ह ओमन के लइक नइं रिहिस। ओमन उजाड़ जगह अऊ पहाड़ अऊ भुइयां के खोह अऊ बिल मन म भटकत फिरिन।</para>
  <para style="p">
    <verse number="39" style="v"/>ए जम्मो झन अपन बिसवास के कारन परसंसा पाईन, पर ओम ले कोनो ला ओ चीज नइं मिलिस, जेकर वायदा परमेसर ह करे रिहिस। <verse number="40" style="v"/>परमेसर ह हमर खातिर अऊ उत्तम योजना बनाय रिहिस, ताकि ओमन हमर संग ही एक साथ सिद्ध बनाय जावंय।</para>
  <chapter number="12" style="c"/>
  <para style="s1">परमेसर अपन संतान के ताड़ना करथे</para>
  <para style="p">
    <verse number="1" style="v"/>एकरसेति, जब हमर चारों कोति अइसने बहुंते गवाह हवंय, त आवव, हमन हर ओ बाधा देवइया चीज अऊ फंसा लेवइया पाप ले दूरिहा रहन अऊ ओ दऊड़ ला मन लगाके दऊड़न, जऊन ह हमर आघू म रखे हवय। <verse number="2" style="v"/>आवव, हमन यीसू कोति अपन धियान लगाय रखन, जऊन ह सुरू ले लेके आखिरी तक हमर बिसवास के आधार ए अऊ जऊन ह अपन आघू म रखे आनंद खातिर कुरुस के मिरतू ला सहिस। ओह एकर दुवारा बेजत्ती होय के चिंता नइं करिस अऊ परमेसर के सिंघासन के जेवनी हांथ कोति बईठ गीस। <verse number="3" style="v"/>एकरसेति, यीसू ऊपर अपन मन लगावव, जऊन ह पापी मनखेमन ले अइसने बिरोध सहिस, ताकि तुमन निरास झन होवव अऊ हिम्मत झन हारव।</para>
  <para style="p">
    <verse number="4" style="v"/>पाप के बिरूद्ध लड़ई म, तुमन अभी तक ओ जगह म नइं आय हवव, जिहां तुमन ला अपन खून बहाना पड़े हवय। <verse number="5" style="v"/>अऊ तुमन उत्साह के ओ बचन ला भुला गे हवव, जऊन म परमेसर ह तुमन ला बेटा सहीं कहिथे:</para>
  <para style="q1">“हे मोर बेटा, परभू के ताड़ना ला हल्‍का झन समझ,</para>
  <para style="q2">अऊ जब ओह तोला दबकारथे, त हिम्मत झन हार,</para>
  <para style="q1">
    <verse number="6" style="v"/>काबरकि परभू ह ओमन के ताड़ना करथे, जऊन मन ला ओह मया करथे,</para>
  <para style="q2">अऊ ओह हर ओ मनखे ला दंड देथे, जऊन ला ओह बेटा बना लेथे।”</para>
  <para style="p">
    <verse number="7" style="v"/>दुःख-तकलीफ ला ताड़ना समझके सह लेवव; परमेसर ह तुमन ला अपन बेटा जानके तुम्‍हर संग बरताव करत हवय। काबरकि का अइसने कोनो बेटा हवय, जेकर ताड़ना ओकर ददा ह नइं करय? <verse number="8" style="v"/>हर एक झन के ताड़ना होथे, पर कहूं तुम्‍हर ताड़ना नइं होईस, त तुमन नजायज संतान अव, अऊ सही के बेटा नो हव। <verse number="9" style="v"/>हमन के हर एक के सारीरिक ददा हवंय, जऊन मन हमर ताड़ना करथें अऊ हमन एकर खातिर ओमन के आदर करथन। तब हमन ला हमर आतमा के ददा के अधीन, अऊ जादा रहना चाही ताकि हमन जीयत रहन। <verse number="10" style="v"/>हमर ददामन थोरकन समय बर हमर ताड़ना करथें, जइसने ओमन उचित समझथें; पर परमेसर ह हमर भलई बर ताड़ना करथे ताकि हमन ओकर पबितरता म भागीदार होवन। <verse number="11" style="v"/>ओतकीच बेरा, कोनो घलो किसम के ताड़ना बने नइं लगय, पर पीरा देथे। पर बाद म, एह ओमन के जिनगी म धरमीपन अऊ सांति के फर लाथे, जऊन मन ए ताड़ना म ले होके गुजर चुके होथें।</para>
  <para style="p">
    <verse number="12" style="v"/>एकरसेति, अपन कमजोर हांथ अऊ कमजोर माड़ी मन ला मजबूत करव। <verse number="13" style="v"/>अपन गोड़ खातिर डहारमन ला समतल करव, ताकि खोरवा ह अपंग झन होवय, पर ओह चंगा हो जावय।</para>
  <para style="s1">ओमन के बिरोध म चेतउनी, जऊन मन परमेसर ला इनकार करथें</para>
  <para style="p">
    <verse number="14" style="v"/>जम्मो मनखेमन संग सांति ले रहे के पूरा कोसिस करव अऊ पबितर बने बर घलो पूरा कोसिस करव, काबरकि बिगर पबितरता के, कोनो परभू ला नइं देख सकय। <verse number="15" style="v"/>एकर धियान रखव कि हर एक झन ला परमेसर के अनुग्रह मिलय अऊ ओमन म कोनो किसम के कड़वाहट झन पनपे, जऊन ह समस्या खड़े करथे अऊ बहुंते झन ला असुध करथे। <verse number="16" style="v"/>एकर घलो धियान रखव कि कोनो छिनारी झन करय या एसाव के सहीं भक्तिहीन झन होवय, जऊन ह एक बखत के भोजन खातिर अपन पहिलांत के अधिकार ला बेंच दीस। <verse number="17" style="v"/>जइसने कि तुमन जानत हव, बाद म, जब ओह ए आसिस ला पाय चाहिस, त ओला नइं मिलिस। हालाकि ओह रो-रोके ओ आसिस ला पाय के कोसिस करिस, पर ओकर करा अपन ददा के मन ला बदले के अऊ कोनो आने उपाय नइं रिहिस।</para>
  <para style="p">
    <verse number="18" style="v"/>तुमन अब तक ओ जगह म नइं आय हवव अऊ अनुभव नइं करे हवव जइसने इसरायलीमन सीनै पहाड़ म अनुभव करे रिहिन, जिहां आगी बरत रिहिस; अंधियार, धुंधलापन अऊ आंधी-तूफान रिहिस; <verse number="19" style="v"/>अऊ जिहां तुरही के अवाज अऊ एक झन के अइसने गोठियाय के अवाज आवत रिहिस, जऊन ला सुनके मनखेमन बिनती करे लगिन कि ओमन ले अऊ कोनो बात झन कहे जावय <verse number="20" style="v"/>काबरकि ओमन ओ हुकूम ले घबरा गीन, जेम ए कहे गे रिहिस, “अऊ त अऊ कहूं कोनो पसु घलो पहाड़ ला छुवय, त ओला पत्थरवाह करके मार डारे जावय।”<note caller="+" style="f"><char style="fr" closed="false">12:20 </char><char style="ft" closed="false">निरगमन 19:12, 13</char></note> <verse number="21" style="v"/>ओ दरसन ह अइसने भयानक रिहिस कि मूसा ह कहिस, “मेंह डर के मारे कांपत हवंव।”</para>
  <para style="p">
    <verse number="22" style="v"/>पर तुमन सियोन पहाड़, जीयत परमेसर के सहर, स्वरगीय यरूसलेम करा आ गे हवव। तुमन हजारों-हजार स्वरगदूतमन के संग आनंद के सभा, <verse number="23" style="v"/>अऊ पहिलांतमन के कलीसिया म आय हवव, जेमन के नांव स्‍वरग म लिखे गे हवय। तुमन परमेसर करा आय हवव, जऊन ह जम्मो मनखेमन के नियाय करथे, अऊ तुमन ओ धरमीमन के आतमामन करा आ गे हवव, जऊन मन सिद्ध बनाय गे हवंय। <verse number="24" style="v"/>तुमन यीसू करा आ गे हवव, जऊन ह एक नवां करार के मध्यस्‍थ ए अऊ तुमन ओ छिड़काय लहू करा आ गे हवव, जऊन ह हाबिल के लहू ले घलो अऊ उत्तम बात कहिथे।</para>
  <para style="p">
    <verse number="25" style="v"/>ए बात ला धियान देवव कि जऊन ह गोठियाथे, ओकर बात ला सुनव। काबरकि ओ मनखेमन बच नइं सकिन, जऊन मन ओकर बात ला नइं सुनिन, जऊन ह धरती म ओमन ला चेतउनी देवत रिहिस, त फेर हमन कइसने बच सकबो, कहूं हमन ओकर बात ला नइं सुनन, जऊन ह हमन ला स्‍वरग ले चेतउनी देथे? <verse number="26" style="v"/>ओ समय ओकर अवाज ह धरती ला कंपा दीस, पर अब ओह ए वायदा करे हवय, “एक बार फेर, मेंह सिरिप धरती ला ही नइं, पर अकासमन ला घलो हलाहूं।”<note caller="+" style="f"><char style="fr" closed="false">12:26 </char><char style="ft" closed="false">हाग्गै 2:6</char></note> <verse number="27" style="v"/>ए सबद “एक बार फेर” ए बात ला बताथे कि जऊन चीजमन हलाय जा सकथें, ओमन ला हटाय जाही, काबरकि एमन सिरजे गय चीज अंय, ताकि जऊन चीजमन हलाय नइं जा सकंय, ओमन अटल बने रहंय।</para>
  <para style="p">
    <verse number="28" style="v"/>एकरसेति, जब हमन ला एक अइसने राज मिलत हवय, जऊन ला हलाय नइं जा सकय; त आवव, हमन धनबाद देवन, अऊ आदर अऊ भय के संग परमेसर के अइसने अराधना करन, जेकर ले ओह खुस होवय, <verse number="29" style="v"/>काबरकि हमर परमेसर ह एक भसम करइया आगी अय।</para>
  <chapter number="13" style="c"/>
  <para style="s1">आखिरी प्रोत्‍साहन</para>
  <para style="p">
    <verse number="1" style="v"/>भाईमन सहीं एक-दूसर ले मया करते रहव। <verse number="2" style="v"/>अनजान मनखेमन के आव-भगत करे बर झन भूलव, काबरकि अइसने करे के दुवारा कुछू मनखेमन अनजाने म स्वरगदूतमन के आव-भगत करे हवंय। <verse number="3" style="v"/>जऊन मन जेल म हवंय, ओमन के खियाल रखव, ए सोचके कि मानो तुमन घलो ओमन संग कैद म हवव, अऊ जऊन मन के संग गलत बरताव करे जाथे, ओमन के घलो खियाल रखव, ए सोचके कि मानो तुमन खुद दुःख उठावत हवव।</para>
  <para style="p">
    <verse number="4" style="v"/>बिहाव ह जम्मो मनखे म आदर के बात समझे जावय। घरवाला अऊ घरवाली एक-दूसर के छोंड़ अऊ काकरो संग गलत संबंध झन रखंय, काबरकि परमेसर ह ओ जम्मो झन के नियाय करही, जऊन मन बेभिचारी अंय अऊ आने के संग गलत संबंध रखथें। <verse number="5" style="v"/>तुमन अपन-आप ला रूपिया-पईसा के मोह-मया ले दूर रखव अऊ जऊन कुछू तुम्‍हर करा हवय, ओम संतोस रहव, काबरकि परमेसर ह कहे हवय,</para>
  <para style="q1">“मेंह तोला कभू नइं छोड़ंव;</para>
  <para style="q2">मेंह तोला कभू नइं तियागंव।”<note caller="+" style="f"><char style="fr" closed="false">13:5 </char><char style="ft" closed="false">ब्यवस्था 31:6</char></note></para>
  <para style="m">
    <verse number="6" style="v"/>एकरसेति हमन बेधड़क कहिथन,</para>
  <para style="q1">“परभू ह मोर सहायक ए; मेंह नइं डरंव।</para>
  <para style="q2">मनखे ह मोर का कर सकथे?”<note caller="+" style="f"><char style="fr" closed="false">13:6 </char><char style="ft" closed="false">भजन-संहिता 118:6-7</char></note></para>
  <para style="p">
    <verse number="7" style="v"/>अपन ओ अगुवामन के खियाल रखव, जऊन मन तुमन ला परमेसर के बचन सुनाईन। ओमन के जिनगी के जम्मो बने बात के बारे म सोचव अऊ ओमन के बिसवास के नकल करव। <verse number="8" style="v"/>यीसू मसीह ह कल, आज अऊ सदाकाल बर उसनेच ए।</para>
  <para style="p">
    <verse number="9" style="v"/>नाना किसम के अनजान उपदेस के दुवारा धोखा झन खावव। एह बने अय कि हमर हिरदय ह परमेसर के अनुग्रह ले मजबूत होवय, न कि ओ रीति-रिवाज के भोजन ले, जऊन ला खाय ले कोनो फायदा नइं होवय। <verse number="10" style="v"/>हमर एक बेदी हवय, जिहां ले पुरोहितमन तम्‍बू म सेवा करथें, पर ओमन ला बेदी म चघाय चीज ला खाय के अधिकार नइं ए।</para>
  <para style="p">
    <verse number="11" style="v"/>महा पुरोहित ह पसुमन के लहू ला पाप बलि के रूप म परम पबितर जगह म ले जाथे, पर ओमन के देहें ह पड़ाव के बाहिर म जलाय जाथे। <verse number="12" style="v"/>एकर खातिर, यीसू घलो सहर के कपाट के बाहिर दुःख भोगिस, ताकि ओह अपन खुद के लहू ले अपन मनखेमन ला पबितर करय। <verse number="13" style="v"/>त आवव, हमन पड़ाव के बाहिर ओकर करा चलन अऊ ओ कलंक म भागी होवन जऊन ला ओह सहिस। <verse number="14" style="v"/>काबरकि इहां, हमर कोनो स्‍थायी सहर नइं ए, पर हमन ओ सहर के बाट जोहथन, जऊन ह अवइया हवय।</para>
  <para style="p">
    <verse number="15" style="v"/>एकरसेति आवव, हमन यीसू के जरिये परमेसर ला लगातार इस्तुति के बलिदान चघावन अऊ ए बलिदान ह हमर मुहूं के ओ बचन ए, जऊन ह ओकर नांव ला मानथे। <verse number="16" style="v"/>अऊ भलई करे बर अऊ आने मन के मदद करे बर झन भूलव, काबरकि अइसने बलिदान परमेसर ला भाथे।</para>
  <para style="p">
    <verse number="17" style="v"/>अपन अगुवामन के बात मानव अऊ ओमन के अधीन म रहव। ओमन तुम्‍हर खियाल ओ मनखेमन सहीं रखथें, जऊन मन ला अपन काम के लेखा देना जरूरी ए। ओमन के बात मानव, ताकि ओमन के काम ह एक बोझा सही नइं, पर एक आनंद के बात होवय, नइं तो ओह तुम्‍हर कुछू फायदा के नइं होही।</para>
  <para style="p">
    <verse number="18" style="v"/>हमर बर पराथना करव। हमन ला भरोसा हवय कि हमर बिवेक ह साफ हवय अऊ हमन हर किसम ले, सही काम ला करे चाहथन। <verse number="19" style="v"/>मेंह तुमन ले खास करके बिनती करत हवंव कि तुमन पराथना करव, ताकि मेंह तुम्‍हर करा जल्दी वापिस आ सकंव।</para>
  <para style="p">
    <verse number="20" style="v"/>सदाकाल के करार के लहू के जरिये, सांति के परमेसर ह हमर परभू यीसू ला मरे म ले जियाईस, जऊन ह भेड़मन के महान चरवाहा ए। <verse number="21" style="v"/>सांति के ओ परमेसर ह तुम्‍हर जिनगी ला जम्मो बने चीजमन ले भर देवय, ताकि तुमन ओकर ईछा ला पूरा करव अऊ जऊन बात ओला बने लगथे, ओह ओ बात ला यीसू मसीह के जरिये हमर जिनगी म पूरा करय। यीसू मसीह के महिमा सदाकाल तक होवत रहय। आमीन।</para>
  <para style="p">
    <verse number="22" style="v"/>हे भाईमन हो, मेंह तुम्‍हर ले बिनती करत हंव कि उत्साह के मोर ए बचन ला धीर धरके सुनव, काबरकि ए चिट्ठी म मेंह जादा नइं लिखे हवंव।</para>
  <para style="p">
    <verse number="23" style="v"/>मेंह तुमन ला बताय चाहथंव कि हमर भाई तीमुथियुस ह जेल ले छूट गे हवय। यदि ओह इहां जल्दी आथे, त मेंह ओकर संग तुम्‍हर ले भेंट-घाट करे बर आहूं।</para>
  <para style="p">
    <verse number="24" style="v"/>अपन जम्मो अगुवा अऊ परमेसर के जम्मो मनखेमन ला हमर जोहार कहव। इटली देस के मनखेमन तुमन ला जोहार कहथें।</para>
  <para style="p">
    <verse number="25" style="v"/>तुमन जम्मो झन ऊपर परमेसर के अनुग्रह होवत रहय।</para>
</usx>
