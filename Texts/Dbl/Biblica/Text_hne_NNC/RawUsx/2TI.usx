<?xml version="1.0" encoding="UTF-8"?>
<usx version="2.6">
  <book code="2TI" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">2 तीमुथियुस</para>
  <para style="toc1">तीमुथियुस के नांव पौलुस के लिखे दूसरा चिट्ठी</para>
  <para style="toc2">2 तीमुथियुस</para>
  <para style="toc3">2तीमुथियुस</para>
  <para style="mt1">तीमुथियुस के नांव पौलुस के लिखे दूसरा चिट्ठी</para>
  <para style="ip">पौलुस ह रोम के जेल म रिहिस, जब ओह ए दूसरा चिट्ठी तीमुथियुस ला लिखिस (1:16-17)। ओह तीमुथियुस ला निजी सलाह देय खातिर ए चिट्ठी ला लिखे हवय। ए चिट्ठी के खास बिसय “धीरज धरई” ए। पौलुस ह तीमुथियुस ला सलाह देथे अऊ उत्साहित करथे कि सतावा अऊ बिरोध ला सहत, ओह बिसवास म बने रहय अऊ यीसू मसीह के गवाही देवय। ओह तीमुथियुस ला उत्साहित करथे कि ओह सुघर संदेस के सिकछा म मजबूत बने रहय अऊ एक गुरू अऊ परचारक के रूप म अपन काम करते रहय। पौलुस ह तीमुथियुस ला सलाह देथे कि ओह मूर्खता अऊ बेकार के बातमन ले दूरिहा रहय काबरकि ए बातमन ले सुनइयामन ला कुछू फायदा नइं होवय, बल्कि ए बातमन ओमन ला नास कर देथें। पौलुस ह तीमुथियुस ला उदाहरन के रूप म अपन खुद के बिसवास, सहनसीलता, मया, धीरज अऊ सतावा के सुरता कराथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">जोहार <char style="ior"><ref loc="2TI 1:1-2">1:1-2</ref></char></para>
  <para style="io1">बड़ई अऊ सिकछा <char style="ior"><ref loc="2TI 1:3-2:13">1:3–2:13</ref></char></para>
  <para style="io1">सलाह अऊ चेतउनी <char style="ior"><ref loc="2TI 2:14-4:5">2:14–4:5</ref></char></para>
  <para style="io1">पौलुस के खुद के स्‍थिति <char style="ior"><ref loc="2TI 4:6-18">4:6-18</ref></char></para>
  <para style="io1">सार बात <char style="ior"><ref loc="2TI 4:19-22">4:19-22</ref></char></para>
  <chapter number="1" style="c"/>
  <para style="p">
    <verse number="1" style="v"/>में पौलुस, ओ जिनगी के वायदा के मुताबिक, जऊन ह मसीह यीसू म हवय, परमेसर के ईछा ले मसीह यीसू के प्रेरित अंव।</para>
  <para style="p">
    <verse number="2" style="v"/>ए चिट्ठी मोर मयारू बेटा तीमुथियुस ला लिखत हंव। परमेसर ददा अऊ हमर परभू मसीह यीसू के तरफ ले तोला अनुग्रह, दया अऊ सांति मिलत रहय।</para>
  <para style="s1">धनबाद अऊ उत्साह</para>
  <para style="p">
    <verse number="3" style="v"/>मेंह हमेसा तोला रात अऊ दिन अपन पराथना म सुरता करत, परमेसर के धनबाद करथंव, जेकर सेवा मेंह साफ मन ले करथंव जइसने कि मोर पुरखामन घलो करत रिहिन। <verse number="4" style="v"/>तोर आंखी के आंसू ला सुरता करके, मेंह तोला देखे के ईछा करथंव, ताकि मेंह आनंद ले भर जावंव। <verse number="5" style="v"/>मेंह तोर निस्कपट बिसवास ला सुरता करथंव, जऊन ह कि पहिली तोर ममा दाई लोइस अऊ तोर दाई यूनीके म रिहिस, अऊ मोला भरोसा हवय कि एहीच बिसवास तोर म घलो हवय। <verse number="6" style="v"/>एकरसेति मेंह तोला सुरता करावत हंव कि परमेसर के ओ बरदान के उपयोग जादा से जादा कर, जऊन ह तोला मोर हांथ रखे के जरिये मिले रिहिस। <verse number="7" style="v"/>काबरकि परमेसर ह हमन ला डर के आतमा नइं, पर ओह सामरथ, मया अऊ संयम बरते के आतमा दे हवय।</para>
  <para style="p">
    <verse number="8" style="v"/>एकरसेति, हमर परभू के गवाही दे बर झन लजा अऊ न मोर बर लजा, जऊन ह परभू खातिर कैदी अंव। पर परमेसर के सामरथ के दुवारा सुघर संदेस बर दुःख उठाय म मोर संग हो ले। <verse number="9" style="v"/>परमेसर ह हमर उद्धार करे हवय अऊ हमन ला एक पबितर जिनगी जीये बर बलाय हवय। परमेसर ह एला हमर बने करम के कारन नइं, पर ओह एला अपन उदेस्य अऊ अनुग्रह के कारन करे हवय। ओह ए अनुग्रह ला समय के सुरू होय के पहिली ले मसीह यीसू के जरिये हमन ला दे हवय, <verse number="10" style="v"/>पर ए अनुग्रह अब हमर उद्धार करइया मसीह यीसू के आय के दुवारा परगट होय हवय। ओह मिरतू के सक्ति ला नास करिस, अऊ सुघर संदेस के दुवारा अमर जिनगी दीस। <verse number="11" style="v"/>मेंह एही सुघर संदेस के परचारक, प्रेरित अऊ गुरू ठहिराय गे हवंव। <verse number="12" style="v"/>एकर कारन मेंह ए दुःख सहत हवंव। पर मेंह नइं लजावंव काबरकि मेंह जानथंव कि काकर ऊपर मेंह बिसवास रखे हवंव अऊ मेंह ए निस्चय जानत हंव कि ओह ओ चीज के रखवारी कर सकथे, जऊन ला मेंह ओकर आय के दिन तक ओला सऊंपे हवंव।</para>
  <para style="p">
    <verse number="13" style="v"/>ओ बने बात, जऊन ला मेंह तोला सिखोय हवंव, ओला अपन जिनगी म एक नमूना के रूप म ले अऊ संगे-संग मसीह यीसू के बिसवास अऊ मया म बने रह। <verse number="14" style="v"/>ओ बने चीजमन के रखवारी कर, जऊन ह तोला सऊंपे गे हवय। ए बने चीजमन के रखवारी पबितर आतमा के मदद ले कर, जऊन ह कि हमन म रहिथे।</para>
  <para style="p">
    <verse number="15" style="v"/>तेंह जानथस कि एसिया प्रदेस म जम्मो झन मोला छोंड़ दे हवंय, ओमन म फूगिलुस अऊ हिरमुगिनेस घलो हवंय।</para>
  <para style="p">
    <verse number="16" style="v"/>उनेसिफुरूस के परिवार ऊपर परभू दया करय, काबरकि ओह अक्सर मोर मदद करे हवय अऊ ओह मोर जेल म रहे के कारन नइं लजाईस। <verse number="17" style="v"/>पर जब ओह रोम सहर म आईस, त ओह मोला तब तक खोजते रिहिस, जब तक कि ओह मोला नइं पा लीस। <verse number="18" style="v"/>परभू करय कि परभू के आय के दिन ओकर ऊपर परभू के दया होवय। तेंह एला बने करके जानथस कि ओह इफिसुस म मोर कतेक जादा मदद करिस।</para>
  <chapter number="2" style="c"/>
  <para style="p">
    <verse number="1" style="v"/>एकरसेति, हे मोर बेटा, ओ अनुग्रह म मजबूत हो जा, जऊन ह मसीह यीसू म हवय। <verse number="2" style="v"/>जऊन बातमन ला, मेंह तोला कतको गवाहमन के आघू म कहे हवंव, ओ बातमन ला भरोसा के लइक मनखेमन ला सऊंप दे, जऊन मन आने मन ला घलो सिखोय म काबिल हवंय। <verse number="3" style="v"/>मसीह यीसू के एक बने सैनिक के सहीं, हमर संग दुःख सहे कर। <verse number="4" style="v"/>एक सैनिक ह सेवा करत आम आदमी के मामला म दखल नइं देवय, पर ओह अपन हुकूम देवइया अधिकारी ला खुस करे चाहथे। <verse number="5" style="v"/>ओही किसम ले, जब एक खिलाड़ी ह खेल-कूद म भाग लेथे, त ओला तब तक इनाम नइं मिलय, जब तक कि ओह खेल के नियम के मुताबिक नइं खेलय। <verse number="6" style="v"/>कठोर मिहनत करइया किसान ला फसल के बांटा पहिली मिलना चाही। <verse number="7" style="v"/>जऊन बात मेंह कहत हंव, ओकर बारे म सोच-बिचार कर, काबरकि परभू ह जम्मो चीज ला समझे म तोर मदद करही।</para>
  <para style="p">
    <verse number="8" style="v"/>यीसू मसीह ला सुरता कर, जऊन ह मरे म ले जी उठिस अऊ जऊन ह दाऊद राजा के बंस के रिहिस। एह मोर सुघर संदेस ए, जेकर परचार मेंह करत हंव, <verse number="9" style="v"/>अऊ एकरे कारन मेंह दुःख उठावत हंव, इहां तक कि एक अपराधी के सहीं मेंह जेल म हवंव। पर परमेसर के बचन ह सुतंतर हवय। <verse number="10" style="v"/>एकरसेति, मेंह चुने मनखेमन खातिर हर चीज ला सहत हवंव कि ओमन घलो सदाकाल के महिमा के संग ओ उद्धार ला पावंय, जऊन ह मसीह यीसू के जरिये मिलथे।</para>
  <para style="p">
    <verse number="11" style="v"/>ए कहावत बिलकुल सही ए:</para>
  <para style="q1">यदि हमन ओकर संग मरथन,</para>
  <para style="q2">त हमन ओकर संग जीयबो घलो;</para>
  <para style="q1">
    <verse number="12" style="v"/>यदि हमन दुःख सहथन,</para>
  <para style="q2">त हमन ओकर संग राज घलो करबो। यदि हमन ओकर इनकार करथन, त ओह घलो हमर इनकार करही;</para>
  <para style="q1">
    <verse number="13" style="v"/>यदि हमन बिसवास के लइक नइं रहन,</para>
  <para style="q2">तभो ले ओह बिसवास के लइक रहिही,</para>
  <para style="q2">काबरकि ओह अपन बात ले कभू नइं मुकरय।</para>
  <para style="s1">परमेसर के बने सेवक</para>
  <para style="p">
    <verse number="14" style="v"/>मनखेमन ला ए बातमन के सुरता करावत रह, अऊ परमेसर के आघू म ओमन ला चेतउनी दे कि ओमन कोनो बचन के बारे म झगरा झन करंय, जेकर ले कोनो फायदा नइं होवय, बल्कि एह सुनइयामन के नास होय के कारन बनथे। <verse number="15" style="v"/>अपन-आप ला परमेसर के गरहन करे लइक अऊ अइसन काम करइया बनाय के कोसिस कर, जऊन ला लजाय के जरूरत नइं होवय अऊ जऊन ह सत के बचन ला सही ढंग ले बताथे। <verse number="16" style="v"/>अभक्ति अऊ मूर्खता के बातचीत ले दूरिहा रहे कर, काबरकि जऊन मन अइसने बातचीत म सामिल होथें, ओमन परमेसर ले अऊ दूरिहा होवत जाथें। <verse number="17" style="v"/>ओमन के सिकछा ह सरहा घाव सहीं बगरत जाथे। हुमिनयुस अऊ फिलेतुस इही मन ले अंय <verse number="18" style="v"/>अऊ एमन सत के बचन ले दूरिहा हो गे हवंय। एमन कहिथें कि मरे मनखेमन के जी उठई त हो चुके हवय अऊ अइसने कहिके, एमन कुछू मनखेमन के बिसवास ला नास कर देथें। <verse number="19" style="v"/>पर परमेसर के पक्‍का नींव ह मजबूत हवय अऊ ओम ए बचन लिखाय हवय: “परभू ह अपन मनखेमन ला जानथे” अऊ “हर ओ मनखे, जऊन ह परभू ऊपर बिसवास करथे, ओह बुरई ले दूरिहा रहय।”</para>
  <para style="p">
    <verse number="20" style="v"/>एक बड़े घर म सिरिप सोना अऊ चांदी के ही नइं, पर उहां कठवा अऊ माटी के बरतन घलो रहिथे, कुछू बरतन मन खास उपयोग खातिर अऊ कुछू मन मामूली उपयोग खातिर। <verse number="21" style="v"/>यदि कोनो अपन-आप ला ए जम्मो बुरई ले दूरिहा रखही, त ओह खास काम म उपयोग होही अऊ पबितर होही अऊ ओह अपन मालिक के काम आही अऊ कोनो भी बने काम करे बर तियार रहिही।</para>
  <para style="p">
    <verse number="22" style="v"/>तेंह जवानी के वासना ले दूरिहा रह, अऊ जऊन मन साफ मन ले परभू के नांव लेथें, ओमन संग धरमीपन, बिसवास, मया अऊ सांति के साधना म लगे रह। <verse number="23" style="v"/>पर मूर्खता अऊ अगियानता के बहस ले दूरिहा रह, काबरकि तेंह जानथस, एकर ले झगरा होथे। <verse number="24" style="v"/>परभू के सेवक ला झगरहा नइं होना चाही, पर ओला हर एक के ऊपर दया करइया, सिखोय म माहिर अऊ सहनसील होना चाही। <verse number="25" style="v"/>ओह अपन बिरोधीमन ला ए आसा म नमरता ले समझावय कि परमेसर ह ओमन ला मन फिराय के मऊका दिही अऊ ओमन सच ला जानहीं, <verse number="26" style="v"/>अऊ तब ओमन अपन चेत म आके, ओ सैतान के फांदा ले बचहीं, जऊन ह अपन ईछा पूरा करे बर ओमन ला पकड़े हवय।</para>
  <chapter number="3" style="c"/>
  <para style="s1">आखिरी दिन म अभक्ति</para>
  <para style="p">
    <verse number="1" style="v"/>ए बात ला जान ले कि संसार के आखिरी दिनमन म कठिन समय आही। <verse number="2" style="v"/>मनखेमन अपन-आप ले अऊ पईसा ले मया करइया, डींगमार, घमंडी, गाली-गलौच करइया, दाई-ददा के कहना नइं मनइया, अहसान नइं मनइया, अपबितर, <verse number="3" style="v"/>बिगर मया के, छेमा नइं करइया, निन्दा करइया, असंयमी, निरदयी, भलई के बईरी, <verse number="4" style="v"/>बिस‍वासघात करइया, उतावला, अभिमानी अऊ परमेसर म नइं, पर भोग-बिलास म मन लगइया होहीं। <verse number="5" style="v"/>ओमन भक्ति के भेस धरहीं, पर एकर सामरथ ला नइं मानहीं। अइसने मनखेमन ले दूरिहा रहे कर।</para>
  <para style="p">
    <verse number="6" style="v"/>ओमन अइसने मनखे अंय, जऊन मन घर म कलेचुप घूसरथें अऊ ओ छिछोरी माईलोगनमन ला बस म कर लेथें, जऊन मन पाप ले दबे अऊ जम्मो किसम के वासना के बस म हवंय। <verse number="7" style="v"/>ए माईलोगनमन हमेसा सीखत तो रहिथें, पर सच्‍चई के पहिचान कभू नइं कर सकंय। <verse number="8" style="v"/>जइसने यन्नेस अऊ यम्ब्रेस, मूसा के बिरोध करिन, वइसने ए मनखेमन घलो सच्‍चई के बिरोध करथें। एमन अइसने मनखे अंय, जेमन के दिमाग ह खराप हो गे हवय अऊ एमन बिसवास ला छोंड़ दे हवंय। <verse number="9" style="v"/>पर एमन जादा आघू नइं जा सकंय, काबरकि जम्मो झन ओमन के मूर्खता ला जान लिहीं, जइसने कि मूसा के बिरोधीमन संग होय रिहिस।</para>
  <para style="s1">पौलुस के तीमुथियुस ला निरदेस</para>
  <para style="p">
    <verse number="10" style="v"/>पर तेंह मोर जम्मो उपदेस, मोर चाल-चलन, मोर उदेस्य, बिसवास, धीरज, मया, सहनसीलता, <verse number="11" style="v"/>सताय जवई अऊ मोर दुःख उठई ला जानथस। तेंह जानथस कि अंताकिया, इकुनियुम अऊ लुस्त्रा सहर म, मेंह कतेक दुःख-तकलीफ सहे हवंव। पर परभू ह मोला ओ जम्मो ले बचाईस। <verse number="12" style="v"/>एह सच ए कि जऊन ह मसीह यीसू म भक्ति के जिनगी जीये चाहथे, ओला सताय जाही। <verse number="13" style="v"/>जबकि दुस्‍ट मनखे अऊ धोखेबाजमन धोखा देवत अऊ खुदे धोखा खावत अऊ बिगड़त जाहीं। <verse number="14" style="v"/>पर तेंह जऊन बातमन ला सिखे अऊ बिसवास करे हवस, ओम मजबूत होवत जा, काबरकि तेंह ओमन ला जानथस, जेमन ले तेंह ए बातमन ला सिखे हवस, <verse number="15" style="v"/>अऊ सुरता रख कि कइसने लइकापन ले, तेंह परमेसर के पबितर बचन ला जाने हवस, जऊन ह तोला मसीह यीसू म बिसवास के दुवारा, तोला उद्धार पाय खातिर सिकछा दे सकथे। <verse number="16" style="v"/>परमेसर के जम्मो बचन ह परमेसर के परेरना ले लिखे गे हवय अऊ एह उपदेस देय बर, गलती म डांटे बर, सुधारे बर अऊ धरमीपन के सिकछा देय बर उपयोगी ए, <verse number="17" style="v"/>ताकि परमेसर के जन ह सिद्ध बनय अऊ हर बने काम बर पूरा-पूरी तियार हो सकय।</para>
  <chapter number="4" style="c"/>
  <para style="p">
    <verse number="1" style="v"/>परमेसर ला हाजिर जानके अऊ मसीह यीसू ला हाजिर जानके, जऊन ह जीयत अऊ मरे मन के नियाय करही, अऊ मसीह के परगट होय अऊ ओकर राज करे के संबंध म, मेंह तोला ए जिम्मा देवत हंव: <verse number="2" style="v"/>तेंह बचन के परचार कर; समय अऊ बेसमय तियार रहे कर। बड़ धीरज अऊ सही सिकछा के संग मनखेमन ला समझा, डांट अऊ उत्साहित कर। <verse number="3" style="v"/>काबरकि अइसने समय आही, जब मनखेमन सही सिकछा ला नइं सुनहीं अऊ अपन ईछा ला पूरा करहीं। ओमन अपन बर अइसने गुरूमन ला बलाहीं, जऊन मन ओमन के ईछा के मुताबिक सिकछा दिहीं। <verse number="4" style="v"/>ओमन सच बात ला नइं सुनहीं पर कथा-कहानी म अपन मन लगाहीं। <verse number="5" style="v"/>पर तेंह ए जम्मो बात म सचेत रहे कर; दुःख ला सहे कर, सुघर संदेस के परचार कर, अऊ परमेसर के सेवक के रूप म अपन जम्मो सेवा ला कर।</para>
  <para style="p">
    <verse number="6" style="v"/>मोर बलिदान होय के बेरा आ गे हवय अऊ मोर मरे के बेरा आ गे हवय। <verse number="7" style="v"/>मेंह अपन परभू बर बने लड़ई लड़े हवंव। मेंह अपन दऊड़ ला पूरा कर ले हवंव। मेंह परभू ऊपर बिसवास रखे हवंव। <verse number="8" style="v"/>मोर बर धरमीपन के ओ मुकुट रखे हवय, जऊन ला धरमी नियायी परभू ह मोला नियाय के दिन दिही, अऊ सिरिप मोला ही नइं, पर ओ जम्मो झन ला घलो दिही, जऊन मन मया के संग ओकर परगट होय के बाट जोहथें।</para>
  <para style="s1">आखिरी बचन</para>
  <para style="p">
    <verse number="9" style="v"/>मोर करा जल्दी आय के कोसिस कर। <verse number="10" style="v"/>काबरकि देमास ह ए संसार के मया म पड़के मोला छोंड़ दे हवय अऊ ओह थिस्‍सलुनीके सहर चले गे हवय। क्रेसकेंस ह गलातिया अऊ तीतुस ह दलमतिया चले गे हवय। <verse number="11" style="v"/>सिरिप लूका ह मोर संग हवय। मरकुस ला लेके मोर करा आ, काबरकि ओह परभू के सेवा म मोर बहुंत मदद करथे। <verse number="12" style="v"/>तुखिकुस ला मेंह इफिसुस सहर पठोय हवंव। <verse number="13" style="v"/>जब तेंह आबे, त जऊन कोट ला मेंह त्रोआस म करपुस के इहां छोंड़ आय रहेंव, ओला अऊ किताबमन ला घलो, खास करके चमड़ा के बने किताब ला लेके आबे।</para>
  <para style="p">
    <verse number="14" style="v"/>तांबा के काम करइया सिकन्दर ह मोर बहुंत नुकसान करे हवय। परभू ह ओकर करम के बदला ओला दिही। <verse number="15" style="v"/>तेंह घलो ओकर ले सचेत रहे कर, काबरकि ओह हमर संदेस के बहुंत बिरोध करे हवय।</para>
  <para style="p">
    <verse number="16" style="v"/>अदालत म, जब मेंह पहिली बार अपन सफई पेस करत रहेंव, तब कोनो मोर संग नइं दीस, जम्मो झन मोला छोंड़ दे रिहिन। अइसने होवय कि परमेसर ह ए बात ला ओमन के बिरोध म झन लेवय। <verse number="17" style="v"/>पर परभू मोर मदद करिस अऊ मोला बल दीस ताकि मोर दुवारा संदेस के पूरा परचार होवय अऊ जम्मो आनजातमन एला सुनंय। मेंह मिरतू के मुहूं ले बंचाय गे हवंव। <verse number="18" style="v"/>परभू ह मोला जम्मो बुरई के काम ले बंचाही अऊ अपन स्वरगीय राज म मोला सही-सलामत ले जाही। ओकर महिमा जुग-जुग होवत रहय। आमीन।</para>
  <para style="s1">आखिरी जोहार</para>
  <para style="p">
    <verse number="19" style="v"/>प्रिसकिल्ला अऊ अक्विला ला अऊ उनेसिफुरूस के घराना के मनखेमन ला मोर जोहार कहि देबे। <verse number="20" style="v"/>इरासतुस ह कुरिन्‍थुस सहर म रूक गीस अऊ मेंह त्रुफिमुस ला मिलेतुस म छोंड़ दे हवंव, काबरकि ओह बेमार हो गीस। <verse number="21" style="v"/>जड़काला आय के पहिली, तेंह इहां आय के कोसिस कर। यूबूलुस, पुदेंस, लीनुस, क्लौदिया अऊ जम्मो भाईमन तोला जोहार कहत हवंय।</para>
  <para style="p">
    <verse number="22" style="v"/>परभू तोर आतमा के संग रहय। तोर ऊपर परमेसर के अनुग्रह होवत रहय।</para>
</usx>
