<?xml version="1.0" encoding="UTF-8"?>
<usx version="2.6">
  <book code="TIT" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">तीतुस</para>
  <para style="toc1">तीतुस के नांव पौलुस के लिखे चिट्ठी</para>
  <para style="toc2">तीतुस</para>
  <para style="toc3">तीतुस</para>
  <para style="mt1">तीतुस के नांव पौलुस के लिखे चिट्ठी</para>
  <para style="ip">पौलुस ह ए चिट्ठी तीतुस ला लिखे हवय, जऊन ह एक आनजात मसीही रिहिस। ओह परचार के काम म पौलुस के सहकरमी अऊ मददगार रिहिस। तीतुस ला क्रेते दीप म कलीसिया ले संबंधित काम ला देखे बर रखे गे रिहिस। पौलुस ह ए चिट्ठी म तीन खास बात लिखथे। पहिला – पौलुस ह तीतुस ला सुरता कराथे कि कलीसिया के अगुवामन के चाल-चलन कइसने होना चाही। दूसरा – पौलुस ह सलाह देथे कि अलग-अलग दल या अलग किसम के मनखेमन ला कइसने सिकछा देना चाही, जइसने कि डोकरा अऊ डोकरी मन, जवान अऊ सेवक मन। तीसरा – पौलुस ह तीतुस ला मसीही चाल-चलन, खास करके सांतिमय अऊ भाईचारा के जिनगी के संबंध म सलाह देथे। ओह तीतुस ला घिन करई, बाद-बिवाद अऊ कलीसिया म दलबंदी ले दूरिहा रहे बर कहिथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">जोहार <char style="ior"><ref loc="TIT 1:1-4">1:1-4</ref></char></para>
  <para style="io1">कलीसिया के अगुवामन <char style="ior"><ref loc="TIT 1:5-16">1:5-16</ref></char></para>
  <para style="io1">कलीसिया म सियान, सियानीन, जवान मनखे अऊ माईलोगन के जिम्मेदारी <char style="ior"><ref loc="TIT 2">2</ref></char></para>
  <para style="io1">सिकछा अऊ चेतउनी <char style="ior"><ref loc="TIT 3:1-11">3:1-11</ref></char></para>
  <para style="io1">सार बात <char style="ior"><ref loc="TIT 3:12-15">3:12-15</ref></char></para>
  <chapter number="1" style="c"/>
  <para style="p">
    <verse number="1" style="v"/>पौलुस कोति ले, जऊन ह परमेसर के सेवक अऊ यीसू मसीह के प्रेरित ए, परमेसर के चुने मनखेमन के बिसवास खातिर अऊ ओ सच के गियान खातिर जऊन ह भक्ति के रसता म ले जाथे, <verse number="2" style="v"/>सदाकाल के जिनगी के आसा म, जेकर परतिगियां परमेसर ह समय के सुरू होय के पहिली ले करे हवय अऊ ओह झूठ नइं कहय। <verse number="3" style="v"/>अऊ सही समय म ओह अपन बचन ला परचार के दुवारा साफ बताईस, अऊ ए परचार के जिम्मेदारी, हमर उद्धार करइया परमेसर के हुकूम ले मोला सऊंपे गे हवय –</para>
  <para style="p">
    <verse number="4" style="v"/>मेंह तीतुस ला ए चिट्ठी लिखत हवंव। तेंह मोर सच के बेटा सहीं अस, काबरकि तेंह मसीह ऊपर बिसवास करथस, जइसने मेंह करथंव। परमेसर ददा अऊ हमर उद्धार करइया मसीह यीसू ले तोला अनुग्रह अऊ सांति मिलत रहय।</para>
  <para style="s1">क्रेते म तीतुस के काम</para>
  <para style="p">
    <verse number="5" style="v"/>मेंह एकर खातिर तोला क्रेते दीप म छोंड़ आय रहेंव कि तेंह उहां बांचे काम ला पूरा कर, अऊ मोर बताय मुताबिक नगर-नगर म अगुवामन ला ठहिरा। <verse number="6" style="v"/>अगुवा ह निरदोस अऊ ओकर एकेच घरवाली होवय। ओकर लइकामन बिसवासी रहंय अऊ ओमन लुच्चा-लफंगा अऊ हुकूम नइं मनइया झन होवंय। <verse number="7" style="v"/>काबरकि पास्टर के ऊपर परमेसर के काम के जिम्मेदारी होय के कारन, ओला निरदोस होना चाही; ओह मनमानी करइया, कोरोधी, पियक्‍कड़, मार-पीट करइया अऊ नीच कमई के लोभी झन होवय। <verse number="8" style="v"/>पर ओह पहुनई करइया, भलई करइया, संयमी, नियायी, पबितर अऊ अनुसासन म रहइया होवय। <verse number="9" style="v"/>ओह सिखोय गय बिसवास के बचन म स्थिर रहय, ताकि ओह आने मन ला सही सिकछा दे सकय, अऊ बिरोधीमन के मुहूं ला बंद कर सकय।</para>
  <para style="p">
    <verse number="10" style="v"/>काबरकि बहुंते मनखेमन बिदरोही, बकवास करइया अऊ धोखा देवइया अंय, खास करके खतना वाले मनखेमन। <verse number="11" style="v"/>एमन के मुहूं ला बंद करे जावय, काबरकि ए मनखेमन नीच कमई ले पईसा बनाय खातिर गलत सिकछा देथें अऊ परिवारमन ला बिगाड़ देथें। <verse number="12" style="v"/>ओमन के खुद के एक अगमजानी ह कहे हवय कि क्रेते के रहइया मनखेमन हमेसा लबरा, दुस्‍ट पसु के सहीं अऊ अलाल पेटहा होथें। <verse number="13" style="v"/>ओकर ए गवाही ह सही ए। एकरसेति ओमन ला बने करके चेता दे कि ओमन बिसवास म मजबूत हो जावंय। <verse number="14" style="v"/>अऊ ओमन यहूदीमन के कथा-कहानी अऊ ओ मनखेमन के हुकूम ला धियान झन देवंय, जऊन मन सत के बिरोध करथें। <verse number="15" style="v"/>आतमिक रूप ले सुध मनखे खातिर जम्मो चीज ह सुध ए, पर आतमिक रूप ले असुध अऊ अबिसवासी मनखे खातिर कोनो चीज ह सुध नो हय। ओमन के मन अऊ बिवेक दूनों ह खराप हो गे हवय। <verse number="16" style="v"/>ओमन कहिथें कि ओमन परमेसर ला जानथें, पर अपन काम के दुवारा ओकर इनकार करथें। ओमन घिन करे लइक अऊ हुकूम नइं मनइया मनखे अंय अऊ ओमन कोनो बने काम करे के लइक नो हंय।</para>
  <chapter number="2" style="c"/>
  <para style="s1">सही सिकछा</para>
  <para style="p">
    <verse number="1" style="v"/>पर तेंह अइसने बातमन ला सिखोय कर, जऊन ह जिनगी बर सही अय। <verse number="2" style="v"/>सियानमन ला संयमी, आदर के लइक अऊ समझदार होय के सिकछा दे अऊ ओमन बिसवास, मया अऊ धीरज म पक्‍का होवंय।</para>
  <para style="p">
    <verse number="3" style="v"/>इही किसम ले सियानीन मन ला ए सिखोय कर कि अपन चाल-चलन म पबितर मनखे सहीं रहंय; ओमन दोस लगइया अऊ पियक्‍कड़ झन होवंय, पर सही बात के सिखोइया होवंय; <verse number="4" style="v"/>ताकि ओमन जवान माईलोगनमन ला ए सिखोय सकंय कि ओमन अपन-अपन घरवाला अऊ लइकामन ला मया करंय, <verse number="5" style="v"/>अऊ ओमन समझदार, पतिबरता, घर के काम-काज करइया, दयालु अऊ अपन-अपन घरवाला के बस म रहइया होवंय, ताकि परमेसर के बचन के निन्दा झन होवय।</para>
  <para style="p">
    <verse number="6" style="v"/>अइसनेच जवान मनखेमन ला घलो चेताय कर कि ओमन संयमी होवंय। <verse number="7" style="v"/>जम्मो बात म सही काम करे के दुवारा, अपन-आप ला ओमन के आघू म एक नमूना बना। तोर उपदेस म ईमानदारी, गंभीरता <verse number="8" style="v"/>अऊ अइसने बने बात रहय कि कोनो ओला खराप नइं कह सकय, ताकि बिरोध करइयामन हमर ऊपर कोनो दोस नइं पाके लज्‍जित होवंय।</para>
  <para style="p">
    <verse number="9" style="v"/>गुलामी करइयामन ला समझा कि ओमन अपन-अपन मालिक के अधीन रहंय, अऊ जम्मो बात म ओमन ला खुस रखंय, अऊ उलटके जबाब झन देवंय, <verse number="10" style="v"/>अऊ ओमन चोरी-चलाकी झन करंय, पर अपन-आप ला पूरा बिसवास के लइक साबित करंय। अइसने करे के दुवारा ओमन जम्मो बात म हमर उद्धार करइया परमेसर के उपदेस के सोभा बढ़ाहीं।</para>
  <para style="p">
    <verse number="11" style="v"/>काबरकि परमेसर के अनुग्रह जम्मो मनखेमन ऊपर परगट होईस कि ओमन के उद्धार होवय। <verse number="12" style="v"/>अऊ एह हमन ला सिखोथे कि हमन अभक्ति अऊ संसारिक लालसा ला छोंड़के, ए संसार म संयम अऊ ईमानदारी अऊ भक्ति म जिनगी बितावन, <verse number="13" style="v"/>अऊ हमन धइन आसा के याने हमर महान परमेसर अऊ उद्धार करइया यीसू मसीह के महिमा के परगट होए के बाट जोहत रहन। <verse number="14" style="v"/>यीसू ह अपन परान ला हमर खातिर दे दीस कि हमन ला जम्मो किसम के अधरम ले छुड़ा लेवय अऊ अपन बर अइसने सुध मनखे बनावय, जऊन मन भलई के काम करे बर उत्सुक रहंय।</para>
  <para style="p">
    <verse number="15" style="v"/>तेंह ए बातमन ला सिखोय कर अऊ पूरा अधिकार के संग मनखेमन ला समझा अऊ डांट। कोनो तोला तुछ झन समझंय।</para>
  <chapter number="3" style="c"/>
  <para style="s1">बिसवासीमन के चाल-चलन</para>
  <para style="p">
    <verse number="1" style="v"/>मनखेमन ला सुरता देवा कि ओमन हाकिम अऊ अधिकारीमन के अधीन रहंय, अऊ ओमन के हुकूम मानंय, अऊ जम्मो किसम के भलई के काम करे बर तियार रहंय। <verse number="2" style="v"/>कोनो ला बदनाम झन करंय; झगरा करइया झन होवंय, पर नरम सुभाव के रहंय अऊ जम्मो मनखे के संग पूरा नमरता ले बरताव करंय।</para>
  <para style="p">
    <verse number="3" style="v"/>एक समय रिहिस, जब हमन घलो मुरुख अऊ परमेसर के हुकूम नइं मनइया रहेंन अऊ धोखा म पड़के हर किसम के लालसा अऊ सुख-बिलास के गुलामी म रहेंन। हमन बईरता अऊ जलन म जिनगी बितावत रहेंन अऊ एक-दूसर ले घिन करत रहेंन। <verse number="4" style="v"/>पर हमर उद्धार करइया परमेसर ह अपन किरपा अऊ मया ला देखाईस, <verse number="5" style="v"/>अऊ ओह हमर उद्धार करिस, अऊ एह हमर कोनो धरम के काम के कारन नइं, पर ओह अपन दया के कारन हमर पाप ला धोके हमर उद्धार करिस अऊ पबितर आतमा के दुवारा नवां जिनगी दीस। <verse number="6" style="v"/>परमेसर ह ए पबितर आतमा ला हमर उद्धार करइया यीसू मसीह के दुवारा हमन ला बहुंतायत ले दीस, <verse number="7" style="v"/>ताकि हमन ओकर अनुग्रह ले धरमी ठहिरके सदाकाल के जिनगी के आसा म ओकर वारिस बनन। <verse number="8" style="v"/>ए कहावत ह सही ए। अऊ मेंह चाहत हंव कि तेंह ए बातमन ला जोर देके बताय कर, ताकि जऊन मन परमेसर ऊपर बिसवास करे हवंय, ओमन भलई के काम म अपन धियान लगावंय। ए बातमन बहुंत बढ़िया अऊ मनखेमन के फायदा के अंय। <verse number="9" style="v"/>पर मूर्खता के बिवाद अऊ बंसावली अऊ बहस अऊ झगरा मन ले बचके रह; ए चीजमन यहूदीमन के कानून के बिसय म अंय अऊ एमन बिगर फायदा के अऊ बेकार अंय। <verse number="10" style="v"/>मनखेमन के बीच म फूट करइया ला, एक या दू बार समझा-बुझा दे, ओकर बाद ओकर ले दूरिहा रह, <verse number="11" style="v"/>ए बात ह निस्चित ए, कि ए मनखे ह सत ले भटक गे हवय अऊ पापी ए अऊ अपन-आप ला दोसी ठहिराथे।</para>
  <para style="s1">आखिरी बात</para>
  <para style="p">
    <verse number="12" style="v"/>जब मेंह अरतिमास या तुखिकुस ला तोर करा पठोहूं, त तेंह मोर करा नीकुपुलिस सहर आय के भरसक कोसिस कर, काबरकि मेंह उहां जाड़ा काटे के फैसला करे हवंव। <verse number="13" style="v"/>जेनास वकील अऊ अपुल्‍लोस के आघू के यातरा बर, तोर ले जो भी हो सकथे, ओमन के मदद कर अऊ देख कि ओमन ला कोनो चीज के कमी झन होवय। <verse number="14" style="v"/>अऊ हमर मनखेमन घलो भलई के काम म लगे रहे बर सिखंय, ताकि जऊन मन ला मदद के जरूरत हवय, ओमन के मदद करे जा सकय, अऊ ओमन के जिनगी ह बिरथा झन होवय।</para>
  <para style="p">
    <verse number="15" style="v"/>मोर संग इहां रहइया जम्मो झन तोला जोहार कहथें अऊ जऊन मन मसीह यीसू म बिसवास के कारन हमर ले मया रखथें, ओमन ला हमर जोहार कहि दे। तुमन जम्मो झन ऊपर परमेसर के अनुग्रह होवत रहय।</para>
</usx>
