<?xml version="1.0" encoding="UTF-8"?>
<usx version="2.6">
  <book code="2TH" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">2 थिस्‍सलुनीके</para>
  <para style="toc1">थिस्‍सलुनीके सहर के कलीसिया ला पौलुस के लिखे दूसरा चिट्ठी</para>
  <para style="toc2">2 थिस्‍सलुनीके</para>
  <para style="toc3">2थिस्‍सलुनीके</para>
  <para style="mt1">थिस्‍सलुनीके सहर के कलीसिया ला पौलुस के लिखे दूसरा चिट्ठी</para>
  <para style="ip">पौलुस ह ए दूसरा चिट्ठी थिस्‍सलुनीके के कलीसिया के नांव म लिखे हवय। मसीह के फेर अवई के बारे म, थिस्‍सलुनीके के कलीसिया म कुछू भरम पैदा हो गे रिहिस। कलीसिया म कुछू मनखेमन रिहिन, जऊन मन ए बिसवास करंय कि मसीह के फेर अवई हो गे हवय। पौलुस प्रेरित ए बात ला साफ कर देथे कि एकर पहिली कि मसीह आवय, बुरई अऊ दुस्‍टता के काम अपन हद म पहुंच जाही। जऊन ह ए बुरई अऊ दुस्‍टता के काममन के अगुवई करही, ओला “पाप के मनखे, बिनास के बेटा” कहे जाथे। ओह मसीह के बिरोध करही। पौलुस ह ए चिट्ठी के पढ़इया अऊ सुनइया मन ला उत्साहित करथे कि ओमन दुःख अऊ तकलीफ के बेरा म, अपन बिसवास म मजबूत रहंय। ओह ओमन ला अपन जिनगी चलाय बर मिहनत करे बर कहिथे, जइसने कि पौलुस अऊ ओकर सहकरमीमन करत रिहिन। ओह ओमन ला आने मन के भलई करे म लगे रहे बर कहिथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">भूमिका <char style="ior"><ref loc="2TH 1:1-2">1:1-2</ref></char></para>
  <para style="io1">धनबाद अऊ पराथना <char style="ior"><ref loc="2TH 1:3-12">1:3-12</ref></char></para>
  <para style="io1">मसीह के फेर अवई के संबंध म सिकछा <char style="ior"><ref loc="2TH 2">2</ref></char></para>
  <para style="io1">मसीही जिनगी अऊ बरताव के संबंध म सिकछा <char style="ior"><ref loc="2TH 3:1-15">3:1-15</ref></char></para>
  <para style="io1">सार बात <char style="ior"><ref loc="2TH 3:16-18">3:16-18</ref></char></para>
  <chapter number="1" style="c"/>
  <para style="p">
    <verse number="1" style="v"/>थिस्‍सलुनीके सहर के कलीसिया ला, जऊन ह परमेसर हमर ददा अऊ परभू यीसू मसीह म बिसवास करथे; में पौलुस ह ए चिट्ठी लिखत हवंव। सीलास अऊ तीमुथियुस मोर संग हवंय।</para>
  <para style="p">
    <verse number="2" style="v"/>परमेसर ददा अऊ परभू यीसू मसीह कोति ले तुमन ला अनुग्रह अऊ सांति मिलत रहय।</para>
  <para style="s1">धनबाद अऊ पराथना</para>
  <para style="p">
    <verse number="3" style="v"/>हे भाईमन, तुम्‍हर बर हमन हमेसा परमेसर के धनबाद करथन अऊ अइसने करई उचित घलो अय, काबरकि तुम्‍हर बिसवास ह बहुंत बढ़त जावत हवय अऊ तुमन जम्मो झन के मया एक-दूसर बर बढ़त जावत हवय। <verse number="4" style="v"/>एकरसेति हमन परमेसर के कलीसियामन म तुम्‍हर बर घमंड करथन कि जम्मो सतावा अऊ तकलीफ ला सहत तुमन स्थिर रहिथव अऊ बिसवास म बने रहिथव।</para>
  <para style="p">
    <verse number="5" style="v"/>ए जम्मो ह परमेसर के सही नियाय के सबूत ए अऊ एकर नतीजा के रूप म तुमन परमेसर के राज के लइक समझे जाहू, जेकरसेति तुमन दुःख भोगत हवव। <verse number="6" style="v"/>परमेसर ह नियायी ए; ओह ओमन ला तकलीफ दिही, जऊन मन तुमन ला तकलीफ देथें। <verse number="7" style="v"/>अऊ ओह तुमन ला, जऊन मन तकलीफ उठावत हवव, अराम दिही, अऊ संग म हमन ला घलो। एह तभे होही, जब परभू यीसू ह अपन सक्तिसाली स्वरगदूतमन संग धधकत आगी म स्‍वरग ले परगट होही। <verse number="8" style="v"/>ओह ओमन ला सजा दिही, जऊन मन परमेसर ला गरहन नइं करंय अऊ हमर परभू यीसू के सुघर संदेस ला नइं मानय। <verse number="9" style="v"/>ओमन सदाकाल के बिनास के सजा पाहीं अऊ ओमन परभू के आघू ले अऊ ओकर सामरथ के तेज ले दूरिहा करे जाहीं। <verse number="10" style="v"/>एह ओ दिन होही, जब ओह अपन पबितर मनखेमन म महिमा पाय बर अऊ जऊन मन बिसवास करे हवंय, ओ जम्मो के बीच म आदर पाय बर आही। एम तुमन घलो सामिल हवव, काबरकि तुमन हमर गवाही ला बिसवास करे हवव।</para>
  <para style="p">
    <verse number="11" style="v"/>एकरे कारन, हमन हमेसा तुम्‍हर बर पराथना करथन कि हमर परमेसर ह तुमन ला अपन बुलाहट के काबिल समझय अऊ ओह तुम्‍हर हर बने ईछा ला अऊ बिसवास के काम ला, अपन सामरथ के दुवारा पूरा करय। <verse number="12" style="v"/>हमन ए पराथना करथन, ताकि हमर परमेसर अऊ परभू यीसू मसीह के अनुग्रह के मुताबिक, हमर परभू यीसू के नांव ह तुमन म महिमा पावय अऊ तुमन ओम महिमा पावव।</para>
  <chapter number="2" style="c"/>
  <para style="s1">अधरमी मनखे</para>
  <para style="p">
    <verse number="1" style="v"/>हे भाईमन, हमर परभू यीसू मसीह के फेर आय के बारे म अऊ ओकर करा हमर जुरे के बिसय म हमन तुम्‍हर ले बिनती करथन <verse number="2" style="v"/>कि कोनो आतमा के दुवारा या बचन के दुवारा या कोनो चिट्ठी के दुवारा ए कहे जाथे कि परभू के दिन ह पहिली ही आ गे हवय अऊ ए बात ह हमर इहां ले आय हवय सहीं लगथे, त तुमन असानी ले दुबिधा म झन पड़व अऊ झन घबरावव। <verse number="3" style="v"/>कोनो तुमन ला कोनो घलो किसम ले धोखा झन देवन पावय, काबरकि ओ दिन ह तब तक नइं आवय, जब तक कि परमेसर के बिरोध म पहिली बिदरोह नइं होवय, अऊ अधरम के मनखे ह परगट नइं होवय, जेकर बिनास ह तय हवय। <verse number="4" style="v"/>ओह हर ओ चीज के बिरोध करही अऊ ओ चीज ले अपन-आप ला बड़े करही, जऊन ला परमेसर कहे जाथे या जेकर अराधना करे जाथे। अऊ त अऊ ओह अपन-आप ला परमेसर कहत, परमेसर के मंदिर म बईठही।</para>
  <para style="p">
    <verse number="5" style="v"/>का तुमन ला सुरता नइं ए कि जब मेंह तुम्‍हर संग रहेंव, त मेंह तुमन ला ए बातमन ला बताय करत रहेंव? <verse number="6" style="v"/>अब तुमन जानत हव कि कोनो सक्ति ह ओला रोकत हवय, ताकि ओह परमेसर के ठहिराय समय म परगट होवय। <verse number="7" style="v"/>काबरकि अधरम के भेद भरे सक्ति ह पहिली ले काम करत हवय, पर जऊन ह अब ओला रोके हवय, ओह तब तक रोके रहिही, जब तक कि ओला रसता ले हटाय नइं जाही। <verse number="8" style="v"/>अऊ तब ओ अधरमी ह परगट होही, जऊन ला परभू यीसू ह अपन मुहूं के फूंक ले मार डारही अऊ अपन परगट होय के तेज ले ओला नास कर दिही। <verse number="9" style="v"/>अधरमी ह सैतान के सक्ति के संग आही अऊ जम्मो किसम के चमतकार, लबरा चिन्‍हां अऊ अचरज के काम करही, <verse number="10" style="v"/>अऊ नास होवइयामन ला जम्मो किसम के धोखा देवइया खराप काम म डारही। ओमन नास हो जाहीं काबरकि ओमन सत ले मया करे बर नइं चाहिन, जेकर दुवारा ओमन के उद्धार होय रहितिस। <verse number="11" style="v"/>एकर कारन, परमेसर ह ओमन ऊपर एक भरमइया सक्ति ला पठोही, ताकि ओमन लबारी ऊपर बिसवास करंय। <verse number="12" style="v"/>अऊ ओ जम्मो झन सजा पाहीं, जऊन मन सत ऊपर बिसवास नइं करिन अऊ अधरम म खुस होईन।</para>
  <para style="s1">बिसवास म मजबूत बने रहव</para>
  <para style="p">
    <verse number="13" style="v"/>पर हे भाईमन, तुमन ला परभू मया करथे; तुम्‍हर खातिर हमन ला हमेसा परमेसर के धनबाद करना चाही, काबरकि सिरिस्टी के सुरू ले, परमेसर ह तुमन ला चुन लीस, कि पबितर आतमा के पबितर काम के दुवारा अऊ सत म तुम्‍हर बिसवास करे के दुवारा तुमन उद्धार पावव। <verse number="14" style="v"/>एकर खातिर, ओह तुमन ला हमर सुघर संदेस के दुवारा बलाईस, ताकि तुमन हमर परभू यीसू मसीह के महिमा ला पावव। <verse number="15" style="v"/>एकरसेति, हे भाईमन, बिसवास म मजबूत बनव अऊ ओ बातमन ला थामे रहव, जऊन ला हमन चाहे मुहूं के बचन ले या चिट्ठी के दुवारा तुमन ला सिखोय हवन।</para>
  <para style="p">
    <verse number="16" style="v"/>खुद हमर परभू यीसू मसीह अऊ परमेसर हमर ददा, जऊन ह हमर ले मया करिस अऊ अपन अनुग्रह के दुवारा हमन ला सदाकाल के उत्साह अऊ उत्तम आसा दे हवय, <verse number="17" style="v"/>तुमन ला हर एक सुघर काम अऊ बचन म उत्साहित अऊ मजबूत करय।</para>
  <chapter number="3" style="c"/>
  <para style="s1">पराथना करे खातिर बिनती</para>
  <para style="p">
    <verse number="1" style="v"/>आखिर म, हे भाईमन हो, हमर बर पराथना करव कि परभू के संदेस ह जल्दी बगर जावय अऊ आदर के संग गरहन करे जावय, जइसने कि तुम्‍हर बीच म होय हवय। <verse number="2" style="v"/>अऊ पराथना करव कि परमेसर ह हमन ला खराप अऊ दुस्‍ट मनखेमन ले बचावय, काबरकि जम्मो झन हमर संदेस ला बिसवास नइं करंय। <verse number="3" style="v"/>पर परभू ह बिसवास लइक अय अऊ ओह तुमन ला बिसवास म मजबूत करही अऊ दुस्‍ट जन ले बचाही। <verse number="4" style="v"/>तुम्‍हर बारे म, परभू के ऊपर हमन ला भरोसा हवय कि जऊन बात के हमन तुमन ला हुकूम देथन, ओकर तुमन पालन करत हव अऊ हमेसा करत रहिहू। <verse number="5" style="v"/>परमेसर के मया अऊ मसीह के धीरज म, परभू ह तुम्‍हर हिरदय ला लगाय रखय।</para>
  <para style="s1">आलस के बिरोध म चेतउनी</para>
  <para style="p">
    <verse number="6" style="v"/>हे भाईमन हो, हमन तुमन ला परभू यीसू मसीह के नांव म हुकूम देवत हन कि हर ओ भाई ले अलग रहव, जऊन ह आलसी ए अऊ ओ बात के मुताबिक नइं चलय, जऊन ला हमन तुमन ला सिखोय हवन। <verse number="7" style="v"/>काबरकि तुमन खुदे जानत हव कि तुमन ला कइसने हमर चाल-चलन के नकल करना चाही। जब हमन तुम्‍हर संग रहेंन, त आलसी बनके नइं रहेंन, <verse number="8" style="v"/>अऊ मुफत म हमन काकरो इहां खाना नइं खायेन। पर हमन लगन अऊ मिहनत ले रात अऊ दिन काम करेन, ताकि तुमन के काकरो ऊपर हमन बोझा झन होवन। <verse number="9" style="v"/>ए बात नो हय कि हमन ला ए किसम के मदद पाय के हक नइं ए, पर हमन तुम्‍हर आघू म एक नमूना पेस करे बर वइसने करेन कि तुमन ओकर नकल करव। <verse number="10" style="v"/>जब हमन तुम्‍हर संग रहेंन, त तुमन ला हुकूम देय रहेंन कि कहूं कोनो मनखे काम नइं करय, त ओह खाय घलो झन पावय।</para>
  <para style="p">
    <verse number="11" style="v"/>हमर सुनई म आवत हवय कि तुम्‍हर बीच म कुछू झन आलसी हवंय। ओमन कुछू बुता नइं करंय, पर आने मन के काम म बाधा डारथें। <verse number="12" style="v"/>परभू यीसू मसीह के नांव म, हमन अइसने मनखेमन ला हुकूम अऊ सलाह देवत हन कि ओमन चुपेचाप अपन काम करंय अऊ अपन कमई के रोटी खावंय। <verse number="13" style="v"/>अऊ हे भाईमन हो, तुमन भलई के काम करे म कभू झन थकव।</para>
  <para style="p">
    <verse number="14" style="v"/>यदि कोनो, ए चिट्ठी म बताय हमर बात ला नइं मानय, त ओकर ऊपर बिसेस धियान रखव। ओकर संग संगति झन करव ताकि ओह बेजत्ती महसूस करय। <verse number="15" style="v"/>तभो ले ओला बईरी सहीं झन समझव, पर एक भाई जानके ओला चेतउनी देवव।</para>
  <para style="s1">आखिरी जोहार</para>
  <para style="p">
    <verse number="16" style="v"/>अब, सांति के परभू ह खुद तुमन ला हर समय अऊ हर किसम ले सांति देवय। परभू तुमन जम्मो झन के संग रहय। <verse number="17" style="v"/>में पौलुस, अपन हांथ ले ए जोहार लिखत हवंव, जऊन ह कि मोर हर चिट्ठी के पहिचान ए। एहीच किसम ले, मेंह लिखथंव। <verse number="18" style="v"/>हमर परभू यीसू मसीह के अनुग्रह तुमन जम्मो झन ऊपर बने रहय।</para>
</usx>
