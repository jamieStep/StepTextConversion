<?xml version="1.0" encoding="UTF-8"?>
<usx version="2.6">
  <book code="1PE" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">1 पतरस</para>
  <para style="toc1">पतरस के लिखे पहिली चिट्ठी</para>
  <para style="toc2">1 पतरस</para>
  <para style="toc3">1पतरस</para>
  <para style="mt1">पतरस के लिखे पहिली चिट्ठी</para>
  <para style="ip">ए बात म सहमती हवय कि पतरस के दुवारा लिखे दू चिट्ठी म ले एह पहिली चिट्ठी ए। ए चिट्ठी मसीहीमन ला लिखे गे हवय, अऊ ए चिट्ठी म ओमन ला परमेसर के चुने मनखे कहे गे हवय। ओमन जादा आनजात बिसवासी रिहिन अऊ एसिया प्रदेस के उत्तर के इलाका म बगर गे रिहिन। पतरस के ए चिट्ठी ला लिखे के खास उदेस्य एकर पढ़इयामन ला उत्साहित करना रिहिस, जऊन मन अपन मसीही बिसवास के कारन दुःख-तकलीफ अऊ सतावा के सामना करत रिहिन। पतरस ह ओमन ला यीसू के सुघर संदेस के सुरता कराथे काबरकि यीसू के मिरतू, फेर जी उठे अऊ फेर आय के वायदा ह ओमन ला आसा देथे अऊ जब यीसू ह फेर आही, त ओमन अपन इनाम पाहीं। पतरस ह अपन चिट्ठी के पढ़इयामन ला उत्साहित करथे कि सतावा के बीच म ओमन अपन बिसवास म मजबूत बने रहंय अऊ ओह ए बिनती घलो करथे कि ओमन अइसने जिनगी जीयंय, जऊन ह मसीह ला भावय।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">जोहार <char style="ior"><ref loc="1PE 1:1-2">1:1-2</ref></char></para>
  <para style="io1">परमेसर के उद्धार के सुरता <char style="ior"><ref loc="1PE 1:3-12">1:3-12</ref></char></para>
  <para style="io1">पबितर जिनगी जीये बर सिकछा <char style="ior"><ref loc="1PE 1:13-2:10">1:13–2:10</ref></char></para>
  <para style="io1">दुःख अऊ सतावा के समय एक मसीही के जिम्मेदारी <char style="ior"><ref loc="1PE 2:11-4:19">2:11–4:19</ref></char></para>
  <para style="io1">मसीही नमरता अऊ सेवा <char style="ior"><ref loc="1PE 5:1-11">5:1-11</ref></char></para>
  <para style="io1">सार <char style="ior"><ref loc="1PE 5:12-14">5:12-14</ref></char></para>
  <chapter number="1" style="c"/>
  <para style="p">
    <verse number="1" style="v"/>पतरस कोति ले, जऊन ह यीसू मसीह के प्रेरित ए, परमेसर के चुने संसार के ओ अजनबीमन ला जऊन मन पुनतुस, गलातिया, कप्‍पदुकिया, एसिया अऊ बितूनिया म एती-ओती बगर गे हवंय, <verse number="2" style="v"/>जऊन मन परमेसर ददा के पूर्व-गियान के मुताबिक पबितर आतमा के पबितर करे के दुवारा, यीसू मसीह के हुकूम माने बर अऊ ओकर लहू के छिड़के जाय बर चुने गे हवंय।</para>
  <para style="p">तुमन ला बहुंतायत ले अनुग्रह अऊ सांति मिलते रहय।</para>
  <para style="s1">जीयत आसा खातिर परमेसर के इस्तुति</para>
  <para style="p">
    <verse number="3" style="v"/>हमर परभू यीसू मसीह के ददा अऊ परमेसर के धनबाद होवय! ओह यीसू मसीह के मरे म ले जी उठे के दुवारा, अपन बड़े दया के कारन, हमन ला जीयत आसा खातिर नवां जनम दे हवय, <verse number="4" style="v"/>ताकि तुमन ला ओ वारिस के अधिकार मिलय, जऊन ह तुमन बर स्‍वरग म रखे गे हवय, अऊ ओह कभू नास नइं होवय, खराप नइं होवय या मुरझावय नइं। <verse number="5" style="v"/>तुमन बिसवास के दुवारा, परमेसर के सामरथ ले, ओ उद्धार खातिर, जऊन ह आखिरी समय म परगट होय बर तियार हवय, सही रखे गे हवव। <verse number="6" style="v"/>एम तुमन बहुंत आनंद मनावव, हालाकि अब कुछू समय बर, तुमन ला जम्मो किसम के परिछा के कारन दुःख सहे बर पड़त हवय। <verse number="7" style="v"/>एह एकरसेति होईस ताकि तुम्‍हर बिसवास के असली परख हो सकय, जऊन ह सोना ले घलो जादा कीमती अय; सोना ह आगी म परखे जाय के बाद घलो नास हो सकथे; अऊ जब यीसू मसीह ह परगट होथे, तब तुम्‍हर ए बिसवास के नतीजा ह इस्तुति बड़ई अऊ आदर म होवय। <verse number="8" style="v"/>हालाकि तुमन ओला नइं देखे हवव, तभो ले तुमन ओला मया करथव, अऊ हालाकि तुमन ओला अब नइं देखत हवव, पर ओकर ऊपर बिसवास करत हवव अऊ आनंद मनावत हवव, जेकर बखान नइं करे जा सकय अऊ जऊन ह महिमा ले भरे हवय, <verse number="9" style="v"/>काबरकि तुमन, अपन बिसवास के मकसद ला पावत हवव, जेकर मतलब होथे – तुम्‍हर आतमा के उद्धार।</para>
  <para style="p">
    <verse number="10" style="v"/>एही उद्धार के बिसय म, अगमजानीमन बहुंत खोजिन। ओमन ओ अनुग्रह के बारे म कहिन, जऊन ह तुमन करा अवइया रिहिस अऊ बहुंत धियान लगाके, <verse number="11" style="v"/>ओमन ओ समय अऊ हालत ला जाने के कोसिस करिन, जऊन ला मसीह के आतमा, जऊन ह कि ओमन म हवय, इसारा करत रिहिस, जब ओह मसीह के दुःख उठाय अऊ ओकर तुरते बाद ओकर आय के महिमा के बारे म कहिस। <verse number="12" style="v"/>परमेसर ह एला अगमजानीमन ला बताईस कि ओमन अपन खुद के सेवा नइं करत रिहिन, पर ओमन तुम्‍हर सेवा करत रिहिन, जब ओमन ओ बातमन के बारे म कहिन, जऊन ला अब तुमन ओमन ले सुने हवव, जऊन मन स्‍वरग ले पठोय पबितर आतमा के दुवारा तुमन ला सुघर संदेस के परचार करे हवंय। अऊ त अऊ स्वरगदूतमन ए चीजमन ला देखे के ईछा करथें।</para>
  <para style="s1">पबितर बनव</para>
  <para style="p">
    <verse number="13" style="v"/>एकरसेति, अपन मन ला काम करे बर तियार करव; संयमी बनव; ओ अनुग्रह ऊपर अपन पूरा आसा रखव, जऊन ह तुमन ला यीसू मसीह के परगट होय के समय दिये जाही। <verse number="14" style="v"/>परमेसर के हुकूम ला मानव अऊ जब तुमन अगियानता म रहत रहेव, ओ समय के खराप ईछा के मुताबिक आचरन झन करव। <verse number="15" style="v"/>पर जऊन ह तुमन ला बलाय हवय, ओह पबितर ए, त तुमन घलो अपन जम्मो काम म पबितर बनव। <verse number="16" style="v"/>काबरकि परमेसर के बचन म ए लिखे हवय: “पबितर बनव, काबरकि मेंह पबितर अंव।”<note caller="+" style="f"><char style="fr" closed="false">1:16 </char><char style="ft" closed="false">लैब्यवस्था 11:44-45</char></note></para>
  <para style="p">
    <verse number="17" style="v"/>जब तुमन अपन पराथना म, ओला “हे ददा” कहिथव, जऊन ह हर एक मनखे के काम के नियाय बिगर पखियपात के करथे, त तुमन अपन जिनगी ला इहां परदेसी के सहीं ओकर भय म बितावव। <verse number="18" style="v"/>काबरकि तुमन जानत हव कि तुम्‍हर खोखला जिनगी, जऊन ह तुम्‍हर पुरखामन ले चले आवथे, ओकर उद्धार सोना या चांदी जइसने नासमान चीज के दुवारा नइं होय हवय, <verse number="19" style="v"/>पर तुम्‍हर जिनगी के उद्धार एक निरदोस अऊ निस्कलंक मेढ़ा-पीला याने कि मसीह के कीमती लहू के दुवारा होय हवय। <verse number="20" style="v"/>ओह संसार के सिरिस्टी के पहिली ले चुने गे रिहिस, पर तुम्‍हर खातिर, ए आखिरी समय म ओह परगट होईस। <verse number="21" style="v"/>तुमन ओकर दुवारा, ओ परमेसर ऊपर बिसवास करथव, जऊन ह ओला मरे म ले जियाईस अऊ ओकर महिमा करिस, अऊ एकरसेति तुम्‍हर बिसवास अऊ आसा परमेसर ऊपर हवय।</para>
  <para style="p">
    <verse number="22" style="v"/>अब सत ला माने के दुवारा, तुमन अपन-आप ला सुध करे हवव अऊ तुमन म अपन भाईमन बर निस्कपट मया हवय, त अपन जम्मो हिरदय के संग एक-दूसर ला गहिरई ले मया करव। <verse number="23" style="v"/>तुमन नासमान नइं, पर अबिनासी बीजा ले परमेसर के जीयत अऊ सदा ठहरइया बचन के दुवारा नवां जनम पाय हवव। <verse number="24" style="v"/>काबरकि,</para>
  <para style="q1">“जम्मो मनखेमन कांदी के सहीं अंय,</para>
  <para style="q2">अऊ ओमन के जम्मो महिमा ह जंगली फूल सहीं अय;</para>
  <para style="q2">कांदी ह सूख जाथे अऊ फूल ह झर जाथे,</para>
  <para style="q2">
    <verse number="25" style="v"/>पर परभू के बचन ह सदाकाल तक बने रहिथे।”</para>
  <para style="m">अऊ एह ओही सुघर संदेस के बचन ए, जऊन ह तुमन ला सुनाय गे हवय। <note caller="+" style="f"><char style="fr" closed="false">1:25 </char><char style="ft" closed="false">यसायाह 40:6-8</char></note></para>
  <chapter number="2" style="c"/>
  <para style="p">
    <verse number="1" style="v"/>एकरसेति, अपन-आप ला जम्मो किसम के बईरता, छल-कपट, ढोंगीपन, जलन, अऊ बदनामी ले दूर रखव। <verse number="2" style="v"/>नवां जनमे लइकामन सहीं सुध आतमिक गोरस के लालसा करव, ताकि एकर दुवारा अपन उद्धार म बढ़ सकव, <verse number="3" style="v"/>अब तुमन ए जान गे हवव कि परभू ह बने अय।</para>
  <para style="s1">जीयत पथरा अऊ परमेसर के चुने मनखेमन</para>
  <para style="p">
    <verse number="4" style="v"/>जब तुमन ओकर करा, जऊन ह जीयत पथरा ए, आथव, जऊन ला मनखेमन गरहन नइं करिन, पर ओह परमेसर के नजर म चुने हुए अऊ कीमती अय – <verse number="5" style="v"/>त तुमन घलो जीयत पथरामन सहीं एक ठन आतमिक घर बनत जावत हव, जेकर ले पबितर पुरोहित बनके अइसने आतमिक बलिदान चघावव, जऊन ह यीसू मसीह के दुवारा परमेसर ला गरहन लइक होवय। <verse number="6" style="v"/>काबरकि परमेसर के बचन ह ए कहिथे:</para>
  <para style="q1">“देखव, मेंह सियोन म एक पथरा रखत हवंव,</para>
  <para style="q2">ओह चुने हुए अऊ कीमती कोना के पथरा ए,</para>
  <para style="q1">अऊ जऊन ह ओकर ऊपर बिसवास करथे,</para>
  <para style="q2">ओकर कभू बेजत्ती नइं होवय<note caller="+" style="f"><char style="fr" closed="false">2:6 </char><char style="ft" closed="false">“चुने हुए अऊ कीमती कोना के पथरा” के मतलब यीसू मसीह अय।</char></note>।”<note caller="+" style="f"><char style="fr" closed="false">2:6 </char><char style="ft" closed="false">यसायाह 28:16</char></note></para>
  <para style="m">
    <verse number="7" style="v"/>अब तुमन बर, जऊन मन बिसवास करथव, ए पथरा ह कीमती ए। पर जऊन मन बिसवास नइं करंय, ओमन बर:</para>
  <para style="q1">“जऊन पथरा ला घर बनइयामन बेकार समझे रिहिन,</para>
  <para style="q2">ओहीच ह कोना के पथरा हो गे हवय।”<note caller="+" style="f"><char style="fr" closed="false">2:7 </char><char style="ft" closed="false">भजन-संहिता 118:22</char></note></para>
  <para style="m">
    <verse number="8" style="v"/>अऊ परमेसर के बचन ह कहिथे,</para>
  <para style="q1">“एक ठन पथरा मनखेमन के लड़खड़ाय के</para>
  <para style="q2">अऊ एक ठन चट्टान ओमन के गिरे के कारन होही।”<note caller="+" style="f"><char style="fr" closed="false">2:8 </char><char style="ft" closed="false">यसायाह 8:14</char></note></para>
  <para style="m">ओमन लड़खड़ाथें, काबरकि ओमन ओ संदेस ला नइं मानय, जेकर बर ओमन ठहिराय गे रिहिन।</para>
  <para style="p">
    <verse number="9" style="v"/>पर तुमन एक चुने बंस, राज-पदधारी पुरोहित, पबितर जाति अऊ परमेसर के खुद के मनखे अव, ताकि तुमन ओकर परसंसा करव, जऊन ह तुमन ला अंधियार म ले अपन अद्भूत अंजोर म बलाय हवय। <verse number="10" style="v"/>पहिली तुमन परमेसर के मनखे नइं रहेव, पर अब तुमन परमेसर के मनखे अव; एक समय रिहिस, जब तुमन परमेसर के दया ला नइं पाय रहेव, पर अब तुमन ओकर दया ला पा गे हवव।</para>
  <para style="p">
    <verse number="11" style="v"/>मयारू संगवारी हो, मेंह तुमन ले बिनती करत हंव कि अपन-आप ला, ए संसार म परदेसी अऊ अजनबी जानके, पापी ईछा ले बचाय रखव, जऊन ह कि तुम्‍हर आतमा के बिरोध म लड़थे। <verse number="12" style="v"/>मूरती-पूजा करइयामन के बीच म तुम्‍हर चाल-चलन सही रहय, ताकि कहूं ओमन तुम्‍हर ऊपर गलत काम करे के दोस लगाथें, त ओ दिन, जब परमेसर हमर करा आही, त ओमन हमर बने काममन ला देख सकंय अऊ परमेसर के महिमा करंय।</para>
  <para style="s1">सासन करइया अऊ मालिक मन के अधीन रहई</para>
  <para style="p">
    <verse number="13" style="v"/>परभू के हित म, अपन-आप ला मनखेमन के बीच ठहिराय हर हाकिम के अधीन रखव; चाहे परधान हाकिम के रूप म राजा के अधीन होवय, <verse number="14" style="v"/>या राजपाल के अधीन रहव, काबरकि ओमन कुकरमीमन ला दंड दे बर अऊ बने काम करइयामन के परसंसा करे बर राजा के दुवारा ठहिराय जाथें। <verse number="15" style="v"/>काबरकि एह परमेसर के ईछा ए कि भलई करे के दुवारा तुमन मुरुख मनखेमन के अगियानता के बात ला बंद कर देवव। <verse number="16" style="v"/>सुतंतर मनखेमन सहीं रहव, पर अपन सुतंतरता के आड़ म बुरई झन करव; परमेसर के सेवकमन सहीं रहव। <verse number="17" style="v"/>जम्मो झन के आदर करव; संगी बिसवासीमन ला मया करव; परमेसर के भय मानव अऊ राजा के आदर करव।</para>
  <para style="p">
    <verse number="18" style="v"/>हे गुलाममन हो, पूरा आदर के संग अपन मालिकमन के अधीन रहव, न सिरिप बने अऊ समझदार मालिक के, पर निरदयी मालिक के भी अधीन रहव। <verse number="19" style="v"/>काबरकि यदि कोनो परमेसर ला जानके, अनियाय के दुःख-तकलीफ सहथे, त एह परसंसा के बात अय। <verse number="20" style="v"/>कहूं तुमन गलत काम करे के कारन मार खाथव अऊ ओला सहिथव, त तुम्‍हर बर एह कोनो बड़ई के बात नो हय। पर कहूं तुमन भलई करे के कारन दुःख सहिथव, त एह परमेसर के आघू म बड़ई के बात अय। <verse number="21" style="v"/>तुमन ला एकरे खातिर बलाय गे रिहिस, काबरकि मसीह ह तुम्‍हर खातिर दुःख भोगिस अऊ तुम्‍हर बर एक नमूना रखे हवय कि तुमन ओकर मुताबिक चलव।</para>
  <para style="q1">
    <verse number="22" style="v"/>“ओह कोनो पाप नइं करिस</para>
  <para style="q2">अऊ ओकर मुहूं ले कोनो कपट के बात नइं निकरिस।”<note caller="+" style="f"><char style="fr" closed="false">2:22 </char><char style="ft" closed="false">यसायाह 53:9</char></note></para>
  <para style="m">
    <verse number="23" style="v"/>जब मनखेमन मसीह के बेजत्ती करिन, त ओकर जबाब म ओह ओमन के बेजत्ती नइं करिस; जब ओह दुःख उठाईस, त ओह कोनो धमकी नइं दीस, पर बदले म, ओह अपन आसा परमेसर ऊपर रखिस, जऊन ह धरमी नियायी अय। <verse number="24" style="v"/>ओह खुद हमर पापमन ला अपन देहें म कुरुस ऊपर सहिस, ताकि हमन पाप खातिर मर जावन अऊ धरमीपन खातिर जीयन। ओकर घावमन के दुवारा तुमन चंगा होय हवव। <verse number="25" style="v"/>तुमन भटके भेड़मन सहीं रहेव, पर अब तुमन चरवाहा अऊ आतमा के रखवार करा लहुंटके आ गे हवव।</para>
  <chapter number="3" style="c"/>
  <para style="s1">घरवाली अऊ घरवाला,</para>
  <para style="p">
    <verse number="1" style="v"/>हे घरवालीमन हो, तुमन अपन-अपन घरवाला के अधीन रहव, ताकि कहूं ओमन ले कोनो परमेसर के बचन ऊपर बिसवास नइं करय, त ओमन घरवाली के सुघर बरताव के दुवारा जीते जा सकंय; <verse number="2" style="v"/>जब ओमन तुमन के सुधता अऊ बने चाल-चलन ला देखंय। <verse number="3" style="v"/>तुमन के सुघरता बाहिरी सिंगार के दुवारा झन होवय, जइसने कि बाल गुंथई, अऊ सोन के गहना अऊ आने-आने किसम के कपड़ा पहिरई। <verse number="4" style="v"/>एकर बदले, तुमन म भीतरी मनखे के गुन, नमरता अऊ सांत सुभाव के सुघरता होना चाही, जऊन ह नइं मुरझावय अऊ अइसने बातमन परमेसर के नजर म बहुंत कीमती होथें। <verse number="5" style="v"/>एही किसम ले, पहिली जमाना के पबितर माईलोगनमन, जऊन मन अपन आसा परमेसर के ऊपर रखत रिहिन, अपन-आप ला सुघर बनाय करत रिहिन। ओमन अपन घरवालामन के अधीन रहत रिहिन। <verse number="6" style="v"/>जइसने कि सारा ह अब्राहम के बात मानय अऊ ओला अपन सु‍वामी कहय। कहूं तुमन भलई करव अऊ कोनो चीज ले झन डर्रावव, त तुमन ओकर बेटी अव।</para>
  <para style="p">
    <verse number="7" style="v"/>हे घरवालामन हो, ओही किसम ले अपन-अपन घरवाली के संग रहत समझदार बनव अऊ ओला निरबल संगी जानके अऊ अपन संग ओला जिनगी के बरदान के वारिस जानके ओकर आदर करव, ताकि तुम्‍हर पराथना म कोनो बाधा झन पड़य।</para>
  <para style="s1">भलई करे म दुःख सहई</para>
  <para style="p">
    <verse number="8" style="v"/>आखिरी म, तुमन जम्मो एक मन होके रहव; सहानुभूति रखव; भाईमन सहीं मया करव; दयालु अऊ नम्र बनव। <verse number="9" style="v"/>बुरई के बदले बुरई या बेजत्ती के बदले बेजत्ती झन करव, पर बदले म आसिस देवव काबरकि तुमन एकरे बर बलाय गे हवव, ताकि तुमन ला आसिस मिलय। <verse number="10" style="v"/>जइसने कि परमेसर के बचन ह कहिथे,</para>
  <para style="q1">“जऊन कोनो, जिनगी ले मया करे चाहथे</para>
  <para style="q2">अऊ सुघर दिन देखे के ईछा करथे,</para>
  <para style="q1">ओकर बर जरूरी अय कि ओह अपन जीभ ला बुरई ले</para>
  <para style="q2">अऊ अपन होंठ ला छल-कपट के बात ले दूरिहा रखय।</para>
  <para style="q1">
    <verse number="11" style="v"/>ए जरूरी अय कि ओह बुरई ला छोंड़के भलई करय;</para>
  <para style="q2">अऊ ए घलो जरूरी अय कि ओह सांति के खोज करय अऊ ओकर पाछू लगे रहय।</para>
  <para style="q1">
    <verse number="12" style="v"/>काबरकि परभू के नजर धरमीमन ऊपर लगे रहिथे,</para>
  <para style="q2">अऊ ओकर कान ह ओमन के पराथना ला सुनथे,</para>
  <para style="q1">पर परभू ह बुरई करइयामन के बिरोध करथे।”<note caller="+" style="f"><char style="fr" closed="false">3:12 </char><char style="ft" closed="false">भजन-संहिता 34:12-16</char></note></para>
  <para style="p">
    <verse number="13" style="v"/>यदि तुमन भलई करे बर उत्सुक हवव, त तुम्‍हर हानि कोन करही? <verse number="14" style="v"/>पर कहूं तुमन बने काम करे के कारन दुःख उठाथव, त तुमन आसिस पाहू। मनखेमन ले झन डरव अऊ न घबरावव।<note caller="+" style="f"><char style="fr" closed="false">3:14 </char><char style="ft" closed="false">यसायाह 8:12</char></note> <verse number="15" style="v"/>पर अपन हिरदय म मसीह ला पबितर परभू के रूप म जानव। जऊन कोनो तुमन ला तुम्‍हर आसा के बिसय म कुछू पुछय, त ओला जबाब देय बर हमेसा तियार रहव। <verse number="16" style="v"/>पर ए काम ला सुध बिवेक म, नमरता अऊ आदर के संग करव ताकि मसीह म तुम्‍हर बने चाल-चलन के बिरोध म, जऊन मन खराप बात कहिथें, ओमन अपन बात ले सरमिन्‍दा होवंय। <verse number="17" style="v"/>कहूं ए परमेसर के ईछा अय, त बुरई करके दुःख भोगे के बदले, भलई करके दुःख भोगे ह बने अय। <verse number="18" style="v"/>काबरकि मसीह ह याने धरमी ह अधरमीमन खातिर या तुम्‍हर पाप खातिर जम्मो के सेति एकेच बार मरिस कि ओह तुमन ला परमेसर करा लानय। ओह देहें म मारे गीस, पर आतमा के दुवारा जीयाय गीस, <verse number="19" style="v"/>अऊ आतमिक दसा म, ओह जाके कैदी आतमामन ला परचार करिस, <verse number="20" style="v"/>जऊन मन बहुंत पहिली परमेसर के हुकूम नइं मानिन, जब परमेसर ह नूह के दिन म धीर धरके इंतजार करत रहय, अऊ पानी जहाज ह बनत रहय। जहाज म सिरिप थोरकन मनखे याने जम्मो मिलाके आठ झन पानी ले बंचिन<note caller="+" style="f"><char style="fr" closed="false">3:20 </char><char style="ft" closed="false">“नूह” – देखव इबरानीमन 11:7</char></note>; <verse number="21" style="v"/>अऊ ए पानी ह बतिसमा के चिन्‍हां अय, जऊन ह अब तुमन ला घलो बचाथे। एह देहें के मइल धोवई नो हय, पर एह सुध बिवेक म परमेसर ले एक वायदा करई अय। यीसू मसीह के फेर जी उठे के दुवारा, ए बतिसमा ह तुमन ला बचाथे। <verse number="22" style="v"/>यीसू मसीह ह स्‍वरग चले गीस, अऊ ओह परमेसर के जेवनी हांथ कोति हवय अऊ जम्मो स्‍वरगदूत, अधिकार अऊ सामरथ ओकर अधीन म हवंय।</para>
  <chapter number="4" style="c"/>
  <para style="s1">परमेसर खातिर जिनगी बितई</para>
  <para style="p">
    <verse number="1" style="v"/>जब मसीह ह देहें म दुःख भोगिस, त तुमन घलो ओहीच सोच के मुताबिक अपन-आप ला मजबूत करव, काबरकि जऊन ह देहें म दुःख भोगिस, ओह पाप ले छूट गीस। <verse number="2" style="v"/>एकर नतीजा ए होथे कि ओह बांचे संसारिक जिनगी मनखेमन के खराप ईछा मुताबिक नइं, पर परमेसर के ईछा मुताबिक जीथे। <verse number="3" style="v"/>काबरकि तुमन ओ काम म पहिली बहुंत समय बिता चुके हवव, जऊन ला मूरती-पूजा करइयामन पसंद करथें। तुमन अपन जिनगी ला छिनारीपन, काम-वासना, मतवालपन, भोग-बिलास, खाय-पीये, अऊ घिन-घिन मूरती-पूजा म बिताय हवव। <verse number="4" style="v"/>मूरती-पूजा करइयामन अचरज करथें, जब तुमन ओमन के संग जंगली अऊ लापरवाही के जिनगी म सामिल नइं होवव, अऊ ओमन तुम्‍हर बेजत्ती करथें। <verse number="5" style="v"/>पर ओमन परमेसर ला लेखा दिहीं, जऊन ह जीयत अऊ मरे मन के नियाय करे बर तियार हवय। <verse number="6" style="v"/>एकरे कारन मरे मन ला घलो सुघर संदेस के परचार करे गीस, ताकि मनखेमन के मुताबिक ओमन के देहें म नियाय होवय, पर ओमन आतमा म परमेसर के मुताबिक जीयंय।</para>
  <para style="p">
    <verse number="7" style="v"/>जम्मो चीजमन के अंत जल्दी होवइया हवय। एकरसेति, साफ मन अऊ संयमी होवव, ताकि तुमन पराथना कर सकव। <verse number="8" style="v"/>जम्मो ले बड़े बात ए अय कि एक-दूसर ला बहुंते मया करव, काबरकि मया ह बहुंते पापमन ला तोप देथे। <verse number="9" style="v"/>बिगर कुड़कुड़ाय एक-दूसर के पहुनई करव। <verse number="10" style="v"/>हर एक झन आने मन के सेवा करे बर, जऊन आतमिक बरदान पाय हवय, ओह ओकर उपयोग बिसवास सहित परमेसर के अनुग्रह म अनेक किसम ले करय।</para>
  <para style="p">
    <verse number="11" style="v"/>कहूं कोनो गोठियावय, त अइसने गोठियावय मानो परमेसर के बचन ओकर मुहूं ले निकरथे। कहूं कोनो सेवा करय, त ओह ओ ताकत ले करय, जऊन ला परमेसर देथे, ताकि जम्मो बात म, यीसू मसीह के दुवारा परमेसर के परसंसा हो सकय। महिमा अऊ सामरथ जुग-जुग ओकर होवय। आमीन।</para>
  <para style="s1">मसीही होय के कारन दुःख सहई</para>
  <para style="p">
    <verse number="12" style="v"/>मयारू संगवारीमन, जऊन पीरा भरे दुःख, परखे बर तुम्‍हर ऊपर पड़े हवय, ओकर ले अचम्भो झन करव कि कोनो अनहोनी बात तुम्‍हर ऊपर होवत हवय। <verse number="13" style="v"/>पर आनंद मनावव कि तुमन मसीह के दुःख म सामिल हवव, ताकि जब ओकर महिमा परगट होवय, त तुमन आनंद ले मगन हो जावव। <verse number="14" style="v"/>कहूं मसीह के नांव के कारन तुम्‍हर बेजत्ती होथे, त अपन-आप ला धइन समझव, काबरकि महिमा अऊ परमेसर के आतमा तुम्‍हर ऊपर छइहां करथे। <verse number="15" style="v"/>कहूं तुमन दुःख भोगव, त ए दुःख भोगई ह एक हतियारा या चोर या कोनो आने किसम के अपराधी के रूप म झन होवय, अऊ एह आने मन के काम म बाधा डलइया के रूप म घलो झन होवय। <verse number="16" style="v"/>पर कहूं तुमन एक मसीही के रूप म दुःख भोगथव, त एकर बर झन लजावव, पर परमेसर के इस्तुति करव, कि मसीह के नांव तुम्‍हर संग हवय। <verse number="17" style="v"/>नियाय के समय आ गे हवय अऊ परमेसर के मनखेमन के नियाय पहिली करे जाही, अऊ कहूं एकर सुरूआत हमर ले होथे, त ओमन के अंत कइसने होही, जऊन मन परमेसर के सुघर संदेस ला नइं मानय? <verse number="18" style="v"/>जइसने कि परमेसर के बचन ह कहिथे,</para>
  <para style="q1">“यदि धरमीमन बर उद्धार पाना कठिन ए,</para>
  <para style="q2">त भक्तिहीन अऊ पापी मन के का होही?”</para>
  <para style="p">
    <verse number="19" style="v"/>एकरसेति, जऊन मन परमेसर के ईछा के मुताबिक दुःख उठाथें, ओमन अपन-आप ला अपन बिसवास के काबिल सिरिस्टी करइया परमेसर के हांथ म सऊंप देवंय, अऊ बने काम करे म लगे रहंय।</para>
  <chapter number="5" style="c"/>
  <para style="s1">अगुवा अऊ जवान मनखे मन</para>
  <para style="p">
    <verse number="1" style="v"/>तुमन म जऊन मन अगुवा अंय, ओमन ला मेंह एक संगी अगुवा के रूप म, अऊ मसीह के दुःख उठाय के एक गवाह के रूप म अऊ परगट होवइया महिमा म सामिल होवइया के रूप म बिनती करत हंव: <verse number="2" style="v"/>परमेसर के ओ झुंड के, जऊन ह तुम्‍हर अधीन हवय, पास्टर के रूप म सेवा करत ओ झुंड के चरवाहा बनव। एह दबाव ले नइं, पर जइसने परमेसर तुमन ले चाहथे, अपन ईछा ले करव; पईसा के लालच म नइं, पर सेवा-भाव ले करव। <verse number="3" style="v"/>जऊन मनखेमन तुमन ला सऊंपे गे हवंय, ओमन ऊपर हुकूम झन चलावव, पर झुंड खातिर एक नमूना बनव। <verse number="4" style="v"/>अऊ जब मुखिया चरवाहा परगट होही, त तुमन महिमा के ओ मुकुट पाहू, जऊन ह अपन चमक कभू नइं खोवय।</para>
  <para style="p">
    <verse number="5" style="v"/>हे जवानमन, तुमन घलो ओही किसम ले सियानमन के अधीन रहव। एक-दूसर के संग नमरता ले बरताव करव, काबरकि,</para>
  <para style="q1">“परमेसर ह घमंडी मनखे के बिरोध करथे,</para>
  <para style="q2">पर नम्र मनखे ला अनुग्रह देथे।”<note caller="+" style="f"><char style="fr" closed="false">5:5 </char><char style="ft" closed="false">नीति 3:34</char></note></para>
  <para style="p">
    <verse number="6" style="v"/>एकरसेति, परमेसर के सामरथी हांथ के तरी अपन-आप ला नम्र करव, ताकि ओह तुमन ला उचित समय म ऊपर करय। <verse number="7" style="v"/>अपन जम्मो चिंता ला ओकर ऊपर छोंड़ देवव, काबरकि ओह तुम्‍हर खियाल रखथे। <verse number="8" style="v"/>तुमन संयमी अऊ सचेत रहव। काबरकि तुम्‍हर बईरी सैतान ह एक गरजत सिंह के सहीं एती-ओती गिंजरथे अऊ ए फिराक म रहिथे कि कोनो ला चीरके खावय। <verse number="9" style="v"/>बिसवास म मजबूत होके ओकर मुकाबला करव, काबरकि तुमन जानत हव कि तुम्‍हर संगी बिसवासीमन, जम्मो संसार म एही किसम के दुःख भोगत हवंय।</para>
  <para style="p">
    <verse number="10" style="v"/>अऊ तुम्‍हर थोरकन समय तक दुःख भोगे के बाद, जम्मो अनुग्रह के परमेसर, जऊन ह तुमन ला मसीह म अपन सदाकाल के महिमा बर बलाय हवय, ओह खुद तुमन ला संभालही, अऊ तुमन ला, बलवान, मजबूत अऊ स्थिर करही। <verse number="11" style="v"/>ओकर सामरथ जुग-जुग ले बने रहय। आमीन।</para>
  <para style="s1">आखिरी जोहार</para>
  <para style="p">
    <verse number="12" style="v"/>सीलास ला मेंह एक बिसवास के लइक भाई समझथंव अऊ ओकरे मदद ले मेंह तुमन ला ए थोरकन बात लिखत हवंव। मेंह तुमन ला उत्साहित करे चाहथंव अऊ अपन गवाही देवत हंव कि एह परमेसर के सच्‍चा अनुग्रह अय। एम मजबूत बने रहव।</para>
  <para style="p">
    <verse number="13" style="v"/>ओ कलीसिया, जऊन ह बाबूल सहर म हवय अऊ एक साथ तुम्‍हर संग चुने गे हवय, तुमन ला अपन जोहार कहत हवय अऊ अइसनेच मरकुस घलो जऊन ह मोर बेटा सहीं अय, तुमन ला जोहार कहत हवय। <verse number="14" style="v"/>मसीही मया म एक-दूसर के चूमा लेके जोहार कहव।</para>
  <para style="p">तुमन जम्मो झन ला, जऊन मन मसीह म हवव, सांति मिलय।</para>
</usx>
