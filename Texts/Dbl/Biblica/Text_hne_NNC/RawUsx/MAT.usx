<?xml version="1.0" encoding="UTF-8"?>
<usx version="2.6">
  <book code="MAT" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">मत्ती</para>
  <para style="toc1">मत्ती के लिखे सुघर संदेस</para>
  <para style="toc2">मत्ती</para>
  <para style="toc3">मत्ती</para>
  <para style="mt1">मत्ती के लिखे सुघर संदेस</para>
  <para style="ip">ए सुघर संदेस ह मत्ती के दुवारा लिखे गे हवय, जऊन ह ए संदेस देथे कि यीसू मसीह ह उद्धार करइया ए, जेकर आय के बारे म बहुंत पहिली अगमबानी करे गे रिहिस। कतको हजार साल पहिली, परमेसर ह अपन मनखेमन के संग करार करे रिहिस अऊ ए उद्धार करइया ला पठोय के दुवारा, ओह अपन ओ करार ला पूरा करिस। यीसू मसीह यहूदी जाति म जनमिस, पर सुघर संदेस ह सिरिप यहूदीमन बर नो हय; एह संसार के जम्मो मनखेमन बर अय। ए सुघर संदेस म यीसू ला एक बड़े गुरू के रूप म देखाय गे हवय। ओकर करा परमेसर के कानून ला समझाय के अधिकार रिहिस अऊ ओह परमेसर के राज के बारे म सिखाथे। ओकर सिकछा ला पांच भाग म बांटे जा सकथे। (अ) पहाड़ी उपदेस (अधियाय – 5–7); (ब) बारह चेलामन ला सेवा के काम करे बर सिकछा देवई (अधियाय – 10); (स) स्‍वरग के राज के बारे म पटं‍तर (अधियाय – 13); (द) यीसू के चेला बने के मतलब (अधियाय – 18); (इ) अवइया स्‍वरग के राज अऊ ए जुग के अंत के बारे म सिकछा (अधियाय – 24–25)।</para>
  <para style="iot">ए सुघर संदेस ला खाल्‍हे लिखे भाग म बांटे जा सकथे।</para>
  <para style="io1">परभू यीसू के बंसावली अऊ ओकर जनम <char style="ior"><ref loc="MAT 1-2">1–2</ref></char></para>
  <para style="io1">यूहन्ना बतिसमा देवइया के सेवा <char style="ior"><ref loc="MAT 3:1-12">3:1-12</ref></char></para>
  <para style="io1">परभू यीसू के बतिसमा अऊ परिछा <char style="ior"><ref loc="MAT 3:13-4:11">3:13–4:11</ref></char></para>
  <para style="io1">परभू यीसू के गलील प्रदेस म मनखेमन के सेवा करई <char style="ior"><ref loc="MAT 4:12-18:35">4:12–18:35</ref></char></para>
  <para style="io1">गलील प्रदेस ले यहूदिया प्रदेस के यरूसलेम सहर म जवई <char style="ior"><ref loc="MAT 19-20">19–20</ref></char></para>
  <para style="io1">यीसू के जिनगी के कुछू आखिरी दिन <char style="ior"><ref loc="MAT 21-27">21–27</ref></char></para>
  <para style="io1">मरे म ले यीसू के जी उठई अऊ चेलामन ला दरसन <char style="ior"><ref loc="MAT 28">28</ref></char></para>
  <chapter number="1" style="c"/>
  <para style="s1">यीसू के बंसावली</para>
  <para style="r">(<ref loc="LUK 3:23-38">लूका 3:23-38</ref>)</para>
  <para style="p">
    <verse number="1" style="v"/>एह यीसू मसीह के बंसावली अय – यीसू ह दाऊद के बंस के रिहिस अऊ दाऊद ह अब्राहम के बंस के रिहिस।</para>
  <para style="b"/>
  <para style="li1">
    <verse number="2" style="v"/>अब्राहम के बेटा इसहाक रिहिस;</para>
  <para style="li2">इसहाक के बेटा याकूब रिहिस;</para>
  <para style="li2">याकूब ह यहूदा अऊ ओकर भाईमन के ददा रिहिस;</para>
  <para style="li2">
    <verse number="3" style="v"/>यहूदा के बेटा फिरिस अऊ जोरह रिहिन, ओमन के दाई के नांव तामार रिहिस;</para>
  <para style="li2">फिरिस के बेटा हिस्‍त्रोन रिहिस;</para>
  <para style="li2">अऊ हिस्‍त्रोन के बेटा एराम रिहिस;</para>
  <para style="li2">
    <verse number="4" style="v"/>एराम के बेटा अम्‍मीनादाब रिहिस;</para>
  <para style="li2">अम्‍मीनादाब के बेटा नहसोन अऊ नहसोन के बेटा सलमोन रिहिस;</para>
  <para style="li2">
    <verse number="5" style="v"/>सलमोन के बेटा बोअज रिहिस;</para>
  <para style="li2">बोअज के दाई के नांव राहाब रिहिस;</para>
  <para style="li2">बोअज के बेटा ओबेद रिहिस;</para>
  <para style="li2">अऊ ओबेद के दाई के नांव रूत रिहिस;</para>
  <para style="li2">ओबेद के बेटा यिसै रिहिस;</para>
  <para style="li2">
    <verse number="6" style="v"/>यिसै के बेटा राजा दाऊद रिहिस।</para>
  <para style="b"/>
  <para style="li1">दाऊद के बेटा सुलेमान रिहिस; सुलेमान ह ओ माईलोगन ले जनमिस, जऊन ह पहिली उरियाह के घरवाली रिहिस;</para>
  <para style="li2">
    <verse number="7" style="v"/>सुलेमान के बेटा रहबाम रिहिस;</para>
  <para style="li2">रहबाम के बेटा अबियाह रिहिस;</para>
  <para style="li2">अऊ अबियाह के बेटा आसा रिहिस;</para>
  <para style="li2">
    <verse number="8" style="v"/>आसा के बेटा यहोसाफात रिहिस;</para>
  <para style="li2">यहोसाफात के बेटा योराम रिहिस;</para>
  <para style="li2">अऊ योराम के बेटा उजियाह रिहिस;</para>
  <para style="li2">
    <verse number="9" style="v"/>उजियाह के बेटा योताम रिहिस;</para>
  <para style="li2">योताम के बेटा आहाज रिहिस;</para>
  <para style="li2">अऊ आहाज के बेटा हिजकियाह रिहिस;</para>
  <para style="li2">
    <verse number="10" style="v"/>हिजकियाह के बेटा मनस्‍से रिहिस;</para>
  <para style="li2">मनस्‍से के बेटा आमोन रिहिस;</para>
  <para style="li2">अऊ आमोन के बेटा योसियाह रिहिस;</para>
  <para style="li2">
    <verse number="11" style="v"/>बंधुआ होके बाबूल देस जाय के बेरा म योसियाह के बेटा यकुन्‍याह, अऊ ओकर भाईमन रिहिन।</para>
  <para style="b"/>
  <para style="li1">
    <verse number="12" style="v"/>बंधुआ होके बाबूल जाय के पाछू यकुन्‍याह के बेटा सालतिएल रिहिस;</para>
  <para style="li2">अऊ सालतिएल के बेटा जरू‍ब्बाबिल रिहिस;</para>
  <para style="li2">
    <verse number="13" style="v"/>जरू‍ब्बाबिल के बेटा अबीहूद रिहिस;</para>
  <para style="li2">अबीहूद के बेटा इल्‍याकीम रिहिस;</para>
  <para style="li2">अऊ इल्‍याकीम के बेटा अजोर रिहिस;</para>
  <para style="li2">
    <verse number="14" style="v"/>अजोर के बेटा सदोक रिहिस;</para>
  <para style="li2">सदोक के बेटा अखीम रिहिस;</para>
  <para style="li2">अऊ अखीम के बेटा इलीहूद रिहिस;</para>
  <para style="li2">
    <verse number="15" style="v"/>इलीहूद के बेटा एलियाजर रिहिस;</para>
  <para style="li2">एलियाजर के बेटा मतान रिहिस;</para>
  <para style="li2">अऊ मतान के बेटा याकूब रिहिस;</para>
  <para style="li2">
    <verse number="16" style="v"/>याकूब के बेटा यूसुफ रिहिस; यूसुफ के घरवाली मरियम रिहिस, जेकर ले यीसू जनमिस, जऊन ला मसीह कहे जाथे।</para>
  <para style="b"/>
  <para style="p">
    <verse number="17" style="v"/>ए किसम ले अब्राहम ले दाऊद तक जम्मो चौदह पीढ़ी होईस, अऊ दाऊद ले लेके बाबूल म बंधुआई म जावत तक चौदह पीढ़ी, अऊ बंधुआई ले लेके मसीह<note caller="+" style="f"><char style="fr" closed="false">1:17 </char><char style="ft" closed="false">“मसीह” (इबरानी) अऊ “ख्रिस्त” (यूनानी) – ए दूनों सबद के मतलब “अभिसिक्त जन” होथे।</char></note> तक चौदह पीढ़ी होईस।</para>
  <para style="s1">यीसू मसीह के जनम</para>
  <para style="r">(<ref loc="LUK 2:1-7">लूका 2:1-7</ref>)</para>
  <para style="p">
    <verse number="18" style="v"/>यीसू मसीह के जनम ए किसम ले होईस। यीसू के दाई मरियम के मंगनी यूसुफ के संग होय रिहिस, पर एकर पहिली कि ओमन दूनों घरवाला-घरवाली के रूप म एक संग होतिन, मरियम ह पबितर आतमा के जरिये पेट म पाय गीस। <verse number="19" style="v"/>काबरकि मरियम के होवइया घरवाला यूसुफ ह एक धरमी मनखे रिहिस अऊ ओह मरियम ला मनखेमन के आघू म बदनाम करे नइं चाहत रिहिस, एकर खातिर ओह ओला चुपेचाप छोंड़ देय के बिचार करिस।</para>
  <para style="p">
    <verse number="20" style="v"/>पर ओकर ए बिचार करे के पाछू, परभू के एक स्‍वरगदूत ह ओला सपना म दिखिस अऊ ओ स्‍वरगदूत ह ओला कहिस, “हे यूसुफ, दाऊद के संतान, तेंह मरियम ला अपन घरवाली के रूप म घर ले जाय बर झन डर, काबरकि जऊन ह ओकर गरभ म हवय, ओह पबितर आतमा के तरफ ले अय। <verse number="21" style="v"/>ओह एक बेटा ला जनम दिही अऊ तें ओकर नांव यीसू<note caller="+" style="f"><char style="fr" closed="false">1:21 </char><char style="ft" closed="false">‘यहोसू’ ला यूनानी भासा म ‘यीसू’ कहिथें, जेकर मतलब होथे – ‘परभू बचाथे’ या ‘परभू उद्धार करथे’ </char></note> रखबे, काबरकि ओह अपन मनखेमन ला ओमन के पाप ले छुटकारा दिही।”</para>
  <para style="p">
    <verse number="22" style="v"/>ए जम्मो बात एकर खातिर होईस कि जऊन बात, परभू ह अगमजानी के जरिये कहे रिहिस, ओह पूरा होवय: <verse number="23" style="v"/>“देखव, एक कुवांरी ह गरभ म होही, अऊ ओह एक बेटा ला जनम दिही, अऊ ओकर नांव ‘इ‍मानुएल’ रखे जाही, जेकर मतलब होथे – परमेसर हमर संग।”<note caller="+" style="f"><char style="fr" closed="false">1:23 </char><char style="ft" closed="false">यसायाह 7:14</char></note> <verse number="24" style="v"/>जब यूसुफ ह नींद ले जागिस, त ओह वइसनेच करिस जइसने परभू के स्‍वरगदूत ह ओला हुकूम दे रिहिस अऊ ओह मरियम ला अपन घरवाली के रूप म अपन घर ले गीस। <verse number="25" style="v"/>पर जब तक मरियम ह बेटा ला जनम नइं दीस, तब तक यूसुफ ह ओकर करा नइं गीस। अऊ ओह ओकर नांव यीसू रखिस।</para>
  <chapter number="2" style="c"/>
  <para style="s1">जोतिसीमन के आगमन</para>
  <para style="p">
    <verse number="1" style="v"/>जब हेरोदेस राजा ह राज करत रिहिस, त यहूदिया प्रदेस के बैतलहम गांव म यीसू के जनम होईस, तब पूरब दिग के देस म ले कुछू जोतिसीमन यरूसलेम सहर म आईन<note caller="+" style="f"><char style="fr" closed="false">2:1 </char><char style="ft" closed="false">यरूसलेम ह यहूदी मनखेमन के खास सहर अय।</char></note>, <verse number="2" style="v"/>अऊ मनखेमन ले पुछिन, “ओ लइका के जनम कहां होईस हवय, जऊन ह यहूदीमन के राजा अय? हमन पूरब दिग म ओकर तारा देखे हवन अऊ ओकर अराधना करे बर आय हवन।”<note caller="+" style="f"><char style="fr" closed="false">2:2 </char><char style="ft" closed="false">गिनती 24:17</char></note></para>
  <para style="p">
    <verse number="3" style="v"/>ए सुनके हेरोदेस राजा अऊ यरूसलेम सहर के जम्मो मनखेमन घबरा गीन। <verse number="4" style="v"/>राजा ह जम्मो मुखिया पुरोहित अऊ कानून के गुरूमन ला एक जगह म बलाईस अऊ ओमन ले पुछिस, “मसीह के जनम कहां होना चाही?” <verse number="5" style="v"/>ओमन कहिन, “यहूदिया प्रदेस के बैतलहम गांव म,” काबरकि अगमजानी ह अइसने लिखे हवय:</para>
  <para style="q1">
    <verse number="6" style="v"/>“हे यहूदा प्रदेस के बैतलहम गांव,</para>
  <para style="q2">तेंह यहूदा प्रदेस के बड़े सहरमन ले कोनो भी किसम ले छोटे नो हस,</para>
  <para style="q1">काबरकि तोर म ले एक झन सासन करइया निकरही,</para>
  <para style="q2">जऊन ह मोर परजा इसरायल के ऊपर राज करही।”<note caller="+" style="f"><char style="fr" closed="false">2:6 </char><char style="ft" closed="false">मीका 5:2</char></note></para>
  <para style="p">
    <verse number="7" style="v"/>तब हेरोदेस राजा ह जोतिसीमन ला चुपेचाप बलाईस अऊ ओमन ले पता लगाईस कि तारा ह ठोका का बेरा म दिखे रिहिस। <verse number="8" style="v"/>तब ओह ओमन ला ए कहिके बैतलहम पठोईस, “जावव अऊ ओ लइका के बारे म सही-सही पता मालूम करव। अऊ जब ओह तुमन ला मिल जावय, त मोला खबर भिजवाव, ताकि महूं घलो जाके ओकर अराधना करंव।”</para>
  <para style="p">
    <verse number="9" style="v"/>जोतिसीमन राजा के बात ला सुने के पाछू अपन डहार म चल दीन, अऊ जऊन तारा ला ओमन पूरब दिग म देखे रिहिन, ओह ओमन के आघू-आघू गीस अऊ ओ ठऊर के ऊपर जाके ठहर गीस, जिहां लइका ह रहय। <verse number="10" style="v"/>जब ओमन ओ तारा ला देखिन, त अब्‍बड़ खुस होईन। <verse number="11" style="v"/>घर भीतरी जाके, ओमन लइका ला ओकर दाई मरियम के संग देखिन अऊ भुइयां म गिरके ओला दंडवत करिन। तब ओमन अपन-अपन झोला ला खोलके ओला सोना, लोबान अऊ गंधरस के भेंट चघाईन। <verse number="12" style="v"/>अऊ परमेसर ह ओमन ला सपना म चेतउनी दीस कि ओमन हेरोदेस करा झन जावंय, एकरसेति, ओमन आने डहार ले अपन देस लहुंट गीन।</para>
  <para style="s1">मिसर देस जवई</para>
  <para style="p">
    <verse number="13" style="v"/>जब जोतिसीमन चले गीन, त परभू के एक स्‍वरगदूत ह सपना म यूसुफ ला दिखाई दीस अऊ ओला कहिस, “उठ, लइका अऊ ओकर दाई ला लेके मिसर देस भाग जा। अऊ जब तक मेंह नइं कहंव, तब तक तें उहेंच रह, काबरकि हेरोदेस राजा ह ए लइका ला मरवाय खातिर खोजवइया हवय।”</para>
  <para style="p">
    <verse number="14" style="v"/>तब यूसुफ ह उठिस अऊ रतिहाच, ओह लइका अऊ ओकर दाई ला लेके, मिसर देस चल दीस, <verse number="15" style="v"/>अऊ ओह उहां हेरोदेस के मिरतू तक रिहिस, ताकि जऊन बात परभू ह अगमजानी के दुवारा कहे रिहिस, ओह पूरा होवय: “मेंह अपन बेटा ला मिसर देस ले बलाएंव।”<note caller="+" style="f"><char style="fr" closed="false">2:15 </char><char style="ft" closed="false">होसे 11:1; निरगमन 4:22-23</char></note></para>
  <para style="p">
    <verse number="16" style="v"/>जब हेरोदेस राजा ए देखिस कि जोतिसीमन ओकर संग धोखा करे हवंय, त ओह बहुंत नाराज होईस, अऊ ओह ए हुकूम दीस कि बैतलहम अऊ ओकर आस पास के गांव के दू बछर या ओकर ले छोटे जम्मो लइकामन ला मार डारे जावय। काबरकि एह जोतिसीमन के बताय गय समय के मुताबिक रिहिस। <verse number="17" style="v"/>तब जऊन बात यरमियाह अगमजानी कहे रिहिस, ओह पूरा होईस:</para>
  <para style="q1">
    <verse number="18" style="v"/>“रामाह म रोए अऊ बहुंते दुःख के अवाज सुनई दीस,</para>
  <para style="q2">राहेल ह अपन लइकामन खातिर रोवत रिहिस,</para>
  <para style="q1">अऊ ओह नइं चाहत रिहिस कि कोनो ओला सांतना देवंय,</para>
  <para style="q2">काबरकि ओकर लइकामन मर गे रिहिन<note caller="+" style="f"><char style="fr" closed="false">2:18 </char><char style="ft" closed="false">इहां “राहेल” ह “इसरायल के मनखेमन” ला दरसाथे, जऊन मन बहुंत दुःख सहिन।</char></note>।”<note caller="+" style="f"><char style="fr" closed="false">2:18 </char><char style="ft" closed="false">यिरमियाह 31:15</char></note></para>
  <para style="s1">मिसर देस ले नासरत वापिस अवई</para>
  <para style="p">
    <verse number="19" style="v"/>हेरोदेस राजा के मरे के पाछू, परभू के एक स्‍वरगदूत ह मिसर देस म यूसुफ ला सपना म दिखाई दीस, <verse number="20" style="v"/>अऊ यूसुफ ले कहिस, “उठ! लइका अऊ ओकर दाई ला लेके इसरायल देस चले जा, काबरकि जऊन मन ए लइका ला मार डारे के कोसिस करत रिहिन, ओमन मर गे हवंय।”</para>
  <para style="p">
    <verse number="21" style="v"/>तब यूसुफ ह उठिस, अऊ लइका अऊ ओकर दाई ला लेके इसरायल देस चल दीस। <verse number="22" style="v"/>पर जब ओह ए सुनिस कि अरखिलाउस ह अपन ददा हेरोदेस के जगह म यहूदिया प्रदेस म राज करत हवय, त ओह उहां जाय बर डराईस। सपना म चेतउनी पाके, ओह गलील प्रदेस चले गीस, <verse number="23" style="v"/>अऊ ओह उहां जाके नासरत नांव के एक नगर म निवास करिस। तब अगमजानीमन के दुवारा कहे गे ए बात ह पूरा होईस: “ओला नासरी कहे जाही<note caller="+" style="f"><char style="fr" closed="false">2:23 </char><char style="ft" closed="false">नासरत ह यूसुफ अऊ मरियम के गांव रिहिस। लूका 1:26-27; 2:4, 39</char></note>।”</para>
  <chapter number="3" style="c"/>
  <para style="s1">यूहन्ना बतिसमा देवइया डहार तियार करथे</para>
  <para style="r">(<ref loc="MRK 1:1-8">मरकुस 1:1-8</ref>; <ref loc="LUK 3:1-18">लूका 3:1-18</ref>; <ref loc="JHN 1:6-8">यूहन्ना 1:6-8</ref>, <ref loc="JHN 1:15-34">15-34</ref>)</para>
  <para style="p">
    <verse number="1" style="v"/>ओ दिनमन म यूहन्ना बतिसमा देवइया आईस अऊ यहूदा प्रदेस के सुनसान जगह म ए परचार करे लगिस, <verse number="2" style="v"/>“पछताप करव, काबरकि स्‍वरग के राज ह लकठा आ गे हवय।” <verse number="3" style="v"/>ए यूहन्ना ओ मनखे अय, जेकर बारे म यसायाह अगमजानी ए कहे रिहिस:</para>
  <para style="q1">“सुनसान जगह म एक झन संदेसिया अवाज</para>
  <para style="q1">देवत रिहिस कि परभू के डहार ला तियार करव,</para>
  <para style="q2">अऊ ओकर डहार ला सीधा करव।”<note caller="+" style="f"><char style="fr" closed="false">3:3 </char><char style="ft" closed="false">यसायाह 40:3</char></note></para>
  <para style="p">
    <verse number="4" style="v"/>यूहन्ना ह ऊंट के रोआं ले बने कपड़ा पहिरे अऊ अपन कनिहां म चमड़ा के बने पट्टा बांधय। ओह फांफा अऊ जंगली मंधरस खावय। <verse number="5" style="v"/>यरूसलेम, अऊ जम्मो यहूदिया प्रदेस अऊ यरदन नदी के जम्मो छेत्र के मनखेमन ओकर करा आईन, <verse number="6" style="v"/>अऊ अपन-अपन पाप ला मानके, ओमन यरदन नदी म यूहन्ना ले बतिसमा लीन।</para>
  <para style="p">
    <verse number="7" style="v"/>जब यूहन्ना बतिसमा देवइया ह देखिस कि अब्‍बड़ फरीसी अऊ सदूकी मन ओकर करा बतिसमा लेय बर आवत हवंय, त ओह ओमन ला कहिस, “हे करैत सांप के लइकामन हो! तुमन ला कोन ह चेता दीस कि तुमन परमेसर के अवइया कोरोध ले भागव? <verse number="8" style="v"/>बने काम करे के दुवारा दिखावव कि तुमन पाप ले पछतावा करे हवव। <verse number="9" style="v"/>अऊ अपन मन म ए बात झन सोचव कि तुमन अब्राहम के संतान अव। मेंह तुमन ला बतावत हंव कि ए पथरामन ले परमेसर ह अब्राहम बर संतान बना सकथे। <verse number="10" style="v"/>टंगिया ला पहिले ही रूखमन के जरी ऊपर रखे जा चुके हवय। हर ओ रूख जऊन ह बने फर नइं देवय, काटे अऊ आगी म झोंके जाही।</para>
  <para style="p">
    <verse number="11" style="v"/>जऊन मन अपन पाप ले पछताप करथें, मेंह ओमन ला पानी ले बतिसमा देथंव। पर मोर बाद, एक झन आही, जऊन ह मोर ले जादा सक्तिसाली ए। मेंह ओकर पनही ला उठाय के लइक घलो नो हंव। ओह तुमन ला पबितर आतमा अऊ आगी ले बतिसमा दिही। <verse number="12" style="v"/>ओकर सुपा ह ओकर हांथ म हवय अऊ ओह अपन कोठार ला पूरापूरी साफ करही, अऊ अपन गहूं ला कोठी म कुढ़ोही। पर ओह भूंसा ला ओ आगी म बारही, जऊन ह कभू नइं बुथावय।”</para>
  <para style="s1">यीसू के बतिसमा</para>
  <para style="r">(<ref loc="MRK 1:9-11">मरकुस 1:9-11</ref>; <ref loc="LUK 3:21-22">लूका 3:21-22</ref>; <ref loc="JHN 1:31-34">यूहन्ना 1:31-34</ref>)</para>
  <para style="p">
    <verse number="13" style="v"/>तब यीसू ह गलील प्रदेस ले यरदन नदी करा यूहन्ना ले बतिसमा ले बर आईस। <verse number="14" style="v"/>पर यूहन्ना ह ए कहिके ओला रोके के कोसिस करिस, “मोला तोर ले बतिसमा लेय के जरूरत हवय, अऊ तेंह मोर करा आय हवस?”</para>
  <para style="p">
    <verse number="15" style="v"/>पर यीसू ह ओला ए जबाब दीस, “अभी तो अइसने होवन दे; काबरकि जम्मो धरमीपन ला पूरा करे बर अइसने करई, हमर बर उचित ए।” तब यूहन्ना ह यीसू के बात ला मान लीस।</para>
  <para style="p">
    <verse number="16" style="v"/>अऊ बतिसमा लेय के बाद यीसू ह तुरते पानी ले बाहिर निकरिस। ओहीच समय अकास ह खुल गीस, अऊ ओह परमेसर के आतमा ला पंड़की के सहीं अपन ऊपर उतरत देखिस। <verse number="17" style="v"/>अऊ अकास ले ए अवाज आईस, “एह मोर मयारू बेटा अय, जेकर ले मेंह अब्‍बड़ खुस हवंव।”</para>
  <chapter number="4" style="c"/>
  <para style="s1">यीसू के परिछा</para>
  <para style="r">(<ref loc="MRK 1:12-13">मरकुस 1:12-13</ref>; <ref loc="LUK 4:1-13">लूका 4:1-13</ref>)</para>
  <para style="p">
    <verse number="1" style="v"/>तब पबितर आतमा ह यीसू ला सुनसान जगह म ले गीस कि सैतान के दुवारा ओकर परिछा होवय। <verse number="2" style="v"/>यीसू ह चालीस दिन अऊ चालीस रात उपास रिहिस, ओकर पाछू ओला भूख लगिस। <verse number="3" style="v"/>तब सैतान ह ओकर करा आईस अऊ कहिस, “यदि तेंह परमेसर के बेटा अस, त कहि दे कि ए पथरामन रोटी बन जावंय।”<note caller="+" style="f"><char style="fr" closed="false">4:1-17 </char><char style="ft" closed="false">इबरानीमन 2:17-18; 4:15</char></note></para>
  <para style="p">
    <verse number="4" style="v"/>यीसू ह जबाब दीस, “परमेसर के बचन म लिखे हवय, ‘मनखे ह सिरिप रोटी ले ही नइं, फेर हर ओ बचन के दुवारा जीथे, जऊन ह परमेसर के मुहूं ले निकरथे।’<note caller="+" style="f"><char style="fr" closed="false">4:4 </char><char style="ft" closed="false">ब्यवस्था 8:3</char></note>”</para>
  <para style="p">
    <verse number="5" style="v"/>तब सैतान ह यीसू ला पबितर सहर म ले गीस अऊ ओला मंदिर के टीप म ठाढ़ करके कहिस<note caller="+" style="f"><char style="fr" closed="false">4:5 </char><char style="ft" closed="false">इहां “पबितर सहर” के मतलब “यरूसलेम सहर” अय।</char></note>, <verse number="6" style="v"/>“कहूं तेंह परमेसर के बेटा अस, त उहां ले खाल्‍हे कूद जा, काबरकि परमेसर के बचन म ए लिखे हवय,</para>
  <para style="q1">‘परमेसर ह तोर बारे म अपन स्वरगदूतमन ला हुकूम दिही,</para>
  <para style="q2">अऊ ओमन तोला अपन हाथों हांथ उठा लिहीं,</para>
  <para style="q2">ताकि तोर गोड़ म पथरा ले चोट झन लगय।’<note caller="+" style="f"><char style="fr" closed="false">4:6 </char><char style="ft" closed="false">भजन-संहिता 91:11-12</char></note>”</para>
  <para style="p">
    <verse number="7" style="v"/>यीसू ह ओला कहिस, “परमेसर के बचन म ए घलो लिखे हवय, ‘परभू अपन परमेसर के परिछा झन कर।’<note caller="+" style="f"><char style="fr" closed="false">4:7 </char><char style="ft" closed="false">ब्यवस्था 6:16; निरगमन 17:2-7</char></note>”</para>
  <para style="p">
    <verse number="8" style="v"/>तब सैतान ह यीसू ला एक ठन बहुंत ऊंच पहाड़ ऊपर ले गीस अऊ ओला संसार के जम्मो राजपाट अऊ ओकर सोभा ला देखाके कहिस, <verse number="9" style="v"/>“यदि तेंह माड़ी के भार गिरके मोर अराधना करबे, त मेंह तोला ए जम्मो ला दे दूहूं।”</para>
  <para style="p">
    <verse number="10" style="v"/>यीसू ह ओला कहिस, “हे सैतान! मोर ले दूरिहा हट; काबरकि परमेसर के बचन म लिखे हवय, ‘परभू अपन परमेसर के अराधना कर अऊ सिरिप ओकरेच सेवा कर।’<note caller="+" style="f"><char style="fr" closed="false">4:10 </char><char style="ft" closed="false">ब्यवस्था 6:13</char></note>”</para>
  <para style="p">
    <verse number="11" style="v"/>तब सैतान ह ओकर करा ले चले गीस, अऊ स्वरगदूतमन आके ओकर सेवा करन लगिन।</para>
  <para style="s1">यीसू ह परचार करे के सुरू करथे</para>
  <para style="r">(<ref loc="MRK 1:14-15">मरकुस 1:14-15</ref>; <ref loc="LUK 4:14-15">लूका 4:14-15</ref>, <ref loc="LUK 4:31">31</ref>)</para>
  <para style="p">
    <verse number="12" style="v"/>जब यीसू ह ए सुनिस कि यूहन्ना ला जेल म डार दे गे हवय, त ओह गलील प्रदेस ला चल दीस। <verse number="13" style="v"/>ओह नासरत ला छोंड़ दीस अऊ कफरनहूम सहर म जाके रहन लगिस, ए सहर ह जबूलून अऊ नपताली के सीमना म झील के तीर म हवय। <verse number="14" style="v"/>एह एकर खातिर होईस ताकि यसायाह अगमजानी के दुवारा कहे गय ए बात ह पूरा होवय:</para>
  <para style="q1">
    <verse number="15" style="v"/>“जबूलून के प्रदेस अऊ नपताली के प्रदेस,</para>
  <para style="q2">समुंदर के तरफ जाय के रसता म,</para>
  <para style="q2">यरदन नदी के ओ पार, आनजातमन के गलील प्रदेस,</para>
  <para style="q1">
    <verse number="16" style="v"/>जऊन मनखेमन अंधियार म रहत रिहिन,</para>
  <para style="q2">ओमन एक बड़े अंजोर ला देखिन;</para>
  <para style="q1">अऊ जऊन मन मिरतू के छइहां के प्रदेस म रहत रिहिन,</para>
  <para style="q2">ओमन के ऊपर एक अंजोर चमकिस।”<note caller="+" style="f"><char style="fr" closed="false">4:16 </char><char style="ft" closed="false">यसायाह 9:1-2</char></note></para>
  <para style="p">
    <verse number="17" style="v"/>ओ समय ले यीसू ह परचार करन लगिस अऊ कहिस, “अपन पाप ले पछताप करव, काबरकि स्‍वरग के राज ह लकठा आ गे हवय।”</para>
  <para style="s1">यीसू के पहिली चेलामन</para>
  <para style="r">(<ref loc="MRK 1:16-20">मरकुस 1:16-20</ref>; <ref loc="LUK 5:1-11">लूका 5:1-11</ref>; <ref loc="JHN 1:35-42">यूहन्ना 1:35-42</ref>)</para>
  <para style="p">
    <verse number="18" style="v"/>जब यीसू ह गलील झील के तीर म रेंगत रिहिस, त ओह दू झन भाईमन ला देखिस; ओमन के नांव सिमोन जऊन ला पतरस कहे जाथे अऊ ओकर भाई अन्द्रियास रिहिस। ए दूनों भाई झील म जाल डारत रिहिन, काबरकि ओमन मछुआर रिहिन। <verse number="19" style="v"/>यीसू ह ओमन ला कहिस, “मोर पाछू आवव; मेंह तुमन ला मनखे पकड़वइया मछुआर बनाहूं।” <verse number="20" style="v"/>ओमन तुरते अपन जाल ला छोंड़के ओकर पाछू हो लीन।</para>
  <para style="p">
    <verse number="21" style="v"/>उहां ले आघू जाय के बाद, यीसू ह दू झन अऊ भाईमन ला देखिस – याकूब अऊ ओकर भाई यूहन्ना ला, जऊन मन जबदी के बेटा रिहिन। ओमन अपन ददा जबदी के संग एक ठन डोंगा म रहंय अऊ अपन जाल ला तियार करत रहंय। यीसू ह ओमन ला बलाईस, <verse number="22" style="v"/>अऊ ओमन तुरते डोंगा अऊ अपन ददा ला छोंड़के यीसू के पाछू हो लीन।</para>
  <para style="s1">यीसू ह बेमरहा ला बने करथे</para>
  <para style="r">(<ref loc="LUK 6:17-19">लूका 6:17-19</ref>)</para>
  <para style="p">
    <verse number="23" style="v"/>यीसू ह जम्मो गलील प्रदेस म जाके, यहूदीमन के सभा घर म उपदेस दीस, अऊ परमेसर के राज के सुघर संदेस के परचार करिस, अऊ मनखेमन के हर किसम के रोग अऊ बेमारी ला बने करिस। <verse number="24" style="v"/>यीसू के खबर ह जम्मो सीरिया देस म फइल गीस, अऊ मनखेमन ओ जम्मो झन ला ओकर करा लाने लगिन, जऊन मन कतको किसम के रोग ले बेमार रहंय, जऊन मन असहनीय पीरा म रहंय, जऊन मन ला परेत आतमा धरे रहय, जऊन मन ला मिरगी के बेमारी रहय, अऊ जऊन मन ला लकवा मारे रहय; यीसू ह ओ जम्मो झन ला चंगा करिस। <verse number="25" style="v"/>गलील प्रदेस, दस सहर (दिकापुलिस), यरूसलेम, यहूदिया, अऊ यरदन नदी के ओ पार के मनखेमन के एक बड़े भीड़ ह ओकर पाछू हो लीस।</para>
  <chapter number="5" style="c"/>
  <para style="s1">पहाड़ ऊपर यीसू के उपदेस</para>
  <para style="p">
    <verse number="1" style="v"/>जब यीसू ह मनखेमन के भीड़ ला देखिस, त ओह पहाड़ ऊपर चघके उहां बईठ गीस। तब ओकर चेलामन ओकर करा आईन, <verse number="2" style="v"/>अऊ ओह ओमन ला ए कहिके उपदेस देवन लगिस:</para>
  <para style="q1">
    <verse number="3" style="v"/>“धइन अंय ओमन, जऊन मन आतमा म दीन अंय,</para>
  <para style="q2">काबरकि स्‍वरग के राज ओमन के अय।</para>
  <para style="q1">
    <verse number="4" style="v"/>धइन अंय ओमन, जऊन मन सोक करथें,</para>
  <para style="q2">काबरकि ओमन ला सांति दिये जाही।</para>
  <para style="q1">
    <verse number="5" style="v"/>धइन अंय ओमन, जऊन मन नरम सुभाव के अंय,</para>
  <para style="q2">काबरकि ओमन धरती के उत्तराधिकारी होहीं।</para>
  <para style="q1">
    <verse number="6" style="v"/>धइन अंय ओमन, जऊन मन धरमीपन बर भूखन अऊ पीयासन हवंय,</para>
  <para style="q2">काबरकि परमेसर ह ओमन ला संतोस करही।</para>
  <para style="q1">
    <verse number="7" style="v"/>धइन अंय ओमन, जऊन मन दयालु अंय,</para>
  <para style="q2">काबरकि ओमन के ऊपर दया करे जाही।</para>
  <para style="q1">
    <verse number="8" style="v"/>धइन अंय ओमन, जऊन मन के हिरदय निरमल हवय,</para>
  <para style="q2">काबरकि ओमन परमेसर के दरसन करहीं।</para>
  <para style="q1">
    <verse number="9" style="v"/>धइन अंय ओमन, जऊन मन मेल-मिलाप कराथें,</para>
  <para style="q2">काबरकि ओमन ला परमेसर के बेटा कहे जाही।</para>
  <para style="q1">
    <verse number="10" style="v"/>धइन अंय ओमन, जऊन मन धरमीपन के कारन सताय जाथें,</para>
  <para style="q2">काबरकि स्‍वरग के राज ओमन के अय।</para>
  <para style="p">
    <verse number="11" style="v"/>धइन अव तुमन, जब मनखेमन मोर कारन तुम्‍हर बेजत्ती करथें, तुमन ला सताथें अऊ झूठ-मूठ के, तुम्‍हर बिरोध म किसम-किसम के खराप बात कहिथें। <verse number="12" style="v"/>आनंद मनावव अऊ खुस रहव, काबरकि स्‍वरग म तुम्‍हर बर बड़े इनाम रखे हवय। तुम्‍हर ले पहिली अगमजानीमन ला मनखेमन अइसनेच सताय रिहिन।”</para>
  <para style="s1">नून अऊ अंजोर</para>
  <para style="r">(<ref loc="MRK 9:50">मरकुस 9:50</ref>; <ref loc="LUK 14:34-35">लूका 14:34-35</ref>)</para>
  <para style="p">
    <verse number="13" style="v"/>“तुमन धरती के नून अव। पर कहूं नून ह अपन सुवाद ला गंवा देथे, त फेर एला कोनो किसम ले नूनचूर नइं करे जा सकय। एह कोनो काम के नइं रहि जावय। एला बाहिर फटिक दिये जाथे अऊ एह मनखेमन के गोड़ तरी रउंदे जाथे।</para>
  <para style="p">
    <verse number="14" style="v"/>तुमन संसार के अंजोर अव। पहाड़ ऊपर बसे सहर ह छिपे नइं रह सकय। <verse number="15" style="v"/>अऊ न तो मनखेमन दीया ला बारके कटोरा के तरी म रखथें, पर दीया ला दीवट ऊपर मढ़ाथें, जिहां ले एह घर के हर एक जन ला अंजोर देथे। <verse number="16" style="v"/>ओही किसम ले, तुम्‍हर अंजोर ह मनखेमन के आघू म चमकय, ताकि ओमन तुम्‍हर बने काम ला देखंय अऊ स्‍वरग म रहइया तुम्‍हर ददा के बड़ई करंय।”</para>
  <para style="s1">मूसा के कानून के पूरा होवई</para>
  <para style="p">
    <verse number="17" style="v"/>“ए झन सोचव कि मेंह मूसा के कानून या अगमजानीमन के बातमन ला खतम करे बर आय हवंव। मेंह ओमन ला खतम करे खातिर नइं, पर ओमन ला पूरा करे खातिर आय हवंव। <verse number="18" style="v"/>मेंह तुमन ला सच कहत हंव कि जब तक स्‍वरग अऊ धरती हवय, तब तक मूसा के कानून के एक छोटे अकछर या बिन्दू घलो पूरा होय बिगर खतम नइं होवय। <verse number="19" style="v"/>जऊन ह ए हुकूममन के छोटे ले छोटे बात ला घलो नइं मानय अऊ आने मन ला घलो अइसने करे बर सिखोथे, ओह स्‍वरग के राज म सबले छोटे समझे जाही, पर जऊन ह ए हुकूममन ला मानथे अऊ आने मन ला माने बर सिखोथे, ओह स्‍वरग के राज म बड़े समझे जाही। <verse number="20" style="v"/>काबरकि मेंह तुमन ला कहत हवंव कि जब तक तुम्‍हर धरमीपन ह फरीसी अऊ कानून के गुरू मन के धरमीपन ले बढ़ के नइं होवय, तब तक तुमन स्‍वरग के राज म नइं जा सकव।”</para>
  <para style="s1">हतिया अऊ गुस्सा</para>
  <para style="p">
    <verse number="21" style="v"/>“तुमन सुने हवव कि बहुंत पहिले मनखेमन ला ए कहे गे रिहिस, ‘हतिया झन करव, अऊ यदि कोनो हतिया करथे, त ओह कचहरी म दंड के भागी होही।’ <verse number="22" style="v"/>पर मेंह तुमन ला कहत हंव कि यदि कोनो अपन भाई ऊपर गुस्सा करथे, त ओह दंड के भागी होही। जऊन कोनो अपन भाई के बेजत्ती करथे, त ओला धरम महासभा के आघू म जबाब देना पड़ही। पर जऊन कोनो अपन भाई ला कहिथे, ‘ए मुरुख!’ ओह नरक के आगी म पड़े के खतरा म होही।</para>
  <para style="p">
    <verse number="23" style="v"/>एकरसेति, यदि तेंह बेदी म अपन भेंट चघावत हस अऊ उहां तोला सुरता आथे कि तोर भाई के मन म तोर बिरोध म कुछू हवय, <verse number="24" style="v"/>त उहां बेदी के आघू म अपन भेंट ला छोंड़ दे अऊ पहिली अपन भाई करा जा अऊ ओकर संग मेल-मिलाप कर, तब आ अऊ अपन भेंट ला चघा। <verse number="25" style="v"/>ओ मनखे जऊन ह तोर बिरोध म अदालत जावत हे, ओकर संग जल्दी करके मेल-मिलाप कर ले। कचहरी जावत बेरा डहार म ही ओकर संग मेल-मिलाप कर ले, नइं तो ओह तोला नियायधीस ला सऊंप दिही, अऊ नियायधीस ह तोला पुलिस ला सऊंपही, अऊ तेंह जेल म डाल दिये जाबे। <verse number="26" style="v"/>मेंह तोला सच कहत हंव कि जब तक तेंह कौड़ी-कौड़ी नइं चुका देबे, तब तक तेंह उहां ले छुटे नइं सकस।”</para>
  <para style="s1">छिनारीपन</para>
  <para style="p">
    <verse number="27" style="v"/>“तुमन सुने हवव कि ए कहे गे रिहिस, ‘छिनारी झन करव।’ <verse number="28" style="v"/>पर मेंह तुमन ला कहत हंव कि जऊन कोनो माईलोगन ला खराप नजर ले देखथे, त ओह अपन मन म ओकर संग छिनारी कर चुकिस। <verse number="29" style="v"/>यदि तोर जेवनी आंखी ह तोर पाप म परे के कारन बनथे, त ओला निकारके फटिक दे। तोर बर एह बने अय कि अपन देहें के एक ठन अंग ला गंवा दे, पर तोर जम्मो देहें ह नरक म झन डारे जावय। <verse number="30" style="v"/>अऊ कहूं तोर जेवनी हांथ ह तोर पाप म परे के कारन बनथे, त ओला काटके फटिक दे। तोर बर एह बने अय कि अपन देहें के एक ठन अंग ला गंवा दे, पर तोर जम्मो देहें ह नरक म झन चले जावय।”</para>
  <para style="s1">तलाक</para>
  <para style="r">(<ref loc="MAT 19:9">मत्ती 19:9</ref>; <ref loc="MRK 10:11-12">मरकुस 10:11-12</ref>; <ref loc="LUK 16:18">लूका 16:18</ref>)</para>
  <para style="p">
    <verse number="31" style="v"/>“ए घलो कहे गे रिहिस, ‘जऊन कोनो अपन घरवाली ला छोंड़ देथे, त ओह ओला तियाग पतर जरूर देवय।’<note caller="+" style="f"><char style="fr" closed="false">5:31 </char><char style="ft" closed="false">ब्यवस्था 24:1; मत्ती 19:3-9</char></note> <verse number="32" style="v"/>पर मेंह तुमन ला कहत हंव कि जऊन कोनो छिनारीपन के अलावा कोनो आने कारन ले अपन घरवाली ला छोंड़ देथे, त ओह ओकर छिनारी करे के कारन बनथे, अऊ जऊन ह ओ तियागे गय माईलोगन ले बिहाव करथे, त ओह घलो छिनारी करथे।”</para>
  <para style="s1">किरिया</para>
  <para style="p">
    <verse number="33" style="v"/>“तुमन ए घलो सुने हवव कि बहुंत पहिले मनखेमन ला ए कहे गे रिहिस, ‘तुमन झूठ-मूठ के किरिया झन खावव, पर परभू के आघू म करे गे किरिया ला पूरा करव।’ <verse number="34" style="v"/>पर मेंह तुमन ला कहत हंव कि किरिया कभू झन खावव; न तो स्‍वरग के काबरकि ओह परमेसर के सिंघासन अय; <verse number="35" style="v"/>न तो धरती के, काबरकि एह परमेसर के गोड़ के चउकी अय; न तो यरूसलेम के, काबरकि ओह महाराजा के सहर अय। <verse number="36" style="v"/>अऊ अपन मुड़ के घलो किरिया झन खावव, काबरकि तुमन एको ठन चुंदी ला घलो पंडरा या करिया नइं कर सकव। <verse number="37" style="v"/>साफ-साफ तुम्‍हर गोठ ह हां के हां अऊ नइं के नइं होवय। एकर ले जादा जऊन कुछू होथे, ओह सैतान के तरफ ले होथे।”<note caller="+" style="f"><char style="fr" closed="false">5:37 </char><char style="ft" closed="false">याकूब 5:12</char></note></para>
  <para style="s1">बदला लेय के बारे म उपदेस</para>
  <para style="r">(<ref loc="LUK 6:29-30">लूका 6:29-30</ref>)</para>
  <para style="p">
    <verse number="38" style="v"/>“तुमन सुने हवव कि ए कहे गे रिहिस, ‘आंखी के बदला म आंखी अऊ दांत के बदला म दांत।’<note caller="+" style="f"><char style="fr" closed="false">5:38 </char><char style="ft" closed="false">निरगमन 21:23-24</char></note> <verse number="39" style="v"/>पर मेंह तुमन ला कहत हंव कि दुस्‍ट मनखे के सामना झन करव। यदि कोनो तुम्‍हर जेवनी गाल म थपरा मारथे, त अपन डेरी गाल ला घलो ओकर अंग कर देवव। <verse number="40" style="v"/>अऊ यदि कोनो तुम्‍हर ऊपर मुकदमा चलाके तुम्‍हर कुरता ला लेय चाहथे, त तुमन ओला अपन कोटी ला घलो लेवन दव। <verse number="41" style="v"/>यदि कोनो तुमन ला जबरदस्‍ती एक मील ले जाथे, त तुमन ओकर संग दू मील चले जावव। <verse number="42" style="v"/>जऊन ह तुम्‍हर ले मांगथे, ओला देवव, अऊ जऊन ह तुम्‍हर ले उधार मांगथे, ओला उधार देवव।”</para>
  <para style="s1">बईरीमन बर मया</para>
  <para style="r">(<ref loc="LUK 6:27-28">लूका 6:27-28</ref>, <ref loc="LUK 6:32-36">32-36</ref>)</para>
  <para style="p">
    <verse number="43" style="v"/>“तुमन सुने हवव कि ए कहे गे रिहिस, ‘अपन पड़ोसी ले मया, अऊ बईरीमन ले नफरत करव।’ <verse number="44" style="v"/>पर मेंह तुमन ला कहत हंव कि अपन बईरीमन ले मया करव, अऊ जऊन मन तुम्‍हर ऊपर अतियाचार करथें, ओमन बर पराथना करव।<note caller="+" style="f"><char style="fr" closed="false">5:44 </char><char style="ft" closed="false">निरगमन 23:4-5</char></note> <verse number="45" style="v"/>ताकि तुमन अपन स्वरगीय ददा के संतान बन जावव। ओह खराप अऊ बने दूनों मनखेमन ऊपर अपन सूरज चमकाथे, अऊ धरमी अऊ अधरमी दूनों के ऊपर पानी बरसाथे। <verse number="46" style="v"/>यदि तुमन ओमन ला मया करथव, जऊन मन तुम्‍हर ले मया करथें, त तुमन ला का इनाम मिलही? लगान लेवइया पापीमन घलो अइसने करथें। <verse number="47" style="v"/>यदि तुमन सिरिप अपन भाईमन ला ही जोहार करथव, त आने मन ले तुमन का बड़े बुता करथव? का आनजातमन घलो अइसने नइं करंय? <verse number="48" style="v"/>एकरसेति, तुमन सिद्ध बनव, जइसने स्‍वरग म रहइया तुम्‍हर ददा ह सिद्ध अय।”</para>
  <chapter number="6" style="c"/>
  <para style="s1">जरूरतमंद ला दान</para>
  <para style="p">
    <verse number="1" style="v"/>“सचेत रहव! तुमन मनखेमन के आघू म ओमन ला देखाय बर अपन धरमीपन के काम झन करव। नइं तो तुमन ला अपन स्वरगीय ददा ले कुछू इनाम नइं मिलय।</para>
  <para style="p">
    <verse number="2" style="v"/>एकरसेति, जब तुमन जरूरतमंद मनखे ला देथव, त डुगडुगी झन पिटवाव, जइसने कि ढोंगी मनखेमन सभा-घर अऊ गली मन म करथें, ताकि मनखेमन ओमन के बड़ई करंय। मेंह तुमन ला सच कहत हंव कि ओमन अपन जम्मो इनाम पा गीन। <verse number="3" style="v"/>पर जब तुमन जरूरतमंद मनखे ला देथव, त तुम्‍हर डेरी हांथ ए बात ला झन जानय कि तुम्‍हर जेवनी हांथ का करत हवय। <verse number="4" style="v"/>तुम्‍हर दान ह गुपत म रहय। तब तुम्‍हर स्वरगीय ददा जऊन ह गुपत म करे गय काम ला घलो देखथे, तुमन ला इनाम दिही।”</para>
  <para style="s1">पराथना</para>
  <para style="r">(<ref loc="LUK 11:2-4">लूका 11:2-4</ref>)</para>
  <para style="p">
    <verse number="5" style="v"/>“जब तुमन पराथना करथव, त ढोंगी मनखेमन सहीं झन करव, काबरकि मनखेमन ला देखाय बर, सभा-घर अऊ गली के चऊकमन म ठाढ़ होके पराथना करई, ओमन ला बने लगथे। मेंह तुमन ला सच कहत हंव कि ओमन अपन जम्मो इनाम पा गीन। <verse number="6" style="v"/>जब तुमन पराथना करथव, त अपन खोली म जावव, अऊ कपाट ला बंद करके, अपन ददा ले पराथना करव जऊन ह नइं दिखय। तब तुम्‍हर ददा जऊन ह गुपत म करे गय काम ला घलो देखथे, तुमन ला इनाम दिही। <verse number="7" style="v"/>अऊ जब तुमन पराथना करथव, त आनजातमन सहीं बेमतलब के बातमन ला घेरी-बेरी झन दुहराव, काबरकि ओमन ए सोचथें कि ओमन के बहुंत बात बोले के कारन, परमेसर ह ओमन के सुनही। <verse number="8" style="v"/>ओमन सहीं झन बनव, काबरकि तुम्‍हर मांगे के पहिली, तुम्‍हर ददा ह जानथे कि तुमन ला का चीज के जरूरत हवय।</para>
  <para style="p">
    <verse number="9" style="v"/>तुमन ला ए किसम ले पराथना करना चाही:</para>
  <para style="q1">‘हे हमर ददा, तें जो स्‍वरग म हवस,</para>
  <para style="q1">तोर नांव ह पबितर माने जावय,</para>
  <para style="q1">
    <verse number="10" style="v"/>तोर राज आवय,</para>
  <para style="q1">जइसने तोर ईछा स्‍वरग म पूरा होथे,</para>
  <para style="q1">वइसने धरती म घलो पूरा होवय।</para>
  <para style="q1">
    <verse number="11" style="v"/>हमन ला आज के भोजन दे,</para>
  <para style="q1">जइसने कि तेंह हर दिन देथस।</para>
  <para style="q1">
    <verse number="12" style="v"/>हमर पापमन ला छेमा कर,</para>
  <para style="q1">जइसने हमन ओमन ला छेमा करे हवन,</para>
  <para style="q1">जऊन मन हमर बिरोध म पाप करे हवंय।</para>
  <para style="q1">
    <verse number="13" style="v"/>अऊ हमन ला परिछा म झन डार,</para>
  <para style="q1">पर हमन ला बुरई ले बचा,</para>
  <para style="q1">काबरकि राज, अऊ पराकरम अऊ महिमा सदाकाल तक तोर अय। आमीन।’</para>
  <para style="m">
    <verse number="14" style="v"/>यदि तुमन ओ मनखेमन ला छेमा करथव, जऊन मन तुम्‍हर बिरोध म पाप करे हवंय, त तुम्‍हर स्वरगीय ददा घलो तुमन ला छेमा करही। <verse number="15" style="v"/>पर यदि तुमन ओ मनखेमन के पाप ला छेमा नइं करव, त तुम्‍हर ददा घलो तुम्‍हर पाप ला छेमा नइं करही।”</para>
  <para style="s1">उपास</para>
  <para style="p">
    <verse number="16" style="v"/>“जब तुमन उपास करथव, त तुमन अपन चेहरा ला उदास झन बनावव, जइसने कि ढोंगीमन करथें; ओमन अपन चेहरा ला ओरमाय रहिथें, ताकि मनखेमन देखंय कि ओमन उपास करत हवंय। मेंह तुमन ला सच कहत हंव कि ओमन अपन जम्मो इनाम पा चुकिन। <verse number="17" style="v"/>पर जब तुमन उपास करथव, त अपन मुड़ म तेल चुपरव अऊ मुहूं ला धोवव, <verse number="18" style="v"/>ताकि मनखेमन ए झन जानंय कि तुमन उपास करत हवव, पर सिरिप तुम्‍हर ददा परमेसर ह जानय, जऊन ह नइं दिखय। अऊ तुम्‍हर ददा, जऊन ह हर गुपत के काम ला देखथे, तुमन ला इनाम दिही।”</para>
  <para style="s1">स्‍वरग म धन</para>
  <para style="r">(<ref loc="LUK 12:33-34">लूका 12:33-34</ref>)</para>
  <para style="p">
    <verse number="19" style="v"/>“अपन खातिर ए धरती म धन जमा झन करव, जिहां कीरा अऊ मुर्चा एला नास करथें, अऊ चोरमन सेंध मारके चुरा लेथें। <verse number="20" style="v"/>पर अपन खातिर स्‍वरग म धन जमा करव, जिहां कीरा अऊ मुर्चा एला नास नइं कर सकंय, अऊ न ही चोरमन सेंध मारके चोरी कर सकंय। <verse number="21" style="v"/>काबरकि जिहां तुम्‍हर धन हवय, उहां तुम्‍हर मन घलो लगे रहिही।</para>
  <para style="p">
    <verse number="22" style="v"/>आंखी ह देहें के दीया अय। यदि तुम्‍हर आंखीमन बने हवंय, त तुम्‍हर जम्मो देहें ह अंजोर ले भर जाही। <verse number="23" style="v"/>पर यदि तुम्‍हर आंखीमन खराप हवंय, त तुम्‍हर जम्मो देहें ह अंधियार ले भर जाही। एकरसेति, ओ अंजोर जऊन ह तुमन म हवय, यदि अंधियार हो जाथे, त ओह कतेक भयंकर अंधियार होही।<note caller="+" style="f"><char style="fr" closed="false">6:23 </char><char style="ft" closed="false">लूका 11:34-36; यूहन्ना 9:39-41; मत्ती 15:14</char></note></para>
  <para style="p">
    <verse number="24" style="v"/>कोनो मनखे दू झन मालिक के सेवा नइं कर सकय। या तो ओह एक झन ले नफरत करही अऊ दूसर झन ले मया; या फेर ओह एक झन बर समर्पित रहिही अऊ दूसर झन ला तुछ जानही। तुमन परमेसर अऊ धन दूनों के सेवा नइं कर सकव।”</para>
  <para style="s1">चिंता झन करव</para>
  <para style="r">(<ref loc="LUK 12:22-34">लूका 12:22-34</ref>)</para>
  <para style="p">
    <verse number="25" style="v"/>“एकरसेति, मेंह तुमन ला कहत हंव कि तुमन अपन जिनगी के बारे म चिंता झन करव कि तुमन का खाहू या का पीहू, अऊ न अपन देहें के बारे म चिंता करव कि तुमन का पहिरहू। का जिनगी ह भोजन ले जादा महत्‍व के नो हय? अऊ देहें ह ओन्ढा ले बढ़ के नो हय? <verse number="26" style="v"/>अकास के चिरईमन ला देखव; ओमन ह न बोवंय, न लुवंय अऊ न कोठार म जमा करंय; तभो ले तुम्‍हर स्वरगीय ददा ह ओमन ला खवाथे। का तुमन चिरईमन ले जादा महत्‍व के नो हव? <verse number="27" style="v"/>तुम्‍हर म ले कोन ह चिंता करे के दुवारा अपन जिनगी म एको घरी घलो बढ़ा सकथे?</para>
  <para style="p">
    <verse number="28" style="v"/>तुमन ओन्ढा बर काबर चिंता करथव? खेत के जंगली फूलमन ला देखव कि ओमन कइसने बढ़थें। ओमन न तो मिहनत करंय अऊ न ही ओन्ढा बिनंय। <verse number="29" style="v"/>तभो ले मेंह तुमन ला बतावत हंव कि राजा सुलेमान घलो अपन जम्मो सोभा म एमन ले एको झन सहीं नइं सजे-धजे रिहिस। <verse number="30" style="v"/>यदि परमेसर ह खेत के कांदी ला, जऊन ह आज इहां हवय अऊ कल आगी म झोंक दिये जाही, अइसने ओन्ढा पहिराथे, तब हे अल्‍प बिसवासी मनखेमन, ओह तुमन ला अऊ बने ओन्ढा काबर नइं पहिराही? <verse number="31" style="v"/>एकरसेति तुमन चिंता झन करव अऊ ए झन कहव कि हमन का खाबो? या का पीबो? या का पहिरबो? <verse number="32" style="v"/>आनजातमन ए जम्मो चीज के खोज म रहिथें। तुम्‍हर स्वरगीय ददा ह जानथे कि तुमन ला ए जम्मो चीज के जरूरत हवय। <verse number="33" style="v"/>परमेसर के राज अऊ ओकर धरमीपन के खोज करव, त ए जम्मो चीजमन घलो संग म तुमन ला दिये जाही। <verse number="34" style="v"/>एकरसेति, कल के चिंता झन करव, काबरकि कल के दिन ह अपन चिंता खुद कर लिही। आज के दुःख ह आज खातिर बहुंते हवय।”</para>
  <chapter number="7" style="c"/>
  <para style="s1">आने ऊपर दोस लगई</para>
  <para style="r">(<ref loc="LUK 6:37-38">लूका 6:37-38</ref>, <ref loc="LUK 6:41-42">41-42</ref>)</para>
  <para style="p">
    <verse number="1" style="v"/>“आने ऊपर दोस झन लगावव, ताकि तुम्‍हर ऊपर घलो दोस झन लगाय जावय। <verse number="2" style="v"/>काबरकि जऊन किसम ले तुमन आने ऊपर दोस लगाथव, ओही किसम ले तुम्‍हर ऊपर घलो दोस लगाय जाही, अऊ जऊन नाप ले तुमन नापथव, ओही नाप ले तुम्‍हर बर नापे जाही।</para>
  <para style="p">
    <verse number="3" style="v"/>तुमन काबर अपन भाई के आंखी के छोटे कचरा ला देखथव, जबकि अपन खुद के आंखी म पड़े लकड़ी के लट्ठा ला धियान नइं देवव? <verse number="4" style="v"/>जब तुम्‍हर खुद के आंखी म लकड़ी के लट्ठा हवय, त तुमन अपन भाई ला कइसने कह सकथव, ‘लान मेंह तोर आंखी के छोटे कचरा ला निकार दंव?’ <verse number="5" style="v"/>हे ढोंगीमन हो, पहिली अपन खुद के आंखी के लट्ठा ला निकारव, तभे तुमन अपन भाई के आंखी के छोटे कचरा ला साफ-साफ देखहू अऊ ओला निकार सकहू।</para>
  <para style="p">
    <verse number="6" style="v"/>पबितर चीज कुकुरमन ला झन देवव, अऊ अपन मोती ला सुरामन के आघू म झन डालव, नइं तो ओमन ओला अपन गोड़ तरी कुचरहीं अऊ तब लहुंटके तुम्‍हर ऊपर चढ़ बईठहीं।”</para>
  <para style="s1">मांगव, खोजव, खटखटावव</para>
  <para style="r">(<ref loc="LUK 11:9-13">लूका 11:9-13</ref>)</para>
  <para style="p">
    <verse number="7" style="v"/>“मांगव, त तुमन ला दिये जाही; खोजव त तुमन ह पाहू; खटखटावव त तुम्‍हर बर कपाट ह खोले जाही। <verse number="8" style="v"/>काबरकि जऊन ह मांगथे, ओला मिलथे; जऊन ह खोजथे, ओह पाथे; अऊ जऊन ह खटखटाथे, ओकर खातिर कपाट ला खोले जाथे।</para>
  <para style="p">
    <verse number="9" style="v"/>तुमन म अइसने कोन मनखे अय कि यदि ओकर बेटा ह ओकर ले रोटी मांगथे, त ओह ओला पथरा देथे? <verse number="10" style="v"/>या यदि ओह मछरी मांगथे, त ओला सांप देथे? <verse number="11" style="v"/>खराप मनखे होके घलो, जब तुमन अपन लइकामन ला बने चीज देय बर जानथव, त स्‍वरग म रहइया तुम्‍हर ददा ह ओमन ला अऊ बने चीज काबर नइं दिही, जऊन मन ओकर ले मांगथें। <verse number="12" style="v"/>आने मन संग वइसने बरताव करव, जइसने तुमन चाहथव कि ओमन तुम्‍हर संग करंय, काबरकि मूसा के कानून अऊ अगमजानीमन के एहीच सिकछा अय।”</para>
  <para style="s1">संकरा दुवार अऊ चाकर दुवार</para>
  <para style="r">(<ref loc="LUK 13:24">लूका 13:24</ref>)</para>
  <para style="p">
    <verse number="13" style="v"/>“छोटे कपाट ले घुसरव। काबरकि चाकर हवय ओ कपाट अऊ सरल हवय ओ रसता, जऊन ह बिनास कोति ले जाथे अऊ बहुंते झन ओम ले होके जाथें। <verse number="14" style="v"/>पर छोटे हवय ओ कपाट अऊ कठिन हवय ओ रसता, जऊन ह जिनगी कोति ले जाथे, अऊ सिरिप थोरकन झन एला पाथें।”</para>
  <para style="s1">रूख अऊ ओकर फर</para>
  <para style="r">(<ref loc="LUK 6:43-44">लूका 6:43-44</ref>, <ref loc="LUK 6:46">46</ref>; <ref loc="LUK 13:25-27">13:25-27</ref>)</para>
  <para style="p">
    <verse number="15" style="v"/>“लबरा अगमजानीमन ले सचेत रहव। ओमन भेड़ के भेस म तुम्‍हर करा आथें, पर भीतर ले ओमन ह भयंकर भेड़िया अंय। <verse number="16" style="v"/>ओमन के काम के दुवारा ओमन ला तुमन चिन डारहू। का मनखेमन कंटिली झाड़ी ले अंगूर या ऊंटकटारा झाड़ी ले अंजीर के फर टोरथें? <verse number="17" style="v"/>ओही किसम ले बने रूख ह बने फर देथे, अऊ खराप रूख ह खराप फर देथे। <verse number="18" style="v"/>बने रूख ह खराप फर नइं दे सकय अऊ न ही खराप रूख बने फर दे सकथे। <verse number="19" style="v"/>हर ओ रूख जऊन ह बने फर नइं देवय, काटे अऊ आगी म झोंके जाथे। <verse number="20" style="v"/>ए किसम ले, ओमन के फर के दुवारा, तुमन ओमन ला चिन डारहू।</para>
  <para style="p">
    <verse number="21" style="v"/>जऊन मन मोला, ‘हे परभू! हे परभू!’ कहिथें, ओमन म ले जम्मो झन स्‍वरग के राज म नइं जा सकंय, पर जऊन ह स्‍वरग म रहइया मोर ददा के ईछा ला पूरा करथे, सिरिप ओहीच ह स्‍वरग के राज म जाही। <verse number="22" style="v"/>नियाय के दिन म कतको मनखेमन मोला कहिहीं, ‘हे परभू! हे परभू! का हमन ह तोर नांव म अगमबानी नइं करेन? का हमन तोर नांव म परेत आतमामन ला नइं निकारेन? अऊ तोर नांव म कतको अचरज के काम नइं करेन?’ <verse number="23" style="v"/>तब मेंह ओमन ला साफ-साफ बता दूहूं, ‘मेंह तुमन ला कभू नइं जानेंव। हे कुकरमीमन हो, मोर ले दूरिहा हटव।’ ”</para>
  <para style="s1">घर बनवइया दू झन मनखे: बुद्धिमान अऊ मुरुख</para>
  <para style="r">(<ref loc="LUK 6:47-49">लूका 6:47-49</ref>)</para>
  <para style="p">
    <verse number="24" style="v"/>“एकरसेति, जऊन ह मोर ए गोठमन ला सुनथे अऊ ओकर पालन करथे, ओह ओ बुद्धिमान मनखे सहीं अय, जऊन ह चट्टान ऊपर अपन घर बनाईस। <verse number="25" style="v"/>पानी बरसिस, नदीमन म पूरा आईस, गरेर चलिस, अऊ ओ घर ले टकराईस, तभो ले ओ घर ह नइं गिरिस, काबरकि ओकर नींव ह चट्टान ऊपर डारे गे रिहिस। <verse number="26" style="v"/>पर जऊन ह मोर ए गोठमन ला सुनथे अऊ ओकर पालन नइं करय, ओह ओ मुरुख मनखे सहीं अय, जऊन ह बालू ऊपर अपन घर बनाईस। <verse number="27" style="v"/>पानी बरसिस, नदीमन म पूरा आईस, गरेर चलिस अऊ ओ घर ले टकराईस अऊ ओ घर ह भरभरा के गिर गीस।”</para>
  <para style="p">
    <verse number="28" style="v"/>जब यीसू ह ए बातमन ला कह चुकिस, त मनखेमन के भीड़ ह ओकर उपदेस ला सुनके चकित हो गीस। <verse number="29" style="v"/>काबरकि यीसू ह ओमन के कानून के गुरूमन सहीं नइं, पर अधिकार के संग ओमन ला उपदेस देवत रिहिस।</para>
  <chapter number="8" style="c"/>
  <para style="s1">कोढ़ी मनखे</para>
  <para style="r">(<ref loc="MRK 1:40-45">मरकुस 1:40-45</ref>; <ref loc="LUK 5:12-16">लूका 5:12-16</ref>)</para>
  <para style="p">
    <verse number="1" style="v"/>जब यीसू ह पहाड़ ले उतरिस, त एक बड़े भीड़ ओकर पाछू हो लीस। <verse number="2" style="v"/>तब एक झन मनखे जऊन ला कोढ़ के बेमारी रहय, ओकर करा आईस, अऊ ओह यीसू ला दंडवत करके कहिस, “हे परभू, यदि तेंह चाहस, त मोला सुध कर सकथस।”</para>
  <para style="p">
    <verse number="3" style="v"/>यीसू ह अपन हांथ ला ओकर अंग लमाईस अऊ ओला छू के कहिस, “मेंह चाहथंव; तेंह सुध हो जा।” अऊ तुरते ओ मनखे ह कोढ़ के बेमारी ले सुध हो गीस। <verse number="4" style="v"/>तब यीसू ह ओला कहिस, “देख, तें कोनो ला कुछू झन कहिबे। पर जा अऊ अपनआप ला पुरोहित ला देखा, अऊ मूसा के कानून के मुताबिक भेंट चघा, ताकि मनखेमन जानय कि तेंह कोढ़ के बेमारी ले ठीक हो गे हवस।<note caller="+" style="f"><char style="fr" closed="false">8:4 </char><char style="ft" closed="false">मरकुस 1:45</char></note>”</para>
  <para style="s1">रोमी सेना के अधिकारी के बिसवास</para>
  <para style="r">(<ref loc="LUK 7:1-10">लूका 7:1-10</ref>)</para>
  <para style="p">
    <verse number="5" style="v"/>जब यीसू ह कफरनहूम सहर म आईस, त एक झन रोमी सेना के अधिकारी ओकर करा आईस अऊ ओकर ले बिनती करके कहिस, <verse number="6" style="v"/>“हे परभू, मोर सेवक ह घर म पड़े हवय; ओला लकवा मार दे हवय, अऊ ओह अब्‍बड़ दुःख भोगत हवय।”</para>
  <para style="p">
    <verse number="7" style="v"/>यीसू ह ओला कहिस, “मेंह जाहूं अऊ ओला चंगा करहूं।” <verse number="8" style="v"/>तब रोमी सेना के अधिकारी ह ए जबाब दीस, “हे परभू, मेंह एकर लइक नो हंव कि तेंह मोर घर म आ। पर सिरिप मुहूं ले कहि दे, अऊ मोर सेवक ह ठीक हो जाही। <verse number="9" style="v"/>काबरकि मेंह खुदे आने अधिकारी के खाल्‍हे म काम करथंव, अऊ मोर खाल्‍हे म सैनिकमन काम करथें। जब मेंह एक झन ला कहिथंव, ‘जा’, त ओह जाथे अऊ दूसर झन ले कहिथंव, ‘आ’, त ओह आथे। जब मेंह अपन सेवक ले कहिथंव, ‘एला कर’, त ओह करथे।”</para>
  <para style="p">
    <verse number="10" style="v"/>एला सुनके यीसू ह चकित हो गीस, अऊ जऊन मन ओकर पाछू-पाछू आवत रिहिन, ओमन ला ओह कहिस, “मेंह तुमन ला सच कहत हंव कि मेंह इसरायली मनखेमन म घलो अइसने मजबूत बिसवास नइं देखेंव। <verse number="11" style="v"/>मेंह तुमन ला कहत हंव कि कतको मनखेमन पूरब अऊ पछिम दिग ले आहीं अऊ अब्राहम, इसहाक अऊ याकूब के संग स्‍वरग के राज के भोज म सामिल होहीं। <verse number="12" style="v"/>पर जऊन मन ला स्‍वरग राज म होना चाही, ओमन ला बाहिर अंधियार म डार दिये जाही, जिहां ओमन रोहीं अऊ अपन दांत पीसहीं।”</para>
  <para style="p">
    <verse number="13" style="v"/>तब यीसू ह रोमी सेना के अधिकारी ले कहिस, “जा, जइसने तेंह बिसवास करे हवस वइसने तोर बर होही।” अऊ ओकर सेवक ह ओहीच घरी चंगा हो गीस।</para>
  <para style="s1">यीसू ह बहुंते झन ला चंगा करथे</para>
  <para style="r">(<ref loc="MRK 1:29-34">मरकुस 1:29-34</ref>; <ref loc="LUK 4:38-41">लूका 4:38-41</ref>)</para>
  <para style="p">
    <verse number="14" style="v"/>जब यीसू ह पतरस के घर म आईस, त ओह देखिस कि पतरस के सास ह जर के मारे खटिया म पड़े रहय। <verse number="15" style="v"/>यीसू ह ओकर हांथ ला छुईस अऊ ओकर जर ह उतर गीस, अऊ ओह उठके यीसू के सेवा टहल करे लगिस।</para>
  <para style="p">
    <verse number="16" style="v"/>जब सांझ होईस, त मनखेमन परेत आतमा ले जकड़े बहुंते मनखेमन ला यीसू करा लानिन। यीसू ह सिरिप गोठ के दुवारा ओ परेत आतमामन ला निकार दीस अऊ जम्मो बेमरहामन ला चंगा करिस। <verse number="17" style="v"/>ए किसम ले, यसायाह अगमजानी के दुवारा कहे गय ए बचन ह पूरा होईस:</para>
  <para style="q1">“ओह हमर कमजोरी ला ले लीस,</para>
  <para style="q2">अऊ हमर रोगमन ला दूर करिस।”<note caller="+" style="f"><char style="fr" closed="false">8:17 </char><char style="ft" closed="false">यसायाह 53:4</char></note></para>
  <para style="s1">यीसू के चेला बने के कीमत</para>
  <para style="r">(<ref loc="LUK 9:57-62">लूका 9:57-62</ref>)</para>
  <para style="p">
    <verse number="18" style="v"/>जब यीसू ह अपन चारों कोति मनखेमन के भीड़ ला देखिस, त ओह अपन चेलामन ला झील के ओ पार जाय के हुकूम दीस। <verse number="19" style="v"/>तब मूसा के कानून के एक गुरू ह यीसू करा आके कहिस, “हे गुरू, तेंह जिहां कहीं घलो जाबे, मेंह तोर पाछू-पाछू चलहूं।”</para>
  <para style="p">
    <verse number="20" style="v"/>यीसू ह ओला कहिस, “कोलिहामन बर रहे के बिल हवय अऊ अकास के चिरईमन करा गुड़ा हवय, पर मनखे के बेटा करा रहे के कोनो ठऊर नइं ए।”</para>
  <para style="p">
    <verse number="21" style="v"/>अऊ एक झन जऊन ह यीसू के चेला रिहिस, ओकर ले कहिस, “हे परभू, पहिली मोला जावन दे कि मेंह अपन मरे ददा ला माटी दे दंव।”</para>
  <para style="p">
    <verse number="22" style="v"/>पर यीसू ह ओला कहिस, “तेंह मोर पाछू हो ले, अऊ मुरदामन ला अपन मुरदा गाड़न दे।”</para>
  <para style="s1">यीसू ह गर्रा ला सांत करथे</para>
  <para style="r">(<ref loc="MRK 4:35-41">मरकुस 4:35-41</ref>; <ref loc="LUK 8:22-25">लूका 8:22-25</ref>)</para>
  <para style="p">
    <verse number="23" style="v"/>तब यीसू ह डोंगा म चघिस अऊ ओकर चेलामन घलो ओकर संग गीन। <verse number="24" style="v"/>अचानक झील म एक भयंकर गर्रा उठिस अऊ डोंगा ह पानी के लहरामन ले भरे लगिस। पर यीसू ह सोवत रहय। <verse number="25" style="v"/>चेलामन यीसू करा गीन अऊ ओला उठाके कहिन, “हे परभू, हमन ला बचा। हमन पानी म बुड़त हवन।”</para>
  <para style="p">
    <verse number="26" style="v"/>यीसू ह ओमन ला कहिस, “हे अल्‍प बिसवासी मनखेमन हो, तुमन काबर डर्रावत हव?” तब ओह उठिस अऊ गर्रा अऊ पानी के लहरामन ला दबकारिस अऊ जम्मो ह पूरा-पूरी सांत हो गीस।</para>
  <para style="p">
    <verse number="27" style="v"/>ओ मनखेमन अचम्भो म पड़ गीन अऊ कहिन, “एह का किसम के मनखे अय? गर्रा अऊ पानी के लहरामन घलो एकर हुकूम मानथें।”</para>
  <para style="s1">परेत आतमा बाधित दू झन मनखे के चंगई</para>
  <para style="r">(<ref loc="MRK 5:1-20">मरकुस 5:1-20</ref>; <ref loc="LUK 8:26-39">लूका 8:26-39</ref>)</para>
  <para style="p">
    <verse number="28" style="v"/>जब यीसू ह झील के ओ पार गदरेनीमन के इलाका म आईस, त दू झन मनखे, जेमन म परेत आतमा रहंय, मसानघाट ले निकरके ओकर करा आईन<note caller="+" style="f"><char style="fr" closed="false">8:28 </char><char style="ft" closed="false">गदरेनी ह आनजातमन के इलाका रिहिस।</char></note>। ओमन अतेक उदन्‍ड रिहिन कि कोनो ओ रसता म आय-जाय नइं सकत रिहिन। <verse number="29" style="v"/>ओमन चिचियाके कहिन, “हे परमेसर के बेटा, हमर ले तोर का लेना देना? का तेंह ठहराय गय समय ले पहिली हमन ला इहां सताय बर आय हवस?”</para>
  <para style="p">
    <verse number="30" style="v"/>उहां ले कुछू दूरिहा म, सुरामन के एक बड़े झुंड ह चरत रहय। <verse number="31" style="v"/>ओ परेत आतमामन यीसू ले बिनती करके कहिन, “यदि तेंह हमन ला निकारत हवस, त हमन ला ओ सुरामन के झुंड म पठो दे।”</para>
  <para style="p">
    <verse number="32" style="v"/>यीसू ह ओमन ला कहिस, “जावव।” तब परेत आतमामन ओ मनखेमन ले निकरके सुरामन म हमा गीन अऊ सुरामन के जम्मो झुंड ह तीर म खड़े पथरा ले झील म कूदिस, अऊ पानी म बुड़ मरिस। <verse number="33" style="v"/>सुरा चरइया मनखेमन भाग गीन अऊ सहर म जाके जम्मो बात बताईन। ओमन ओ परेत आतमा ले बाधित मनखेमन के बारे म घलो बताईन। <verse number="34" style="v"/>तब सहर के जम्मो मनखेमन यीसू करा भेंट करे बर आईन, अऊ जब ओमन ओला देखिन, त ओकर ले बिनती करके कहिन, “तेंह हमर इलाका ले चले जा।<note caller="+" style="f"><char style="fr" closed="false">8:34 </char><char style="ft" closed="false">मत्ती 12:9-14</char></note>”</para>
  <chapter number="9" style="c"/>
  <para style="s1">यीसू ह लकवा के मारे एक झन मनखे ला चंगा करथे</para>
  <para style="r">(<ref loc="MRK 2:1-12">मरकुस 2:1-12</ref>; <ref loc="LUK 5:17-26">लूका 5:17-26</ref>)</para>
  <para style="p">
    <verse number="1" style="v"/>यीसू ह डोंगा म चघिस अऊ झील ला पार करके अपन सहर म आईस<note caller="+" style="f"><char style="fr" closed="false">9:1 </char><char style="ft" closed="false">इहां अपन सहर के मतलब कफरनहूम ए। यीसू ह नासरत ला छोंड़े के बाद कफरनहूम म रिहिस।</char></note>। <verse number="2" style="v"/>कुछू मनखेमन लकवा के मारे एक मनखे ला ओकर करा लानिन; ओ मनखे ह खटिया म पड़े रहय। जब यीसू ह ओमन के बिसवास ला देखिस, त ओह लकवा के मारे मनखे ला कहिस, “बेटा, खुसी मना! तोर पाप ह छेमा हो गीस।”</para>
  <para style="p">
    <verse number="3" style="v"/>एला सुनके, मूसा के कानून के कुछू गुरूमन अपन मन म कहिन, “ए मनखे ह परमेसर के निन्दा करत हवय।”</para>
  <para style="p">
    <verse number="4" style="v"/>ओमन के मन के बात ला जानके यीसू ह कहिस, “तुमन अपन मन म काबर अइसने खराप बात सोचत हवव? <verse number="5" style="v"/>कते बात ह सरल ए? ए कहई, ‘तोर पाप ह छेमा हो गीस,’ या फेर ए कहई, ‘उठ, अऊ चल फिर।’ <verse number="6" style="v"/>पर ए कि तुमन जान लेवव कि मनखे के बेटा ला धरती म पाप छेमा करे के अधिकार हवय।” तब ओह लकवा के मारे मनखे ला कहिस, “उठ, अपन खटिया उठा अऊ घर जा।” <verse number="7" style="v"/>अऊ ओ मनखे ह उठिस अऊ अपन घर चल दीस। <verse number="8" style="v"/>जब भीड़ के मनखेमन एला देखिन, त ओमन डर्रा गीन, अऊ ओमन परमेसर के महिमा करन लगिन, जऊन ह मनखेमन ला अइसने अधिकार दे हवय।</para>
  <para style="s1">यीसू ह मत्ती ला बलाथे</para>
  <para style="r">(<ref loc="MRK 2:13-17">मरकुस 2:13-17</ref>; <ref loc="LUK 5:27-32">लूका 5:27-32</ref>)</para>
  <para style="p">
    <verse number="9" style="v"/>जब यीसू ह उहां ले आघू बढ़िस, त ओह मत्ती नांव के एक झन मनखे ला लगान पटाय के चौकी म बईठे देखिस, त ओह ओला कहिस, “मोर पाछू आ।” अऊ मत्ती ह उठके ओकर पाछू हो लीस।</para>
  <para style="p">
    <verse number="10" style="v"/>जब यीसू ह मत्ती के घर म खाना खाय बर बईठिस, त कतको लगान लेवइया अधिकारी अऊ पापी मनखेमन आईन अऊ ओमन घलो यीसू अऊ ओकर चेलामन संग खाना खाय बर बईठिन। <verse number="11" style="v"/>एला देखके फरीसीमन यीसू के चेलामन ले पुछिन, “तुम्‍हर गुरू ह लगान लेवइया अधिकारी अऊ पापी मन संग काबर खावत हवय?”</para>
  <para style="p">
    <verse number="12" style="v"/>एला सुनके, यीसू ह कहिस, “बईद के जरूरत भला चंगा मनखेमन ला नइं, पर बेमरहामन ला पड़थे। <verse number="13" style="v"/>जावव अऊ सिखव कि परमेसर के ए बचन के का मतलब होथे: ‘मेंह बलिदान नइं, पर दया चाहथंव।’<note caller="+" style="f"><char style="fr" closed="false">9:13 </char><char style="ft" closed="false">होसे 6:6; लूका 5:32</char></note> काबरकि मेंह धरमीमन ला नइं, पर पापीमन ला बलाय बर आय हवंव।”</para>
  <para style="s1">उपास के बारे म सवाल</para>
  <para style="r">(<ref loc="MRK 2:18-22">मरकुस 2:18-22</ref>; <ref loc="LUK 5:33-39">लूका 5:33-39</ref>)</para>
  <para style="p">
    <verse number="14" style="v"/>तब यूहन्ना के चेलामन यीसू करा आईन अऊ पुछिन, “का कारन ए कि हमन अऊ फरीसीमन उपास करथन, पर तोर चेलामन उपास नइं करंय?”</para>
  <para style="p">
    <verse number="15" style="v"/>यीसू ह ओमन ला ए जबाब दीस, “का बरातीमन दुःख मनाथें, जब दुल्‍हा ह ओमन के संग म रहिथे? पर ओ समय ह आही जब दुल्‍हा ह ओमन ले अलग करे जाही; तब ओमन उपास करहीं।</para>
  <para style="p">
    <verse number="16" style="v"/>जुन्ना कपड़ा म नवां कपड़ा के खाप कोनो नइं लगावंय, काबरकि ओ खाप ह जुन्ना कपड़ा ला तीरके अऊ चीर दिही। <verse number="17" style="v"/>वइसने ही मनखेमन जुन्ना चमड़ा के थैली म नवां अंगूर के मंद ला नइं भरंय। यदि ओमन अइसने करथें, त ओ चमड़ा के थैली फट जाही, अऊ अंगूर के मंद ह बोहा जाही अऊ चमड़ा के थैली नास हो जाही। पर मनखेमन नवां मंद ला नवां चमड़ा के थैली म भरथें, अऊ ए किसम ले दूनों चीज सही-सलामत रहिथे।”<note caller="+" style="f"><char style="fr" closed="false">9:17 </char><char style="ft" closed="false">मत्ती 12:6, 41-42</char></note></para>
  <para style="s1">मरे छोकरी अऊ बेमरहा माईलोगन</para>
  <para style="r">(<ref loc="MRK 5:21-43">मरकुस 5:21-43</ref>; <ref loc="LUK 8:40-56">लूका 8:40-56</ref>)</para>
  <para style="p">
    <verse number="18" style="v"/>जब यीसू ह ओमन ला ए कहत रिहिस, तभे यहूदीमन के सभा घर के अधिकारी आईस अऊ यीसू के आघू म माड़ी टेकके कहिस, “मोर बेटी ह अभीच मरे हवय। पर तेंह चल अऊ अपन हांथ ला ओकर ऊपर रख, अऊ ओह जी जाही।” <verse number="19" style="v"/>यीसू ह उठिस अऊ ओकर संग गीस। यीसू के चेलामन घलो ओकर संग गीन।</para>
  <para style="p">
    <verse number="20" style="v"/>तभे एक माईलोगन जऊन ला बारह बछर ले लहू बोहाय के रोग रिहिस, यीसू के पाछू ले आईस अऊ ओकर कपड़ा के छोर ला छू लीस। <verse number="21" style="v"/>काबरकि ओह अपन मन म सोचत रिहिस, “यदि मेंह ओकर कपड़ा ला ही छू लूहूं, त चंगा हो जाहूं।”</para>
  <para style="p">
    <verse number="22" style="v"/>यीसू ह पाछू कोति मुड़ के ओला देखिस अऊ कहिस, “हिम्मत रख, बेटी। तोर बिसवास ह तोला चंगा करे हवय।” अऊ ओहीच घरी ओ माईलोगन ह बने हो गीस।</para>
  <para style="p">
    <verse number="23" style="v"/>जब यीसू ह ओ अधिकारी के घर के भीतर गीस अऊ बांसुरी बजइयामन ला अऊ मनखेमन ला रोवत-पीटत देखिस<note caller="+" style="f"><char style="fr" closed="false">9:23 </char><char style="ft" closed="false">ओ समय जब कोनो मर जावय, त माटी देय के बेरा बांसुरी बजावंय।</char></note>, <verse number="24" style="v"/>त ओह कहिस, “घुंच जावव! ए टूरी ह मरे नइं ए, पर सुतत हवय।” पर ओमन ओकर हंसी उड़ाय लगिन। <verse number="25" style="v"/>जब मनखेमन ला घर के बाहिर कर दिये गीस, त यीसू ह भीतर गीस अऊ टूरी के हांथ ला धरके उठाईस, अऊ ओ टूरी ह उठ बईठिस। <verse number="26" style="v"/>ए बात के चरचा ओ जम्मो इलाका म फइल गीस।</para>
  <para style="s1">यीसू ह अंधरा अऊ कोंदा मन ला चंगा करथे</para>
  <para style="p">
    <verse number="27" style="v"/>यीसू ह उहां ले आघू बढ़िस, त दू झन अंधरा मनखे ए गोहारत ओकर पाछू हो लीन, “हे दाऊद के संतान, हमर ऊपर दया कर।”</para>
  <para style="p">
    <verse number="28" style="v"/>जब यीसू ह घर के भीतर गीस, त ओ अंधरा मनखेमन ओकर करा आईन। यीसू ह ओमन ले पुछिस, “का तुमन ला बिसवास हवय कि मेंह ए काम कर सकत हंव।”</para>
  <para style="p">ओमन ओला कहिन, “हव परभू।”</para>
  <para style="p">
    <verse number="29" style="v"/>तब यीसू ह ओमन के आंखी ला छुईस अऊ कहिस, “तुम्‍हर बिसवास के मुताबिक तुम्‍हर बर होवय।” <verse number="30" style="v"/>अऊ ओमन के आंखीमन देखे लगिन। यीसू ह ओमन ला बहुंत चेताके कहिस, “देखव, ए बात ला अऊ कोनो ला झन बतावव।” <verse number="31" style="v"/>पर बाहिर निकरके, ओमन ओ जम्मो इलाका म यीसू के जस ला फइला दीन।</para>
  <para style="p">
    <verse number="32" style="v"/>जब ओमन बाहिर निकरत रिहिन, त कुछू मनखेमन भूत धरे एक कोंदा मनखे ला यीसू करा लानिन। <verse number="33" style="v"/>अऊ जब यीसू ह भूत ला निकार दीस, त ओ कोंदा मनखे ह गोठियाय लगिस। मनखेमन अचम्भो करत कहे लगिन, “हमन इसरायल देस म अइसने बात कभू नइं देखे रहेंन।” <verse number="34" style="v"/>पर फरीसीमन कहिन, “एह भूतमन के सरदार के दुवारा भूतमन ला निकारथे।”</para>
  <para style="s1">बनिहार थोरकन हवंय</para>
  <para style="p">
    <verse number="35" style="v"/>यीसू ह जम्मो नगर अऊ गांव म होवत गीस, अऊ ओह यहूदीमन के सभा घर म सिकछा दीस, परमेसर के राज के सुघर संदेस के परचार करिस अऊ जम्मो किसम के रोग अऊ बेमारी ला बने करिस। <verse number="36" style="v"/>जब यीसू ह मनखेमन के भीड़ ला देखिस, त ओला ओमन के ऊपर तरस आईस, काबरकि ओमन परेसान अऊ बिन सहारा के रिहिन। ओमन बिन चरवाहा के भेड़ सहीं रिहिन।<note caller="+" style="f"><char style="fr" closed="false">9:36 </char><char style="ft" closed="false">गिनती 27:16-17</char></note> <verse number="37" style="v"/>तब ओह अपन चेलामन ला कहिस, “खेत म फसल तो बहुंते हवय, पर बनिहारमन थोरकन हवंय। <verse number="38" style="v"/>एकरसेति, फसल के मालिक ले बिनती करव कि ओह अपन फसल ला लुए बर बनिहार पठोवय।”</para>
  <chapter number="10" style="c"/>
  <para style="s1">यीसू के बारह चेलामन</para>
  <para style="r">(<ref loc="MRK 3:13-19">मरकुस 3:13-19</ref>; <ref loc="LUK 6:12-16">लूका 6:12-16</ref>)</para>
  <para style="p">
    <verse number="1" style="v"/>यीसू ह अपन बारह चेलामन ला अपन करा बलाईस अऊ ओमन ला परेत आतमामन ला निकारे अऊ हर एक किसम के रोग अऊ बेमारी ला बने करे के अधिकार दीस।</para>
  <para style="p">
    <verse number="2" style="v"/>बारह प्रेरितमन के नांव ए अय: पहिला सिमोन, जऊन ला पतरस कहे जाथे अऊ ओकर भाई अन्द्रियास; जबदी के बेटा याकूब अऊ ओकर भाई यूहन्ना; <verse number="3" style="v"/>फिलिप्पुस अऊ बरतुलमै; थोमा अऊ लगान लेवइया मत्ती; हलफई के बेटा याकूब अऊ तद्दै; <verse number="4" style="v"/>सिमोन कनानी अऊ यहूदा इस्करियोती जऊन ह यीसू के संग बिस‍वासघात करिस।</para>
  <para style="p">
    <verse number="5" style="v"/>ए बारहों झन ला, यीसू ह ए हुकूम देके पठोईस, “आनजातमन इहां झन जावव अऊ न ही सामरीमन के कोनो सहर म जावव। <verse number="6" style="v"/>एकर बदले, इसरायल के घराना के गवांय भेड़मन करा जावव।<note caller="+" style="f"><char style="fr" closed="false">10:6 </char><char style="ft" closed="false">मत्ती 15:24</char></note> <verse number="7" style="v"/>जब तुमन जावव, त ए संदेस के परचार करव: ‘स्‍वरग के राज ह लकठा म आ गे हवय।’ <verse number="8" style="v"/>बेमरहामन ला चंगा करव, मरे मनखेमन ला जीयावव, कोढ़ी मनखेमन ला सुध करव, परेतमन ला निकारव। मुफत म तुमन ला मिले हवय, एकरसेति मुफत म देवव। <verse number="9" style="v"/>अपन जेब म सोना या चांदी या तांबा झन रखव। <verse number="10" style="v"/>रसता बर झोला या अतकिहा कुरता या पनही या लउठी झन रखव, काबरकि बनिहार ला ओकर जरूरत के चीज दिये जाना चाही।<note caller="+" style="f"><char style="fr" closed="false">10:10 </char><char style="ft" closed="false">मत्ती 9:37</char></note></para>
  <para style="p">
    <verse number="11" style="v"/>जऊन कोनो सहर या गांव म तुमन जावव, त उहां कोनो काबिल मनखे के पता लगावव अऊ उहां ले बिदा होवत तक ओकरे घर म ठहिरव। <verse number="12" style="v"/>जऊन घर म तुमन जावव, त ओ घर ला आसिस देवव। <verse number="13" style="v"/>यदि ओ घर के मनखेमन काबिल होहीं, त तुम्‍हर सांति ह उहां ठहरही, पर यदि ओमन काबिल नो हंय, त तुम्‍हर सांति ह तुम्‍हर करा लहुंट आही। <verse number="14" style="v"/>यदि कोनो तुमन ला गरहन नइं करय या तुम्‍हर गोठ ला नइं सुनय, त ओ घर या सहर ले निकरत बेरा अपन गोड़ के धूर्रा ला झर्रा देवव। <verse number="15" style="v"/>मेंह तुमन ला सच कहत हंव कि नियाय के दिन म, ए सहर के मनखेमन ले सदोम अऊ अमोरा सहर के मनखेमन के दसा ह जादा सहे के लइक होही।</para>
  <para style="p">
    <verse number="16" style="v"/>देखव! मेंह तुमन ला भेड़ियामन के बीच म भेड़मन सहीं पठोवत हवंव। एकरसेति, सांप के सहीं चतुरा अऊ परेवा के सहीं निरदोस बनव। <verse number="17" style="v"/>मनखेमन ले सचेत रहव। ओमन ह तुमन ला धरम-सभा ला सऊंप दिहीं अऊ अपन सभा के घर म तुमन ला कोर्रा म मारहीं। <verse number="18" style="v"/>मोर कारन, तुमन ला हाकिम अऊ राजामन के आघू म लाने जाही कि तुमन मोर बिसय म ओमन ला अऊ आनजातमन ला गवाही देवव। <verse number="19" style="v"/>जब ओमन तुमन ला पकड़थें, त एकर चिंता झन करव कि तुमन ला का कहना हे या कइसने कहना हे, काबरकि ओहीच बखत तुमन ला बताय जाही कि का कहना हे। <verse number="20" style="v"/>काबरकि बोलइया तुमन नइं, पर तुम्‍हर ददा परमेसर के आतमा ह तुमन म होके बोलही।</para>
  <para style="p">
    <verse number="21" style="v"/>भाई ह अपन भाई ला अऊ ददा ह अपन लइका ला मार डारे बर सऊंप दिहीं। लइकामन ह अपन दाई-ददा के बिरोध म खड़े होहीं अऊ ओमन ला मरवा डारहीं। <verse number="22" style="v"/>मोर कारन, जम्मो मनखेमन तुम्‍हर ले नफरत करहीं, पर जऊन ह आखिरी तक सहत रहिही, ओह उद्धार पाही। <verse number="23" style="v"/>जब ओमन तुमन ला एक सहर म सताथें, त तुमन आने सहर म भाग जावव। मेंह तुमन ला सच कहत हंव कि मनखे के बेटा के आय के पहिली, तुमन इसरायल के जम्मो सहर म नइं जा सके होहू।<note caller="+" style="f"><char style="fr" closed="false">10:23 </char><char style="ft" closed="false">दानिएल 7:13</char></note> <verse number="24" style="v"/>चेला ह अपन गुरू ले बड़े नइं होवय अऊ न ही सेवक ह अपन मालिक ले बड़े होथे। <verse number="25" style="v"/>चेला ह अपन गुरू सहीं अऊ सेवक ह अपन मालिक सहीं बन जाना ही बहुंत अय। जब ओमन घर के मुखिया ला बालजबूल (सैतान) कहिन, त फेर ओमन ओकर घर के सदस्यमन ला का कुछू नइं कहिहीं।</para>
  <para style="p">
    <verse number="26" style="v"/>एकरसेति, ओमन ले झन डर्रावव। काबरकि हर एक ढंके चीज ह उघारे जाही या हर एक छिपे चीज ह उजागर करे जाही। <verse number="27" style="v"/>जऊन बात मेंह तुमन ला अंधियार म कहत हंव, ओला तुमन अंजोर म कहव। जऊन बात, तुमन ला कान म फुसफुसा के कहे जाथे, ओला तुमन घर के छानी ऊपर ले चिचिया-चिचियाके बतावव। <verse number="28" style="v"/>ओमन ले झन डर्रावव, जऊन मन सरीर ला मार डारथें, पर आतमा ला नइं मार सकंय। पर ओकर ले डर्रावव, जऊन ह आतमा अऊ सरीर दूनों ला नरक म नास कर सकथे। <verse number="29" style="v"/>एक पईसा म दू ठन गौरइया चिरई बिकथे, तभो ले तुम्‍हर ददा परमेसर के बिगर ईछा के ओम ले एको ठन घलो धरती ऊपर नइं गिरय। <verse number="30" style="v"/>अऊ त अऊ तुम्‍हर मुड़ी के जम्मो चुंदी ह घलो गनाय हवय। <verse number="31" style="v"/>एकरसेति झन डर्रावव, तुम्‍हर महत्‍व गौरइया चिरईमन ले बहुंत जादा हवय।</para>
  <para style="p">
    <verse number="32" style="v"/>जऊन कोनो मोला मनखेमन के आघू म स्वीकार करथे, ओला मेंह घलो स्‍वरग म अपन ददा के आघू म स्वीकार करहूं। <verse number="33" style="v"/>पर जऊन कोनो मोला मनखेमन के आघू म इनकार करथे, त ओला मेंह घलो स्‍वरग म अपन ददा के आघू म इनकार करहूं।</para>
  <para style="p">
    <verse number="34" style="v"/>ए झन सोचव कि मेंह धरती म सांति स्‍थापना करे बर आय हवंव। मेंह सांति स्‍थापना करे बर नइं, पर तलवार चलवाय बर आय हवंव।</para>
  <para style="q1">
    <verse number="35" style="v"/>मेंह बेटा ला ओकर ददा के बिरोध म,</para>
  <para style="q2">बेटी ला ओकर दाई के बिरोध</para>
  <para style="q1">म अऊ बहू ला ओकर सास के बिरोध म करे बर आय हवंव।</para>
  <para style="q2">
    <verse number="36" style="v"/>मनखे के बईरी ओकर खुद परिवार के मनखेमन होहीं।</para>
  <para style="p">
    <verse number="37" style="v"/>जऊन ह अपन ददा या दाई ला मोर ले जादा मया करथे, ओह मोर लइक नो हय। जऊन ह अपन बेटा या बेटी ला मोर ले जादा मया करथे, ओह मोर लइक नो हय; <verse number="38" style="v"/>अऊ जऊन ह अपन कुरुस ला उठाके मोर पाछू नइं आवय, ओह मोर लइक नो हय। <verse number="39" style="v"/>जऊन ह अपन परान ला बचाथे, ओह ओला गंवाही, अऊ जऊन ह मोर कारन अपन परान ला गंवाथे, ओह ओला बचाही।</para>
  <para style="p">
    <verse number="40" style="v"/>जऊन ह तुमन ला गरहन करथे, ओह मोला गरहन करथे, अऊ जऊन ह मोला गरहन करथे, ओह ओला गरहन करथे जऊन ह मोला पठोय हवय। <verse number="41" style="v"/>जऊन ह एक अगमजानी ला अगमजानी जानके गरहन करथे, त ओह एक अगमजानी के इनाम पाही, अऊ जऊन ह धरमी मनखे ला धरमी मनखे जानके गरहन करथे, ओह एक धरमी मनखे के इनाम पाही। <verse number="42" style="v"/>अऊ जऊन ह ए छोटे मन म ले कोनो ला मोर चेला जानके एक गिलास ठंडा पानी पीये बर देथे, त मेंह तुमन ला सच कहत हंव कि ओह अपन इनाम जरूर पाही।”</para>
  <chapter number="11" style="c"/>
  <para style="s1">यीसू अऊ यूहन्ना बतिसमा देवइया</para>
  <para style="r">(<ref loc="LUK 7:18-35">लूका 7:18-35</ref>)</para>
  <para style="p">
    <verse number="1" style="v"/>अपन बारह चेलामन ला ए हुकूम देय के बाद, यीसू ह उहां ले चल दीस। ओह गलील प्रदेस के सहरमन म सिकछा दे बर अऊ परचार करे बर गीस।</para>
  <para style="p">
    <verse number="2" style="v"/>जब यूहन्ना ह जेल म मसीह के काम के चरचा ला सुनिस, त ओह अपन चेलामन ला ओकर करा ए पुछे बर पठोईस, <verse number="3" style="v"/>“का तेंह ओ अस, जऊन ह अवइया रिहिस या फेर हमन कोनो दूसर के बाट जोहन।”</para>
  <para style="p">
    <verse number="4" style="v"/>यीसू ह ओमन ला ए जबाब दीस, “तुमन जावव, अऊ जऊन बात तुमन सुनत अऊ देखत हवव, ओला यूहन्ना ला बतावव – <verse number="5" style="v"/>अंधरामन देखथें, खोरवामन रेंगथें, कोढ़ीमन सुध करे जावथें, भैंरा मनखेमन सुनथें, मुरदामन जी उठथें, अऊ गरीबमन ला सुघर संदेस के परचार करे जाथे।<note caller="+" style="f"><char style="fr" closed="false">11:5 </char><char style="ft" closed="false">यसायाह 61:1; लूका 4:18-19</char></note> <verse number="6" style="v"/>धइन ए ओह जऊन ह मोर ऊपर संदेह नइं करय।”</para>
  <para style="p">
    <verse number="7" style="v"/>जब यूहन्ना के चेलामन जावत रिहिन, त यीसू ह मनखेमन ला यूहन्ना के बारे म कहन लगिस, “जब तुमन सुनसान जगह म यूहन्ना करा गेव, त तुमन का देखे के आसा करत रहेव? का हवा म डोलत बड़े घांस के पौधा ला? <verse number="8" style="v"/>यदि नइं! त फेर तुमन का देखे बर गे रहेव? का सुघर कपड़ा पहिरे एक मनखे ला देखे बर? जऊन मन सुघर कपड़ा पहिरथें, ओमन राजा के महल म रहिथें। <verse number="9" style="v"/>त तुमन का देखे बर गे रहेव? एक अगमजानी ला देखे बर? हव, मेंह तुमन ला कहथंव कि तुमन एक अगमजानी ले घलो बड़े मनखे ला देखेव। <verse number="10" style="v"/>यूहन्ना ह ओहीच मनखे अय, जेकर बारे म परमेसर के बचन म लिखे हवय; ‘मेंह अपन संदेसिया ला तोर आघू पठोहूं, जऊन ह तोर आघू तोर रसता ला तियार करही।’<note caller="+" style="f"><char style="fr" closed="false">11:10 </char><char style="ft" closed="false">मलाकी 3:1</char></note></para>
  <para style="p">
    <verse number="11" style="v"/>मेंह तुमन ला सच कहत हंव कि अभी तक जऊन मनखेमन संसार म जनमे हवंय, ओमन म कोनो घलो यूहन्ना बतिसमा देवइया ले बड़े नो हय। पर जऊन ह स्‍वरग के राज म सबले छोटे अय, ओह यूहन्ना ले घलो बड़े अय। <verse number="12" style="v"/>यूहन्ना बतिसमा देवइया के समय ले अभी तक स्‍वरग के राज ऊपर सतावा होय हवय अऊ सतानेवालामन ताकत के दुवारा एला अपन अधिकार म कर लेथें। <verse number="13" style="v"/>काबरकि जम्मो अगमजानी अऊ मूसा के कानून यूहन्ना के समय तक अगमबानी करत रिहिन। <verse number="14" style="v"/>अऊ यदि तुमन ए बात ला मानत हव, त जान लेवव कि ओह एलियाह अय, जऊन ह अवइया रिहिस। <verse number="15" style="v"/>जेकर कान हवय, ओह सुन ले।</para>
  <para style="p">
    <verse number="16" style="v"/>मेंह ए पीढ़ी के मनखेमन के तुलना काकर ले करंव? ओमन बजार म बईठे लइकामन सहीं अंय, जऊन मन अपन दूसर संगीमन ला पुकारके कहिथंय:</para>
  <para style="q1">
    <verse number="17" style="v"/>‘हमन तुम्‍हर बर बांसुरी बजाएन,</para>
  <para style="q2">पर तुमन नइं नाचेव;</para>
  <para style="q1">हमन रोयेन-पीटेन,</para>
  <para style="q2">पर तुमन ला दुःख नइं होईस।’</para>
  <para style="m">
    <verse number="18" style="v"/>काबरकि यूहन्ना आईस, पर ओह सधारन मनखे सहीं, न खावय न पीयय, त मनखेमन कहिथें, ‘ओला भूत धरे हवय।’ <verse number="19" style="v"/>मनखे के बेटा ह आईस अऊ ओह सधारन मनखे सहीं खाथे अऊ पीथे, त मनखेमन कहिथें, ‘देखव, ओह पेटहा अऊ पियक्‍कड़ अय! ओह लगान लेवइया अधिकारी अऊ पापी मन के संगवारी अय।’ पर बुद्धि ह अपन काम के दुवारा सही ठहरथे।”</para>
  <para style="s1">पछताप नइं करइया सहरमन ला धिक्‍कार</para>
  <para style="r">(<ref loc="LUK 10:13-15">लूका 10:13-15</ref>)</para>
  <para style="p">
    <verse number="20" style="v"/>तब यीसू ह ओ सहरमन ला धिक्‍कारे लगिस, जिहां ओह सबले जादा चमतकार करे रिहिस, पर ओ सहरमन पछताप नइं करिन। <verse number="21" style="v"/>यीसू ह कहिस, “धिक्‍कार ए तोला, खुराजीन! धिक्‍कार ए तोला, बैतसैदा। जऊन चमतकार के काम तुमन म करे गीस, यदि ओ काम सूर अऊ सैदा सहर म करे गे होतिस, त ओमन बहुंत पहिली टाट के कपड़ा ओढ़के अऊ राख म बईठके पछताप कर चुके होतिन। <verse number="22" style="v"/>पर मेंह तुमन ला कहत हंव कि नियाय के दिन म सूर अऊ सैदा के दसा ह तुम्‍हर दसा ले कहूं जादा सहे के लइक होही। <verse number="23" style="v"/>अऊ तें कफरनहूम! का तेंह अकास तक ऊंचा उठाय जाबे! नइं! तेंह खाल्‍हे पाताल लोक ला चले जाबे। काबरकि जऊन चमतकार के काम तोर म करे गीस, यदि ओ काम सदोम सहर म करे गे होतिस, त ओ सहर ह आज तक ले बने रहितिस। <verse number="24" style="v"/>पर मेंह तोला कहत हंव कि नियाय के दिन म सदोम सहर के दसा ह तोर दसा ले कहूं जादा सहे के लइक होही।”</para>
  <para style="s1">थके-हारे मनखेमन बर बिसराम</para>
  <para style="r">(<ref loc="LUK 10:21-22">लूका 10:21-22</ref>)</para>
  <para style="p">
    <verse number="25" style="v"/>ओतकीच बेरा यीसू ह कहिस, “हे ददा! स्‍वरग अऊ धरती के परभू! मेंह तोर इस्तुति करत हंव, काबरकि तेंह ए बात ला बुद्धिमान अऊ गियानी मनखेमन ले छिपाय रखय, पर एला छोटे लइकामन ऊपर उजागर करय। <verse number="26" style="v"/>हव! ददा ए बात तोला बने लगिस।</para>
  <para style="p">
    <verse number="27" style="v"/>मोर ददा ह मोला जम्मो चीज ला सऊंप दे हवय। ददा के छोंड़ अऊ कोनो बेटा ला नइं जानंय, अऊ ददा ला कोनो नइं जानंय, सिरिप बेटा ह जानथे अऊ ओमन घलो जानथें, जऊन मन करा बेटा ह ओला उजागर करे चाहथे।</para>
  <para style="p">
    <verse number="28" style="v"/>हे जम्मो थके मांदे अऊ बोझ ले दबे मनखेमन, मोर करा आवव, मेंह तुमन ला बिसराम दूहूं। <verse number="29" style="v"/>मोर जुआंड़ी ला अपन ऊपर रखव अऊ मोर ले सिखव, काबरकि मेंह सुभाव म दयालु अऊ नम्र अंव, अऊ तुमन अपन आतमा म बिसराम पाहू। <verse number="30" style="v"/>काबरकि मोर जुआंड़ी ह सहज अऊ मोर बोझा ह हरू हवय।”</para>
  <chapter number="12" style="c"/>
  <para style="s1">बिसराम दिन के परभू</para>
  <para style="r">(<ref loc="MRK 2:23-28">मरकुस 2:23-28</ref>; <ref loc="LUK 6:1-5">लूका 6:1-5</ref>)</para>
  <para style="p">
    <verse number="1" style="v"/>ओ समय यीसू ह बिसराम के दिन गहूं के खेत म ले होके जावत रिहिस। ओकर चेलामन ला भूख लगिस, त ओमन गहूं के दाना ला टोर-टोरके खावन लगिन। <verse number="2" style="v"/>एला देखके फरीसीमन यीसू ले कहिन, “देख! तोर चेलामन ओ काम करत हवंय, जऊन ला कानून के मुताबिक बिसराम के दिन करई मना अय।”</para>
  <para style="p">
    <verse number="3" style="v"/>यीसू ह कहिस, “का तुमन नइं पढ़े हवव कि जब दाऊद अऊ ओकर संग के मनखेमन ला भूख लगिस, त दाऊद ह का करिस? <verse number="4" style="v"/>ओह परमेसर के घर म गीस, अऊ ओह अऊ ओकर संग के मनखेमन परमेसर ला चघाय रोटी ला खाईन, जऊन ला खाना, कानून के मुताबिक ओमन ला मना रिहिस। ओ रोटी ला सिरिप पुरोहितमन खा सकत रिहिन।<note caller="+" style="f"><char style="fr" closed="false">12:4 </char><char style="ft" closed="false">लैब्यवस्था 24:9</char></note> <verse number="5" style="v"/>या का तुमन मूसा के कानून म नइं पढ़े हवव कि पुरोहितमन बिसराम के दिन मंदिर म बिसराम के कानून ला टोरथें, तभो ले ओमन दोसी नइं ठहरंय?<note caller="+" style="f"><char style="fr" closed="false">12:5 </char><char style="ft" closed="false">गिनती 28:9-10</char></note> <verse number="6" style="v"/>मेंह तुमन ला कहथंव कि इहां एक झन हवय, जऊन ह मंदिर ले घलो बड़े अय। <verse number="7" style="v"/>मेंह बलिदान नइं पर दया चाहथंव। परमेसर के बचन म लिखे ए बात ला यदि तुमन समझतेव,<note caller="+" style="f"><char style="fr" closed="false">12:7 </char><char style="ft" closed="false">होसे 6:6</char></note> त तुमन निरदोसीमन ला दोसी नइं ठहिरातेव। <verse number="8" style="v"/>मनखे के बेटा ह बिसराम दिन के परभू अय।”<note caller="+" style="f"><char style="fr" closed="false">12:8 </char><char style="ft" closed="false">भजन-संहिता 8:4-8; मरकुस 2:28</char></note></para>
  <para style="p">
    <verse number="9" style="v"/>उहां ले चलके, यीसू ह यहूदीमन के सभा-घर म आईस। <verse number="10" style="v"/>उहां एक झन मनखे रहय, जेकर एक हांथ ह सूख गे रहय। उहां कुछू मनखेमन यीसू ऊपर दोस लगाय बर बहाना खोजत रिहिन, एकरसेति ओमन यीसू ले पुछिन, “का बिसराम के दिन कोनो बेमरहा ला चंगा करई कानून के मुताबिक सही अय?”</para>
  <para style="p">
    <verse number="11" style="v"/>यीसू ह ओमन ला कहिस, “यदि तुमन के काकरो एक ठन भेड़ हवय अऊ ओह बिसराम के दिन खंचवा म गिर जावय, त का तुमन ओला पकड़के बाहिर नइं निकारहू? <verse number="12" style="v"/>मनखे के कीमत ह एक ठन भेड़ ले बहुंत बढ़ के होथे। एकरसेति बिसराम के दिन म भलई करई कानून के मुताबिक सही अय।”</para>
  <para style="p">
    <verse number="13" style="v"/>तब यीसू ह ओ सूखा हांथवाले मनखे ले कहिस, “अपन हांथ ला लमा।” ओह अपन हांथ ला लमाईस अऊ ओ हांथ ह दूसर हांथ सहीं पूरा-पूरी बने हो गीस। <verse number="14" style="v"/>पर फरीसीमन बाहिर निकरिन अऊ ओमन यीसू ला मार डारे के योजना बनाईन।</para>
  <para style="s1">परमेसर के चुने सेवक</para>
  <para style="p">
    <verse number="15" style="v"/>एला जानके यीसू ह उहां ले चल दीस, अऊ बहुंत मनखेमन यीसू के पाछू हो लीन। ओह जम्मो बेमरहा मनखेमन ला चंगा करिस, <verse number="16" style="v"/>अऊ ओमन ला चेताके कहिस, “कोनो ला झन बतावव कि मेंह कोन अंव।” <verse number="17" style="v"/>ए किसम ले यसायाह अगमजानी के दुवारा कहे गे ए बचन ह पूरा होईस:</para>
  <para style="q1">
    <verse number="18" style="v"/>“देखव, एह मोर सेवक ए, जऊन ला मेंह चुने हवंव,</para>
  <para style="q2">एला मेंह मया करथंव, अऊ एकर ले मेंह बहुंत खुस हवंव।</para>
  <para style="q1">एकर ऊपर मेंह अपन आतमा रखहूं,</para>
  <para style="q2">अऊ एह जम्मो जात के मनखेमन ला नियाय के संदेस दिही।</para>
  <para style="q1">
    <verse number="19" style="v"/>एह न तो झगरा करही अऊ न ही चिचियाही,</para>
  <para style="q2">अऊ न ही गलीमन म कोनो एकर अवाज सुनहीं।</para>
  <para style="q1">
    <verse number="20" style="v"/>एह न तो कुचरे सरकन्‍डा ला टोरही,</para>
  <para style="q2">अऊ न ही बुथावत दीया ला बुथाही,</para>
  <para style="q1">जब तक कि एह जीत ला नियाय नइं देवा दिही।</para>
  <para style="q2">
    <verse number="21" style="v"/>जम्मो जात के मनखेमन एकर नांव म आसा रखहीं।”<note caller="+" style="f"><char style="fr" closed="false">12:21 </char><char style="ft" closed="false">यसायाह 42:1-4</char></note></para>
  <para style="s1">यीसू अऊ बालजबूल</para>
  <para style="r">(<ref loc="MRK 3:20-30">मरकुस 3:20-30</ref>; <ref loc="LUK 11:14-23">लूका 11:14-23</ref>)</para>
  <para style="p">
    <verse number="22" style="v"/>तब मनखेमन एक भूत धरे मनखे ला यीसू करा लानिन, जऊन ह अंधरा अऊ कोंदा रिहिस। यीसू ह ओला चंगा करिस अऊ ओ मनखे ह बोलन अऊ देखन लगिस। <verse number="23" style="v"/>जम्मो मनखेमन चकित होके कहे लगिन, “कहूं एह दाऊद के संतान तो नो हय?”</para>
  <para style="p">
    <verse number="24" style="v"/>पर जब फरीसीमन ए बात ला सुनिन, त ओमन कहिन, “ए मनखे ह परेतमन के सरदार – बालजबूल के मदद ले परेतमन ला निकारथे।”</para>
  <para style="p">
    <verse number="25" style="v"/>यीसू ह ओमन के मन के बात ला जानके ओमन ला कहिस, “जऊन राज म फूट पड़ जाथे, ओह टिके नइं रहय। <verse number="26" style="v"/>यदि सैतान ह सैतान ला निकारथे, त ओह अपन खुद के बिरोधी हो गे हवय। तब ओकर राज ह कइसने टिके रह सकथे? <verse number="27" style="v"/>यदि मेंह बालजबूल के मदद ले परेतमन ला निकारथंव, त फेर तुम्‍हर मनखेमन काकर मदद ले ओमन ला निकारथें? एकरसेति, ओही मन तुम्‍हर नियाय करहीं। <verse number="28" style="v"/>पर यदि मेंह परमेसर के आतमा के मदद ले परेतमन ला निकारथंव, तब परमेसर के राज ह तुम्‍हर करा आ गे हवय।</para>
  <para style="p">
    <verse number="29" style="v"/>या कोन ह कोनो बलवान मनखे के घर म घुसर के ओकर संपत्ति ला लूट सकथे, जब तक कि पहिली ओह ओ बलवान मनखे ला नइं बांध लेवय? एकर बाद ही ओह ओकर घर ला लूट सकही।</para>
  <para style="p">
    <verse number="30" style="v"/>जऊन ह मोर संग नइं ए, ओह मोर बिरोध म हवय, अऊ जऊन ह मोर संग नइं संकेलय, ओह बगराथे। <verse number="31" style="v"/>एकरसेति, मेंह तुमन ला कहथंव कि मनखेमन के हर एक पाप अऊ निन्दा ला छेमा करे जाही, पर पबितर आतमा के निन्दा ला छेमा नइं करे जावय। <verse number="32" style="v"/>जऊन कोनो मनखे के बेटा के बिरोध म कुछू कहिही, त ओला छेमा करे जाही, पर जऊन ह पबितर आतमा के बिरोध म बोलही, ओला छेमा नइं करे जावय, न तो ए समय म अऊ न ही अवइया समय म।<note caller="+" style="f"><char style="fr" closed="false">12:32 </char><char style="ft" closed="false">मरकुस 3:29</char></note></para>
  <para style="p">
    <verse number="33" style="v"/>बने रूख ला लगाहू, त ओम सुघर फर धरही; यदि खराप रूख लगाहू, त ओम खराप फर धरही; काबरकि रूख ह अपन फर ले चिनहे जाथे। <verse number="34" style="v"/>हे जहरिला सांप के लइकामन हो! तुमन खराप मनखे अव अऊ सुघर गोठ कइसने कह सकथव? काबरकि जऊन बात ह हिरदय म भरे होथे, ओहीच ह मुहूं ले निकरथे। <verse number="35" style="v"/>बने मनखे ह अपन हिरदय म भरे सुघर भंडार ले सुघर बात निकारथे, अऊ खराप मनखे ह अपन हिरदय म भरे खराप भंडार ले खराप बात निकारथे। <verse number="36" style="v"/>पर मेंह तुमन ला कहथंव कि नियाय के दिन मनखेमन ला ओमन के मुहूं ले निकरे हर एक बेकार बात के हिसाब देय पड़ही। <verse number="37" style="v"/>काबरकि तुमन अपन गोठ के दुवारा निरदोस ठहरहू अऊ अपन गोठ के दुवारा ही दोसी ठहरहू।”</para>
  <para style="s1">योना अगमजानी के चिन्‍हां</para>
  <para style="r">(<ref loc="MRK 8:11-12">मरकुस 8:11-12</ref>; <ref loc="LUK 11:29-32">लूका 11:29-32</ref>)</para>
  <para style="p">
    <verse number="38" style="v"/>तब कुछू फरीसी अऊ कानून के गुरू मन यीसू ले कहिन, “हे गुरू! हमन तोर ले कोनो अचरज के चिन्‍हां देखे चाहत हन।”</para>
  <para style="p">
    <verse number="39" style="v"/>यीसू ह ओमन ला जबाब दीस, “ए दुस्‍ट अऊ बेभिचारी पीढ़ी के मनखेमन चिन्‍हां देखाय बर कहत हवंय! पर योना अगमजानी के चिन्‍हां ला छोंड़ एमन ला अऊ कोनो चिन्‍हां नइं दिये जावय। <verse number="40" style="v"/>जइसने योना ह तीन दिन अऊ तीन रात एक ठन बड़े मछरी के पेट म रिहिस, वइसने मनखे के बेटा ह घलो तीन दिन अऊ तीन रात धरती के भीतर म रहिही।<note caller="+" style="f"><char style="fr" closed="false">12:40 </char><char style="ft" closed="false">योना 1:17; 1 कुरिन्थ 15:4</char></note> <verse number="41" style="v"/>नियाय के दिन नीनवे सहर के मनखेमन, ए पीढ़ी के मनखेमन संग ठाढ़ होहीं, अऊ एमन ऊपर दोस लगाहीं, काबरकि ओमन योना के संदेस ला सुनके मन फिराईन। पर देखव!<note caller="+" style="f"><char style="fr" closed="false">12:41 </char><char style="ft" closed="false">योना 3:4-5</char></note> इहां एक झन हवय, जऊन ह योना ले घलो बड़के अय। <verse number="42" style="v"/>नियाय के दिन दक्खिन दिग के रानी ह ए पीढ़ी के मनखेमन संग ठाढ़ होही अऊ एमन ऊपर दोस लगाही, काबरकि ओ रानी ह राजा सुलेमान के गियान के बात ला सुने बर धरती के छोर ले आय रिहिस। पर देखव!<note caller="+" style="f"><char style="fr" closed="false">12:42 </char><char style="ft" closed="false">1राजा 10:1-7</char></note> इहां एक झन हवय, जऊन ह राजा सुलेमान ले घलो बड़के अय।</para>
  <para style="p">
    <verse number="43" style="v"/>जब एक परेत आतमा ह कोनो मनखे म ले बाहिर निकरथे, त ओह सुसताय के ठिकाना खोजे बर सुक्‍खा ठऊर म जाथे, पर ओला कोनो जगह नइं मिलय। <verse number="44" style="v"/>तब ओह कहिथे, ‘जऊन घर ला मेंह छोंड़के आय रहेंव, मेंह ओहीच घर म लहुंट जाहूं।’ अऊ जब ओह लहुंटके आथे, त ओह ओ घर ला सूना, झाड़े-बहारे अऊ सही ढंग म पाथे। <verse number="45" style="v"/>तब ओह जाथे अऊ अपन ले घलो अऊ खराप सात आतमामन ला अपन संग म ले आथे, अऊ ओमन घुसर के उहां बस जाथें। अऊ ओ मनखे के आखिरी दसा ह पहिली ले अऊ खराप हो जाथे। अइसनेच ए दुस्‍ट पीढ़ी के मनखेमन के दसा घलो होही।”</para>
  <para style="s1">यीसू के दाई अऊ भाईमन</para>
  <para style="r">(<ref loc="MRK 3:31-35">मरकुस 3:31-35</ref>; <ref loc="LUK 8:19-21">लूका 8:19-21</ref>)</para>
  <para style="p">
    <verse number="46" style="v"/>जब यीसू ह मनखेमन ले गोठियावत रिहिस, त ओकर दाई अऊ भाईमन आके बाहिर खड़े रिहिन अऊ ओमन ओकर ले बात करे चाहत रिहिन। <verse number="47" style="v"/>मनखेमन ले एक झन ह यीसू ला कहिस, “तोर दाई अऊ भाईमन बाहिर म खड़े हवंय अऊ तोर ले बात करे चाहत हवंय।”</para>
  <para style="p">
    <verse number="48" style="v"/>पर यीसू ह ओ मनखे ला कहिस, “कोन ह मोर दाई अय, अऊ कोन मन मोर भाई अंय?” <verse number="49" style="v"/>अऊ यीसू ह अपन चेलामन कोति अपन हांथ ला देखाके कहिस, “एमन अंय मोर दाई अऊ मोर भाई। <verse number="50" style="v"/>काबरकि जऊन ह मोर स्‍वरग के ददा के ईछा मुताबिक चलथे, ओहीच ह मोर भाई, मोर बहिनी अऊ मोर दाई अय।”</para>
  <chapter number="13" style="c"/>
  <para style="s1">बीज बोवइया के पटं‍तर</para>
  <para style="r">(<ref loc="MRK 4:1-9">मरकुस 4:1-9</ref>; <ref loc="LUK 8:4-8">लूका 8:4-8</ref>)</para>
  <para style="p">
    <verse number="1" style="v"/>ओहीच दिन, यीसू ह घर ले निकरिस, अऊ समुंदर के तीर म जाके बईठ गीस। <verse number="2" style="v"/>तब ओकर चारों कोति अतेक बड़े भीड़ जुर गीस कि ओला जाके एक ठन डोंगा म बईठे पड़िस, अऊ जम्मो मनखेमन समुंदर के तीर म ठाढ़े रहंय। <verse number="3" style="v"/>तब यीसू ह ओमन ला पटं‍तर म बहुंत बात बताईस। ओह कहिस, “एक किसान ह बीज बोय बर निकरिस। <verse number="4" style="v"/>जब ओह बोवत रिहिस, त कुछू बीजामन रसता के तीर म गिरिन अऊ चिरईमन आके ओला चुग लीन। <verse number="5" style="v"/>कुछू बीजामन पथर्री भुइयां म गिरिन, जिहां ओमन ला जादा माटी नइं मिलिस। ओ बीजामन जल्दी जाम गीन काबरकि उहां माटी ह गहिरा नइं रिहिस। <verse number="6" style="v"/>पर जब सूरज निकरिस, त ओमन मुरझा गीन अऊ जरी नइं धरे रहय के कारन ओमन सूख गीन। <verse number="7" style="v"/>कुछू बीजामन कंटिली झाड़ीमन के बीच म गिरिन अऊ ओ झाड़ीमन बढ़के ओमन ला दबा दीन। <verse number="8" style="v"/>पर कुछू बीजामन बने भुइयां ऊपर गिरिन अऊ फर लानिन; कोनो सौ गुना, कोनो साठ गुना अऊ कोनो तीस गुना। <verse number="9" style="v"/>जेकर कान हवय, ओह सुन ले।”</para>
  <para style="p">
    <verse number="10" style="v"/>चेलामन यीसू करा आके ओकर ले पुछिन, “तेंह मनखेमन संग पटं‍तर म काबर गोठियाथस?” <verse number="11" style="v"/>ओह जबाब दीस, “स्‍वरग राज के भेद के गियान तुमन ला देय गे हवय, पर ओमन ला नइं।<note caller="+" style="f"><char style="fr" closed="false">13:11 </char><char style="ft" closed="false">मरकुस 4:11</char></note> <verse number="12" style="v"/>काबरकि जेकर करा हवय, ओला अऊ दिये जाही अऊ ओकर करा बहुंत जादा हो जाही। पर जेकर करा नइं ए, ओकर करा ले ओला घलो ले लिये जाही, जऊन थोर बहुंत ओकर करा हवय। <verse number="13" style="v"/>मेंह ओमन ले एकर कारन पटं‍तर म गोठियाथंव काबरकि ओमन देखत घलो नइं देखंय, अऊ सुनत घलो ओमन नइं सुनंय या समझंय।</para>
  <para style="p">
    <verse number="14" style="v"/>ओमन के बारे म यसायाह अगमजानी के ए अगमबानी ह पूरा होथे:</para>
  <para style="q1">‘तुमन सुनहू जरूर,</para>
  <para style="q2">पर कभू नइं समझहू,</para>
  <para style="q1">अऊ तुमन देखहू जरूर,</para>
  <para style="q2">पर कभू नइं सूझही।</para>
  <para style="q1">
    <verse number="15" style="v"/>काबरकि ए मनखेमन के दिमाग ह मोटा हो गे हवय,</para>
  <para style="q2">अऊ एमन अपन कान ले ऊंचहा सुने लगे हवंय।</para>
  <para style="q2">अऊ एमन अपन आंखी ला मूंद ले हवंय। नइं तो एमन ह अपन आंखी ले देखतिन,</para>
  <para style="q2">अपन कान ले सुनतिन,</para>
  <para style="q2">अपन दिमाग ले समझतिन अऊ मोर कोति फिरतिन,</para>
  <para style="q1">अऊ मेंह एमन ला चंगा कर देतेंव।’</para>
  <para style="m">
    <verse number="16" style="v"/>पर धइन अंय तुम्‍हर आंखीमन, काबरकि ओमन देखथें, अऊ धइन अंय तुम्‍हर कानमन, काबरकि ओमन सुनथें। <verse number="17" style="v"/>मेंह तुमन ला सच कहथंव कि जऊन चीज ला तुमन देखत हव, ओला कतको अगमजानी अऊ धरमी मनखेमन देखे चाहत रिहिन, पर देखे नइं सकिन; अऊ जऊन गोठ ला तुमन सुनत हवव, ओला ओमन सुने चाहत रिहिन, पर सुने नइं सकिन।<note caller="+" style="f"><char style="fr" closed="false">13:17 </char><char style="ft" closed="false">1यूहन्ना 1:1-2</char></note></para>
  <para style="p">
    <verse number="18" style="v"/>अब तुमन किसान के पटं‍तर के मतलब ला सुनव। <verse number="19" style="v"/>जब कोनो मनखे स्‍वरग राज के बचन ला सुनथे अऊ ओला नइं समझय, त जऊन बचन ओकर हिरदय म बोय गय रहिथे, ओला दुस्‍ट सैतान ह आके छीन लेथे। एह ओ बीजा ए, जऊन ह रसता के तीर म बोय गय रिहिस। <verse number="20" style="v"/>जऊन बीजा ह पथर्री भुइयां म बोय गे रिहिस, एह ओ मनखे अय, जऊन ह बचन ला सुनथे अऊ तुरते ओला आनंद सहित गरहन करथे। <verse number="21" style="v"/>पर अपन म जरी नइं धरे रहय के कारन, ओह कुछू समय तक ही ठहरथे। जब बचन के सेति समस्या अऊ सताव आथे, त ओह तुरते बचन ले दूर हो जाथे। <verse number="22" style="v"/>जऊन बीजा ह कंटिली झाड़ीमन के बीच म बोय गे रिहिस, एह ओ मनखे अय, जऊन ह बचन ला सुनथे, पर ए जिनगी के फिकर अऊ धन के लालच ह बचन ला दबा देथे अऊ ओह फर नइं लानय। <verse number="23" style="v"/>पर जऊन बीजा ह बने भुइयां म बोय गय रिहिस, एह ओ मनखे अय, जऊन ह बचन ला सुनथे अऊ ओला समझथे। ओह फर लानथे; कोनो सौ गुना, कोनो साठ गुना अऊ कोनो तीस गुना।”</para>
  <para style="s1">जंगली बीजा के पटं‍तर</para>
  <para style="p">
    <verse number="24" style="v"/>यीसू ह ओमन ला एक अऊ पटं‍तर सुनाईस, “स्‍वरग के राज ह ओ मनखे के सहीं अय, जऊन ह अपन खेत म बने बीजा ला बोईस। <verse number="25" style="v"/>पर जब मनखेमन सुतत रिहिन, त ओ मनखे के बईरी ह आईस अऊ गहूं के बीच म जंगली बीजा ला बोके चल दीस। <verse number="26" style="v"/>जब गहूं ह जामिस अऊ एकर बाली दिखे लगिस, त जंगली पौधा घलो दिखे लगिस।</para>
  <para style="p">
    <verse number="27" style="v"/>तब ओ खेत के मालिक के सेवकमन ओकर करा आईन अऊ कहिन, ‘मालिक, का तेंह अपन खेत म बने बीजा नइं बोय रहय? तब ओम ए जंगली पौधामन कहां ले आ गीन?’</para>
  <para style="p">
    <verse number="28" style="v"/>ओह ओमन ला कहिस, ‘एह कोनो बईरी के काम अय।’ तब सेवकमन ओकर ले पुछिन, ‘का तेंह चाहथस कि हमन जाके ओ जंगली पौधामन ला उखान दन?’ <verse number="29" style="v"/>खेत के मालिक ह कहिस, ‘नइं, काबरकि जंगली पौधा ला उखानत बखत, हो सकथे कि तुमन ओमन के संग म गहूं ला घलो उखान डारव। <verse number="30" style="v"/>लुवई के समय तक दूनों ला संगे-संग बढ़न देवव। लुवई के समय, मेंह लुवइयामन ला कहिहूं; पहिली जंगली पौधामन ला संकेलव अऊ जलाय बर ओमन के बोझा बांध लेवव। तब गहूं ला जमा करके मोर कोठार म ले आवव।’ ”</para>
  <para style="s1">सरसों के बीजा अऊ खमीर के पटं‍तर</para>
  <para style="r">(<ref loc="MRK 4:30-32">मरकुस 4:30-32</ref>; <ref loc="LUK 13:18-19">लूका 13:18-19</ref>)</para>
  <para style="p">
    <verse number="31" style="v"/>यीसू ह ओमन ला एक अऊ पटं‍तर सुनाईस, “स्‍वरग के राज ह सरसों के एक बीजा के सहीं अय, जऊन ला लेके एक मनखे ह अपन खेत म बोईस। <verse number="32" style="v"/>सरसों के बीजा ह तो जम्मो बीजामन ले छोटे होथे, पर जब एह बढ़थे, त जम्मो साग-भाजी ले बड़े हो जाथे अऊ अइसने रूख बन जाथे कि अकास के चिरईमन आके एकर डालीमन म बसेरा करथें<note caller="+" style="f"><char style="fr" closed="false">13:32 </char><char style="ft" closed="false">ए किसम के सरसों के पौधा ह करीब तीन मीटर तक बढ़य।</char></note>।”</para>
  <para style="p">
    <verse number="33" style="v"/>यीसू ह ओमन ला एक ठन अऊ पटं‍तर सुनाईस, “स्‍वरग के राज ह खमीर सहीं अय, जऊन ला एक माईलोगन ह लीस अऊ तीन पसेरी पिसान म तब तक मिलाईस जब तक कि ओ जम्मो पिसान ह खमीर नइं हो गीस<note caller="+" style="f"><char style="fr" closed="false">13:33 </char><char style="ft" closed="false">खमीर के उपयोग पिसान ला फूलोय बर करे जावत रिहिस।</char></note>।”</para>
  <para style="p">
    <verse number="34" style="v"/>यीसू ह मनखेमन ला ए जम्मो बात पटं‍तर म कहिस, अऊ बिगर पटं‍तर के ओह ओमन ला कुछू नइं कहत रिहिस। <verse number="35" style="v"/>अइसने करे के दुवारा ओह अगमजानी के दुवारा कहे गय ए बात ला पूरा करिस:</para>
  <para style="q1">“मेंह पटं‍तर म गोठियाहूं।</para>
  <para style="q2">मेंह ओ बातमन ला उजागर करहूं, जऊन ह संसार के सिरजे के समय ले गुपत म हवय।”<note caller="+" style="f"><char style="fr" closed="false">13:35 </char><char style="ft" closed="false">भजन-संहिता 78:2</char></note></para>
  <para style="s1">जंगली बीजा के पटं‍तर के मतलब</para>
  <para style="p">
    <verse number="36" style="v"/>तब यीसू ह भीड़ ला छोंड़के घर के भीतर गीस। ओकर चेलामन ओकर करा आके कहिन, “खेत म जंगली बीजा के पटं‍तर के बारे म हमन ला समझा दे।”</para>
  <para style="p">
    <verse number="37" style="v"/>यीसू ह जबाब दीस, “जऊन मनखे ह बने बीजा ला बोईस, ओह मनखे के बेटा अय। <verse number="38" style="v"/>खेत ह संसार अय, अऊ बने बीजा ह स्‍वरग राज के संतान अंय। जंगली बीजामन दुस्‍ट सैतान के संतान अंय, <verse number="39" style="v"/>अऊ जऊन बईरी ह एमन ला बोथे, ओह सैतान अय। लुवई ह संसार के अंत अय, अऊ लुवइयामन स्‍वरगदूत अंय।</para>
  <para style="p">
    <verse number="40" style="v"/>जइसने जंगली पौधामन ला जमा करके आगी म बार दिये जाथे, वइसने संसार के अंत समय म होही। <verse number="41" style="v"/>मनखे के बेटा ह अपन स्वरगदूतमन ला पठोही, अऊ ओमन ओकर राज के ओ जम्मो झन ला निकारहीं, जऊन मन मनखेमन के पाप के कारन बनथें अऊ जऊन मन कुकरम करथें। <verse number="42" style="v"/>स्वरगदूतमन ओमन ला आगी के भट्ठी म झोंक दिहीं, जिहां ओमन रोहीं अऊ अपन दांत पीसहीं। <verse number="43" style="v"/>तब धरमी मनखेमन अपन परमेसर के राज म सूरज सहीं चमकहीं। जेकर कान हवय, ओह सुन ले।”</para>
  <para style="s1">गुपत खजाना अऊ मोती के पटं‍तर</para>
  <para style="p">
    <verse number="44" style="v"/>“स्‍वरग के राज ह एक खेत म छिपे खजाना के सहीं अय, जऊन ला एक मनखे ह पाईस, अऊ ओह ओला फेर लुका दीस। तब ओह खुसी म गीस अऊ अपन जम्मो कुछू ला बेंचके ओ खेत ला बिसो लीस।</para>
  <para style="p">
    <verse number="45" style="v"/>फेर, स्‍वरग के राज ह एक सौदागर के सहीं अय, जऊन ह सुघर मोती के खोज म रहिथे। <verse number="46" style="v"/>जब ओला एक ठन महंगा मोती मिलथे, त ओह जाथे अऊ अपन जम्मो कुछू ला बेंचके ओ मोती ला बिसो लेथे।”</para>
  <para style="s1">जाल के पटं‍तर</para>
  <para style="p">
    <verse number="47" style="v"/>“फेर स्‍वरग के राज ह एक जाल के सहीं अय, जऊन ला समुंदर म डारे गीस, अऊ ओम जम्मो किसम के मछरी फंसिन। <verse number="48" style="v"/>जब जाल ह भर गीस त मछुआरमन ओला खींचके तीर म ले आईन। तब ओमन बईठ गीन अऊ बने मछरीमन ला निमार के टुकना म रखिन, अऊ खराप मछरीमन ला फटिक दीन। <verse number="49" style="v"/>संसार के अंत समय म अइसनेच होही। स्वरगदूतमन आहीं, अऊ दुस्‍ट मनखेमन ला धरमीमन ले अलग करहीं, <verse number="50" style="v"/>अऊ ओमन ला आगी के भट्ठी म झोंक दिहीं। उहां ओमन ह रोहीं अऊ अपन दांत पीसहीं।”</para>
  <para style="p">
    <verse number="51" style="v"/>यीसू ह अपन चेलामन ले पुछिस, “का तुमन ए जम्मो गोठ ला समझेव?” त ओमन ह कहिन, “हव जी।”</para>
  <para style="p">
    <verse number="52" style="v"/>यीसू ह ओमन ला कहिस, “एकरसेति, मूसा के कानून के हर ओ गुरू, जऊन ह स्‍वरग राज के सिकछा पा चुके हवय, ओह एक घर के मालिक सहीं अय, जऊन ह अपन भंडार ले नवां के संग-संग जुन्ना चीजमन ला निकारथे।”</para>
  <para style="s1">एक अगमजानी बिगर आदरमान के</para>
  <para style="r">(<ref loc="MRK 6:1-6">मरकुस 6:1-6</ref>; <ref loc="LUK 4:16-30">लूका 4:16-30</ref>)</para>
  <para style="p">
    <verse number="53" style="v"/>यीसू ह ए पटं‍तरमन ला सुनाय के बाद उहां ले चल दीस। <verse number="54" style="v"/>ओह अपन नगर म आईस, अऊ मनखेमन ला ओमन के सभा घर म सिकछा देवन लगिस। मनखेमन ओकर उपदेस ला सुनके चकित होईन अऊ कहिन, “ए मनखे ला, ए बुद्धि अऊ ए अचरज के काम करे के सामरथ कहां ले मिलिस? <verse number="55" style="v"/>का एह बढ़ई के बेटा नो हय? का एकर दाई के नांव मरियम नो हय? का याकूब, यूसुफ, सिमोन अऊ यहूदा एकर भाई नो हंय? <verse number="56" style="v"/>का एकर जम्मो बहिनीमन हमर बीच म नइं रहंय? तब ए मनखे ला ए जम्मो चीज कहां ले मिलिस?” <verse number="57" style="v"/>अऊ ओमन ओकर ऊपर नराज होईन। पर यीसू ह ओमन ला कहिस, “सिरिप अपन सहर अऊ अपन घर ला छोंड़के, अगमजानी ह जम्मो जगह म आदरमान पाथे।”<note caller="+" style="f"><char style="fr" closed="false">13:57 </char><char style="ft" closed="false">लूका 4:28-29</char></note></para>
  <para style="p">
    <verse number="58" style="v"/>मनखेमन के अबिसवास के कारन, ओह उहां जादा अचरज के काम नइं करिस।</para>
  <chapter number="14" style="c"/>
  <para style="s1">यूहन्ना बतिसमा देवइया के हतिया</para>
  <para style="r">(<ref loc="MRK 6:14-29">मरकुस 6:14-29</ref>; <ref loc="LUK 9:7-9">लूका 9:7-9</ref>)</para>
  <para style="p">
    <verse number="1" style="v"/>ओ समय राजा हेरोदेस ह यीसू के बारे म सुनिस, <verse number="2" style="v"/>अऊ ओह अपन सेवकमन ला कहिस, “एह यूहन्ना बतिसमा देवइया अय। ओह मरे म ले जी उठे हवय। एकरसेति ओह ए अचरज के काम कर सकथे।”</para>
  <para style="p">
    <verse number="3" style="v"/>हेरोदेस ह अपन भाई फिलिप्पुस के घरवाली हेरोदियास के कारन यूहन्ना ला पकड़वाके बंदी बनवाय रिहिस अऊ ओला जेल म डलवा दे रिहिस। <verse number="4" style="v"/>काबरकि यूहन्ना ह हेरोदेस ला कहे रिहिस, “अपन भाई के घरवाली ला रखई तोर बर उचित नो हय।” <verse number="5" style="v"/>हेरोदेस ह यूहन्ना ला मार डारे चाहत रिहिस, पर ओह मनखेमन ले डर्रावत रिहिस काबरकि मनखेमन यूहन्ना ला एक अगमजानी मानत रिहिन।</para>
  <para style="p">
    <verse number="6" style="v"/>हेरोदेस के जनम दिन म हेरोदियास के बेटी ह नेवताहारीमन के आघू म नाचिस अऊ हेरोदेस ला खुस कर दीस। <verse number="7" style="v"/>तब हेरोदेस ह किरिया खाके ओला ए बचन दीस, “जऊन कुछू तेंह मांगबे, मेंह तोला दूहूं।” <verse number="8" style="v"/>ओह अपन दाई के सिखोय म आके कहिस, “यूहन्ना बतिसमा देवइया के मुड़ी ला एक ठन थारी म इहां मोर करा मंगवा दे।” <verse number="9" style="v"/>राजा ह दुःखी होईस, पर अपन किरिया अऊ पहुनामन के सेति ओह हुकूम दीस, “एला यूहन्ना के मुड़ी दे दिये जावय।” <verse number="10" style="v"/>ओह सिपाहीमन ला पठोके, जेल म यूहन्ना के मुड़ी ला कटवा दीस। <verse number="11" style="v"/>ओकर मुड़ी ला एक ठन थारी म लाय गीस अऊ ओ छोकरी ला दे दिये गीस, अऊ ओह मुड़ी ला अपन दाई करा ले गीस। <verse number="12" style="v"/>यूहन्ना के चेलामन आईन अऊ ओकर लास ला ले जाके, ओला माटी दे दीन। तब ओमन जाके यीसू ला ए खबर दीन।</para>
  <para style="s1">यीसू ह पांच हजार मनखेमन ला खाना खवाथे</para>
  <para style="r">(<ref loc="MRK 6:30-44">मरकुस 6:30-44</ref>; <ref loc="LUK 9:10-17">लूका 9:10-17</ref>; <ref loc="JHN 6:1-14">यूहन्ना 6:1-14</ref>)</para>
  <para style="p">
    <verse number="13" style="v"/>जब यीसू ह ए खबर ला सुनिस, त एक ठन डोंगा म चघके, ओह एके झन उहां ले एक सुनसान जगह म चल दीस। जब मनखेमन ला ए बात के पता चलिस, त ओमन सहरमन ले निकरके पैदलेच ओकर खोज म गीन। <verse number="14" style="v"/>जब यीसू ह डोंगा ले उतरिस, त ओह उहां एक बड़े भीड़ ला देखिस। यीसू ला ओमन ऊपर तरस आईस अऊ ओह ओमन के बेमरहामन ला बने करिस।</para>
  <para style="p">
    <verse number="15" style="v"/>जब सांझ होय लगिस, त चेलामन ओकर करा आईन अऊ कहिन, “एह एक सुनसान जगह अय, अऊ अब्‍बड़ बेर होवत हवय। तेंह मनखेमन ला बिदा कर, ताकि ओमन गांवमन म जाके अपन बर भोजन बिसो सकंय।”</para>
  <para style="p">
    <verse number="16" style="v"/>यीसू ह कहिस, “एमन ला कहीं जाय के जरूरत नइं ए। तुमन एमन ला कुछू खाय बर देवव।”</para>
  <para style="p">
    <verse number="17" style="v"/>ओमन यीसू ला कहिन, “इहां हमर करा सिरिप पांच ठन रोटी अऊ दू ठन मछरी हवय।”</para>
  <para style="p">
    <verse number="18" style="v"/>यीसू ह कहिस, “ओमन ला इहां मोर करा लानव।” <verse number="19" style="v"/>तब यीसू ह मनखेमन ला कांदी म बईठे के हुकूम दीस। ओह पांच रोटी अऊ दू ठन मछरी ला लीस अऊ स्‍वरग कोति देखके, ओह परमेसर ले आसिस मांगिस, अऊ रोटीमन ला टोरके चेलामन ला दीस अऊ चेलामन मनखेमन ला दीन। <verse number="20" style="v"/>ओ जम्मो झन खाईन अऊ खाके अघा गीन। चेलामन बांचे खुचे टुकड़ा के बारह टुकना भर के उठाईन। <verse number="21" style="v"/>जऊन मन भोजन करिन, ओम माईलोगन अऊ लइकामन ला छोंड़के, लगभग पांच हजार मरद रिहिन।</para>
  <para style="s1">यीसू ह पानी ऊपर रेंगथे</para>
  <para style="r">(<ref loc="MRK 6:45-52">मरकुस 6:45-52</ref>; <ref loc="JHN 6:15-21">यूहन्ना 6:15-21</ref>)</para>
  <para style="p">
    <verse number="22" style="v"/>एकर बाद, यीसू ह तुरते चेलामन ला डोंगा म चघाईस कि ओमन ओकर ले आघू झील के ओ पार जावंय, तब तक ओह मनखेमन ला बिदा करिस। <verse number="23" style="v"/>मनखेमन ला बिदा करे पाछू, यीसू ह एके झन पराथना करे बर पहाड़ ऊपर गीस। जब सांझ होईस, त ओह उहां एके झन रिहिस। <verse number="24" style="v"/>ओ समय डोंगा ह भुइयां ले बहुंत दूरिहा म रिहिस, अऊ पानी के लहरा म डगमगावत रिहिस, काबरकि हवा ह ओकर उलटा बोहावत रहय।</para>
  <para style="p">
    <verse number="25" style="v"/>बिहान होय के थोरकन पहिली यीसू ह समुंदर ऊपर रेंगत चेलामन करा आईस। <verse number="26" style="v"/>जब चेलामन यीसू ला समुंदर ऊपर रेंगत देखिन, त ओमन डर्रा गीन अऊ कहिन, “एह भूत अय।” अऊ ओमन डर के मारे चिचियाय लगिन।</para>
  <para style="p">
    <verse number="27" style="v"/>तब यीसू ह तुरते ओमन ला कहिस, “हिम्मत रखव। एह में अंव। झन डर्रावव।”<note caller="+" style="f"><char style="fr" closed="false">14:27 </char><char style="ft" closed="false">निरगमन 3:14</char></note></para>
  <para style="p">
    <verse number="28" style="v"/>पतरस ह कहिस, “हे परभू, यदि तें अस, त मोला पानी ऊपर तोर करा आय के हुकूम दे।”</para>
  <para style="p">
    <verse number="29" style="v"/>यीसू ह कहिस, “आ।” तब पतरस ह डोंगा ले उतरिस अऊ पानी ऊपर रेंगत यीसू कोति आय लगिस। <verse number="30" style="v"/>पर जब ओह गर्रा ला देखिस, त ओह डर्रा गीस अऊ पानी म बुड़न लगिस, त चिचियाके कहिस, “हे परभू! मोला बचा।”</para>
  <para style="p">
    <verse number="31" style="v"/>यीसू ह तुरते अपन हांथ बढ़ाके ओला थाम लीस अऊ कहिस, “हे अल्‍प बिसवासी, तेंह संका काबर करय?”</para>
  <para style="p">
    <verse number="32" style="v"/>जब ओ दूनों डोंगा म चघ गीन, त गर्रा ह थम गीस। <verse number="33" style="v"/>तब जऊन मन डोंगा म रिहिन, ओमन यीसू ला दंडवत करिन अऊ कहिन, “सही म तेंह परमेसर के बेटा अस।”</para>
  <para style="p">
    <verse number="34" style="v"/>ओमन झील के ओ पार गीन अऊ गन्नेसरत सहर म पहुंचिन। <verse number="35" style="v"/>उहां के मनखेमन यीसू ला चिन डारिन अऊ ओमन आस-पास के जम्मो गांव म खबर भिजवा दीन। मनखेमन जम्मो बेमरहामन ला यीसू करा लानिन, <verse number="36" style="v"/>अऊ ओकर ले बिनती करिन, “ए बेमरहामन ला तोर कपड़ा के छोर ला सिरिप छुवन दे।” अऊ जतेक झन ओला छुईन, ओ जम्मो झन चंगा हो गीन।</para>
  <chapter number="15" style="c"/>
  <para style="s1">सुध अऊ असुध</para>
  <para style="r">(<ref loc="MRK 7:1-13">मरकुस 7:1-13</ref>)</para>
  <para style="p">
    <verse number="1" style="v"/>तब यरूसलेम सहर ले कुछू फरीसी अऊ मूसा के कानून के गुरूमन यीसू करा आईन, <verse number="2" style="v"/>अऊ ओकर ले पुछिन, “तोर चेलामन काबर पुरखामन के रीति-रिवाज ला नइं मानंय? खाना खाय के पहिली, ओमन अपन हांथ ला नइं धोवंय।”</para>
  <para style="p">
    <verse number="3" style="v"/>यीसू ह ओमन ला जबाब दीस, “अऊ तुमन अपन रीति-रिवाज के हित म परमेसर के हुकूम ला काबर नइं मानव? <verse number="4" style="v"/>काबरकि परमेसर ह हुकूम दे हवय, ‘अपन दाई अऊ ददा के आदरमान करव, अऊ जऊन ह अपन दाई या ददा के बुरई करथे, ओह मार डारे जावय।’ <verse number="5" style="v"/>पर तुमन कहिथव कि यदि कोनो अपन दाई या ददा ले ए कहय, ‘जऊन मदद तुमन ला मोर कोति ले हो सकत रिहिस, ओह परमेसर ला भेंट के रूप म चघाय गे हवय।’ तब ओला अपन ददा या दाई के आदरमान करे के जरूरत नइं अय। <verse number="6" style="v"/>ए किसम ले तुमन अपन रीति-रिवाज के हित म परमेसर के बचन ला टार देथव। <verse number="7" style="v"/>हे ढोंगी मनखेमन! यसायाह अगमजानी ह तुम्‍हर बारे म ए कहिके बिलकुल सही अगमबानी करे हवय:</para>
  <para style="q1">
    <verse number="8" style="v"/>‘ए मनखेमन सिरिप अपन मुहूं ले मोर आदर करथें,</para>
  <para style="q2">पर एमन के मन ह मोर ले दूरिहा रहिथे।</para>
  <para style="q1">
    <verse number="9" style="v"/>एमन बेकार म मोर अराधना करथें;</para>
  <para style="q2">काबरकि एमन मनखे के बनाय नियममन ला सिखोथें।’ ”</para>
  <para style="p">
    <verse number="10" style="v"/>यीसू ह मनखेमन के भीड़ ला अपन करा बलाईस अऊ कहिस, “तुमन सुनव अऊ समझव। <verse number="11" style="v"/>जऊन चीज ह मुहूं म जाथे, ओह मनखे ला असुध नइं करय, पर जऊन ह मुहूं ले बाहिर निकरथे, ओह मनखे ला असुध करथे।”</para>
  <para style="p">
    <verse number="12" style="v"/>तब चेलामन यीसू करा आके पुछिन, “का तेंह जानथस कि तोर ए बात ले फरीसीमन ला ठेस लगे हवय?”</para>
  <para style="p">
    <verse number="13" style="v"/>यीसू ह जबाब दीस, “जऊन पौधा ला, स्‍वरग के मोर ददा ह नइं लगाय हवय, ओला उखान दिये जाही। <verse number="14" style="v"/>ओमन ला रहन दव। ओमन ह अंधरा अगुवा अंय। यदि एक अंधरा मनखे ह दूसर अंधरा मनखे ला रसता दिखाही, त दूनों झन खंचवा म गिरहीं।”</para>
  <para style="p">
    <verse number="15" style="v"/>एला सुनके पतरस ह ओला कहिस, “ए पटं‍तर ला हमन ला समझा दे।”</para>
  <para style="p">
    <verse number="16" style="v"/>यीसू ह कहिस, “का तुमन अभी तक ले नासमझ हवव? <verse number="17" style="v"/>का तुमन नइं जानव कि जऊन चीज ह मुहूं म जाथे, ओह पेट म ले होके पयखाना ले बाहिर निकर जाथे? <verse number="18" style="v"/>पर जऊन चीज ह मुहूं ले निकरथे, ओह हिरदय ले आथे अऊ ओह मनखे ला असुध करथे। <verse number="19" style="v"/>काबरकि खराप बिचार, हतिया, बेभिचार, छिनारीपन, चोरी, लबारी गवाही अऊ निन्दा – ए जम्मो बात हिरदय ले निकरथे, <verse number="20" style="v"/>अऊ ए बातमन मनखे ला असुध करथें, पर बिगर हांथ धोवय भोजन करई, मनखे ला असुध नइं करय।”</para>
  <para style="s1">एक कनानी (आनजात) माईलोगन के बिसवास</para>
  <para style="r">(<ref loc="MRK 7:24-30">मरकुस 7:24-30</ref>)</para>
  <para style="p">
    <verse number="21" style="v"/>ओ जगह ला छोंड़के, यीसू ह सूर अऊ सैदा के सीमना म चले गीस। <verse number="22" style="v"/>ओ इलाका के एक कनानी माईलोगन ह ओकर करा आईस अऊ चिचियाके कहिस, “हे परभू, दाऊद के संतान, मोर ऊपर दया कर! मोर बेटी ला भूत धरे हवय अऊ ओला भयंकर सतावत हवय।”</para>
  <para style="p">
    <verse number="23" style="v"/>पर यीसू ह ओला कुछू जबाब नइं दीस। तब ओकर चेलामन आईन अऊ ओकर ले बिनती करिन, “ओ माईलोगन ला बिदा कर, काबरकि ओह चिचियावत हमर पाछू-पाछू आवत हवय।”</para>
  <para style="p">
    <verse number="24" style="v"/>यीसू ह कहिस, “मेंह सिरिप इसरायल के गंवाय भेड़मन करा पठोय गे हवंव।”</para>
  <para style="p">
    <verse number="25" style="v"/>तब ओ माईलोगन ह आईस अऊ यीसू के आघू म माड़ी टेकके कहिस, “हे परभू, मोर मदद कर।”</para>
  <para style="p">
    <verse number="26" style="v"/>यीसू ह जबाब दीस, “लइकामन के रोटी ला लेके कुकुरमन ला देवई ठीक नो हय।” <verse number="27" style="v"/>ओह कहिस, “हव परभू, पर कुकुरमन घलो ओमन के मालिक के मेज ले गिरे चूर-चार ला खाथें।”</para>
  <para style="p">
    <verse number="28" style="v"/>तब यीसू ह ओला कहिस, “हे माईलोगन, तोर बिसवास ह बहुंत बड़े अय। जइसने तेंह चाहथस, वइसनेच तोर बर होवय।” अऊ ओकर बेटी ह ओहीच बखत चंगा हो गीस।</para>
  <para style="s1">यीसू ह चार हजार मनखेमन ला खाना खवाथे</para>
  <para style="r">(<ref loc="MRK 8:1-10">मरकुस 8:1-10</ref>)</para>
  <para style="p">
    <verse number="29" style="v"/>यीसू ह ओ जगह ला छोंड़ दीस अऊ गलील के झील के तीरे-तीर गीस। तब ओह पहाड़ी ऊपर चघिस अऊ उहां बईठ गीस। <verse number="30" style="v"/>भीड़ के भीड़ मनखेमन ओकर करा आईन अऊ ओमन खोरवा, अंधरा, लूलवा, कोंदा अऊ बहुंते आने बेमरहामन ला लानके यीसू के गोड़ करा रख दीन, अऊ यीसू ह ओमन ला चंगा करिस। <verse number="31" style="v"/>मनखेमन अब्‍बड़ अचरज करिन, जब ओमन ए देखिन कि कोंदा ह गोठियावत हवय, लूलवा ह ठीक हो गे हवय, खोरवा ह रेंगत हवय अऊ अंधरा ह देखत हवय। अऊ ओमन इसरायल के परमेसर के महिमा करिन।</para>
  <para style="p">
    <verse number="32" style="v"/>यीसू ह अपन चेलामन ला अपन करा बलाके कहिस, “मोला ए मनखेमन ऊपर तरस आथे। एमन तीन दिन ले मोर संग म हवंय, अऊ एमन करा खाय बर कुछू नइं ए। मेंह एमन ला खाली पेट बिदा करे नइं चाहथंव, नइं तो एमन रसता म गिरके बेहोस हो सकथें।”</para>
  <para style="p">
    <verse number="33" style="v"/>चेलामन ओला कहिन, “अतेक बड़े भीड़ ला खवाय बर, ए सुनसान जगह म हमन कहां ले अतेक रोटी पाबो?”</para>
  <para style="p">
    <verse number="34" style="v"/>यीसू ह ओमन ले पुछिस, “तुम्‍हर करा कतेक रोटी हवय?” ओमन कहिन, “सात, अऊ कुछू छोटे-छोटे मछरी घलो।”</para>
  <para style="p">
    <verse number="35" style="v"/>यीसू ह मनखेमन ला भुइयां म बईठे बर कहिस। <verse number="36" style="v"/>तब ओह ओ सात ठन रोटी अऊ मछरीमन ला लीस, अऊ परमेसर ला धनबाद देके ओमन ला टोरिस अऊ अपन चेलामन ला देवत गीस अऊ चेलामन ओला मनखेमन ला बांट दीन। <verse number="37" style="v"/>ओ जम्मो झन खाईन अऊ खाके अघा गीन। ओकर बाद चेलामन बांचे खुचे कुटका के सात ठन टुकना भरके उठाईन। <verse number="38" style="v"/>जऊन मन उहां खाना खाईन, ओम माईलोगन अऊ लइकामन ला छोंड़के, चार हजार आदमीमन रिहिन। <verse number="39" style="v"/>तब यीसू ह भीड़ ला बिदा करिस अऊ डोंगा म चघके ओह मगदन छेत्र म चल दीस।</para>
  <chapter number="16" style="c"/>
  <para style="s1">एक चिन्‍हां देखाय के मांग</para>
  <para style="r">(<ref loc="MRK 8:11-13">मरकुस 8:11-13</ref>; <ref loc="LUK 12:54-56">लूका 12:54-56</ref>)</para>
  <para style="p">
    <verse number="1" style="v"/>फरीसी अऊ सदूकी मन यीसू करा आईन अऊ ओला परखे खातिर ओकर ले पुछिन, “हमन ला स्‍वरग ले कोनो चिन्‍हां देखा।”</para>
  <para style="p">
    <verse number="2" style="v"/>यीसू ह ओमन ला जबाब दीस, “जब संझा होथे, त तुमन कहिथव कि मौसम ह साफ रहिही, काबरकि अकास म लाली हवय, <verse number="3" style="v"/>अऊ बिहनियां के बखत तुमन कहिथव कि आज गर्रा आही, काबरकि अकास म लाली हवय अऊ बादर छाय हवय। तुमन ह अकास के चिन्‍हां ला देखके, मौसम के बारे म बता देथव, पर तुमन समय के चिन्‍हां के बारे नइं बता सकव। <verse number="4" style="v"/>ए दुस्‍ट अऊ बेभिचारी पीढ़ी के मनखेमन अचरज के चिन्‍हां खोजथें, पर योना अगमजानी के चिन्‍हां के छोंड़, एमन ला अऊ कुछू चिन्‍हां नइं दिये जावय।”<note caller="+" style="f"><char style="fr" closed="false">16:4 </char><char style="ft" closed="false">मत्ती 12:39-40</char></note> तब यीसू ह ओमन ला छोंड़के चल दीस।</para>
  <para style="s1">फरीसी अऊ सदूकी मन के खमीर</para>
  <para style="r">(<ref loc="MRK 8:14-21">मरकुस 8:14-21</ref>)</para>
  <para style="p">
    <verse number="5" style="v"/>जब ओमन झील के ओ पार गीन, त चेलामन अपन संग रोटी लाने बर भुला गे रिहिन। <verse number="6" style="v"/>यीसू ह ओमन ला कहिस, “फरीसी अऊ सदूकी मन के खमीर ले सचेत रहव।”</para>
  <para style="p">
    <verse number="7" style="v"/>ओमन आपस म ए बात ला बिचार करिन अऊ कहिन, “हमन रोटी नइं लाने हवन, एकरसेति ओह अइसने कहत हवय।”</para>
  <para style="p">
    <verse number="8" style="v"/>ओमन के बिचार ला जानके, यीसू ह ओमन ला कहिस, “हे अल्‍प बिसवासीमन हो! तुमन ए काबर गोठियावत हव कि तुम्‍हर करा रोटी नइं ए? <verse number="9" style="v"/>का तुमन अभी तक ले नइं समझेव? पांच हजार मनखेमन बर पांच ठन रोटी के बात, का तुमन सुरता नइं करत हव, अऊ कतेक ठन टुकना भरके तुमन संकेले रहेव? <verse number="10" style="v"/>या फेर ओ चार हजार मनखेमन बर सात ठन रोटी के बात, का तुमन ला सुरता नइं ए, अऊ कतेक ठन टुकना भरके तुमन संकेले रहेव? <verse number="11" style="v"/>तुमन ए काबर नइं समझव कि मेंह तुमन ला रोटी के बारे म नइं कहत रहेंव? पर तुमन ला फरीसी अऊ सदूकी मन के खमीर ले सचेत रहे बर कहत रहेंव।”</para>
  <para style="p">
    <verse number="12" style="v"/>तब ओमन समझिन कि यीसू ह ओमन ला रोटी के खमीर के बारे म नइं गोठियावत रिहिस, पर ओह ओमन ला फरीसी अऊ सदूकी मन के सिकछा ले सचेत रहे बर कहत रिहिस।</para>
  <para style="s1">पतरस ह यीसू ला मसीह मान लेथे</para>
  <para style="r">(<ref loc="MRK 8:27-30">मरकुस 8:27-30</ref>; <ref loc="LUK 9:18-21">लूका 9:18-21</ref>)</para>
  <para style="p">
    <verse number="13" style="v"/>जब यीसू ह कैसरिया-फिलिप्‍पी के सीमना म आईस, त ओह अपन चेलामन ले पुछिस, “मनखेमन मनखे के बेटा ला कोन ए, कहिथें?”</para>
  <para style="p">
    <verse number="14" style="v"/>ओमन ह कहिन, “कुछू मनखेमन कहिथें कि ओह यूहन्ना बतिसमा देवइया अय; कुछू मन एलियाह अय, कहिथें; अऊ कुछू मनखेमन कहिथें कि ओह यरमियाह या अगमजानीमन ले एक झन अय।”</para>
  <para style="p">
    <verse number="15" style="v"/>यीसू ह ओमन ले पुछिस, “पर तुमन मोला कोन ए, कहत हव?”</para>
  <para style="p">
    <verse number="16" style="v"/>सिमोन पतरस जबाब दीस, “तेंह जीयत परमेसर के बेटा – मसीह अस।”</para>
  <para style="p">
    <verse number="17" style="v"/>यीसू ह ओला कहिस, “सिमोन, योना के बेटा! धइन अस तेंह, काबरकि ए बात तोला कोनो मनखे ह नइं बताय हवय, पर मोर ददा जऊन ह स्‍वरग म हवय, ए बात तोर ऊपर उजागर करे हवय। <verse number="18" style="v"/>अऊ मेंह तोला कहत हंव कि तेंह पतरस अस, अऊ ए चट्टान ऊपर मेंह अपन कलीसिया बनाहूं, अऊ पाताल-लोक के सक्तिमन एकर ऊपर जय नइं पा सकंय<note caller="+" style="f"><char style="fr" closed="false">16:18 </char><char style="ft" closed="false">पतरस के मतलब “चट्टान” होथे।</char></note>। <verse number="19" style="v"/>मेंह तोला स्‍वरग राज के चाबीमन ला दूहूं। जऊन कुछू तेंह धरती ऊपर बांधबे, ओह स्‍वरग म बंधाही, अऊ जऊन कुछू तेंह धरती ऊपर खोलबे, ओह स्‍वरग म खुलही।”<note caller="+" style="f"><char style="fr" closed="false">16:19 </char><char style="ft" closed="false">मत्ती 18:15-20; 1 कुरिन्थ 5:1-5; प्रेरितमन 15:22-29</char></note> <verse number="20" style="v"/>तब यीसू ह अपन चेलामन ला ए चेतउनी दीस, “तुमन कोनो ला, ए झन बतावव कि मेंह मसीह अंव।”</para>
  <para style="s1">यीसू ह अपन मिरतू के बारे म अगमबानी करथे</para>
  <para style="r">(<ref loc="MRK 8:31-33">मरकुस 8:31-33</ref>; <ref loc="LUK 9:22">लूका 9:22</ref>)</para>
  <para style="p">
    <verse number="21" style="v"/>ओ समय ले यीसू ह अपन चेलामन ला ए बताय लगिस, “एह जरूरी अय कि मेंह यरूसलेम जावंव अऊ यहूदीमन के अगुवा, मुखिया पुरोहित अऊ कानून के गुरू मन के हांथ म ले बहुंते दुःख भोगंव; अऊ मार डारे जावंव; अऊ तीसरा दिन जी उठंव।”</para>
  <para style="p">
    <verse number="22" style="v"/>पतरस ह यीसू ला अलग ले गीस अऊ ओला ए कहिके डांटे लगिस, “परमेसर ह अइसने झन करय, परभू! तोर संग ए बात कभू झन होवय।”</para>
  <para style="p">
    <verse number="23" style="v"/>यीसू ह पतरस कोति मुड़ के कहिस, “मोर नजर ले दूर हट, सैतान! तेंह मोर रसता म एक बाधा अस। तोर मन म परमेसर के बात नइं, पर मनखेमन के बात हवय।”</para>
  <para style="p">
    <verse number="24" style="v"/>तब यीसू ह अपन चेलामन ला कहिस, “यदि कोनो मोर चेला बने चाहत हवय, त ओह अपन-आप के इनकार करय, अऊ अपन कुरुस ला उठाके, मोर पाछू हो लेवय। <verse number="25" style="v"/>काबरकि जऊन ह अपन परान ला बचाय चाहथे, ओह ओला गंवाही; पर जऊन ह मोर खातिर अपन परान ला गंवाथे, ओह ओला बचाही। <verse number="26" style="v"/>यदि मनखे ह जम्मो संसार ला पा जाथे, पर अपन परान ला गंवा देथे, त ओला का फायदा? या मनखे ह अपन परान के बदले म का दे सकथे? <verse number="27" style="v"/>काबरकि मनखे के बेटा ह अपन स्वरगदूतमन के संग अपन ददा के महिमा म अवइया हवय, अऊ तब ओह हर एक मनखे ला ओकर काम के मुताबिक इनाम दिही। <verse number="28" style="v"/>मेंह तुमन ला सच कहत हंव कि जऊन मन इहां ठाढ़े हवंय, ओमन म कुछू झन अइसने हवंय कि ओमन तब तक नइं मरंय, जब तक कि ओमन मनखे के बेटा ला ओकर राज म आवत नइं देख लिहीं।”</para>
  <chapter number="17" style="c"/>
  <para style="s1">यीसू के रूपान्‍तरन</para>
  <para style="r">(<ref loc="MRK 9:2-13">मरकुस 9:2-13</ref>; <ref loc="LUK 9:28-36">लूका 9:28-36</ref>)</para>
  <para style="p">
    <verse number="1" style="v"/>छै दिन के बाद यीसू ह पतरस, याकूब अऊ याकूब के भाई यूहन्ना ला अपन संग लीस अऊ ओमन ला अकेला एक ऊंचहा पहाड़ म ले गीस। <verse number="2" style="v"/>उहां ओमन के आघू म यीसू के रूप ह बदल गीस। ओकर चेहरा ह सूरज सहीं चमकत रहय अऊ ओकर कपड़ा ह अंजोर सहीं पंडरा हो गीस। <verse number="3" style="v"/>तब उहां चेलामन के आघू म मूसा अऊ एलियाह परगट होईन अऊ ओमन यीसू के संग गोठियावत रिहिन।</para>
  <para style="p">
    <verse number="4" style="v"/>पतरस ह यीसू ला कहिस, “हे परभू, एह बने बात अय कि हमन इहां हवन। यदि तोर ईछा हवय, त मेंह इहां तीन ठन तम्‍बू बनावत हंव – एक ठन तोर बर, एक मूसा बर अऊ एक एलियाह बर।”</para>
  <para style="p">
    <verse number="5" style="v"/>जब ओह गोठियावत रिहिस, त एक चमकिला बादर ह ओमन के ऊपर छा गीस, अऊ ओ बादर ले ए अवाज आईस, “एह मोर मयारू बेटा अय। मेंह एकर ले बहुंत खुस हवंव। एकर बात ला सुनव।”</para>
  <para style="p">
    <verse number="6" style="v"/>एला सुनके चेलामन मुहूं के भार भुइयां म गिरिन अऊ ओमन बहुंत डर्रा गीन। <verse number="7" style="v"/>पर यीसू ह आईस अऊ ओमन ला छुके कहिस, “उठव, झन डर्रावव।” <verse number="8" style="v"/>जब ओमन ऊपर देखिन, त ओमन ला यीसू के छोंड़ अऊ कोनो नइं दिखिस।</para>
  <para style="p">
    <verse number="9" style="v"/>जब ओमन पहाड़ ले उतरत रिहिन, त यीसू ह ओमन ला हुकूम दीस, “जब तक मनखे के बेटा ह मरे म ले नइं जी उठय, तब तक तुमन जऊन कुछू देखे हवव, ओ बात कोनो ला झन बतावव।”</para>
  <para style="p">
    <verse number="10" style="v"/>तब चेलामन ओकर ले पुछिन, “त फेर कानून के गुरूमन काबर कहिथें कि पहिली एलियाह के अवई जरूरी अय।”</para>
  <para style="p">
    <verse number="11" style="v"/>यीसू ह जबाब दीस, “एलियाह ह जरूर आवत हवय अऊ ओह जम्मो चीज ला ठीक करही। <verse number="12" style="v"/>पर मेंह तुमन ला कहथंव कि एलियाह ह आ चुके हवय अऊ मनखेमन ओला नइं चिनहिन। पर ओमन जइसने चाहिन, वइसने ओकर संग मनमाना बरताव करिन।” <verse number="13" style="v"/>तब चेलामन समझिन कि यीसू ह ओमन ले यूहन्ना बतिसमा देवइया के बारे म कहत रिहिस।</para>
  <para style="s1">यीसू ह मिरगी के रोगी एक छोकरा ला चंगा करथे</para>
  <para style="r">(<ref loc="MRK 9:14-29">मरकुस 9:14-29</ref>; <ref loc="LUK 9:37-43">लूका 9:37-43</ref>)</para>
  <para style="p">
    <verse number="14" style="v"/>जब ओमन भीड़ करा आईन, त एक मनखे ह यीसू करा आईस अऊ ओकर आघू म माड़ी टेकके कहिस, <verse number="15" style="v"/>“हे परभू! मोर बेटा ऊपर दया कर। ओला मिरगी आथे अऊ ओकर कारन बहुंत दुःख झेलथे। ओह अक्सर आगी या पानी म गिर जाथे। <verse number="16" style="v"/>मेंह ओला तोर चेलामन करा लानेंव, पर ओमन ओला ठीक नइं कर सकिन।”</para>
  <para style="p">
    <verse number="17" style="v"/>यीसू ह कहिस, “हे अबिसवासी अऊ ढीठ मनखेमन! मेंह कब तक तुम्‍हर संग रहिहूं? कब तक मेंह तुम्‍हर सहत रहिहूं? लड़का ला इहां मोर करा लानव।” <verse number="18" style="v"/>यीसू ह परेत आतमा ला दबकारिस अऊ ओह ओम ले निकर गीस, अऊ ओ छोकरा ह ओहीच बखत ठीक हो गीस।</para>
  <para style="p">
    <verse number="19" style="v"/>तब चेलामन यीसू करा अकेला म आईन अऊ पुछिन, “हमन ओला काबर नइं निकार सकेंन?”</para>
  <para style="p">
    <verse number="20" style="v"/>यीसू ह ओमन ला कहिस, “काबरकि तुम्‍हर बहुंत कम बिसवास हवय। मेंह तुमन ला सच कहत हंव कि यदि तुम्‍हर बिसवास ह सरसों के दाना के बरोबर घलो हवय, अऊ तुमन ए पहाड़ ले कहव, ‘इहां ले घुंच के उहां चले जा,’ त ओह घुंच जाही। तुम्‍हर बर कोनो घलो बात असंभव नइं होही। <verse number="21" style="v"/>पर ए किसम के परेत आतमा ह सिरिप पराथना अऊ उपास के दुवारा निकरथे।”</para>
  <para style="p">
    <verse number="22" style="v"/>जब चेलामन गलील प्रदेस म जुरिन, त यीसू ह ओमन ला कहिस, “मनखे के बेटा ह मनखेमन के हांथ म पकड़वाय जाही। <verse number="23" style="v"/>ओमन ओला मार डारहीं, पर तीसरा दिन ओह जी उठही।” एला सुनके चेलामन बहुंत उदास होईन।</para>
  <para style="s1">मंदिर के लगान</para>
  <para style="p">
    <verse number="24" style="v"/>जब यीसू अऊ ओकर चेलामन कफरनहूम म आईन, त मंदिर के लगान लेवइयामन पतरस करा आईन अऊ पुछिन, “का तुम्‍हर गुरू ह मंदिर के लगान नइं पटावय?”</para>
  <para style="p">
    <verse number="25" style="v"/>ओह कहिस, “हव, ओह पटाथे।” जब पतरस ह घर के भीतर आईस, त ओकर पुछे के पहिली यीसू ह कहिस, “हे सिमोन, तेंह का सोचथस? ए धरती के राजामन काकर ले लगान लेथें? अपन खुद के बेटामन ले या आने मन ले?”</para>
  <para style="p">
    <verse number="26" style="v"/>पतरस ह कहिस, “आने मन ले।”</para>
  <para style="p">यीसू ह ओला कहिस, “तब तो बेटामन ला लगान पटाय बर नइं पड़य। <verse number="27" style="v"/>पर हमन ओमन ला ठेस पहुंचाय नइं चाहथन, एकरसेति तेंह झील म जा अऊ अपन गरी ला खेल। जऊन मछरी पहिली फंसही, ओला पकड़बे अऊ ओकर मुहूं ला खोलबे, त तोला उहां एक ठन सिक्‍का मिलही। ओला लेके मोर अऊ तुम्‍हर तरफ ले ओमन ला लगान पटा देबे।”</para>
  <chapter number="18" style="c"/>
  <para style="s1">स्‍वरग के राज म सबले बड़े कोन ए</para>
  <para style="r">(<ref loc="MRK 9:33-37">मरकुस 9:33-37</ref>; <ref loc="LUK 9:46-48">लूका 9:46-48</ref>)</para>
  <para style="p">
    <verse number="1" style="v"/>ओ समय चेलामन यीसू करा आईन अऊ पुछिन, “स्‍वरग के राज म सबले बड़े कोन ए?” <verse number="2" style="v"/>यीसू ह एक छोटे लइका ला बलाईस अऊ ओला ओमन के बीच म ठाढ़ करके कहिस, <verse number="3" style="v"/>“मेंह तुमन ला सच कहत हंव कि जब तक तुमन नइं बदलव अऊ लइकामन सहीं नइं बनव, तब तक तुमन स्‍वरग के राज म जाय नइं सकव। <verse number="4" style="v"/>एकरसेति जऊन ह अपन-आप ला ए लइका के सहीं नम्र करथे, ओह स्‍वरग के राज म सबले बड़े अय। <verse number="5" style="v"/>अऊ जऊन ह मोर नांव म अइसने छोटे लइका ला गरहन करथे, ओह मोला गरहन करथे।</para>
  <para style="p">
    <verse number="6" style="v"/>पर जऊन ह मोर ऊपर बिसवास करइया ए छोटे मन ले कोनो ला पाप म गिराथे, त ओकर बर बने होतिस कि ओकर टोंटा म चकिया के एक बड़े पथरा ला बांधे जातिस अऊ ओला गहिरा समुंदर म डुबो दिये जातिस। <verse number="7" style="v"/>संसार ला ओ चीजमन बर धिक्‍कार अय, जऊन मन मनखेमन ला पाप म गिराथें। अइसने चीजमन के अवई जरूरी अय। पर धिक्‍कार अय ओ मनखे ला, जेकर दुवारा ए चीजमन आथें। <verse number="8" style="v"/>यदि तुम्‍हर हांथ या तुम्‍हर गोड़ ह तुम्‍हर पाप म गिरे के कारन बनथे, त ओला काटके फटिक दव। तुम्‍हर बर एह बने अय कि तुमन लूलवा या खोरवा होके, जिनगी म परवेस करव, एकर बनिस‍पत कि दूनों हांथ या दूनों गोड़ के रहत, तुमन ला सदाकाल के आगी म डार दिये जावय। <verse number="9" style="v"/>अऊ यदि तुम्‍हर आंखी ह तुम्‍हर पाप म गिरे के कारन बनथे, त ओला निकारके फटिक दव। तुम्‍हर बर एह बने अय कि तुमन एक आंखी के कनवां होके जिनगी म परवेस करव, एकर बनिस‍पत कि दूनों आंखी के रहत तुमन ला नरक के आगी म डार दिये जावय।”</para>
  <para style="s1">गंवाय भेड़ के पटं‍तर</para>
  <para style="r">(<ref loc="LUK 15:3-7">लूका 15:3-7</ref>)</para>
  <para style="p">
    <verse number="10" style="v"/>“देखव! तुमन ए छोटे मन ले कोनो ला घलो तुछ झन समझव। काबरकि मेंह तुमन ला कहत हंव कि एमन के दूतमन स्‍वरग म मोर ददा के आघू म हमेसा रहिथें। <verse number="11" style="v"/>(काबरकि मनखे के बेटा ह गंवायमन ला बंचाय बर आईस)।</para>
  <para style="p">
    <verse number="12" style="v"/>तुमन का सोचथव? यदि कोनो मनखे करा सौ ठन भेड़ हवय, अऊ ओम के एक ठन भेड़ ह भटक जाथे, त का ओह निनान्‍बे भेड़मन ला पहाड़ी ऊपर छोंड़के ओ एक ठन भटके भेड़ ला खोजे बर नइं जावय? <verse number="13" style="v"/>अऊ यदि ओ भेड़ ह ओला मिल जावय, त मेंह तुमन ला सच कहत हंव; ओह ओ भेड़ खातिर जादा आनंद मनाही, एकर बनिस‍पत कि ओ निनान्‍बे भेड़ जऊन मन भटके नइं रिहिन। <verse number="14" style="v"/>अइसनेच स्‍वरग म तुम्‍हर ददा ह नइं चाहत हवय कि ए छोटे मन ले एको झन घलो नास होवंय।”</para>
  <para style="s1">अपराधी भाई के संग बरताव</para>
  <para style="p">
    <verse number="15" style="v"/>“यदि तोर भाई ह तोर बिरोध म पाप करथे, त जा अऊ ओकर गलती ला बता, अऊ ए बात ह सिरिप तुमन दूनों के बीच म होवय। यदि ओह तोर बात ला मान लेथे, त तेंह अपन भाई ला वापिस पा लेय। <verse number="16" style="v"/>यदि ओह तोर बात ला नइं मानय, त अपन संग म एक या दू झन मनखे ला ले, ताकि दू या तीन झन के गवाही ले हर एक बात साबित हो जावय। <verse number="17" style="v"/>यदि ओह ओमन के बात ला घलो नइं सुनय, त ए बात कलीसिया ला बता दे, अऊ यदि ओह कलीसिया के बात ला घलो नइं सुनय, त तेंह ओला एक आनजात या एक लगान लेवइया के सहीं समझ।</para>
  <para style="p">
    <verse number="18" style="v"/>मेंह तुमन ला सच कहत हंव कि जऊन कुछू तुमन धरती ऊपर बांधहू, ओह स्‍वरग म बंधाही, अऊ जऊन कुछू तुमन धरती ऊपर खोलहू, ओह स्‍वरग म खोले जाही।</para>
  <para style="p">
    <verse number="19" style="v"/>मेंह तुम्‍हर ले फेर कहत हंव, यदि तुमन म ले दू झन मनखे एक मन होके धरती ऊपर कोनो बात बर पराथना करहू, त मोर ददा जऊन ह स्‍वरग म हवय, ओ काम ला तुम्‍हर बर कर दिही। <verse number="20" style="v"/>काबरकि जिहां दू या तीन मनखे मोर नांव म जुरथें, उहां मेंह ओमन के बीच म रहिथंव।”<note caller="+" style="f"><char style="fr" closed="false">18:19-20 </char><char style="ft" closed="false">मत्ती 16:19</char></note></para>
  <para style="s1">निरदयी सेवक के पटं‍तर</para>
  <para style="p">
    <verse number="21" style="v"/>तब पतरस ह यीसू करा आईस अऊ पुछिस, “हे परभू, यदि मोर भाई ह मोर बिरोध म पाप करथे, त मेंह कतेक बार ओला छेमा करंव? का सात बार?” <verse number="22" style="v"/>यीसू ह ओला कहिस, “मेंह तोला नइं कहत हंव कि सात बार, पर सात बार के सत्तर गुना तक।</para>
  <para style="p">
    <verse number="23" style="v"/>एकरसेति, स्‍वरग के राज ह ओ राजा के सहीं अय, जऊन ह अपन सेवकमन ले हिसाब लेय बर चाहिस। <verse number="24" style="v"/>जब ओह हिसाब लेवन लगिस, त ओकर आघू म एक झन मनखे ला लाने गीस, जऊन ह ओकर लाखों करोड़ों रूपिया के कर्जा लगे रिहिस। <verse number="25" style="v"/>काबरकि ओह कर्जा चुकाय नइं सकत रिहिस, एकरसेति मालिक ह हुकूम दीस कि ओला अऊ ओकर घरवाली ला अऊ ओकर लइकामन ला अऊ जऊन कुछू ओकर करा हवय, ओ जम्मो ला बेंच दिये जावय अऊ कर्जा के चुकता करे जावय।</para>
  <para style="p">
    <verse number="26" style="v"/>एला सुनके ओ सेवक ह मालिक के आघू म अपन माड़ी के भार गिरिस अऊ बिनती करिस, ‘हे परभू, मोर ऊपर धीरज धर। मेंह तोर जम्मो कर्जा ला चुकता कर दूहूं।’ <verse number="27" style="v"/>तब ओ सेवक के मालिक ला ओकर ऊपर तरस आईस। ओह ओकर कर्जा ला माफ कर दीस अऊ ओला छोंड़ दीस।</para>
  <para style="p">
    <verse number="28" style="v"/>पर जब ओ सेवक ह बाहिर निकरिस, त ओला ओकर एक संगी सेवक मिलिस, जेकर ऊपर ओकर कुछू सौ रूपिया के कर्जा रिहिस। ओह ओला पकड़िस अऊ ओकर टोंटा ला दबाके कहिस, ‘तोर ऊपर मोर जऊन कर्जा हवय, ओला चुकता कर।’</para>
  <para style="p">
    <verse number="29" style="v"/>ओकर संगी सेवक ह अपन माड़ी के भार गिरके ओकर ले बिनती करिस, ‘मोला कुछू समय दे। मेंह तोर कर्जा ला चुकता कर दूहूं।’</para>
  <para style="p">
    <verse number="30" style="v"/>पर ओह नइं मानिस अऊ जाके ओ मनखे ला तब तक जेल म डलवा दीस, जब तक कि ओह कर्जा के चुकता नइं कर दीस। <verse number="31" style="v"/>जब आने सेवकमन ए जम्मो ला देखिन, त ओमन अब्‍बड़ उदास होईन, अऊ अपन मालिक करा जाके, ओमन जम्मो बात ला बता दीन।</para>
  <para style="p">
    <verse number="32" style="v"/>तब ओकर मालिक ह ओ सेवक ला बलाईस अऊ कहिस, ‘हे दुस्‍ट सेवक! मेंह तोर जम्मो कर्जा ला माफ करेंव, काबरकि तेंह मोर ले बिनती करय। <verse number="33" style="v"/>जइसने मेंह तोर ऊपर दया करे रहेंव, वइसने का तोला अपन संगी सेवक ऊपर दया नइं करना चाही?’ <verse number="34" style="v"/>गुस्सा होके ओकर मालिक ह ओला सजा देवइयामन के हांथ म सऊंप दीस कि ओह तब तक ओमन के हांथ म रहय, जब तक कि ओह जम्मो कर्जा ला नइं पटा देवय।</para>
  <para style="p">
    <verse number="35" style="v"/>यदि तुमन अपन भाई ला अपन हिरदय ले छेमा नइं करहूं, त स्‍वरग के मोर ददा ह घलो तुमन म के हर एक के संग अइसनेच करही।”</para>
  <chapter number="19" style="c"/>
  <para style="s1">तलाक</para>
  <para style="r">(<ref loc="MRK 10:1-12">मरकुस 10:1-12</ref>)</para>
  <para style="p">
    <verse number="1" style="v"/>ए बातमन ला कहे के बाद, यीसू ह गलील प्रदेस ले चल दीस, अऊ यरदन नदी के ओ पार यहूदिया प्रदेस के सीमना म आईस। <verse number="2" style="v"/>मनखेमन के एक बड़े भीड़ ह ओकर पाछू हो लीस, अऊ यीसू ह उहां बेमरहामन ला चंगा करिस।</para>
  <para style="p">
    <verse number="3" style="v"/>कुछू फरीसीमन यीसू ला परखे बर ओकर करा आईन अऊ ओमन यीसू ले पुछिन, “का कोनो भी कारन ले अपन घरवाली ला तियाग देवई कानून के मुताबिक सही अय?”</para>
  <para style="p">
    <verse number="4" style="v"/>यीसू ह जबाब दीस, “का तुमन परमेसर के बचन म नइं पढ़े हवव कि संसार के रचइया ह ओमन ला सुरूआत ले नर अऊ नारी करके बनाईस, <verse number="5" style="v"/>अऊ कहिस, ‘एकरे कारन मनखे ह अपन दाई-ददा ला छोंड़के अपन घरवाली के संग रहिही, अऊ ओ दूनों एक तन होहीं।’ <verse number="6" style="v"/>ओमन ह अब दू नइं पर एक तन अंय। एकरसेति जऊन ला परमेसर ह एक संग जोड़े हवय, ओला मनखे ह अलग झन करय।”</para>
  <para style="p">
    <verse number="7" style="v"/>ओमन यीसू ला कहिन, “त फेर मूसा ह ए हुकूम काबर देय हवय कि मनखे ह अपन घरवाली ला तियाग पतर देके ओला छोंड़ दे।”</para>
  <para style="p">
    <verse number="8" style="v"/>यीसू ह ओमन ला जबाब दीस, “तुम्‍हर हिरदय के कठोरता के कारन, मूसा ह तुमन ला अपन घरवाली ला तियागे के अनुमती दीस। पर सुरू ले अइसने नइं रिहिस। <verse number="9" style="v"/>मेंह तुमन ला कहत हंव कि जऊन मनखे ह बेभिचार के छोंड़ कोनो आने कारन ले अपन घरवाली ला तियाग देथे, अऊ आने माईलोगन ले बिहाव कर लेथे, त ओह बेभिचार करथे।”</para>
  <para style="p">
    <verse number="10" style="v"/>चेलामन यीसू ला कहिन, “यदि मनखे के संबंध ह अपन घरवाली के संग अइसने अय, तब बिहाव नइं करई ठीक अय।”</para>
  <para style="p">
    <verse number="11" style="v"/>यीसू ह ओमन ला कहिस, “जम्मो मनखे ए सिकछा ला माने नइं सकंय, पर सिरिप ओहीच मन मान सकथें, जऊन मन ला ए बरदान दिये गे हवय। <verse number="12" style="v"/>काबरकि कुछू हिजड़ामन हवंय, जऊन मन अपन दाई के पेट ले अइसने जनमे हवंय। कुछू झन ला मनखेमन हिजड़ा बना देय हवंय, पर कुछू मनखेमन स्‍वरग राज के खातिर बिहाव नइं करे हवंय। जऊन ह ए बात ला मान सकथे, ओला मानना चाही।”</para>
  <para style="s1">यीसू अऊ छोटे लइकामन</para>
  <para style="r">(<ref loc="MRK 10:13-16">मरकुस 10:13-16</ref>; <ref loc="LUK 18:15-17">लूका 18:15-17</ref>)</para>
  <para style="p">
    <verse number="13" style="v"/>तब मनखेमन लइकामन ला यीसू करा लानिन ताकि यीसू ह ओमन ऊपर अपन हांथ रखय अऊ ओमन बर पराथना करय। पर चेलामन मनखेमन ला डांटिन।</para>
  <para style="p">
    <verse number="14" style="v"/>यीसू ह कहिस, “लइकामन ला मोर करा आवन दव, अऊ ओमन ला झन रोकव काबरकि स्‍वरग के राज ह अइसने मनखेमन बर अय।” <verse number="15" style="v"/>अऊ ओह लइकामन ऊपर अपन हांथ रखिस अऊ उहां ले चल दीस।</para>
  <para style="s1">एक धनी जवान</para>
  <para style="r">(<ref loc="MRK 10:17-31">मरकुस 10:17-31</ref>; <ref loc="LUK 18:18-30">लूका 18:18-30</ref>)</para>
  <para style="p">
    <verse number="16" style="v"/>एक मनखे ह यीसू करा आईस अऊ पुछिस, “हे गुरू, मेंह का भलई के काम करंव कि मोला परमेसर के संग सदाकाल के जिनगी मिलय?”</para>
  <para style="p">
    <verse number="17" style="v"/>यीसू ह ओला कहिस, “तेंह मोर ले भलई के बारे म काबर पुछथस? सिरिप एके झन ह बने अय। यदि तेंह जिनगी म जाय चाहथस, त हुकूममन ला माने कर।”</para>
  <para style="p">
    <verse number="18" style="v"/>ओ मनखे ह पुछिस, “कोन हुकूममन ला?” यीसू ह कहिस, “हतिया झन कर, बेभिचार झन कर, चोरी झन कर, लबारी गवाही झन दे, <verse number="19" style="v"/>अपन दाई अऊ ददा के आदर कर, अऊ अपन पड़ोसी ला अपन सहीं मया कर।”</para>
  <para style="p">
    <verse number="20" style="v"/>ओ जवान ह यीसू ला कहिस, “ए जम्मो बात ला मेंह मानत आवत हंव। मोर म अऊ कोन बात के कमी हवय?”</para>
  <para style="p">
    <verse number="21" style="v"/>यीसू ह ओला कहिस, “यदि तेंह सिद्ध बने चाहत हस, त जा; अपन जायदाद ला बेंच अऊ गरीबमन म बांट दे, अऊ तोला स्‍वरग म धन मिलही। तब आ अऊ मोर पाछू हो ले।”</para>
  <para style="p">
    <verse number="22" style="v"/>जब ए बात ला ओ जवान ह सुनिस, त ओह उदास होके उहां ले चल दीस, काबरकि ओह अब्‍बड़ धनवान रिहिस।</para>
  <para style="p">
    <verse number="23" style="v"/>तब यीसू ह अपन चेलामन ला कहिस, “मेंह तुमन ला सच कहत हंव – धनवान मनखे के स्‍वरग राज म जाना कठिन अय। <verse number="24" style="v"/>मेंह तुमन ला फेर कहत हंव कि परमेसर के राज म धनवान मनखे के जाय के बनिस‍पत सुई के छेदा म ले ऊंट के निकर जवई सरल अय।”</para>
  <para style="p">
    <verse number="25" style="v"/>ए बात ला सुनके चेलामन अब्‍बड़ चकित होईन अऊ कहिन, “तब काकर उद्धार हो सकथे?”</para>
  <para style="p">
    <verse number="26" style="v"/>यीसू ह ओमन कोति देखिस अऊ कहिस, “ए बात ह मनखे के दुवारा संभव नो हय, पर परमेसर के दुवारा जम्मो बात ह संभव अय।”</para>
  <para style="p">
    <verse number="27" style="v"/>तब पतरस ह यीसू ला कहिस, “देख, हमन तो जम्मो कुछू ला छोंड़के तोर पाछू हो ले हवन। त हमन ला का मिलही?”</para>
  <para style="p">
    <verse number="28" style="v"/>यीसू ह ओमन ला कहिस, “मेंह तुमन ला सच कहत हंव कि नवां संसार म, जब मनखे के बेटा ह महिमा के अपन सिंघासन म बईठही, त तुमन जऊन मन मोर पाछू चलत हव, बारह सिंघासन म बईठहू अऊ इसरायल के बारह गोत्र के नियाय करहू। <verse number="29" style="v"/>अऊ जऊन कोनो मोर खातिर अपन घर-दुवार या भाई या बहिनी या ददा या दाई या लइका या खेतखार ला छोंड़ देय हवय, ओह सौ गुना पाही अऊ ओह सदाकाल के जिनगी के अधिकारी होही। <verse number="30" style="v"/>पर कतको झन जऊन मन पहिली हवंय, ओमन आखिरी म हो जाहीं, अऊ कतको मनखे जऊन मन आखिरी म हवंय, ओमन पहिली हो जाहीं।”</para>
  <chapter number="20" style="c"/>
  <para style="s1">अंगूर के बारी म बनिहारमन के पटं‍तर</para>
  <para style="p">
    <verse number="1" style="v"/>स्‍वरग के राज ह ओ घर के मालिक सहीं अय, जऊन ह बिहनियां घर ले निकरिस ताकि अपन अंगूर के बारी म बनिहारमन ला काम म लगावय। <verse number="2" style="v"/>ओह बनिहारमन ला रोजी एक दीनार देय बर तय करिस अऊ ओमन ला अपन अंगूर के बारी म पठोईस<note caller="+" style="f"><char style="fr" closed="false">20:2 </char><char style="ft" closed="false">एक दीनार ह एक दिन के बनी के बरोबर होथे।</char></note>।</para>
  <para style="p">
    <verse number="3" style="v"/>करीब नौ बजे ओह बाहिर निकरिस अऊ कुछू अऊ बनिहारमन ला बजार के ठऊर म ठलहा खड़े देखिस, <verse number="4" style="v"/>त ओह ओमन ला कहिस, “तुमन घलो जावव अऊ मोर अंगूर के बारी म काम करव अऊ जऊन कुछू सही मजदूरी होही, मेंह तुमन ला दूहूं।” <verse number="5" style="v"/>ओमन ह घलो गीन।</para>
  <para style="p">करीब बारह बजे अऊ तीन बजे दूसरइया घलो ओह फेर बाहिर निकरिस अऊ अइसनेच करिस। <verse number="6" style="v"/>ओह संझा करीब पांच बजे फेर बाहिर निकरिस अऊ उहां कुछू अऊ बनिहारमन ला ठाढ़े देखिस, त ओह ओमन ला कहिस, “तुमन काबर इहां दिन भर ले ठलहा ठाढ़े हवव?”</para>
  <para style="p">
    <verse number="7" style="v"/>ओमन जबाब दीन, “काबरकि कोनो हमन ला मजदूरी करे बर नइं ले गीस।” ओह ओमन ला कहिस, “तुमन घलो जावव अऊ मोर अंगूर के बारी म काम करव।”</para>
  <para style="p">
    <verse number="8" style="v"/>जब सांझ होईस, त अंगूर के बारी के मालिक ह अपन संपत्ति के देख-रेख करइया ला कहिस, “बनिहारमन ला बला अऊ आखिरी म अवइया बनिहारमन ले सुरू करके पहिली अवइया बनिहारमन तक जम्मो ला ओमन के बनी देय दे।” <verse number="9" style="v"/>जऊन बनिहारमन संझा करीब पांच बजे काम म लगाय गे रिहिन, ओमन आईन अऊ ओम के हर एक ला एक-एक दीनार मिलिस। <verse number="10" style="v"/>जऊन बनिहारमन पहिली काम म लगाय गे रिहिन, जब ओमन आईन, त सोचिन कि ओमन ला जादा मिलही। पर ओमन ला घलो एक-एक दीनार मिलिस। <verse number="11" style="v"/>जब ओमन ला बनी मिलिस, त ओमन मालिक ऊपर कुड़कुड़ाय लगिन <verse number="12" style="v"/>अऊ कहिन, “ए मनखेमन ला आखिरी म काम म लगाय गे रिहिस अऊ एमन सिरिप एक घंटा काम करे हवंय, तभो ले तेंह एमन ला हमर बरोबर बनी दे हवस। जबकि हमन दिन भर काम के भार उठाएन अऊ घाम सहे हवन।”</para>
  <para style="p">
    <verse number="13" style="v"/>पर ओह ओम के एक झन ला जबाब दीस, “संगी, मेंह तोर संग अनियाय नइं करत हवंव। का तेंह एक दीनार म काम करे बर राजी नइं होय रहय? <verse number="14" style="v"/>अपन बनी ला ले अऊ जा। ए मोर ईछा अय कि आखिरी के मनखे ला घलो ओतकीच देवंव जतकी कि तोला दे हवंव। <verse number="15" style="v"/>का मोला ए अधिकार नइं अय कि अपन पईसा ला मेंह जइसने चाहंव वइसने करंव? या फेर मोर उदार हिरदय के कारन तोला जलन होवत हवय?</para>
  <para style="p">
    <verse number="16" style="v"/>ए किसम ले जऊन मन आखिरी म हवंय, ओमन पहिली हो जाहीं अऊ जऊन मन पहिली हवंय, ओमन आखिरी म हो जाहीं।”</para>
  <para style="s1">यीसू ह फेर अपन मिरतू के अगमबानी करथे</para>
  <para style="r">(<ref loc="MRK 10:32-34">मरकुस 10:32-34</ref>; <ref loc="LUK 18:31-34">लूका 18:31-34</ref>)</para>
  <para style="p">
    <verse number="17" style="v"/>यरूसलेम सहर ला जावत बेरा यीसू ह बारह चेलामन ला अलग ले गीस अऊ ओमन ला कहिस, <verse number="18" style="v"/>“देखव, हमन यरूसलेम सहर जावत हन। उहां मनखे के बेटा ह मुखिया पुरोहित अऊ कानून के गुरू मन के हांथ म सऊंपे जाही, अऊ ओमन ओला मिरतू दंड के दोसी ठहराहीं, <verse number="19" style="v"/>अऊ आनजातमन के हांथ म सऊंप दिहीं, जऊन मन ओकर मजाक उड़ाहीं, ओला कोर्रा म मारहीं अऊ कुरुस ऊपर चघाहीं। पर तीसरा दिन ओह जी उठही।”</para>
  <para style="s1">एक दाई के बिनती</para>
  <para style="r">(<ref loc="MRK 10:35-45">मरकुस 10:35-45</ref>)</para>
  <para style="p">
    <verse number="20" style="v"/>तब जबदी के बेटामन के दाई ह अपन बेटामन के संग यीसू करा आईस अऊ ओकर आघू म माड़ी टेकके कुछू मांगे लगिस।</para>
  <para style="p">
    <verse number="21" style="v"/>यीसू ह ओला कहिस, “तेंह का चाहथस?” ओह कहिस, “तेंह हुकूम दे कि तोर राज म मोर ए दूनों बेटामन – एक झन तोर जेवनी कोति अऊ दूसर ह तोर डेरी कोति बईठे।”</para>
  <para style="p">
    <verse number="22" style="v"/>यीसू ह ओमन ला कहिस, “तुमन नइं जानत हव कि तुमन का मांगत हवव। जऊन कटोरा म ले मेंह पीवइया हवंव, का तुमन ओला पी सकथव?” ओमन कहिन, “हमन पी सकथन।”</para>
  <para style="p">
    <verse number="23" style="v"/>यीसू ह ओमन ला कहिस, “तुमन ह मोर कटोरा ले पी सकथव, पर कोनो ला मोर जेवनी या डेरी कोति बईठे के अनुमती देवई, मोर अधिकार म नइं अय। ए जगह ओमन बर अय, जेमन बर मोर ददा ह एला तियार करे हवय।”</para>
  <para style="p">
    <verse number="24" style="v"/>जब आने दस चेलामन ए बात ला सुनिन, त ओमन ओ दूनों भाई ऊपर गुस्सा करिन। <verse number="25" style="v"/>यीसू ह ओमन ला एक संग अपन करा बलाईस अऊ कहिस, “तुमन जानथव कि आनजातमन के सासकमन ओमन ऊपर परभूता रखथंय अऊ ओमन के बड़े अधिकारीमन ओमन ऊपर अधिकार जताथंय। <verse number="26" style="v"/>तुमन के संग अइसने नइं होवय। पर जऊन ह तुमन म बड़े होय चाहथे, ओह तुम्‍हर सेवक बनय, <verse number="27" style="v"/>अऊ जऊन ह तुमन म पहिली होय चाहथे, ओह तुम्‍हर गुलाम बनय। <verse number="28" style="v"/>मनखे के बेटा ह अपन सेवा करवाय बर नइं आईस, पर एकर खातिर आईस कि ओह आने मन के सेवा करय अऊ बहुंत झन के छुड़ौती बर अपन परान ला देवय।”</para>
  <para style="s1">दू झन अंधरामन आंखी पाथें</para>
  <para style="r">(<ref loc="MRK 10:46-52">मरकुस 10:46-52</ref>; <ref loc="LUK 18:35-43">लूका 18:35-43</ref>)</para>
  <para style="p">
    <verse number="29" style="v"/>जब यीसू अऊ ओकर चेलामन यरीहो सहर ले निकरत रिहिन, त एक बड़े भीड़ यीसू के पाछू हो लीस। <verse number="30" style="v"/>सड़क के तीर म दू झन अंधरा मनखे बईठे रिहिन, अऊ जब ओमन सुनिन कि यीसू ह ओ सड़क म जावत हवय, त ओमन चिचियाके कहिन, “हे परभू, दाऊद के संतान, हमर ऊपर दया कर।”</para>
  <para style="p">
    <verse number="31" style="v"/>भीड़ के मनखेमन ओमन ला दबकारिन अऊ ओमन ला चुपेचाप रहे बर कहिन, पर ओमन अऊ चिचियाके कहिन, “हे परभू, दाऊद के संतान, हमर ऊपर दया कर।”</para>
  <para style="p">
    <verse number="32" style="v"/>तब यीसू ह रूक गीस अऊ ओह ओमन ला बलाके पुछिस, “तुमन का चाहथव कि मेंह तुम्‍हर बर करंव?”</para>
  <para style="p">
    <verse number="33" style="v"/>ओमन कहिन, “हे परभू, हमन चाहथन कि हमर आंखीमन देखे लगंय।”</para>
  <para style="p">
    <verse number="34" style="v"/>ओमन ऊपर तरस खाके यीसू ह ओमन के आंखीमन ला छुईस। तुरते ओमन देखन लगिन अऊ ओमन यीसू के पाछू हो लीन।</para>
  <chapter number="21" style="c"/>
  <para style="s1">बिजय उल्लास के संग यीसू के यरूसलेम म प्रवेस</para>
  <para style="r">(<ref loc="MRK 11:1-11">मरकुस 11:1-11</ref>; <ref loc="LUK 19:28-40">लूका 19:28-40</ref>; <ref loc="JHN 12:12-19">यूहन्ना 12:12-19</ref>)</para>
  <para style="p">
    <verse number="1" style="v"/>जब ओमन यरूसलेम सहर के लकठा म हबरिन अऊ जैतून पहाड़ ऊपर बैतफगे गांव करा आईन, त यीसू ह दू झन चेलामन ला ए कहिके पठोईस, <verse number="2" style="v"/>“आघू के गांव म जावव। जइसने ही तुमन उहां हबरहू, तुमन ला एक गदही खूंटा म बंधाय मिलही अऊ ओकर संग म ओकर बछरू घलो होही। ओमन ला ढिल के मोर करा ले आवव। <verse number="3" style="v"/>अऊ यदि कोनो तुमन ला कुछू कहिथे, त ओला कहव कि परभू ला एमन के जरूरत हवय। तब ओह तुरते ओमन ला पठो दिही।”</para>
  <para style="p">
    <verse number="4" style="v"/>एह एकरसेति होईस ताकि अगमजानी के दुवारा कहे गय ए बात ह पूरा होवय:</para>
  <para style="p">
    <verse number="5" style="v"/>“सियोन के बेटी ले कहव, देख, तोर राजा ह तोर करा आवत हवय। ओह नम्र अय अऊ गदही ऊपर बईठे हवय, ओह गदही के बछरू ऊपर बईठे हवय<note caller="+" style="f"><char style="fr" closed="false">21:5 </char><char style="ft" closed="false">पद 5 म “सियोन के बेटी” के मतलब यरूसलेम सहर अय।</char></note>।”<note caller="+" style="f"><char style="fr" closed="false">21:5 </char><char style="ft" closed="false">जकरयाह 9:9</char></note></para>
  <para style="p">
    <verse number="6" style="v"/>तब दूनों चेलामन गीन, अऊ जइसने यीसू ह ओमन ला करे बर कहे रिहिस, वइसनेच करिन। <verse number="7" style="v"/>ओमन गदही अऊ ओकर बछरू ला लानिन अऊ ओमन के ऊपर अपन कपड़ा ला दसा दीन; तब यीसू ह ओमन ऊपर बईठ गीस। <verse number="8" style="v"/>भीड़ के बहुंत मनखेमन अपन-अपन कपड़ा ला सड़क म दसा दीन अऊ दूसर मनखेमन रूख के डारामन ला काटके सड़क ऊपर बगरा दीन। <verse number="9" style="v"/>भीड़ के मनखेमन यीसू के आघू-आघू अऊ पाछू-पाछू घलो चलत रहंय अऊ ओमन चिचिया-चिचियाके कहत रहंय, “दाऊद के संतान के होसाना! धइन ए ओ, जऊन ह परभू के नांव म आथे!<note caller="+" style="f"><char style="fr" closed="false">21:9 </char><char style="ft" closed="false">भजन-संहिता 118:25-26</char></note> ऊंच स्‍वरग म होसाना!<note caller="+" style="f"><char style="fr" closed="false">21:9 </char><char style="ft" closed="false">“होसाना” (इबरानी) के मतलब होथे “बचा” या “उद्धार कर”, पर बाद म ए सबद के उपयोग “परसंसा” या “इस्तुति” के रूप म करे गीस।</char></note>” <verse number="10" style="v"/>जब यीसू ह यरूसलेम म आईस, त जम्मो सहर म हलचल मच गीस अऊ मनखेमन पुछन लगिन, “एह कोन ए?”</para>
  <para style="p">
    <verse number="11" style="v"/>भीड़ के मनखेमन कहिन, “एह अगमजानी यीसू ए, अऊ गलील प्रदेस के नासरत के रहइया ए।”</para>
  <para style="s1">मंदिर म यीसू</para>
  <para style="r">(<ref loc="MRK 11:15-19">मरकुस 11:15-19</ref>; <ref loc="LUK 19:45-48">लूका 19:45-48</ref>; <ref loc="JHN 2:13-22">यूहन्ना 2:13-22</ref>)</para>
  <para style="p">
    <verse number="12" style="v"/>यीसू ह मंदिर म गीस, अऊ ओ जम्मो मनखेमन ला निकार दीस, जऊन मन मंदिर म लेन-देन करत रिहिन। ओह साहूकारमन के मेज अऊ परेवा बेचइयामन के बेंचमन ला खपल दीस। <verse number="13" style="v"/>अऊ ओह ओमन ला कहिस, “परमेसर के बचन म ए लिखे हवय कि मोर घर ह पराथना के घर कहे जाही, पर तुमन एला डाकूमन के अड्डा बनावत हवव।”</para>
  <para style="p">
    <verse number="14" style="v"/>अंधरा अऊ खोरवामन यीसू करा मंदिर म आईन अऊ ओह ओमन ला चंगा करिस। <verse number="15" style="v"/>पर जब मुखिया पुरोहित अऊ मूसा के कानून के गुरू मन ओकर अद्भूत काम ला देखिन अऊ लइकामन ला मंदिर के इलाका म चिचियाके ए कहत सुनिन – “दाऊद के संतान के होसाना” त ओमन नाराज होईन।</para>
  <para style="p">
    <verse number="16" style="v"/>ओमन यीसू ला कहिन, “का तेंह सुनत हवस कि ए लइकामन का कहत हवंय?” यीसू ह कहिस, “हव, का तुमन परमेसर के बचन म ए कभू नइं पढ़ेव – ‘लइका अऊ छोटे लइकामन के मुहूं ले तेंह इस्तुति करवाय।’<note caller="+" style="f"><char style="fr" closed="false">21:16 </char><char style="ft" closed="false">भजन-संहिता 8:2</char></note>”</para>
  <para style="p">
    <verse number="17" style="v"/>तब यीसू ह ओमन ला छोंड़के सहर के बाहिर बैतनियाह गांव म गीस अऊ उहां रात बिताईस।</para>
  <para style="s1">अंजीर के रूख ह सूख जाथे</para>
  <para style="r">(<ref loc="MRK 11:12-14">मरकुस 11:12-14</ref>, <ref loc="MRK 11:20-24">20-24</ref>)</para>
  <para style="p">
    <verse number="18" style="v"/>बिहनियां, जब यीसू ह सहर ला वापिस जावत रिहिस, त ओला भूख लगिस। <verse number="19" style="v"/>सड़क के तीर म एक ठन अंजीर के रूख ला देखके, ओह उहां गीस, पर ओला पान के छोंड़ ओम अऊ कुछू नइं मिलिस। तब यीसू ह ओ रूख ला कहिस, “अब ले तोर म फेर कभू फर झन लगय।” अऊ तुरते ओ अंजीर के रूख ह सूख गीस।</para>
  <para style="p">
    <verse number="20" style="v"/>जब चेलामन एला देखिन, त ओमन अचम्भो करिन अऊ कहिन, “अंजीर के रूख ह तुरते कइसने सूख गीस?”</para>
  <para style="p">
    <verse number="21" style="v"/>यीसू ह ओमन ला जबाब दीस, “मेंह तुमन ला सच कहत हंव, यदि तुमन बिसवास करव अऊ संका झन करव, त तुमन न सिरिप ए करहू, जऊन ह में ए अंजीर के रूख के संग करे हवंव, पर यदि तुमन ए पहाड़ ले कहिहू, ‘जा अऊ समुंदर म गिर जा।’ अऊ एह हो जाही। <verse number="22" style="v"/>यदि तुमन बिसवास करथव, त जऊन कुछू तुमन पराथना म मांगव, ओह तुमन ला मिल जाही।”</para>
  <para style="s1">यीसू के अधिकार ऊपर सवाल</para>
  <para style="r">(<ref loc="MRK 11:27-33">मरकुस 11:27-33</ref>; <ref loc="LUK 20:1-8">लूका 20:1-8</ref>)</para>
  <para style="p">
    <verse number="23" style="v"/>यीसू ह मंदिर म गीस, अऊ जब ओह उपदेस देवत रिहिस, त मुखिया पुरोहित अऊ मनखेमन के अगुवामन ओकर करा आईन अऊ पुछिन, “तेंह कोन अधिकार ले ए काममन ला करत हवस? अऊ तोला कोन ह ए अधिकार दे हवय?”</para>
  <para style="p">
    <verse number="24" style="v"/>यीसू ह ओमन ला जबाब दीस, “मेंह घलो तुमन ला एक सवाल पुछत हंव, यदि तुमन मोला जबाब दूहू, त मेंह घलो तुमन ला बताहूं कि कोन अधिकार ले मेंह ए काममन ला करत हवंव। <verse number="25" style="v"/>यूहन्ना के बतिसमा ह कहां ले रिहिस? स्‍वरग ले रिहिस या फेर मनखेमन के तरफ ले?”</para>
  <para style="p">ओमन आपस म बिचार करिन अऊ कहिन, “यदि हमन कहन – ‘स्‍वरग ले’ त ओह हमन ला कहिही, ‘तब तुमन यूहन्ना ऊपर बिसवास काबर नइं करेव?’ <verse number="26" style="v"/>पर यदि हमन कहन – ‘मनखेमन के तरफ ले,’ त हमन ला मनखेमन के डर हवय, काबरकि ओ जम्मो झन बिसवास करथें कि यूहन्ना ह एक अगमजानी रिहिस।”</para>
  <para style="p">
    <verse number="27" style="v"/>एकरसेति ओमन यीसू ला जबाब दीन, “हमन नइं जानन।”</para>
  <para style="p">तब यीसू ह ओमन ला कहिस, “त मेंह घलो नइं बतावंव कि कोन अधिकार ले मेंह ए काममन ला करत हवंव।”</para>
  <para style="s1">दू बेटामन के पटं‍तर</para>
  <para style="p">
    <verse number="28" style="v"/>“तुमन का सोचथव? एक मनखे रिहिस, जेकर दू झन बेटा रिहिन। ओह पहिला करा गीस अऊ कहिस, ‘बेटा, जा अऊ आज अंगूर के बारी म काम कर।’</para>
  <para style="p">
    <verse number="29" style="v"/>ओह जबाब दीस, ‘मेंह नइं जावंव।’ पर बाद म ओह पछताईस अऊ गीस।</para>
  <para style="p">
    <verse number="30" style="v"/>तब ददा ह दूसर बेटा करा गीस अऊ ओहीच बात कहिस। ओह जबाब दीस, ‘हव ददा, मेंह जावत हंव।’ पर ओह नइं गीस।</para>
  <para style="p">
    <verse number="31" style="v"/>ए दूनों बेटा म ले कोन ह अपन ददा के ईछा ला पूरा करिस?”</para>
  <para style="p">ओमन कहिन, “पहिला ह।”</para>
  <para style="p">यीसू ह ओमन ला कहिस, “मेंह तुमन ला सच कहत हंव कि लगान लेवइया अऊ बेस्‍यामन तुम्‍हर ले आघू परमेसर के राज म जावत हवंय। <verse number="32" style="v"/>काबरकि यूहन्ना ह तुमन ला धरमीपन के रसता देखाय बर आईस, अऊ तुमन ओकर ऊपर बिसवास नइं करेव, पर लगान लेवइया अऊ बेस्‍यामन ओकर ऊपर बिसवास करिन। एला देखे के बाद घलो, तुमन पछताप नइं करेव अऊ न ही ओकर ऊपर बिसवास करेव।”</para>
  <para style="s1">दुस्‍ट किसानमन के पटं‍तर</para>
  <para style="r">(<ref loc="MRK 12:1-12">मरकुस 12:1-12</ref>; <ref loc="LUK 20:9-19">लूका 20:9-19</ref>)</para>
  <para style="p">
    <verse number="33" style="v"/>एक अऊ पटं‍तर सुनव: “एक जमींदार रिहिस, अऊ ओह एक अंगूर के बारी लगाईस। ओह बारी के चारों खूंट ला बाड़ा म घेरिस। ओह ओम एक ठन रस के कुन्‍ड खनवाईस अऊ एक ठन मचान बनाईस। तब ओह ओ अंगूर के बारी ला कुछू किसानमन ला रेगहा म देके आने देस चल दीस। <verse number="34" style="v"/>जब फर के समय ह आईस, त ओह अपन सेवकमन ला किसानमन करा पठोईस ताकि ओमन ओकर बांटा के फर ला लानय।</para>
  <para style="p">
    <verse number="35" style="v"/>पर किसानमन ओकर सेवकमन ला पकड़ लीन, अऊ ओमन कोनो ला मारिन-पीटिन, कोनो ला जान सहित मार डारिन अऊ काकरो ऊपर पथरा फेंकिन। <verse number="36" style="v"/>तब जमींदार ह आने सेवकमन ला पठोईस, जऊन मन संख्‍या म पहिली ले जादा रिहिन; पर किसानमन ओमन के संग घलो वइसनेच करिन। <verse number="37" style="v"/>आखिरी म, ओह ए सोचके अपन बेटा ला पठोईस कि ओमन मोर बेटा के आदर करहीं।</para>
  <para style="p">
    <verse number="38" style="v"/>पर जब किसानमन जमींदार के बेटा ला देखिन, त एक-दूसर ला कहिन, ‘एह तो अंगूर के बारी के वारिस अय। आवव, हमन एला मार डारन अऊ एकर पुरखउती संपत्ति ला ले लेवन।’ <verse number="39" style="v"/>ओमन ओला पकड़िन अऊ अंगूर के बारी के बाहिर ले जाके ओला मार डारिन।</para>
  <para style="p">
    <verse number="40" style="v"/>एकरसेति जब अंगूर के बारी के मालिक ह आही, त ओह ओ किसानमन के संग का करही?”</para>
  <para style="p">
    <verse number="41" style="v"/>ओमन ह यीसू ला कहिन, “ओह ओ दुस्‍टमन ला पूरा-पूरी नास कर दिही, अऊ अंगूर के बारी के रेगहा आने किसानमन ला दे दिही, जऊन मन समय म ओकर बांटा के फसल ओला दिहीं।”</para>
  <para style="p">
    <verse number="42" style="v"/>यीसू ह ओमन ला कहिस, “का तुमन परमेसर के बचन म ए बात कभू नइं पढ़ेव: ‘जऊन पथरा ला घर के बनइयामन बेकार समझे रिहिन, ओह कोना के मुख पथरा हो गीस; परभू ह ए काम ला करे हवय, अऊ हमर नजर म एह अचम्भो के बात अय।’<note caller="+" style="f"><char style="fr" closed="false">21:42 </char><char style="ft" closed="false">भजन-संहिता 118:22-23</char></note></para>
  <para style="p">
    <verse number="43" style="v"/>एकरसेति मेंह तुमन ला कहत हंव कि परमेसर के राज ह तुम्‍हर ले लिये जाही, अऊ ओ मनखेमन ला दिये जाही, जऊन मन परमेसर बर फर पैदा करहीं। <verse number="44" style="v"/>जऊन ह ए पथरा ऊपर गिरही, ओह चूर-चूर हो जाही, पर जेकर ऊपर ए पथरा ह गिरही, ओह पीसा जाही।”</para>
  <para style="p">
    <verse number="45" style="v"/>यीसू के पटं‍तर ला सुनके मुखिया पुरोहित अऊ फरीसी मन समझ गीन कि ओह ओमन के बारे म गोठियावत हवय। <verse number="46" style="v"/>ओमन ओला पकड़े चाहत रिहिन, पर ओमन ला मनखेमन के डर रहय, काबरकि मनखेमन यीसू ला एक अगमजानी मानत रिहिन।</para>
  <chapter number="22" style="c"/>
  <para style="s1">बिहाव भोज के पटं‍तर</para>
  <para style="r">(<ref loc="LUK 14:15-24">लूका 14:15-24</ref>)</para>
  <para style="p">
    <verse number="1" style="v"/>यीसू ह फेर ओमन ले पटं‍तर म गोठियाय लगिस। ओह कहिस, <verse number="2" style="v"/>“स्‍वरग के राज ह एक राजा के सहीं अय, जऊन ह अपन बेटा के बिहाव म एक जेवनार करिस। <verse number="3" style="v"/>ओह अपन सेवकमन ला पठोईस कि ओमन नेवताहारीमन ला बिहाव-भोज बर बलाके लानंय, पर नेवताहारीमन आय बर नइं चाहिन।</para>
  <para style="p">
    <verse number="4" style="v"/>तब ओह कुछू अऊ सेवकमन ला ए कहिके पठोईस, ‘नेवताहारीमन ला कहव कि मेंह भोज तियार कर चुके हवंव। मोर बइला अऊ मोटहा-मोटहा पसु मन मारे गे हवंय, अऊ जम्मो चीज ह तियार हवय। बिहाव के भोज म आवव।’</para>
  <para style="p">
    <verse number="5" style="v"/>पर नेवताहारीमन राजा के नेवता ला धियान नइं दीन अऊ एती-ओती चल दीन – कोनो अपन खेत ला, त कोनो अपन धन्‍धा म। <verse number="6" style="v"/>बाकि बचे नेवताहारीमन राजा के सेवकमन ला पकड़िन अऊ ओमन के संग गलत बरताव करिन अऊ ओमन ला मार डारिन। <verse number="7" style="v"/>राज ह बहुंत गुस्सा करिस। ओह अपन सेना ला पठोईस अऊ ओ हतियारामन ला नास कर दीस अऊ ओमन के सहर ला जरा दीस।</para>
  <para style="p">
    <verse number="8" style="v"/>तब राजा ह अपन सेवकमन ला कहिस, ‘बिहाव भोज तो तियार हवय, पर नेवताहारीमन एकर लइक नो हंय। <verse number="9" style="v"/>एकरसेति गली के चऊक म जावव अऊ तुमन ला जऊन मन घलो मिलथें, ओ जम्मो ला भोज के नेवता देवव।’ <verse number="10" style="v"/>ओ सेवकमन गली म गीन अऊ ओमन ला बने या खराप जऊन ह घलो मिलिस, ओ जम्मो ला संकेल के ले आईन अऊ बिहाव के मड़वा ह पहुनामन ले भर गीस।</para>
  <para style="p">
    <verse number="11" style="v"/>पर जब राजा ह पहुनामन ला देखे बर भीतर आईस, त ओह उहां एक मनखे ला देखिस, जऊन ह बिहाव के पोसाक नइं पहिरे रहय। <verse number="12" style="v"/>राजा ह ओकर ले पुछिस, ‘संगी, बिहाव के पोसाक पहिरे बिगर तेंह इहां कइसने आ गे।’ ओ मनखे ह कुछू कहे नइं सकिस।</para>
  <para style="p">
    <verse number="13" style="v"/>तब राजा ह सेवकमन ला कहिस, ‘एकर हांथ-गोड़ ला बांधव अऊ एला बाहिर अंधियार म फटिक दव, जिहां एह रोही अऊ अपन दांत पीसही।’</para>
  <para style="p">
    <verse number="14" style="v"/>काबरकि बलाय गय मनखे तो बहुंत हवंय, पर चुने गय मनखेमन थोरकन हवंय।”</para>
  <para style="s1">रोमी महाराज ला लगान देवई</para>
  <para style="r">(<ref loc="MRK 12:13-17">मरकुस 12:13-17</ref>; <ref loc="LUK 20:20-26">लूका 20:20-26</ref>)</para>
  <para style="p">
    <verse number="15" style="v"/>तब फरीसीमन बाहिर जाके योजना बनाईन कि ओमन कइसने यीसू ला ओकरेच गोठ म फंसावंय। <verse number="16" style="v"/>ओमन अपन चेलामन ला हेरोदीमन के संग यीसू करा ए पुछे बर पठोईन, “हे गुरू, हमन जानथन कि तेंह सच्‍चा अस अऊ तेंह सच्‍चई के संग परमेसर के रसता के सिकछा देथस। तेंह मनखेमन के बहकावा म नइं आवस, काबरकि तेंह मनखे के मुहूं देखके नइं गोठियावस। <verse number="17" style="v"/>त हमन ला बता, तोर का बिचार हवय? रोमी महाराजा ला लगान देवई ठीक अय या नइं?”</para>
  <para style="p">
    <verse number="18" style="v"/>ओमन के दुस्‍टता ला जानके यीसू ह कहिस, “हे ढोंगी मनखेमन हो! तुमन काबर मोला फंसाय के कोसिस करत हव? <verse number="19" style="v"/>मोला ओ सिक्‍का ला देखावव, जेकर उपयोग तुमन लगान पटाय बर करथव।” ओमन ओकर करा एक सिक्‍का लानिन। <verse number="20" style="v"/>यीसू ह ओमन ले पुछिस, “एह काकर फोटो अऊ काकर नांव अय?”</para>
  <para style="p">
    <verse number="21" style="v"/>ओमन कहिन, “रोमी महाराजा के।” तब यीसू ह ओमन ला कहिस, “जऊन ह रोमी महाराजा के अय, ओला रोमी महाराजा ला देवव अऊ जऊन ह परमेसर के अय, ओला परमेसर ला देवव।”</para>
  <para style="p">
    <verse number="22" style="v"/>एला सुनके, ओमन अचम्भो म पड़ गीन अऊ यीसू ला छोंड़के चल दीन।</para>
  <para style="s1">पुनरजीवन अऊ सादी-बिहाव</para>
  <para style="r">(<ref loc="MRK 12:18-27">मरकुस 12:18-27</ref>; <ref loc="LUK 20:27-40">लूका 20:27-40</ref>)</para>
  <para style="p">
    <verse number="23" style="v"/>ओहीच दिन सदूकीमन यीसू करा आईन, जऊन मन ए कहिथंय कि मरे के बाद मनखे ह फेर नइं जी उठय। ओमन यीसू ले एक सवाल पुछिन, <verse number="24" style="v"/>“हे गुरू, मूसा ह कहे हवय कि यदि कोनो मनखे ह बिगर संतान के मर जावय, त ओकर भाई ह ओ बिधवा ले बिहाव करय अऊ अपन भाई खातिर संतान पैदा करय<note caller="+" style="f"><char style="fr" closed="false">22:24 </char><char style="ft" closed="false">ब्यवस्था 25:5-6</char></note>। <verse number="25" style="v"/>हमर बीच म सात झन भाई रिहिन। पहिला ह बिहाव करिस, पर ओह बिगर संतान के मर गीस अऊ अपन घरवाली ला अपन भाई बर छोंड़ गीस। <verse number="26" style="v"/>दूसरा अऊ तीसरा भाई ले लेके जम्मो सातों भाई के संग अइसनेच होईस। सातों के सातों भाई मर गीन। <verse number="27" style="v"/>आखिरी म, ओ माईलोगन घलो मर गीस। <verse number="28" style="v"/>तब मरे म ले जी उठे के बाद, ओह ओ सातों भाई म के काकर घरवाली होही? काबरकि ओ सातों झन ओकर ले बिहाव करे रिहिन।”</para>
  <para style="p">
    <verse number="29" style="v"/>यीसू ह ओमन ला जबाब दीस, “तुमन गलत समझत हव, काबरकि तुमन परमेसर के बचन या परमेसर के सामरथ ला नइं जानत हव। <verse number="30" style="v"/>मरे म ले जी उठे के बाद, मनखेमन न तो बिहाव करहीं अऊ न ही ओमन ला बिहाव म दिये जाही। ओमन स्‍वरग म स्वरगदूतमन सहीं होहीं। <verse number="31" style="v"/>मरे म ले जी उठे के बारे म परमेसर ह तुमन ला का कहे हवय – का तुमन नइं पढ़े हवव: <verse number="32" style="v"/>‘मेंह अब्राहम के परमेसर, इसहाक के परमेसर अऊ याकूब के परमेसर अंव।’ ओह मरे मन के नइं, पर जीयत मन के परमेसर अय।”</para>
  <para style="p">
    <verse number="33" style="v"/>एला सुनके, भीड़ के मनखेमन यीसू के उपदेस ले चकित होईन।</para>
  <para style="s1">सबले बड़े हुकूम</para>
  <para style="r">(<ref loc="MRK 12:28-34">मरकुस 12:28-34</ref>; <ref loc="LUK 10:25-28">लूका 10:25-28</ref>)</para>
  <para style="p">
    <verse number="34" style="v"/>जब फरीसीमन सुनिन कि यीसू ह सदूकीमन के मुहूं बंद कर दे हवय, त ओमन ह जुरिन। <verse number="35" style="v"/>ओम ले एक झन, जऊन ह एक वकील रिहिस, यीसू ला परखे बर ए सवाल करिस, <verse number="36" style="v"/>“हे गुरू, मूसा के कानून के मुताबिक सबले बड़े हुकूम कते ह अय?”</para>
  <para style="p">
    <verse number="37" style="v"/>यीसू ह ओला कहिस, “ ‘तेंह अपन परभू परमेसर ला अपन जम्मो हिरदय, अपन जम्मो परान अऊ अपन पूरा मन सहित मया कर।’<note caller="+" style="f"><char style="fr" closed="false">22:37 </char><char style="ft" closed="false">ब्यवस्था 6:5</char></note> <verse number="38" style="v"/>एह पहिली अऊ सबले बड़े हुकूम अय। <verse number="39" style="v"/>अऊ दूसरा हुकूम ए किसम ले अय, ‘तेंह अपन पड़ोसी ले अपन सहीं मया कर।’<note caller="+" style="f"><char style="fr" closed="false">22:39 </char><char style="ft" closed="false">लैब्यवस्था 19:18</char></note> <verse number="40" style="v"/>ए दूनों हुकूम जम्मो कानून अऊ अगमजानीमन के सिकछा के सार अंय।”</para>
  <para style="s1">मसीह ह काकर बेटा अय?</para>
  <para style="r">(<ref loc="MRK 12:35-37">मरकुस 12:35-37</ref>; <ref loc="LUK 20:41-44">लूका 20:41-44</ref>)</para>
  <para style="p">
    <verse number="41" style="v"/>जब फरीसीमन उहां जुरे रिहिन, त यीसू ह ओमन ले पुछिस, <verse number="42" style="v"/>“मसीह के बारे म, तुमन का सोचथव? ओह काकर बेटा अय?”</para>
  <para style="p">ओमन कहिन, “दाऊद के बेटा!”</para>
  <para style="p">
    <verse number="43" style="v"/>यीसू ह ओमन ला कहिस, “त फेर दाऊद ह पबितर आतमा म होके ओला ‘परभू’ काबर कहिथे? दाऊद ह कहिथे, <verse number="44" style="v"/>‘परभू ह मोर परभू ले कहिस: मोर जेवनी हांथ अंग बईठ, जब तक कि मेंह तोर बईरीमन ला तोर गोड़ खाल्‍हे नइं कर देवंव।’ <verse number="45" style="v"/>जब दाऊद ह ओला ‘परभू’ कहिथे, त फेर ओह दाऊद के बेटा कइसने हो सकथे?” <verse number="46" style="v"/>कोनो ओला कुछू जबाब नइं दे सकिन, अऊ ओ दिन ले, कोनो ओकर ले अऊ कुछू सवाल पुछे के हिम्मत नइं करिन।</para>
  <chapter number="23" style="c"/>
  <para style="s1">सात ठन दुःख</para>
  <para style="r">(<ref loc="MRK 12:38-39">मरकुस 12:38-39</ref>; <ref loc="LUK 11:43">लूका 11:43</ref>, <ref loc="LUK 11:46">46</ref>; <ref loc="LUK 20:45-46">20:45-46</ref>)</para>
  <para style="p">
    <verse number="1" style="v"/>तब यीसू ह भीड़ के मनखे अऊ अपन चेलामन ला कहिस, <verse number="2" style="v"/>“मूसा के कानून के गुरू अऊ फरीसी मन मूसा के कानून ला सिखोथें। <verse number="3" style="v"/>एकरसेति, ओमन जऊन कुछू कहिथें ओला मानव अऊ करव। पर ओमन सहीं काम झन करव, काबरकि ओमन जइसने कहिथें वइसने नइं करंय। <verse number="4" style="v"/>ओमन कानून के भारी बोझा ला बनाथें अऊ ओला मनखेमन के खांधा ऊपर लदक देथें, पर ओमन ह खुदे ओला टारे बर अपन अंगरी घलो उठाय नइं चाहंय।</para>
  <para style="p">
    <verse number="5" style="v"/>ओमन अपन जम्मो काम मनखेमन ला देखाय बर करथें। ओमन देखाय बर चाकर-चाकर ताबीज बनाके अपन बाहां अऊ माथा म पहिरथें अऊ अपन कपड़ा म लम्‍बा झालर लगवाथें<note caller="+" style="f"><char style="fr" closed="false">23:5 </char><char style="ft" closed="false">ताबीज याने एक किसम के डिब्बा, जऊन म परमेसर के बचन के पद रहिथे।</char></note>।</para>
  <para style="p">
    <verse number="6" style="v"/>भोज मन म आदर के ठऊर अऊ सभा घरमन म खास जगह म बईठना ओमन ला बने लगथे। <verse number="7" style="v"/>बजार म जोहार झोंकना अऊ मनखेमन के दुवारा गुरूजी कहवई ओमन ला बने लगथे।</para>
  <para style="p">
    <verse number="8" style="v"/>पर तुमन अपन ला गुरू झन कहावव, काबरकि तुम्‍हर सिरिप एक गुरू हवय, अऊ तुमन जम्मो झन भाई-भाई अव। <verse number="9" style="v"/>धरती म कोनो ला अपन ददा झन कहव, काबरकि तुम्‍हर एके ददा हवय, जऊन ह स्‍वरग म हवय। <verse number="10" style="v"/>तुमन अपन ला मालिक घलो झन कहावव, काबरकि तुम्‍हर एके मालिक हवय याने कि ‘मसीह’। <verse number="11" style="v"/>जऊन ह तुमन जम्मो म बड़े अय, ओह तुम्‍हर सेवक बनय। <verse number="12" style="v"/>जऊन ह अपन-आप ला बड़े बनाही, ओला छोटे करे जाही, अऊ जऊन ह अपन-आप ला छोटे बनाही, ओला बड़े करे जाही।</para>
  <para style="p">
    <verse number="13" style="v"/>हे ढोंगी, कानून के गुरू अऊ फरीसी मन, तुम्‍हर ऊपर हाय! तुमन मनखेमन बर स्‍वरग राज के दुवारी ला बंद कर देथव। न तो तुमन खुदे ओम जावव अऊ न ही ओमन ला जावन देवव, जऊन मन ओम जाय के कोसिस करथंय।</para>
  <para style="p">
    <verse number="14" style="v"/>हे ढोंगी, कानून के गुरू अऊ फरीसी मन, तुम्‍हर ऊपर हाय! तुमन बिधवामन के घर ला लूटथव अऊ देखाय बर लम्‍बा-लम्‍बा पराथना करथव। एकरसेति, तुमन ला जादा कठोर सजा मिलही।</para>
  <para style="p">
    <verse number="15" style="v"/>हे ढोंगी, कानून के गुरू अऊ फरीसी मन, तुम्‍हर ऊपर हाय! तुमन एक झन ला अपन बिसवास म लाने बर समुंदर अऊ धरती ऊपर फिरथव, अऊ जब ओह तुम्‍हर बिसवास म आ जाथे, त तुमन ओला अपन ले दू गुना नरक के लइका बना देथव।</para>
  <para style="p">
    <verse number="16" style="v"/>हे अंधरा अगुवामन, तुम्‍हर ऊपर हाय! तुमन कहिथव, ‘यदि कोनो मंदिर के कसम खाथे, त ओकर कुछू मतलब नइं होवय, पर यदि कोनो मंदिर के सोना के कसम खाथे, त ओह अपन कसम म बंध जाथे।’ <verse number="17" style="v"/>हे अंधरा मुरुख मनखेमन! कते ह बड़े अय – सोना या फेर मंदिर जऊन ह ओ सोना ला पबितर बनाथे?<note caller="+" style="f"><char style="fr" closed="false">23:17 </char><char style="ft" closed="false">निरगमन 40:9-11</char></note> <verse number="18" style="v"/>तुमन ए घलो कहिथव, ‘यदि कोनो बेदी के कसम खाथे, त ओकर कुछू मतलब नइं होवय, पर यदि कोनो बेदी म चघाय भेंट के कसम खाथे, त ओह अपन कसम म बंध जाथे।’ <verse number="19" style="v"/>हे अंधरा मनखेमन! कते ह बड़े अय – भेंट या फेर बेदी जऊन ह ओ भेंट ला पबितर बनाथे? <verse number="20" style="v"/>एकरसेति जऊन ह बेदी के कसम खाथे, ओह ओकर अऊ ओकर ऊपर रखे जम्मो चीज के कसम खाथे। <verse number="21" style="v"/>अऊ जऊन ह मंदिर के कसम खाथे, ओह ओकर अऊ ओम रहइया के घलो कसम खाथे। <verse number="22" style="v"/>अऊ जऊन ह स्‍वरग के कसम खाथे, ओह परमेसर के सिंघासन अऊ ओकर ऊपर बइठइया के घलो कसम खाथे।</para>
  <para style="p">
    <verse number="23" style="v"/>हे ढोंगी, कानून के गुरू अऊ फरीसी मन, तुम्‍हर ऊपर हाय! तुमन अपन मसाला जइसने कि पोदीना, सौंफ अऊ जीरा के दसवां भाग ला देथव,<note caller="+" style="f"><char style="fr" closed="false">23:23 </char><char style="ft" closed="false">लैब्यवस्था 27:30</char></note> पर तुमन मूसा के कानून के जादा महत्‍व के बात जइसने कि नियाय, दया अऊ बिसवास के अनदेखी करथव।<note caller="+" style="f"><char style="fr" closed="false">23:23 </char><char style="ft" closed="false">होसे 6:6; यिरमियाह 9:23</char></note> तुम्‍हर बर उचित अय कि ए काममन ला करव अऊ ओ दूसर काम के अनदेखी घलो झन करव। <verse number="24" style="v"/>हे अंधरा अगुवामन! तुमन उड़इया छोटे कीरा ला तो छान लेथव, पर ऊंट ला लील लेथव।<note caller="+" style="f"><char style="fr" closed="false">23:24 </char><char style="ft" closed="false">लैब्यवस्था 11:20-23, 40</char></note></para>
  <para style="p">
    <verse number="25" style="v"/>हे ढोंगी, कानून के गुरू अऊ फरीसी मन, तुम्‍हर ऊपर हाय! तुमन कटोरा अऊ थारी के बाहिर ला तो मांजथव, पर भीतर ले, ओमन ह लोभ अऊ लूट-खसोट ले छीने गय चीजमन ले भरे हवंय। <verse number="26" style="v"/>हे अंधरा फरीसीमन हो! पहिली कटोरा अऊ थारी के भीतरी ला मांजव, तब ओमन के बाहिरी भाग घलो साफ होही।</para>
  <para style="p">
    <verse number="27" style="v"/>हे ढोंगी, कानून के गुरू अऊ फरीसी मन, तुम्‍हर ऊपर हाय! तुमन चूना पोताय कबर के सहीं अव, जऊन ह बाहिर ले तो सुघर दिखथे, पर भीतर ह मुरदा मनखेमन के हाड़ा अऊ जम्मो असुध चीज ले भरे रहिथे। <verse number="28" style="v"/>ओही किसम ले, तुमन मनखेमन ला बाहिर ले धरमी दिखथव, पर भीतर ले तुमन ढोंग अऊ अधरम ले भरे हवव।</para>
  <para style="p">
    <verse number="29" style="v"/>हे ढोंगी, कानून के गुरू अऊ फरीसी मन, तुम्‍हर ऊपर हाय! तुमन अगमजानीमन के कबर ला बनाथव अऊ धरमीमन के कबर ला सजाथव, <verse number="30" style="v"/>अऊ तुमन ए कहिथव, ‘यदि हमन अपन पुरखामन के जुग म होतेन, त हमन अगमजानीमन के हतिया करई म ओमन संग भागी नइं होतेन।’ <verse number="31" style="v"/>ए किसम ले, तुमन खुदे मान लेथव कि तुमन ओमन के संतान अव, जऊन मन अगमजानीमन ला मार डारिन। <verse number="32" style="v"/>तब तुमन अपन पुरखामन के छोंड़े पाप के घघरी ला भर देथव।</para>
  <para style="p">
    <verse number="33" style="v"/>हे सांपमन हो! हे करैत सांप के लइकामन हो! तुमन नरक के सजा ले कइसने बचहू। <verse number="34" style="v"/>एकरसेति, मेंह तुम्‍हर करा अगमजानी, अऊ बुद्धिमान अऊ गुरूजी मन ला पठोवत हंव। ओम ले कतेक झन ला तुमन मार डारहू अऊ कुरुस ऊपर चघाहू; कतेक झन ला तुमन अपन सभा घर म कोर्रा म मारहू अऊ सहर-सहर म ओमन ला सताहू।<note caller="+" style="f"><char style="fr" closed="false">23:34 </char><char style="ft" closed="false">लूका 11:49; यिरमियाह 25:4-5</char></note> <verse number="35" style="v"/>ए किसम ले, जम्मो धरमीमन के लहू, जऊन ह धरती ऊपर बोहाय हवय – धरमी हाबिल के लहू ले लेके बिरिकियाह के बेटा जकरयाह के लहू तक, जऊन ला तुमन मंदिर अऊ बेदी के बीच म मार डारेव; ए जम्मो के दोस तुम्‍हर ऊपर आही। <verse number="36" style="v"/>मेंह तुमन ला सच कहत हंव – ए जम्मो बात, ए पीढ़ी के मनखेमन ऊपर होही।</para>
  <para style="p">
    <verse number="37" style="v"/>हे यरूसलेम सहर! हे यरूसलेम सहर! तेंह अगमजानीमन ला मार डारथस अऊ जऊन मन ला तोर करा पठोय जाथे, ओमन ला तेंह पथरा ले मारथस। मेंह कतेक बार चाहेंव कि तोर लइकामन ला वइसने संकेलंव, जइसने कुकरी ह अपन चियांमन ला अपन डेना खाल्‍हे संकेलथे, पर तेंह ए नइं चाहय। <verse number="38" style="v"/>देख, तोर घर ह उजाड़ पड़े हवय। <verse number="39" style="v"/>मेंह तोला कहथंव कि तेंह मोला तब तक फेर नइं देख सकस, जब तक कि तेंह ए नइं कहस, ‘धइन ए ओह, जऊन ह परभू के नांव म आथे।’ ”</para>
  <chapter number="24" style="c"/>
  <para style="s1">जुग के अंत के चिन्हांमन</para>
  <para style="r">(<ref loc="MRK 13:1-2">मरकुस 13:1-2</ref>; <ref loc="LUK 21:5-6">लूका 21:5-6</ref>)</para>
  <para style="p">
    <verse number="1" style="v"/>जब यीसू ह मंदिर म ले निकरके जावत रिहिस, त ओकर चेलामन ओकर करा आईन अऊ ओला मंदिर के बनावट ला दिखाईन। <verse number="2" style="v"/>यीसू ह ओमन ला कहिस, “तुमन ए जम्मो चीज ला देखत हवव? मेंह तुमन ला सच कहत हंव, इहां एको ठन पथरा अपन जगह म नइं रहय। जम्मो ला गिरा दिये जाही।”</para>
  <para style="p">
    <verse number="3" style="v"/>जब यीसू ह जैतून पहाड़ ऊपर बईठे रिहिस, त ओकर चेलामन अकेला ओकर करा आईन अऊ पुछिन, “हमन ला बता कि एह कब होही? तोर आय के समय अऊ ए जुग के अंत के का चिन्‍हां होही।”</para>
  <para style="p">
    <verse number="4" style="v"/>यीसू ह ओमन ला जबाब दीस, “सचेत रहव। कोनो तुमन ला धोखा झन देवय। <verse number="5" style="v"/>कतको झन मोर नांव म आहीं अऊ कहिहीं, ‘मेंह मसीह अंव’, अऊ कतको झन ला धोखा दिहीं। <verse number="6" style="v"/>तुमन लड़ई के बारे म सुनहू अऊ लड़ई के झूठ-मूठ खबर सुनहू, पर देखव, एकर ले झन घबरावव। अइसने बात के होवई जरूरी अय, पर ओह अंत के समय नो हय। <verse number="7" style="v"/>एक देस ह दूसर देस ऊपर अऊ एक राज ह दूसर राज ऊपर चढ़ई करहीं। कतको जगह म दुकाल पड़ही अऊ भुइंडोल होही। <verse number="8" style="v"/>ए जम्मो ह छुवारी होय के पीरा के सुरूआत के सहीं अय।</para>
  <para style="p">
    <verse number="9" style="v"/>तब ओमन तुमन ला सताय बर पकड़वाहीं अऊ तुमन ला मार डारहीं। मोर कारन जम्मो जाति के मनखेमन तुम्‍हर ले घिन करहीं। <verse number="10" style="v"/>ओ समय कतको झन अपन बिसवास ला छोंड़ दिहीं। ओमन एक-दूसर के संग बिस‍वासघात करहीं अऊ एक – दूसर ले घिन करहीं। <verse number="11" style="v"/>अऊ कतको लबरा अगमजानीमन आहीं अऊ कतको झन ला धोखा दिहीं। <verse number="12" style="v"/>अधरम के बढ़े के कारन, बहुंत झन के मया ह कम हो जाही। <verse number="13" style="v"/>पर जऊन ह आखिरी तक अडिग बने रहिही, ओकरेच उद्धार होही। <verse number="14" style="v"/>परमेसर के राज के ए सुघर संदेस के परचार जम्मो संसार म करे जाही, ताकि जम्मो जाति के मनखेमन बर एक गवाही होवय, अऊ तब अंत के बेरा आ जाही।</para>
  <para style="p">
    <verse number="15" style="v"/>एकरसेति जब तुमन ‘ओ बिनासकारी घिन चीज’ ला पबितर जगह म ठाढ़े देखव, जेकर बारे म दानिएल ह कहे हवय, त पढ़इया ह समझ जावय। <verse number="16" style="v"/>तब जऊन मन यहूदिया प्रदेस म हवंय, ओमन पहाड़ ऊपर भाग जावंय। <verse number="17" style="v"/>जऊन ह अपन घर के छानी ऊपर होवय, ओह अपन घर के चीजमन ला लेय बर खाल्‍हे झन उतरय। <verse number="18" style="v"/>जऊन ह खेत म होवय, ओह अपन कपड़ा ला लेय बर वापिस झन जावय। <verse number="19" style="v"/>ओ माईलोगनमन बर कतेक भयंकर बात होही, जऊन मन ओ दिन म देहें म होहीं अऊ जऊन मन लइकामन ला गोरस पीयावत होहीं। <verse number="20" style="v"/>पराथना करव कि तुमन ला जड़काला म या बिसराम के दिन म भागे ला झन पड़य। <verse number="21" style="v"/>काबरकि ओ समय अइसने भयंकर तकलीफ होही, जइसने संसार के सुरू ले अभी तक कभू नइं होय हवय अऊ न कभू फेर होही। <verse number="22" style="v"/>यदि ओ दिनमन ला कम नइं करे जातिस, त कोनो मनखे नइं बांचतिन; पर चुने गय मनखेमन के कारन, परमेसर ह ओ दिनमन ला कम कर दिही। <verse number="23" style="v"/>ओ समय, यदि कोनो तुमन ला ए कहय, ‘देखव, मसीह ह इहां हवय या ओह उहां हवय।’ त ओकर बात ला बिसवास झन करव। <verse number="24" style="v"/>काबरकि लबरा मसीह अऊ लबरा अगमजानीमन आहीं अऊ अइसने बड़े-बड़े चिन्‍हां अऊ चमतकार देखाहीं कि यदि हो सकय त चुने गय मनखेमन ला घलो बहका देंय। <verse number="25" style="v"/>देखव, मेंह तुमन ला पहिली ले बता चुके हवंव।</para>
  <para style="p">
    <verse number="26" style="v"/>एकरसेति, यदि ओमन तुमन ला ए कहंय, ‘देखव, मसीह ह उहां सुनसान जगह म हवय।’ त उहां झन जावव; या यदि ओमन कहंय, ‘मसीह ह इहां भीतर के खोली म हवय।’ त ओमन के बात ला बिसवास झन करव। <verse number="27" style="v"/>काबरकि जइसने बिजली ह पूरब ले निकरथे अऊ पछिम तक चमकथे, वइसने मनखे के बेटा के अवई होही। <verse number="28" style="v"/>जिहां लास होथे, उहां गिधवामन जुरथें।</para>
  <para style="p">
    <verse number="29" style="v"/>ओ दिनमन म, तकलीफ के तुरते बाद, सूरज ह अंधियार हो जाही, अऊ चंदा ह अपन अंजोर नइं दिही, तारामन अकास ले गिर जाहीं, अऊ अकास के सक्तिमन हलाय जाहीं।<note caller="+" style="f"><char style="fr" closed="false">24:29 </char><char style="ft" closed="false">यसायाह 13:10; 34:4; हाग्गै 2:21</char></note></para>
  <para style="p">
    <verse number="30" style="v"/>तब ओ समय, मनखे के बेटा के चिन्‍हां ह अकास म दिखही अऊ धरती के जम्मो जाति के मनखेमन सोक मनाहीं। ओमन मनखे के बेटा ला सामरथ अऊ बड़े महिमा के संग अकास के बादर म आवत देखहीं। <verse number="31" style="v"/>अऊ ओह तुरही के बड़े अवाज के संग अपन स्वरगदूतमन ला पठोही, अऊ ओमन अकास के एक छोर ले लेके दूसर छोर तक, चारों दिग ले ओकर चुने मनखेमन ला संकेलहीं।</para>
  <para style="p">
    <verse number="32" style="v"/>अंजीर के रूख ले ए बात ला सिखव: जब एकर छोटे डारामन कोंवर बन जाथें अऊ ओम पान निकरे लगथें, त तुमन जान लेथव कि घाम के महिना ह अवइया हवय। <verse number="33" style="v"/>ओहीच किसम ले, जब तुमन ए जम्मो घटनामन ला देखव, त जान लेवव कि ओ समय ह लकठा म हवय, पर दुवारी म आ गे हवय। <verse number="34" style="v"/>मेंह तुमन ला सच कहत हंव कि जब तक ए जम्मो बातमन पूरा नइं हो जाहीं, तब तक ए पीढ़ी के अंत नइं होवय। <verse number="35" style="v"/>अकास अऊ धरती ह टर जाही, पर मोर बचन ह कभू नइं टरय।”</para>
  <para style="s1">दिन अऊ समय के जानकारी नइं अय</para>
  <para style="r">(<ref loc="MRK 13:32-37">मरकुस 13:32-37</ref>; <ref loc="LUK 17:26-30">लूका 17:26-30</ref>, <ref loc="LUK 17:34-36">34-36</ref>)</para>
  <para style="p">
    <verse number="36" style="v"/>“ओ दिन या समय के बारे म कोनो नइं जानंय; न तो स्‍वरग के दूत अऊ न ही बेटा, पर सिरिप ददा ह एला जानथे। <verse number="37" style="v"/>जइसने नूह के समय म होय रिहिस, वइसनेच मनखे के बेटा के अवई होही। <verse number="38" style="v"/>ओ समय जल परलय होय के पहिली, नूह के पानी जहाज म चघे के दिन तक, मनखेमन खावत-पीयत रिहिन अऊ ओमन के बीच म सादी-बिहाव होवत रिहिस; <verse number="39" style="v"/>जब तक जल परलय नइं आईस अऊ ओ जम्मो ला बोहाके नइं ले गीस, तब तक ओमन कुछू नइं जानत रिहिन। वइसनेच मनखे के बेटा के अवई ह घलो होही। <verse number="40" style="v"/>ओ बखत दू झन मनखे खेत म होहीं; एक झन ला ले लिये जाही, अऊ दूसर ला छोंड़ देय जाही। <verse number="41" style="v"/>दू झन माईलोगनमन चक्‍की म आंटा पीसत होहीं; एक झन ला ले लिये जाही, अऊ दूसर ला छोंड़ देय जाही।</para>
  <para style="p">
    <verse number="42" style="v"/>एकरसेति, सचेत रहव, काबरकि तुमन नइं जानव कि तुम्‍हर परभू ह कोन दिन आही। <verse number="43" style="v"/>पर ए बात ला समझ लव: यदि घर के मालिक ला मालूम होतिस कि चोर ह रात के कतेक बेरा आही, त ओह सचेत रहितिस अऊ अपन घर म सेंध नइं लगन देतिस। <verse number="44" style="v"/>एकरसेति तुमन घलो तियार रहव, काबरकि मनखे के बेटा ह ओ समय आ जाही, जब तुमन ओकर आय के आसा नइं करत होहू।</para>
  <para style="p">
    <verse number="45" style="v"/>तब कोन ह बिसवास के काबिल अऊ बुद्धिमान सेवक अय, जऊन ला मालिक ह अपन घर के आने सेवकमन ऊपर मुखिया ठहराय हवय ताकि ओह ओमन ला सही समय म खाना देवय। <verse number="46" style="v"/>धइन अय ओ सेवक, जऊन ला ओकर मालिक ह लहुंटके आय के पाछू, अइसने करत पाथे। <verse number="47" style="v"/>मेंह तुमन ला सच कहत हंव कि ओह ओ सेवक ला अपन जम्मो संपत्ति के मुखिया ठहराही। <verse number="48" style="v"/>पर यदि ओ सेवक ह दुस्‍ट अय अऊ अपन मन म ए कहय, ‘मोर मालिक के अवई म देरी हवय’, <verse number="49" style="v"/>अऊ तब ओह अपन संगी सेवकमन ला मारन-पीटन लगय अऊ मतवालमन के संग खावय-पीयय, <verse number="50" style="v"/>तब ओ सेवक के मालिक ह अइसने दिन म आ जाही, जब ओह ओकर आय के आसा नइं करत होही अऊ अइसने समय, जऊन ला ओह नइं जानत होही। <verse number="51" style="v"/>तब मालिक ह ओला सजा दिही, अऊ ओला ढोंगीमन के संग ठऊर दिही, जिहां ओह रोही अऊ अपन दांत पीसही।”</para>
  <chapter number="25" style="c"/>
  <para style="s1">दस कुवांरीमन के पटं‍तर</para>
  <para style="p">
    <verse number="1" style="v"/>“ओ समय स्‍वरग के राज ह ओ दस कुवांरीमन सहीं होही, जऊन मन अपन-अपन दीया ला लेके दुल्‍हा के संग भेंट करे बर गीन। <verse number="2" style="v"/>ओमन म पांच झन मुरुख अऊ पांच झन बुद्धिमान रिहिन। <verse number="3" style="v"/>मुरुख कुवांरीमन दीयामन ला तो लीन, पर अपन संग तेल नइं ले गीन। <verse number="4" style="v"/>पर बुद्धिमान कुवांरीमन अपन-अपन दीया के संग बोतल म तेल घलो ले गीन। <verse number="5" style="v"/>दुल्‍हा के आय म देरी होईस, त ओमन ला उंघासी आईस अऊ ओमन सुत गीन।</para>
  <para style="p">
    <verse number="6" style="v"/>आधा रतिहा ए चिचियाय के अवाज आईस, ‘देखव, दुल्‍हा ह आवत हवय। ओकर संग भेंट करे बर आवव।’ <verse number="7" style="v"/>तब जम्मो कुवांरीमन जाग गीन अऊ अपन-अपन दीया ला ठीक करे लगिन। <verse number="8" style="v"/>मुरुख कुवांरीमन बुद्धिमान कुवांरीमन ला कहिन, ‘अपन तेल म ले थोरकन हमन ला घलो देवव, काबरकि हमर दीयामन बुझावत हवंय।’</para>
  <para style="p">
    <verse number="9" style="v"/>पर बुद्धिमान कुवांरीमन जबाब दीन, ‘सायद, हमर बर अऊ तुम्‍हर बर तेल ह नइं पूरही, एकरसेति तुमन तेल बेचइयामन करा जावव अऊ अपन बर तेल बिसो लेवव।’</para>
  <para style="p">
    <verse number="10" style="v"/>पर जब ओमन तेल बिसोय बर गे रिहिन, त दुल्‍हा ह आ गीस। जऊन कुवांरीमन तियार रिहिन, ओमन ओकर संग बिहाव के भोज म भीतर गीन। अऊ कपाट ह बंद हो गीस।</para>
  <para style="p">
    <verse number="11" style="v"/>बाद म ओ आने कुवांरीमन घलो आईन अऊ कहिन, ‘हे मालिक, हे मालिक! हमर बर कपाट ला खोल दे।’</para>
  <para style="p">
    <verse number="12" style="v"/>पर ओह जबाब दीस, ‘मेंह तुमन ला सच कहत हंव, मेंह तुमन ला नइं जानंव।’</para>
  <para style="p">
    <verse number="13" style="v"/>एकरसेति, सचेत रहव, काबरकि तुमन न तो ओ दिन ला जानत हव अऊ न ही ओ समय ला।”</para>
  <para style="s1">सिक्‍कामन के पटं‍तर</para>
  <para style="r">(<ref loc="LUK 19:11-27">लूका 19:11-27</ref>)</para>
  <para style="p">
    <verse number="14" style="v"/>“स्‍वरग के राज ह ओ मनखे के सहीं अय, जऊन ह परदेस जावत बेरा अपन सेवकमन ला बलाईस अऊ ओमन ला अपन संपत्ति सऊंप दीस। <verse number="15" style="v"/>हर एक ला ओह ओमन के काबिलियत के मुताबिक दीस; एक सेवक ला ओह पांच सिक्‍का, दूसर ला दू सिक्‍का अऊ तीसरा ला एक सिक्‍का दीस। अऊ तब ओह परदेस चल दीस<note caller="+" style="f"><char style="fr" closed="false">25:15 </char><char style="ft" closed="false">एक सिक्‍का के मतलब इहां कतको हजार रूपिया अय।</char></note>। <verse number="16" style="v"/>जऊन सेवक ला पांच सिक्‍का मिले रिहिस, ओह तुरते गीस अऊ ओ सिक्‍का ले लेन-देन करके पांच सिक्‍का अऊ कमा लीस। <verse number="17" style="v"/>वइसने जऊन सेवक ला दू सिक्‍का मिले रिहिस, ओह घलो दू सिक्‍का अऊ कमाईस। <verse number="18" style="v"/>पर जऊन सेवक ला एक ठन सिक्‍का मिले रिहिस, ओह गीस अऊ भुइयां ला खन के अपन मालिक के पईसा ला उहां लुका दीस।</para>
  <para style="p">
    <verse number="19" style="v"/>बहुंत समय के बाद, ओ सेवकमन के मालिक ह लहुंटिस अऊ ओमन ले हिसाब मांगिस। <verse number="20" style="v"/>जऊन सेवक ला पांच सिक्‍का मिले रिहिस, ओह पांच सिक्‍का अऊ लेके आईस अऊ कहिस, ‘मालिक, तेंह मोला पांच सिक्‍का देय रहय। देख, मेंह पांच सिक्‍का अऊ कमाय हवंव।’</para>
  <para style="p">
    <verse number="21" style="v"/>ओकर मालिक ह ओला कहिस, ‘बहुंत अछा करय। तेंह बने अऊ ईमानदार सेवक अस। तेंह थोरकन म ईमानदार रहय। मेंह तोला बहुंत चीजमन ऊपर अधिकार दूहूं। आ अऊ अपन मालिक के खुसी म सामिल हो जा।’</para>
  <para style="p">
    <verse number="22" style="v"/>जऊन सेवक ला दू सिक्‍का मिले रिहिस, ओह घलो आईस अऊ कहिस, ‘मालिक, तेंह मोला दू ठन सिक्‍का देय रहय। देख, मेंह दू ठन सिक्‍का अऊ कमाय हवंव।’</para>
  <para style="p">
    <verse number="23" style="v"/>ओकर मालिक ह ओला कहिस, ‘बहुंत अछा करय। तेंह बने अऊ ईमानदार सेवक अस। तेंह थोरकन म ईमानदार रहय। मेंह तोला बहुंत चीजमन ऊपर अधिकार दूहूं। आ अऊ अपन मालिक के खुसी म सामिल हो जा।’</para>
  <para style="p">
    <verse number="24" style="v"/>तब जऊन सेवक ला एक सिक्‍का मिले रिहिस, ओह आईस अऊ कहिस, ‘मालिक, मेंह जानत रहेंव कि तेंह एक कठोर मनखे अस। तेंह जिहां नइं बोए रहस, उहां ले लूथस, अऊ जिहां बीजा नइं बगराय रहस, उहां ले संकेलथस। <verse number="25" style="v"/>एकरसेति मेंह डर्रा गेंव अऊ बाहिर जाके मेंह तोर सिक्‍का ला भुइयां म गड़िया देंव; ए हवय तोर सिक्‍का।’</para>
  <para style="p">
    <verse number="26" style="v"/>ओकर मालिक ह ओला कहिस, ‘दुस्‍ट अऊ अलाल सेवक! जब तेंह जानत रहय कि जिहां मेंह नइं बोए रहंव, उहां ले लूथंव, अऊ जिहां बीजा नइं बगराय रहंव, उहां ले संकेलथंव। <verse number="27" style="v"/>त तोला मोर पईसा ला साहूकारमन के इहां जमा कर देना रिहिस, ताकि जब मेंह वापिस आयेंव, त ओला बियाज सहित ले लेतेंव।’</para>
  <para style="p">
    <verse number="28" style="v"/>मालिक ह अपन आने सेवकमन ला कहिस, ‘ए सिक्‍का ला एकर ले लेय लव, अऊ ओला दे दव, जेकर करा दस ठन सिक्‍का हवय। <verse number="29" style="v"/>काबरकि जेकर करा हवय ओला अऊ देय जाही अऊ ओकर करा बहुंत हो जाही; पर जेकर करा नइं ए, ओकर ले ओला घलो ले लिये जाही, जऊन ह ओकर करा हवय। <verse number="30" style="v"/>ए बेकार सेवक ला बाहिर अंधियार म फटिक दव, जिहां ओह रोही अऊ अपन दांत पीसही।’ ”</para>
  <para style="s1">भेड़ अऊ छेरी मन</para>
  <para style="p">
    <verse number="31" style="v"/>“जब मनखे के बेटा ह अपन महिमा म आही अऊ जम्मो स्वरगदूतमन ओकर संग आहीं, त ओह अपन महिमा के सिंघासन म बिराजही। <verse number="32" style="v"/>अऊ ओकर आघू म संसार के जम्मो मनखेमन ला लाने जाही। जइसने चरवाहा ह भेड़मन ला छेरीमन ले अलग करथे, वइसने ओह मनखेमन ला एक-दूसर ले अलग करही। <verse number="33" style="v"/>ओह भेड़मन ला अपन जेवनी अंग अऊ छेरीमन ला अपन डेरी अंग करही।</para>
  <para style="p">
    <verse number="34" style="v"/>तब राजा ह अपन जेवनी अंग के मनखेमन ला कहिही, ‘तुमन मोर ददा के आसिसित मनखे अव। आवव, अऊ ओ राज के उत्तराधिकारी बन जावव, जऊन ला तुम्‍हर खातिर संसार के सिरजे के समय ले तियार करे गे हवय। <verse number="35" style="v"/>काबरकि मेंह भूखा रहेंव अऊ तुमन ह मोला खाना खवाएव; मेंह पियासा रहेंव अऊ तुमन ह मोला पानी पियाएव; मेंह परदेसी रहेंव अऊ तुमन मोला अपन घर म रखेव; <verse number="36" style="v"/>मोर करा कपड़ा नइं रिहिस अऊ तुमन मोला कपड़ा पहिराएव; मेंह बेमार रहेंव अऊ तुमन मोर देख-रेख करेव, मेंह जेल म रहेंव अऊ तुमन मोर ले मिले बर आयेव।’</para>
  <para style="p">
    <verse number="37" style="v"/>तब धरमीमन ओला कहिहीं, ‘हे परभू, हमन कब तोला भूखा देखेन अऊ खाना खवाएन या कब पियासा देखेन अऊ तोला पानी पीयाएन? <verse number="38" style="v"/>हमन कब तोला एक परदेसी के रूप म देखेन अऊ अपन घर म ठहिराएन, या कब तोर करा कपड़ा नइं रिहिस अऊ हमन तोला कपड़ा पहिराएन? <verse number="39" style="v"/>हमन कब तोला बेमार या जेल म देखेन अऊ तोर ले मिले बर आयेंन?’</para>
  <para style="p">
    <verse number="40" style="v"/>तब राजा ह ओमन ला ए जबाब दिही, ‘मेंह तुमन ला सच कहथंव कि जऊन कुछू तुमन मोर ए छोटे ले छोटे भाईमन के कोनो एक झन खातिर करेव, त तुमन ओ मोर बर करेव।<note caller="+" style="f"><char style="fr" closed="false">25:40 </char><char style="ft" closed="false">मत्ती 10:40-42</char></note>’</para>
  <para style="p">
    <verse number="41" style="v"/>तब राजा ह अपन डेरी अंग के मनखेमन ला कहिही, ‘तुमन सरापित मनखे अव। मोर ले दूरिहा हटव अऊ ओ सदाकाल के आगी म चले जावव, जऊन ला सैतान अऊ ओकर दूतमन बर तियार करे गे हवय। <verse number="42" style="v"/>काबरकि मेंह भूखा रहेंव, अऊ तुमन मोला खाना नइं खवाएव; मेंह पियासा रहेंव अऊ तुमन मोला पानी नइं पियाएव। <verse number="43" style="v"/>मेंह परदेसी रहेंव अऊ तुमन मोला अपन घर म नइं रखेव; मोर करा कपड़ा नइं रिहिस अऊ तुमन मोला कपड़ा नइं पहिराएव; मेंह बेमार रहेंव अऊ जेल म रहेंव अऊ तुमन मोर देख-रेख नइं करेव।’</para>
  <para style="p">
    <verse number="44" style="v"/>तब ओमन कहिहीं, ‘हे परभू! हमन कब तोला भूखा या पियासा या परदेसी या बिगर कपड़ा या बेमार या जेल म देखेन अऊ तोर मदद नइं करेन?’</para>
  <para style="p">
    <verse number="45" style="v"/>तब राजा ह ओमन ला ए जबाब दिही, ‘मेंह तुमन ला, सच कहथंव कि जब भी तुमन ए छोटे मन के कोनो एक झन के मदद नइं करेव, त तुमन मोर घलो मदद नइं करेव।’</para>
  <para style="p">
    <verse number="46" style="v"/>तब ओमन सदाकाल के दंड भोगहीं, पर धरमीमन परमेसर के संग सदाकाल के जिनगी पाहीं।”<note caller="+" style="f"><char style="fr" closed="false">25:46 </char><char style="ft" closed="false">मत्ती 18:4-6</char></note></para>
  <chapter number="26" style="c"/>
  <para style="s1">यीसू के बिरोध म साजिस</para>
  <para style="r">(<ref loc="MRK 14:1-2">मरकुस 14:1-2</ref>; <ref loc="LUK 22:1-2">लूका 22:1-2</ref>; <ref loc="JHN 11:45-53">यूहन्ना 11:45-53</ref>)</para>
  <para style="p">
    <verse number="1" style="v"/>ए जम्मो बात ला कहे के बाद, यीसू ह चेलामन ला कहिस, <verse number="2" style="v"/>“जइसने तुमन जानथव कि दू दिन के बाद फसह के तिहार मनाय जाही। तब कुरुस ऊपर चघाय बर मनखे के बेटा ह पकड़वाय जाही।”</para>
  <para style="p">
    <verse number="3" style="v"/>तब काइफा नांव के महा पुरोहित के महल म मुखिया पुरोहित अऊ मनखेमन के अगुवामन जुरिन। <verse number="4" style="v"/>अऊ ओमन ए बिचार करिन कि कइसने ओमन छल कपट करके यीसू ला पकड़ेंय अऊ ओला मार डारेंय। <verse number="5" style="v"/>ओमन कहिन, “तिहार के समय नइं। कहूं अइसने झन होवय कि मनखेमन म दंगा हो जावय।”</para>
  <para style="s1">बैतनियाह गांव म यीसू के अभिसेक</para>
  <para style="r">(<ref loc="MRK 14:3-9">मरकुस 14:3-9</ref>; <ref loc="JHN 12:1-8">यूहन्ना 12:1-8</ref>)</para>
  <para style="p">
    <verse number="6" style="v"/>जब यीसू ह बैतनियाह गांव म सिमोन कोढ़ी के घर म रिहिस, <verse number="7" style="v"/>त एक झन माईलोगन संगमरमर के बरतन म बहुंत मंहगा इतर तेल लेके आईस, अऊ जब यीसू ह खाना खावत रहय, त ओ माईलोगन ह यीसू के मुड़ी ऊपर इतर ला उंड़ेर दीस। <verse number="8" style="v"/>एला देखके चेलामन नाराज होईन अऊ कहिन, “एला काबर बरबाद करिस? <verse number="9" style="v"/>ए इतर ला बने दाम म बेंचके, ओ रूपिया ला गरीबमन म बांटे जा सकत रिहिस।” <verse number="10" style="v"/>एला जानके यीसू ह ओमन ला कहिस, “तुमन ए माईलोगन ला काबर परेसान करत हवव? ओह मोर बर सुघर काम करे हवय। <verse number="11" style="v"/>गरीब मनखेमन तुम्‍हर संग हमेसा रहिहीं, पर मेंह तुम्‍हर संग हमेसा नइं रहंव। <verse number="12" style="v"/>ओह मोर देहें ऊपर जऊन इतर उंड़ेरिस, त ओह एला मोर गड़ियाय जाय के तियारी म करिस।<note caller="+" style="f"><char style="fr" closed="false">26:12 </char><char style="ft" closed="false">मरकुस 16:1</char></note> <verse number="13" style="v"/>मेंह तुमन ला सच कहथंव कि जम्मो संसार म जिहां कहूं ए सुघर संदेस के परचार करे जाही, उहां ए माईलोगन के ए काम ला घलो ओकर सुरता म बताय जाही।”</para>
  <para style="s1">यहूदा ह यीसू के संग बिस‍वासघात करथे</para>
  <para style="r">(<ref loc="MRK 14:10-11">मरकुस 14:10-11</ref>; <ref loc="LUK 22:3-6">लूका 22:3-6</ref>)</para>
  <para style="p">
    <verse number="14" style="v"/>तब यहूदा इस्करियोती जऊन ह बारह चेलामन ले एक झन रिहिस, मुखिया पुरोहितमन करा गीस, <verse number="15" style="v"/>अऊ ओमन ला कहिस, “यदि मेंह यीसू ला तुम्‍हर हांथ म पकड़वा दूहूं, त तुमन मोला का दूहू?” अऊ ओमन यहूदा ला चांदी के तीस ठन सिक्‍का दीन। <verse number="16" style="v"/>ओ समय ले यहूदा ह यीसू ला पकड़वाय बर मऊका खोजे लगिस।</para>
  <para style="s1">परभू भोज या फसह तिहार के भोज</para>
  <para style="r">(<ref loc="MRK 14:12-21">मरकुस 14:12-21</ref>; <ref loc="LUK 22:7-13">लूका 22:7-13</ref>, <ref loc="LUK 22:21-23">21-23</ref>; <ref loc="JHN 13:21-30">यूहन्ना 13:21-30</ref>)</para>
  <para style="p">
    <verse number="17" style="v"/>बिन खमीर रोटी के तिहार के पहिली दिन चेलामन यीसू करा आईन अऊ पुछिन, “तेंह फसह तिहार के भोज कहां खाय चाहथस? हमन उहां तियारी करबो।”</para>
  <para style="p">
    <verse number="18" style="v"/>यीसू ह कहिस, “सहर म ओ मनखे करा जावव अऊ ओला कहव, ‘गुरू ह कहिथे: मोर समय ह लकठा आ गे हवय। मेंह फसह के तिहार ला अपन चेलामन संग तोर घर म मनाय चाहथंव।’ ” <verse number="19" style="v"/>जइसने यीसू ह हुकूम दे रिहिस, चेलामन वइसनेच करिन अऊ ओमन फसह तिहार के भोज तियार करिन। <verse number="20" style="v"/>जब सांझ होईस, त यीसू अपन बारह चेलामन संग खाना खाय बर बईठिस। <verse number="21" style="v"/>अऊ जब ओमन खावत रिहिन, त यीसू ह कहिस, “मेंह तुमन ला सच कहथंव तुमन म ले एक झन मोर संग बिस‍वासघात करही।”</para>
  <para style="p">
    <verse number="22" style="v"/>एला सुनके चेलामन बहुंत उदास होईन अऊ एक-एक करके ओकर ले पुछन लगिन, “का ओह में अंव, परभू?”</para>
  <para style="p">
    <verse number="23" style="v"/>यीसू ह जबाब दीस, “जऊन ह मोर संग कटोरा म अपन हांथ ला डारे हवय, ओहीच ह मोर संग बिस‍वासघात करही। <verse number="24" style="v"/>मनखे के बेटा ह मरही, जइसने ओकर बारे म परमेसर के बचन म लिखे हवय। पर धिक्‍कार ए, ओ मनखे ऊपर, जऊन ह मनखे के बेटा के संग बिस‍वासघात करत हवय। ओ मनखे बर बने होतिस, यदि ओकर जनम ही नइं होय रहितिस।”</para>
  <para style="p">
    <verse number="25" style="v"/>तब यहूदा जऊन ह यीसू के संग बिस‍वासघात करइया रिहिस, यीसू ले कहिस, “हे गुरू! का ओ मनखे मेंह अंव?”</para>
  <para style="p">यीसू ह ओला कहिस, “हव, ओ मनखे तेंह अस।”</para>
  <para style="p">
    <verse number="26" style="v"/>जब ओमन खावत रिहिन, त यीसू ह रोटी ला लीस अऊ परमेसर ले आसिस मांग के ओला टोरिस अऊ अपन चेलामन ला देके कहिस, “लेवव अऊ खावव; एह मोर देहें अय।”</para>
  <para style="p">
    <verse number="27" style="v"/>तब ओह कटोरा ला लीस अऊ परमेसर ला धनबाद दीस अऊ चेलामन ला ए कहिके कटोरा ला दीस, “एम ले तुमन जम्मो झन पीयव। <verse number="28" style="v"/>काबरकि एह करार के मोर लहू अय, जऊन ह एकरसेति ढारे जावत हे कि बहुंते मनखेमन ला पाप के छेमा मिलय। <verse number="29" style="v"/>मेंह तुमन ला कहथंव कि मेंह ए अंगूर के रस ला ओ दिन तक नइं पीयंव, जब तक कि मेंह तुम्‍हर संग मोर ददा के राज म नवां अंगूर के रस ला नइं पी लंव।”</para>
  <para style="p">
    <verse number="30" style="v"/>अऊ जब यीसू अऊ ओकर चेलामन एक ठन भजन गा लीन, त ओमन जैतून पहाड़ ऊपर चल दीन।</para>
  <para style="s1">पतरस ह यीसू के इनकार करथे</para>
  <para style="r">(<ref loc="MRK 14:27-31">मरकुस 14:27-31</ref>; <ref loc="LUK 22:31-34">लूका 22:31-34</ref>; <ref loc="JHN 13:36-38">यूहन्ना 13:36-38</ref>)</para>
  <para style="p">
    <verse number="31" style="v"/>तब यीसू ह चेलामन ला कहिस, “आज रात के तुमन जम्मो झन मोला छोंड़के भाग जाहू, काबरकि परमेसर के बचन म ए लिखे हवय, ‘मेंह चरवाहा ला मारहूं। अऊ झुंड के भेड़मन तितिर-बितिर हो जाहीं।’<note caller="+" style="f"><char style="fr" closed="false">26:31 </char><char style="ft" closed="false">जकरयाह 13:7</char></note></para>
  <para style="p">
    <verse number="32" style="v"/>फेर मेंह जी उठे के बाद तुम्‍हर ले पहिली गलील प्रदेस जाहूं।”</para>
  <para style="p">
    <verse number="33" style="v"/>तब पतरस ह यीसू ला कहिस, “चाहे जम्मो झन तोला छोंड़के भाग जावंय त भाग जावंय, पर मेंह तोला कभू नइं छोड़ंव।”</para>
  <para style="p">
    <verse number="34" style="v"/>यीसू ह ओला जबाब दीस, “मेंह तोला सच कहथंव, आजेच रात के, कुकरा के बासे के पहिली तेंह मोर तीन बार इनकार करबे।”</para>
  <para style="p">
    <verse number="35" style="v"/>पर पतरस ह कहिस, “चाहे मोला तोर संग मरना घलो पड़य, तभो ले मेंह तोर कभू इनकार नइं करंव।” अऊ आने जम्मो चेलामन घलो अइसनेच कहिन।</para>
  <para style="s1">गतसमनी म यीसू पराथना करथे</para>
  <para style="r">(<ref loc="MRK 14:32-42">मरकुस 14:32-42</ref>; <ref loc="LUK 22:39-46">लूका 22:39-46</ref>)</para>
  <para style="p">
    <verse number="36" style="v"/>तब यीसू ह अपन चेलामन संग गतसमनी नांव के एक ठऊर म गीस अऊ ओह ओमन ला कहिस, “तुमन इहां बईठव, जब तक कि मेंह उहां जाके पराथना करथंव।” <verse number="37" style="v"/>ओह पतरस अऊ जबदी के दू झन बेटा ला अपन संग म लीस, अऊ यीसू के मन ह दुःखी अऊ बियाकुल होय लगिस। <verse number="38" style="v"/>तब ओह ओमन ला कहिस, “मोर परान ह अब्‍बड़ बियाकुल होवत हवय, अइसने लगथे कि मोर परान निकर जाही। तुमन इहां ठहिरव अऊ मोर संग जागत रहव।”</para>
  <para style="p">
    <verse number="39" style="v"/>थोरकन आघू जाके, यीसू ह मुहूं के भार भुइयां म गिरिस अऊ ए पराथना करिस, “हे मोर ददा! कहूं हो सकय, त दुःख के ए कटोरा ला मोर म ले टार दे। तभो ले मोर नइं, फेर तोर ईछा पूरा होवय।”</para>
  <para style="p">
    <verse number="40" style="v"/>तब ओह अपन चेलामन करा आईस अऊ ओमन ला सुतत देखिस, त ओह पतरस ला कहिस, “का तुमन मोर संग घंटा भर घलो नइं जाग सकव? <verse number="41" style="v"/>जागत रहव अऊ पराथना करव, ताकि तुमन परिछा म झन पड़व। आतमा त तियार हवय, फेर देहें ह दुरबल अय।”</para>
  <para style="p">
    <verse number="42" style="v"/>यीसू ह दूसर बार गीस अऊ ए पराथना करिस, “हे मोर ददा! कहूं दुःख के ए कटोरा ह मोर पीये बिगर नइं टर सकय, त फेर तोर ईछा पूरा होवय।”</para>
  <para style="p">
    <verse number="43" style="v"/>जब यीसू ह वापिस आईस, त ओह अपन चेलामन ला फेर सुतत पाईस, काबरकि ओमन के आंखीमन नींद ले भारी हो गे रहंय। <verse number="44" style="v"/>एकरसेति ओह ओमन ला छोंड़के फेर एक बार गीस अऊ ओहीच बात ला कहिके, तीसरा बार पराथना करिस।</para>
  <para style="p">
    <verse number="45" style="v"/>तब ओह चेलामन करा आईस अऊ ओमन ला कहिस, “का तुमन अभी तक ले सुतत हव अऊ सुसतावत हव? देखव, ओ घरी ह लकठा आ गे हवय, अऊ मनखे के बेटा ह पापीमन के हांथ म पकड़वाय जवइया हे। <verse number="46" style="v"/>उठव, हमन चली! देखव, मोर संग बिस‍वासघात करइया ह आवत हवय।”</para>
  <para style="s1">यीसू ह पकड़वाय जाथे</para>
  <para style="r">(<ref loc="MRK 14:43-50">मरकुस 14:43-50</ref>; <ref loc="LUK 22:47-53">लूका 22:47-53</ref>; <ref loc="JHN 18:3-12">यूहन्ना 18:3-12</ref>)</para>
  <para style="p">
    <verse number="47" style="v"/>जब यीसू ह ए बात ला कहितेच रिहिस, त यहूदा जऊन ह बारह चेलामन ले एक झन रहय, आईस। ओकर संग म मनखेमन के एक बड़े भीड़ रहय अऊ मनखेमन तलवार अऊ लउठी धरे रहंय। एमन ला मुखिया पुरोहित अऊ मनखेमन के अगुवामन पठोय रिहिन। <verse number="48" style="v"/>बिस‍वासघात करइया ह ओमन ला पहिली ले ए चिन्‍हां बता दे रिहिस, “जऊन ला मेंह चूमहूं, ओहीच मनखे अय; ओला पकड़ लूहू।” <verse number="49" style="v"/>यहूदा ह तुरते यीसू करा आईस अऊ कहिस, “हे गुरू, जोहार!” अऊ ओह यीसू ला चूमिस।</para>
  <para style="p">
    <verse number="50" style="v"/>यीसू ह ओला कहिस, “संगवारी! जऊन काम बर तेंह आय हवस, ओला कर।” तब मनखेमन आघू म आईन अऊ यीसू ला पकड़के गिरफतार कर लीन। <verse number="51" style="v"/>तब यीसू के संगवारीमन ले एक झन तलवार ला खींचके निकारिस अऊ महा पुरोहित के सेवक ऊपर चलाके ओकर कान ला काट दीस।</para>
  <para style="p">
    <verse number="52" style="v"/>यीसू ह ओला कहिस, “अपन तलवार ला मियान म रख, काबरकि जऊन मन तलवार चलाथें, ओमन तलवार ले मारे जाहीं। <verse number="53" style="v"/>का तेंह नइं जानस कि मेंह अपन ददा ले बिनती कर सकथंव अऊ ओह मोर बर तुरते स्वरगदूतमन के बारह ठन बड़े-बड़े सैनिक दल ले घलो जादा पठो दिही। <verse number="54" style="v"/>पर तब परमेसर के ओ बचन ह पूरा नइं होवय, जऊन ह ए कहिथे कि ए बात ला ए किसम ले होना जरूरी अय।”<note caller="+" style="f"><char style="fr" closed="false">26:54 </char><char style="ft" closed="false">यसायाह 53:12</char></note></para>
  <para style="p">
    <verse number="55" style="v"/>ओतकीच बेरा यीसू ह मनखे के भीड़ ला कहिस, “का तुमन मोला डाकू समझथव कि तलवार अऊ लउठी धरके मोला पकड़े बर आय हवव? हर दिन मेंह मंदिर म बईठके उपदेस देवत रहेंव अऊ तुमन मोला नइं पकड़ेव। <verse number="56" style="v"/>पर ए जम्मो बात एकरसेति होईस कि अगमजानीमन के लिखे बचन ह पूरा होवय।” तब जम्मो चेलामन यीसू ला छोंड़के भाग गीन।</para>
  <para style="s1">यीसू ह धरम महासभा के आघू म</para>
  <para style="r">(<ref loc="MRK 14:53-65">मरकुस 14:53-65</ref>; <ref loc="LUK 22:54-55">लूका 22:54-55</ref>, <ref loc="LUK 22:63-71">63-71</ref>; <ref loc="JHN 18:13-14">यूहन्ना 18:13-14</ref>, <ref loc="JHN 18:19-24">19-24</ref>)</para>
  <para style="p">
    <verse number="57" style="v"/>जऊन मन यीसू ला गिरफतार करे रिहिन, ओमन ओला महा पुरोहित काइफा करा ले गीन, जिहां कानून के गुरू अऊ अगुवामन जुरे रहंय। <verse number="58" style="v"/>पर पतरस ह दूरिहा ले यीसू के पाछू-पाछू गीस। ओह महा पुरोहित के घर के अंगना तक गीस अऊ ए देखे बर कि का होवइया ह – ओह भीतर जाके पहरेदारमन संग बईठ गीस।</para>
  <para style="p">
    <verse number="59" style="v"/>मुखिया पुरोहितमन अऊ धरम महासभा के जम्मो मनखेमन यीसू के बिरोध म लबरा गवाही खोजत रहंय ताकि ओमन ओला मार डारंय। <verse number="60" style="v"/>पर ओमन ला कुछू नइं मिलिस, हालाकि कतको लबरा गवाहमन आईन। <verse number="61" style="v"/>आखिर म दू झन गवाह आईन अऊ कहिन, “ए मनखे ह कहे हवय, ‘मेंह परमेसर के मंदिर ला गिरा सकथंव अऊ तीन दिन म ओला फेर बना सकथंव।’<note caller="+" style="f"><char style="fr" closed="false">26:61 </char><char style="ft" closed="false">यूहन्ना 2:19-22</char></note>”</para>
  <para style="p">
    <verse number="62" style="v"/>तब महा पुरोहित ह ठाढ़ होईस अऊ यीसू ला कहिस, “ए मनखेमन तोर बिरोध म जऊन गवाही देवत हवंय, का तेंह ओकर जबाब नइं देवस?” <verse number="63" style="v"/>पर यीसू ह चुपेचाप रिहिस।</para>
  <para style="p">महा पुरोहित ह यीसू ला कहिस, “मेंह तोला जीयत परमेसर के कसम देवत हंव: कहूं तेंह परमेसर के बेटा मसीह अस, त हमन ला बता।”</para>
  <para style="p">
    <verse number="64" style="v"/>यीसू ह ओला कहिस, “हव जी। जइसने कि तेंह कहय। पर मेंह तुमन जम्मो झन ला कहत हंव कि एकर बाद तुमन मनखे के बेटा ला सर्वसक्तिमान परमेसर के जेवनी हांथ कोति बईठे अऊ अकास के बादर ऊपर आवत देखहू।”<note caller="+" style="f"><char style="fr" closed="false">26:64 </char><char style="ft" closed="false">दानिएल 7:13-14</char></note></para>
  <para style="p">
    <verse number="65" style="v"/>तब महा पुरोहित ह अपन कपड़ा ला चीरिस अऊ कहिस, “एह परमेसर के निन्दा करे हवय। हमन ला अऊ कोनो गवाह के जरूरत नइं ए। देखव! तुमन अभीच परमेसर के निन्दा सुने हवव। <verse number="66" style="v"/>तुम्‍हर का बिचार हवय?”</para>
  <para style="p">ओमन जबाब दीन, “एह मिरतू दंड के लइक अय।”</para>
  <para style="p">
    <verse number="67" style="v"/>तब ओमन यीसू के मुहूं ऊपर थूकिन अऊ ओला घूंसा मारिन। आने मनखेमन ओला थपरा मारके कहिन, <verse number="68" style="v"/>“हे मसीह, अगमबानी करके हमन ला बता कि तोला कोन मारिस?”</para>
  <para style="s1">पतरस ह यीसू के इनकार करथे</para>
  <para style="r">(<ref loc="MRK 14:66-72">मरकुस 14:66-72</ref>; <ref loc="LUK 22:56-62">लूका 22:56-62</ref>; <ref loc="JHN 18:15-18">यूहन्ना 18:15-18</ref>, <ref loc="JHN 18:25-27">25-27</ref>)</para>
  <para style="p">
    <verse number="69" style="v"/>ओ बखत पतरस ह बाहिर अंगना म बईठे रिहिस, तब एक नौकरानी टूरी ओकर करा आईस अऊ कहिस, “तेंह घलो गलील के रहइया यीसू के संग रहय।”</para>
  <para style="p">
    <verse number="70" style="v"/>पर ओह ओ जम्मो झन के आघू म इनकार करिस अऊ कहिस, “मेंह नइं जानंव कि तेंह का कहत हवस?”</para>
  <para style="p">
    <verse number="71" style="v"/>तब पतरस ह बाहिर दुवारी करा गीस, उहां एक आने नौकरानी टूरी ओला देखिस अऊ उहां मनखेमन ला कहिस, “ए मनखे ह नासरत के यीसू संग रिहिस।”</para>
  <para style="p">
    <verse number="72" style="v"/>पतरस ह कसम खाके फेर इनकार करिस अऊ कहिस, “मेंह ओ मनखे ला नइं जानंव।”</para>
  <para style="p">
    <verse number="73" style="v"/>एकर थोरकन देर बाद, जऊन मन उहां ठाढ़े रहंय, ओमन पतरस करा आईन अऊ कहिन, “सही म तेंह घलो ओ मनखेमन ले एक झन अस, काबरकि तोर बोली ले, ए बात के पता चलथे।”</para>
  <para style="p">
    <verse number="74" style="v"/>तब पतरस ह अपन-आप ला कोसन लगिस अऊ कसम खाके कहिस, “मेंह ओ मनखे ला नइं जानंव।”</para>
  <para style="p">अऊ तुरते कुकरा ह बासिस। <verse number="75" style="v"/>तब पतरस ला यीसू के कहे ए बात सुरता आईस: “कुकरा बासे के पहिली, तेंह तीन बार मोर इनकार करबे।” अऊ ओह बाहिर जाके फूट-फूट के रोईस।</para>
  <chapter number="27" style="c"/>
  <para style="s1">यहूदा ह अपन-आप ला फांसी लगा लेथे</para>
  <para style="r">(<ref loc="ACT 1:18-19">प्रेरितमन के काम 1:18-19</ref>)</para>
  <para style="p">
    <verse number="1" style="v"/>जब बिहनियां होईस, त जम्मो मुखिया पुरोहित अऊ मनखेमन के अगुवामन यीसू ला मार डारे के फैसला करिन। <verse number="2" style="v"/>ओमन यीसू ला बांधिन अऊ ओला ले जाके राजपाल पीलातुस के हांथ म सऊंप दीन<note caller="+" style="f"><char style="fr" closed="false">27:2 </char><char style="ft" closed="false">पीलातुस ह रोमी राजपाल रिहिस।</char></note>।</para>
  <para style="p">
    <verse number="3" style="v"/>यीसू के संग बिस‍वासघात करइया यहूदा ह जब देखिस कि यीसू ला दोसी ठहराय गे हवय, त ओह पछताईस अऊ ओह मुखिया पुरोहित अऊ अगुवामन ला चांदी के तीस सिक्‍का वापिस कर दीस, <verse number="4" style="v"/>अऊ कहिस, “मेंह पाप करे हवंव काबरकि मेंह एक निरदोस मनखे ला मरवाय बर ओकर संग बिस‍वासघात करेंव।”</para>
  <para style="p">ओमन ह कहिन, “हमन ला एकर ले का मतलब! एला तें जान।”</para>
  <para style="p">
    <verse number="5" style="v"/>तब यहूदा ह ओ चांदी के सिक्‍कामन ला मंदिर म फटिक दीस अऊ उहां ले चले गीस अऊ जाके फांसी लगा लीस।</para>
  <para style="p">
    <verse number="6" style="v"/>मुखिया पुरोहितमन ओ सिक्‍कामन ला उठाईन अऊ कहिन, “ए पईसा ला खजाना म रखना कानून के मुताबिक सही नो हय, काबरकि एह लहू के कीमत अय।” <verse number="7" style="v"/>एकरसेति ओमन ओ पईसा ले कुम्‍हार के खेत ला बिसोय के फैसला करिन ताकि ओ जगह ह परदेसीमन बर मसानघाट के रूप म काम आवय। <verse number="8" style="v"/>एकरे कारन, ओ खेत ला आज तक ले लहू के खेत कहे जाथे। <verse number="9" style="v"/>ए किसम ले यरमियाह अगमजानी के दुवारा कहे गय ए बचन ह पूरा होईस: “ओमन चांदी के तीस सिक्‍कामन ला ले लीन, जऊन ला इसरायली मनखेमन ओकर कीमत ठहराय रिहिन। <verse number="10" style="v"/>अऊ ओमन ओ पईसा के उपयोग कुम्‍हार के खेत बिसोय म करिन जइसने परभू ह मोला हुकूम दे रिहिस।”<note caller="+" style="f"><char style="fr" closed="false">27:10 </char><char style="ft" closed="false">जकरयाह 11:12-13; यिरमियाह 32:6-9</char></note></para>
  <para style="s1">यीसू ह रोमन राजपाल पीलातुस के आघू म</para>
  <para style="r">(<ref loc="MRK 15:2-5">मरकुस 15:2-5</ref>; <ref loc="LUK 23:3-5">लूका 23:3-5</ref>; <ref loc="JHN 18:33-38">यूहन्ना 18:33-38</ref>)</para>
  <para style="p">
    <verse number="11" style="v"/>जब यीसू ह राजपाल के आघू म ठाढ़ होईस, त राजपाल ह ओकर ले पुछिस, “का तेंह यहूदीमन के राजा अस?”</para>
  <para style="p">यीसू ह ओला जबाब दीस, “हव जी, जइसने तेंह कहत हवस।”</para>
  <para style="p">
    <verse number="12" style="v"/>जब मुखिया पुरोहित अऊ अगुवामन यीसू ऊपर दोस लगाईन, त ओह कुछू जबाब नइं दीस। <verse number="13" style="v"/>तब पीलातुस ह यीसू ला कहिस, “का तेंह नइं सुनत हवस कि ओमन तोर ऊपर कइसने दोस लगावत हवंय।” <verse number="14" style="v"/>पर यीसू ह जबाब म एको सबद नइं कहिस। जेकर ले राजपाल ला बहुंत अचरज होईस।</para>
  <para style="p">
    <verse number="15" style="v"/>राजपाल के ए रीति रिहिस कि फसह तिहार के मऊका म, ओह एक झन कैदी ला छोंड़ देवय, जऊन ला मनखेमन चाहंय। <verse number="16" style="v"/>ओ समय म बरब्‍बा नांव के एक बदनाम कैदी जेल म रिहिस। <verse number="17" style="v"/>जब भीड़ ह जुरे रिहिस, त पीलातुस ह भीड़ के मनखेमन ले पुछिस, “तुमन कोन ला चाहत हव कि मेंह ओला तुम्‍हर बर छोंड़ देवंव – बरब्‍बा ला या यीसू ला, जऊन ला मसीह कहे जाथे?” <verse number="18" style="v"/>काबरकि पीलातुस ह जानत रिहिस कि ओमन जलन के कारन यीसू ला ओकर हांथ म सऊंपे रिहिन।</para>
  <para style="p">
    <verse number="19" style="v"/>जब पीलातुस ह नियाय के आसन म बईठे रिहिस, त ओकर घरवाली ह ओकर करा ए संदेस पठोईस, “ओ धरमी मनखे संग कुछू झन कर, काबरकि मेंह आज सपना म ओकर कारन बहुंत दुःख उठाय हवंव।”</para>
  <para style="p">
    <verse number="20" style="v"/>पर मुखिया पुरोहित अऊ अगुवामन भीड़ के मनखेमन ला राजी कर लीन कि ओमन बरब्‍बा ला छोंड़े के अऊ यीसू ला मार डारे के मांग करंय।</para>
  <para style="p">
    <verse number="21" style="v"/>राजपाल ह ओमन ला फेर पुछिस, “ए दूनों म ले तुमन कोन ला चाहथव कि मेंह तुम्‍हर खातिर छोंड़ देवंव?”</para>
  <para style="p">ओमन कहिन, “बरब्‍बा ला।”</para>
  <para style="p">
    <verse number="22" style="v"/>पीलातुस ह ओमन ले पुछिस, “तब मेंह यीसू के का करंव, जऊन ला मसीह कहे जाथे।”</para>
  <para style="p">ओ जम्मो झन जबाब दीन, “एला कुरुस ऊपर चघाय जावय।”</para>
  <para style="p">
    <verse number="23" style="v"/>पीलातुस ह पुछिस, “काबर? ओह का अपराध करे हवय?” फेर ओमन अऊ चिचियाके कहिन, “एला कुरुस ऊपर चघाय जावय।”</para>
  <para style="p">
    <verse number="24" style="v"/>जब पीलातुस ह देखिस कि ओकर दुवारा कुछू नइं हो सकथे, पर हुल्‍लड़ होवत हवय, त ओह पानी लीस अऊ भीड़ के आघू म अपन हांथ ला धोके कहिस, “मेंह ए मनखे के मिरतू के दोसी नो हंव। एकर जिम्मेदार तुमन अव।”</para>
  <para style="p">
    <verse number="25" style="v"/>जम्मो मनखेमन जबाब दीन, “एकर मिरतू के दोस हमर अऊ हमर संतान ऊपर होवय।”</para>
  <para style="p">
    <verse number="26" style="v"/>तब पीलातुस ह ओमन खातिर बरब्‍बा ला छोंड़ दीस अऊ यीसू ला कोर्रा म पीटवाईस, अऊ ओला कुरुस ऊपर चघाय बर सैनिकमन के हांथ म सऊंप दीस।</para>
  <para style="s1">सैनिकमन यीसू के हंसी उड़ाथें</para>
  <para style="r">(<ref loc="MRK 15:16-20">मरकुस 15:16-20</ref>; <ref loc="JHN 19:2-3">यूहन्ना 19:2-3</ref>)</para>
  <para style="p">
    <verse number="27" style="v"/>तब राजपाल के सैनिकमन यीसू ला राजपाल के महल म ले गीन अऊ सैनिकमन के पूरा दल ला यीसू करा संकेलिन। <verse number="28" style="v"/>ओमन यीसू के कपड़ा ला उतारिन अऊ ओला लाल सिंदूरी रंग के चोगा पहिराईन, <verse number="29" style="v"/>अऊ तब कांटा के एक मुकुट गुंथके ओकर मुड़ी ऊपर रखिन, अऊ ओकर जेवनी हांथ म एक ठन लउठी धरा दीन अऊ ओकर आघू म माड़ी टेकिन अऊ ए कहिके ओकर हंसी उड़ाईन, “हे यहूदीमन के राजा, तोला जोहार।” <verse number="30" style="v"/>ओमन ओकर ऊपर थूकिन अऊ लउठी म ओकर मुड़ी ला मारिन। <verse number="31" style="v"/>यीसू के हंसी उड़ाय के बाद, ओमन ओकर चोगा ला उतार लीन अऊ ओला ओकर खुद के कपड़ा पहिरा दीन। तब ओमन ओला कुरुस ऊपर चघाय बर ले गीन।</para>
  <para style="s1">यीसू के कुरुस ऊपर चघाय जवई</para>
  <para style="r">(<ref loc="MRK 15:21-32">मरकुस 15:21-32</ref>; <ref loc="LUK 23:26-43">लूका 23:26-43</ref>; <ref loc="JHN 19:17-27">यूहन्ना 19:17-27</ref>)</para>
  <para style="p">
    <verse number="32" style="v"/>जब ओमन सहर ले बाहिर निकरत रिहिन, त ओमन ला कुरेन सहर के सिमोन नांव के एक झन मनखे मिलिस। ओमन ओकर ले जबरदस्‍ती कुरुस ला उठवाके ले गीन<note caller="+" style="f"><char style="fr" closed="false">27:32 </char><char style="ft" closed="false">कुरेन ह आफ्रिका देस म एक सहर रिहिस।</char></note>। <verse number="33" style="v"/>ओमन “गुलगुता” नांव के जगह म आईन (गुलगुता के मतलब होथे – खोपड़ी के जगह)। <verse number="34" style="v"/>उहां ओमन यीसू ला पित्त मिले अंगूर के मंद पीये बर दीन। यीसू ह ओला चखिस, पर ओला पीये बर नइं चाहिस। <verse number="35" style="v"/>जब ओमन यीसू ला कुरुस ऊपर चघा लीन, त ओकर कपड़ा ला बांटा करे बर चिट्ठी डालिन अऊ चिट्ठी के मुताबिक कपड़ा ला बांट लीन। <verse number="36" style="v"/>तब ओमन उहां बईठके ओकर पहरा देवन लगिन। <verse number="37" style="v"/>अऊ ओकर मुड़ी ऊपर ओकर दोस पतर लिखके टांग दीन, जऊन म ए लिखाय रहय – “एह यहूदीमन के राजा यीसू अय।”<note caller="+" style="f"><char style="fr" closed="false">27:37 </char><char style="ft" closed="false">यूहन्ना 19:19-22</char></note> <verse number="38" style="v"/>यीसू के संग दू झन डाकूमन घलो कुरुस ऊपर चघाय गे रिहिन, एक झन ओकर जेवनी कोति अऊ दूसर झन ओकर डेरी कोति। <verse number="39" style="v"/>उहां ले अवइया-जवइयामन यीसू के ठट्ठा करंय अऊ अपन मुड़ी ला डोला-डोला के ए कहंय, <verse number="40" style="v"/>“तेंह तो मंदिर ला गिराके ओला तीन दिन म बनवइया अस, अपन-आप ला बंचा ले। कहूं तेंह परमेसर के बेटा अस, त फेर कुरुस ऊपर ले उतर आ।”</para>
  <para style="p">
    <verse number="41" style="v"/>अइसनेच मुखिया पुरोहित, कानून के गुरू अऊ अगुवामन घलो ए कहिके ओकर ठट्ठा करत रिहिन, <verse number="42" style="v"/>“एह आने मन ला बंचाईस, फेर एह अपन-आप ला नइं बंचा सकय। एह तो इसरायल के राजा अय। अब एह कुरुस ऊपर ले उतरके आवय, त हमन एकर ऊपर बिसवास करबो। <verse number="43" style="v"/>एह परमेसर ऊपर भरोसा रखथे। यदि परमेसर एला चाहथे, त ओह एला छुड़ा ले, काबरकि एह कहे रिहिस, ‘मेंह परमेसर के बेटा अंव।’ ” <verse number="44" style="v"/>अइसनेच ओ डाकूमन घलो जऊन मन ओकर संग कुरुस ऊपर चघाय गे रिहिन, ओकर ठट्ठा करिन।</para>
  <para style="s1">यीसू के मिरतू</para>
  <para style="r">(<ref loc="MRK 15:33-41">मरकुस 15:33-41</ref>; <ref loc="LUK 23:44-49">लूका 23:44-49</ref>; <ref loc="JHN 19:28-30">यूहन्ना 19:28-30</ref>)</para>
  <para style="p">
    <verse number="45" style="v"/>ओ मंझनियां बारह बजे ले लेके तीन बजे तक जम्मो धरती ऊपर अंधियार छाय रिहिस। <verse number="46" style="v"/>करीब तीन बजे यीसू ह जोर से नरियाके कहिस, “एली, एली, लमा सबकतनी?” – जेकर मतलब होथे, “हे मोर परमेसर, हे मोर परमेसर, तेंह मोला काबर तियाग देय?”</para>
  <para style="p">
    <verse number="47" style="v"/>जऊन मन उहां ठाढ़े रिहिन, ओम ले कुछू झन एला सुनके कहिन, “एह एलियाह ला बलावत हवय।”</para>
  <para style="p">
    <verse number="48" style="v"/>ओमन ले एक झन तुरते दऊड़के एक स्‍पंज ला लानिस, अऊ ओह ओला सिरका म बुड़ोईस अऊ एक ठन पातर लउठी म रखके यीसू ला पीये बर दीस। <verse number="49" style="v"/>पर बाकि मनखेमन कहिन, “ओला रहन दे। आवव, हमन देखन, एलियाह ह एला बंचाय बर आथे कि नइं।”</para>
  <para style="p">
    <verse number="50" style="v"/>अऊ यीसू ह फेर जोर से गोहार पारिस अऊ अपन परान ला तियाग दीस।</para>
  <para style="p">
    <verse number="51" style="v"/>ओतकीच बेरा मंदिर के परदा ह ऊपर ले खाल्‍हे तक चीराके दू टुकड़ा हो गीस। धरती ह कांप उठिस अऊ चट्टानमन तड़क गीन। <verse number="52" style="v"/>कबरमन उघर गीन अऊ कतको पबितर मनखे के मरे देहेंमन फेर जी उठिन। <verse number="53" style="v"/>ओमन कबर म ले बाहिर निकरिन, अऊ यीसू के जी उठे के बाद, ओमन पबितर सहर म गीन अऊ कतको मनखेमन ला दिखिन।</para>
  <para style="p">
    <verse number="54" style="v"/>जब सूबेदार अऊ ओकर सैनिक जऊन मन यीसू के पहरा देवत रिहिन, भुइंडोल अऊ ओ जम्मो घटना ला देखिन, त अब्‍बड़ डर्रा गीन अऊ ओमन कहिन, “सही म एह परमेसर के बेटा रिहिस<note caller="+" style="f"><char style="fr" closed="false">27:54 </char><char style="ft" closed="false">एक सूबेदार के अधीन एक सौ सैनिक रहंय।</char></note>।”</para>
  <para style="p">
    <verse number="55" style="v"/>उहां कतको माईलोगन घलो रिहिन, जऊन मन दूरिहा ले यीसू ला देखत रिहिन। ओमन यीसू के सेवा करत गलील प्रदेस ले ओकर संगे-संग आय रिहिन। <verse number="56" style="v"/>ओमन म मरियम मगदलिनी, याकूब अऊ यूसुफ के दाई मरियम अऊ जबदी के बेटामन के दाई रिहिन।</para>
  <para style="s1">यीसू के दफनाय जवई</para>
  <para style="r">(<ref loc="MRK 15:42-47">मरकुस 15:42-47</ref>; <ref loc="LUK 23:50-56">लूका 23:50-56</ref>; <ref loc="JHN 19:38-42">यूहन्ना 19:38-42</ref>)</para>
  <para style="p">
    <verse number="57" style="v"/>जब संझा होईस, त अरमतिया सहर ले एक धनवान मनखे आईस। ओकर नांव यूसुफ रिहिस अऊ ओह खुदे यीसू के चेला रिहिस। <verse number="58" style="v"/>ओह पीलातुस करा जाके यीसू के लास ला मांगिस अऊ पीलातुस ह यीसू के लास ला ओला सऊंप देय के हुकूम दीस। <verse number="59" style="v"/>यूसुफ ह लास ला लीस अऊ ओला एक ठन साफ मलमल के कपड़ा म लपेटिस, <verse number="60" style="v"/>अऊ ओला अपन खुद के नवां कबर म रखिस, जऊन ला ओह चट्टान ला काटके बनवाय रिहिस। तब ओह एक ठन बड़े पथरा ला कबर के मुंहाटी म टेका दीस अऊ उहां ले चले गीस। <verse number="61" style="v"/>मरियम मगदलिनी अऊ दूसर मरियम उहां कबर के आघू म बईठे रिहिन।</para>
  <para style="s1">कबर म पहरेदारी</para>
  <para style="p">
    <verse number="62" style="v"/>ओकर दूसर दिन, जऊन ह तियारी के दिन के बाद के दिन रिहिस, मुखिया पुरोहित अऊ फरीसी मन पीलातुस करा गीन<note caller="+" style="f"><char style="fr" closed="false">27:62 </char><char style="ft" closed="false">बिसराम दिन के पहिली के दिन ला तियारी के दिन कहे जावय।</char></note> <verse number="63" style="v"/>अऊ कहिन, “महाराज, हमन ला सुरता हवय कि ओ धोखेबाज ह जब जीयत रिहिस, त कहे रिहिस, ‘तीन दिन के बाद मेंह फेर जी उठहूं।’ <verse number="64" style="v"/>एकरसेति हुकूम दे कि तीसरा दिन तक ओ कबर के रखवारी करे जावय। अइसने झन होवय कि ओकर चेलामन आवंय अऊ ओकर लास ला चुरा के ले जावंय अऊ मनखेमन ला कहंय कि ओह मरे म ले जी उठे हवय। तब ए आखिरी धोखा ह पहिली ले घलो अऊ खराप होही।”</para>
  <para style="p">
    <verse number="65" style="v"/>पीलातुस ह ओमन ला कहिस, “तुम्‍हर करा पहरेदारमन हवंय। जावव, अऊ जइसने तुमन उचित समझथव, कबर के रखवारी के परबंध करव।” <verse number="66" style="v"/>तब ओमन गीन अऊ कबर के पथरा ऊपर मुहर लगाईन अऊ उहां पहरेदार बईठाके ओमन कबर के रखवारी के परबंध करिन।</para>
  <chapter number="28" style="c"/>
  <para style="s1">यीसू के फेर जी उठई</para>
  <para style="r">(<ref loc="MRK 16:1-10">मरकुस 16:1-10</ref>; <ref loc="LUK 24:1-12">लूका 24:1-12</ref>; <ref loc="JHN 20:1-10">यूहन्ना 20:1-10</ref>)</para>
  <para style="p">
    <verse number="1" style="v"/>बिसराम दिन के बाद, हप्‍ता के पहिली दिन बड़े बिहनियां मरियम मगदलिनी अऊ दूसर मरियम कबर ला देखे बर गीन।</para>
  <para style="p">
    <verse number="2" style="v"/>ओ समय एक भयंकर भुइंडोल होईस, काबरकि परभू के एक दूत ह स्‍वरग ले उतरिस अऊ कबर करा आईस अऊ पथरा ला ढुनगा के ओकर ऊपर बईठ गीस। <verse number="3" style="v"/>ओकर रूप ह बिजली सहीं चमकत रहय अऊ ओकर कपड़ा ह झक पंडरा रिहिस। <verse number="4" style="v"/>पहरेदारमन ओकर डर के मारे थर-थर कांपे लगिन अऊ मुरदा के सहीं हो गीन।</para>
  <para style="p">
    <verse number="5" style="v"/>स्‍वरगदूत ह माईलोगनमन ला कहिस, “झन डर्रावव, काबरकि मेंह जानत हंव कि तुमन यीसू ला खोजत हव, जऊन ला कुरुस ऊपर चघाय गे रिहिस। <verse number="6" style="v"/>ओह इहां नइं ए; ओह जी उठे हवय, जइसने ओह कहे रिहिस। आवव अऊ ओ ठऊर ला देखव, जिहां ओला रखे गे रिहिस। <verse number="7" style="v"/>अब तुमन तुरते जाके ओकर चेलामन ला ए बतावव: ‘ओह मरे म ले जी उठे हवय अऊ ओह तुम्‍हर ले आघू गलील प्रदेस जावत हवय। उहां तुमन ओकर दरसन करहू।’ देखव! मेंह तुमन ला बता देंव।”</para>
  <para style="p">
    <verse number="8" style="v"/>एकरसेति ओ माईलोगनमन जल्दी कबर ले चले गीन। ओमन डर्रा गे रिहिन, पर आनंद सहित चेलामन ला बताय बर दऊड़के गीन। <verse number="9" style="v"/>अचानक यीसू ह ओमन ले मिलिस अऊ कहिस, “खुस रहव।” ओमन ओकर करा आईन अऊ ओकर गोड़ ला धरके ओकर दंडवत करिन। <verse number="10" style="v"/>तब यीसू ह ओमन ला कहिस, “झन डर्रावव। जावव अऊ मोर भाईमन ला कहव कि ओमन गलील प्रदेस जावंय। उहां ओमन मोला देखहीं।”</para>
  <para style="s1">पहरेदारमन के सूचना</para>
  <para style="p">
    <verse number="11" style="v"/>जब माईलोगनमन डहार म रिहिन, त कुछू पहरेदारमन सहर म गीन अऊ जऊन कुछू होय रिहिस, ओ जम्मो बात मुखिया पुरोहितमन ला बताईन। <verse number="12" style="v"/>तब मुखिया पुरोहितमन अगुवामन संग मिलके एक योजना बनाईन। ओमन सैनिकमन ला बहुंत अकन पईसा देके कहिन, <verse number="13" style="v"/>“तुमन मनखेमन ला ए कहव, ‘जब हमन रतिहा सुते रहेंन, त ओकर चेलामन आईन अऊ ओला चुरा के ले गीन।’ <verse number="14" style="v"/>यदि ए बात राजपाल के कान म पड़ही, त हमन ओला समझा देबो अऊ तुमन ला मुसिबत ले बचा लेबो।” <verse number="15" style="v"/>सैनिकमन पईसा ला लीन अऊ वइसने करिन, जइसने ओमन ला सिखाय गे रिहिस। अऊ ए बात यहूदीमन के बीच म आज तक फइले हवय।</para>
  <para style="s1">महान हुकूम</para>
  <para style="r">(<ref loc="MRK 16:14-18">मरकुस 16:14-18</ref>; <ref loc="LUK 24:36-49">लूका 24:36-49</ref>; <ref loc="JHN 20:19-23">यूहन्ना 20:19-23</ref>; <ref loc="ACT 1:6-8">प्रेरितमन के काम 1:6-8</ref>)</para>
  <para style="p">
    <verse number="16" style="v"/>तब गियारह चेलामन गलील प्रदेस के ओ पहाड़ ऊपर गीन, जिहां जाय बर यीसू ह ओमन ला कहे रिहिस। <verse number="17" style="v"/>अऊ जब ओमन यीसू ला देखिन, त ओला दंडवत करिन, पर कोनो-कोनो ला संका होईस। <verse number="18" style="v"/>तब यीसू ह ओमन करा आईस अऊ कहिस, “स्‍वरग अऊ धरती ऊपर मोला पूरा अधिकार देय गे हवय। <verse number="19" style="v"/>एकरसेति जावव अऊ जम्मो जाति के मनखेमन ला मोर चेला बनावव अऊ ओमन ला ददा, बेटा अऊ पबितर आतमा के नांव म बतिसमा देवव, <verse number="20" style="v"/>अऊ ओमन ला ओ जम्मो बात मानना सीखोवव, जेकर हुकूम मेंह तुमन ला देय हवंव। अऊ देखव, मेंह संसार के अंत होवत तक हमेसा तुम्‍हर संग हवंव।”</para>
</usx>
