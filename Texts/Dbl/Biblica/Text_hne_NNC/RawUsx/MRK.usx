<?xml version="1.0" encoding="UTF-8"?>
<usx version="2.6">
  <book code="MRK" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">मरकुस</para>
  <para style="toc1">मरकुस के लिखे सुघर संदेस</para>
  <para style="toc2">मरकुस</para>
  <para style="toc3">मरकुस</para>
  <para style="mt1">मरकुस के लिखे सुघर संदेस</para>
  <para style="ip">ए बात म सहमती हवय कि ए सुघर संदेस ह मरकुस के दुवारा लिखे गे हवय अऊ ए सुघर संदेस के बात ओला पतरस ह बताईस। ए समझे जाथे कि मरकुस ह एला रोम देस के बिसवासी मनखेमन ला लिखे रिहिस, जऊन मन सताय जावत रिहिन। मरकुस ह ओमन ला सुरता कराय चाहत रिहिस कि परमेसर ह पराथना ला सुनथे अऊ ओमन के गवाही के दुवारा ओह अपन काम करही। मरकुस ह ओमन ला ए घलो बताय चाहत रिहिस कि मसीह यीसू म ओमन के बिसवास खातिर ओमन ला अपन परान घलो देना पड़ सकथे। मरकुस ह ए सुघर संदेस म बताथे कि यीसू करा अधिकार हवय। यीसू के अधिकार ह ओकर सिकछा, परेत आतमामन ला भग‍ई अऊ मनखेमन के पाप छेमा करई म दिखथे। ए सुघर संदेस म यीसू ह अपन-आप ला “परमेसर के बेटा” कहिथे। यीसू के बतिसमा अऊ सैतान के दुवारा ओकर परिछा के बाद, मरकुस ह तुरते यीसू के चंगई-सेवा अऊ ओकर सिकछा के बखान करथे। आखिरी के अधियायमन म, यीसू के जिनगी के आखिरी समय, खास करके ओकर कुरुस ऊपर चघाय जवई अऊ मरे म ले ओकर जी उठे के बखान करे गे हवय।</para>
  <para style="iot">ए सुघर संदेस ला खाल्‍हे लिखे भाग म बांटे जा सकथे।</para>
  <para style="io1">सुघर-संदेस के सुरूआत <char style="ior"><ref loc="MRK 1:1-13">1:1-13</ref></char></para>
  <para style="io1">गलील प्रदेस म यीसू के सेवा <char style="ior"><ref loc="MRK 1:14-9:50">1:14–9:50</ref></char></para>
  <para style="io1">गलील प्रदेस ले यीसू के यरूसलेम सहर जवई <char style="ior"><ref loc="MRK 10">10</ref></char></para>
  <para style="io1">यरूसलेम सहर म यीसू के आखिरी हप्‍ता <char style="ior"><ref loc="MRK 11-15">11–15</ref></char></para>
  <para style="io1">मरे म ले यीसू के जी उठई <char style="ior"><ref loc="MRK 16:1-8">16:1-8</ref></char></para>
  <para style="io1">जी उठे के बाद, यीसू के अपन चेलामन ला दरसन देवई अऊ स्‍वरग जवई <char style="ior"><ref loc="MRK 16:9-20">16:9-20</ref></char></para>
  <chapter number="1" style="c"/>
  <para style="p">
    <verse number="1" style="v"/>परमेसर के बेटा यीसू मसीह के सुघर संदेस के सुरूआत। <verse number="2" style="v"/>जइसने यसायाह अगमजानी के किताब म लिखे हवय:</para>
  <para style="p">“देखव, मेंह अपन संदेसिया ला तोर आघू पठोवत हंव, जऊन ह तोर खातिर रसता बनाही।<note caller="+" style="f"><char style="fr" closed="false">1:2 </char><char style="ft" closed="false">मलाकी 3:1 </char></note> <verse number="3" style="v"/>सुनसान जगह म एक संदेसिया अवाज देवत रिहिस कि परभू के रसता ला बनावव अऊ ओकर रसता ला सीधा करव।”<note caller="+" style="f"><char style="fr" closed="false">1:3 </char><char style="ft" closed="false">यसायाह 40:3</char></note></para>
  <para style="p">
    <verse number="4" style="v"/>इही संदेसिया यूहन्ना रिहिस, जऊन ह सुनसान जगह म रहत रिहिस। अऊ बतिसमा देके सिखोवत रिहिस कि पाप के छेमा खातिर पछताप के बतिसमा लेवव। <verse number="5" style="v"/>यरूसलेम सहर अऊ यहूदिया छेत्र के जम्मो झन निकरके ओकर करा गीन। अऊ अपन-अपन पाप ला मानके यरदन नदी म ओकर ले बतिसमा लीन। <verse number="6" style="v"/>यूहन्ना ह ऊंट के रोआं के बने कपड़ा पहिरय अऊ अपन कनिहां म चमड़ा के बने पट्टा बांधय, ओह फांफा अऊ जंगली मंधरस खावय। <verse number="7" style="v"/>अऊ ओह ए बतात फिरत रिहिस कि मोर बाद एक झन अवइया हवय, जऊन ह मोर ले अऊ महान ए। मेंह एकर लइक घलो नो हंव कि निहरके ओकर पनही के फीता ला खोलंव। <verse number="8" style="v"/>मेंह तुमन ला पानी म बतिसमा देवत हंव, पर ओह तुमन ला परमेसर के पबितर आतमा म बतिसमा दिही।</para>
  <para style="s1">यीसू के बतिसमा अऊ परिछा</para>
  <para style="r">(<ref loc="MAT 3:13-4:11">मत्ती 3:13–4:11</ref>; <ref loc="LUK 3:21-22">लूका 3:21-22</ref>; <ref loc="LUK 4:1-13">4:1-13</ref>)</para>
  <para style="p">
    <verse number="9" style="v"/>ओ समय म, यीसू ह गलील के नासरत नगर ले आईस अऊ यरदन नदी म यूहन्ना ले बतिसमा लीस। <verse number="10" style="v"/>जब यीसू ह पानी ले निकरके ऊपर आईस, तभे ओह स्‍वरग ला खुलत अऊ परमेसर के आतमा ला पंड़की सहीं अपन ऊपर उतरस देखिस। <verse number="11" style="v"/>अऊ स्‍वरग ले ए अवाज आईस: “तेंह मोर मयारू बेटा अस, तोर ले मेंह बहुंत खुस हवंव।”</para>
  <para style="p">
    <verse number="12" style="v"/>तब आतमा ह तुरते ओला सुनसान ठऊर म पठोईस। <verse number="13" style="v"/>अऊ सुनसान जगह म चालीस दिन तक सैतान ह ओकर परिछा लीस। ओह जंगली पसुमन संग रहत रिहिस अऊ स्वरगदूतमन ओकर सेवा करत रिहिन।</para>
  <para style="s1">यीसू के पहिली चेला</para>
  <para style="r">(<ref loc="MAT 4:18-22">मत्ती 4:18-22</ref>; <ref loc="LUK 5:1-11">लूका 5:1-11</ref>)</para>
  <para style="p">
    <verse number="14" style="v"/>पाछू जब यूहन्ना ला जेल म डाले गीस, त यीसू ह गलील प्रदेस म जाके परमेसर के सुघर-संदेस के परचार करिस। <verse number="15" style="v"/>अऊ कहिस, “समय ह पूरा हो चुके हवय; परमेसर के राज ह लकठा आ गे हवय। मन-फिरावव अऊ सुघर-संदेस म बिसवास करव।”</para>
  <para style="p">
    <verse number="16" style="v"/>गलील के झील के तीरे-तीर जावत, ओह सिमोन अऊ ओकर भाई अन्द्रियास ला झील म जाल डारत देखिस, काबरकि ओमन मछुआर रिहिन। <verse number="17" style="v"/>यीसू ह ओमन ला कहिस, “मोर पाछू आवव, मेंह तुमन ला मनखेमन के मछुआर बनाहूं।” <verse number="18" style="v"/>ओमन तुरते जाल ला छोंड़के ओकर पाछू हो लीन। <verse number="19" style="v"/>थोरकन आघू जाय के बाद, ओह जबदी के बेटा याकूब अऊ ओकर भाई यूहन्ना ला डोंगा म जाल सिलत देखिस। <verse number="20" style="v"/>यीसू ह तुरते ओमन ला बलाईस, अऊ ओमन अपन ददा जबदी ला बनिहारमन संग डोंगा म छोंड़के ओकर पाछू चल दीन।</para>
  <para style="s1">यीसू परेत आतमा ला निकारथे</para>
  <para style="r">(<ref loc="LUK 4:31-37">लूका 4:31-37</ref>)</para>
  <para style="p">
    <verse number="21" style="v"/>ओमन कफरनहूम सहर म आईन अऊ यीसू ह बिसराम के दिन, यहूदीमन के सभा घर म जाके उपदेस देवन लगिस। <verse number="22" style="v"/>मनखेमन ओकर उपदेस ला सुनके चकित होवत रहंय, काबरकि ओह कानून के गुरूमन सहीं नइं, पर अधिकार के संग उपदेस देवत रिहिस। <verse number="23" style="v"/>ओही बेरा ओमन के सभा घर म, एक झन मनखे रिहिस, जेकर भीतर परेत आतमा रहय। <verse number="24" style="v"/>ओह चिचियाके कहिस, “हे नासरत के यीसू! हमर ले तोर का काम? का तेंह हमन ला नास करे बर आय हवस? मेंह जानत हंव, तेंह कोन अस? तेंह परमेसर के पबितर मनखे अस।” <verse number="25" style="v"/>यीसू ह ओला दबकारके कहिस, “चुपे रह! अऊ ओम ले निकर जा।” <verse number="26" style="v"/>तब परेत आतमा ह ओला अइंठके, अब्‍बड़ चिचियावत ओम ले निकर गीस। <verse number="27" style="v"/>एला देखके, जम्मो मनखेमन चकित होवत, एक दूसर ले पुछन लगिन, “एह का बात ए? एह तो कोनो नवां उपदेस ए। ओह अधिकार के संग परेत आतमामन ला हुकूम देथे, अऊ ओमन ओकर बात ला मानथें।” <verse number="28" style="v"/>तुरते गलील के जम्मो इलाका म ओकर समाचार फइल गीस।</para>
  <para style="s1">यीसू ह अब्‍बड़ झन ला चंगा करथे</para>
  <para style="r">(<ref loc="MAT 8:14-17">मत्ती 8:14-17</ref>; <ref loc="LUK 4:38-41">लूका 4:38-41</ref>)</para>
  <para style="p">
    <verse number="29" style="v"/>तब ओह सभा घर ले निकरके, याकूब अऊ यूहन्ना संग सिमोन अऊ अन्द्रियास के घर गीस। <verse number="30" style="v"/>उहां सिमोन के सास ह अब्‍बड़ जर के खातिर बेमार पड़े रहय, अऊ ओमन यीसू ला ओकर बारे म बताईन। <verse number="31" style="v"/>ओह ओकर करा जाके, ओकर हांथ ला धरके उठाईस, ओतकीच म ओकर जर ह उतर गीस अऊ ओह उठके, ओमन बर खाना बनाय लगिस। <verse number="32" style="v"/>संझा के बेरा, जब बेर बुड़ गे, त मनखेमन जम्मो बेमरहा अऊ जऊन मन ला भूत धरे रहय, यीसू करा लानिन। <verse number="33" style="v"/>अऊ उहां कफरनहूम सहर के एक बड़े भीड़ घर के दुवारी के आघू म जुर गीस। <verse number="34" style="v"/>यीसू ह कतको बेमरहामन ला बने करिस अऊ बहुंत परेत आतमामन ला निकारिस, पर ओह परेत आतमामन ला बोलन नइं दीस, काबरकि ओमन ह ओला चिन‍हत रिहिन।</para>
  <para style="s1">पराथना करे बर यीसू एकांत म जाथे</para>
  <para style="r">(<ref loc="LUK 4:42-44">लूका 4:42-44</ref>)</para>
  <para style="p">
    <verse number="35" style="v"/>बड़े बिहनियां, बेर निकरे के पहिली, यीसू ह उठके एक सुनसान ठऊर म गीस अऊ उहां पराथना करन लगिस। <verse number="36" style="v"/>सिमोन अऊ ओकर संग के मन ओला खोजत रिहिन। <verse number="37" style="v"/>जब ओह मिलिस, त ओला कहिन, “जम्मो झन तोला खोजत हवंय।” <verse number="38" style="v"/>यीसू ह कहिस, “आवव, तीर-तार के गांव म घलो जाई कि मेंह उहां घलो परचार कर सकंव, काबरकि मेंह एकरे खातिर आय हवंव।” <verse number="39" style="v"/>अऊ ओह जम्मो गलील प्रदेस म, ओमन के सभा घर म जा-जाके परचार करिस अऊ परेत आतमामन ला निकारिस।</para>
  <para style="s1">एक कोढ़ी के चंगई</para>
  <para style="r">(<ref loc="MAT 8:1-4">मत्ती 8:1-4</ref>; <ref loc="LUK 5:12-16">लूका 5:12-16</ref>)</para>
  <para style="p">
    <verse number="40" style="v"/>एक कोढ़ी मनखे ओकर करा आईस अऊ ओकर आघू म माथा टेकके बिनती करिस, “यदि तें चाहबे, त मोला बने कर सकथस।” <verse number="41" style="v"/>यीसू ह ओकर ऊपर तरस खाके अपन हांथ ला बढ़ाईस अऊ ओला छुके कहिस, “मेंह चाहत हंव कि तेंह बने हो जा।” <verse number="42" style="v"/>ओतकीच बेरा ओकर कोढ़ ह खतम हो गीस अऊ ओह बने हो गीस। <verse number="43" style="v"/>यीसू ह ओला चेताके तुरते बिदा करिस अऊ ओेला कहिस, <verse number="44" style="v"/>“एकर बारे म कोनो ला कुछू झन कहिबे, पर जाके पुरोहित ला देखा, अऊ कोढ़ीमन के बने होय के बारे म जइसने मूसा ह ठहराय हवय, वइसने बलिदान चघा, तब मनखेमन के आघू म तोर बने होय के गवाही होही।” <verse number="45" style="v"/>पर ओह बाहिर जाके अपन चंगा होय के बारे म खुलके बताय लगिस, जेकर कारन, यीसू ह फेर नगर म खुल्लम-खुल्ला नइं जा सकिस; ओला नगर के बाहिर एकांत जगह म रहे पड़िस। तभो ले चारों कोति ले मनखेमन ओकर करा आवत रिहिन।</para>
  <chapter number="2" style="c"/>
  <para style="s1">यीसू लकवा के मारे मनखे ला चंगा करथे</para>
  <para style="r">(<ref loc="MAT 9:1-8">मत्ती 9:1-8</ref>; <ref loc="LUK 5:17-26">लूका 5:17-26</ref>)</para>
  <para style="p">
    <verse number="1" style="v"/>कुछू दिन के बाद, यीसू फेर कफरनहूम म आईस, अऊ ए समाचार ह जम्मो नगर म फइल गीस। <verse number="2" style="v"/>ओ घर जिहां ओह ठहरे रहय, उहां अतका झन झूम गीन कि अऊ एको झन बर ठऊर नइं रहय; इहां तक कि कपाट के बाहिर म घलो ठऊर नइं रिहिस। अऊ यीसू ह ओमन ला परमेसर के बचन सुनाईस। <verse number="3" style="v"/>उहां, लकवा के मारे एक मनखे ला, चार झन उठाके लानिन। <verse number="4" style="v"/>भीड़ के मारे ओमन यीसू के लकठा म नइं जा सकिन, एकर खातिर घर के छानी ला, जेकर तरी म यीसू रहय, उघार दीन, अऊ खटिया ला जेम लकवा के मारे ह रहय, यीसू के आघू म उतार दीन। <verse number="5" style="v"/>यीसू ह ओमन के बिसवास ला देखके लकवा के मारे मनखे ला कहिस, “बेटा! तोर पाप ह छेमा हो गे।”</para>
  <para style="p">
    <verse number="6" style="v"/>तब कानून के कुछू गुरू, जऊन मन उहां बईठे रिहिन, अपन मन म सोचे लगिन, <verse number="7" style="v"/>“ए मनखे ह काबर अइसने कहत हवय। एह तो परमेसर के निन्दा करत हवय, काबरकि परमेसर के छोंड़ अऊ कोनो पाप ला छेमा नइं कर सकंय।”</para>
  <para style="p">
    <verse number="8" style="v"/>यीसू ह तुरते अपन आतमा म जान डारिस कि ओमन अपन मन म का गुनत रिहिन, अऊ ओह ओमन ला कहिस, “तुमन काबर अपन मन म अइसने गुनत हवव? <verse number="9" style="v"/>सहज का ए? लकवा के मारे ला ए कहई कि तोर पाप ह छेमा हो गे या फेर ए कहई कि अपन खटिया ला उठा अऊ रेंग। <verse number="10" style="v"/>मेंह तुमन ला देखाहूं कि मनखे के बेटा ला धरती म पाप छेमा करे के अधिकार हवय।” तब ओह लकवा के मारे ला कहिस, <verse number="11" style="v"/>“उठ, अपन खटिया ला उठा अऊ घर जा।” <verse number="12" style="v"/>ओह उठिस अऊ खटिया ला लेके जम्मो मनखे के देखत चले गीस। एला देखके जम्मो झन चकित हो गीन अऊ ए कहिके परमेसर के महिमा करिन कि हमन अइसने कभू नइं देखे रहेंन।</para>
  <para style="s1">मत्ती (लेवी) के बुलावा</para>
  <para style="r">(<ref loc="MAT 9:9-13">मत्ती 9:9-13</ref>; <ref loc="LUK 5:27-32">लूका 5:27-32</ref>)</para>
  <para style="p">
    <verse number="13" style="v"/>यीसू ह फेर झील के तीर म गीस, अऊ ओ भीड़ जऊन ह ओकर करा आईस, ओमन ला उपदेस देवन लगिस। <verse number="14" style="v"/>जब ओह जावत रिहिस, त ओह हलफई के बेटा लेवी ला देखिस, जऊन ह लगान लेवइया चौकी म बईठे रिहिस। यीसू ह ओला कहिस, “मोर पाछू हो ले।” अऊ ओह उठके ओकर पाछू हो लीस।</para>
  <para style="p">
    <verse number="15" style="v"/>जब यीसू ह लेवी के घर म खाना खावत रिहिस, त उहां ओकर अऊ ओकर चेलामन संग कतको लगान लेवइया अऊ पापी मनखे मन घलो खाना खावत रिहिन, काबरकि उहां बहुंत झन ओकर पाछू हो ले रिहिन।</para>
  <para style="p">
    <verse number="16" style="v"/>जब कानून के गुरू, जऊन मन फरीसी रिहिन, यीसू ला पापी अऊ लगान लेवइया मन संग खावत देखिन, त ओमन ओकर चेलामन ले पुछिन, “ओह अइसने मनखेमन संग काबर खावत हवय?”</para>
  <para style="p">
    <verse number="17" style="v"/>यीसू ह एला सुनके ओमन ला कहिस, “भला-चंगा मनखे ला डाक्टर के जरूरत नइं रहय, पर बेमरहा ला रहिथे। मेंह धरमीमन ला सिखोय बर नइं आय हवंव, पर पापीमन ला सिखोय बर आय हवंव, ताकि ओमन मन फिरावंय।”</para>
  <para style="s1">उपास के बारे बातचीत</para>
  <para style="r">(<ref loc="MAT 9:14-17">मत्ती 9:14-17</ref>; <ref loc="LUK 5:33-39">लूका 5:33-39</ref>)</para>
  <para style="p">
    <verse number="18" style="v"/>यूहन्ना के चेला अऊ फरीसी मन उपास करत रिहिन। कुछू मनखेमन आके यीसू ले पुछिन, “यूहन्ना के चेला अऊ फरीसीमन के चेलामन उपास रखथें, पर तोर चेलामन काबर उपास नइं रखंय?”</para>
  <para style="p">
    <verse number="19" style="v"/>यीसू ह ओमन ला कहिस, “का दुल्‍हा के संगवारीमन, दुल्‍हा के संग रहत उपास रखथें? जब तक दुल्‍हा ह ओमन के संग हवय, ओमन उपास नइं रखंय। <verse number="20" style="v"/>पर एक समय अइसने आही, जब दुल्‍हा ह ओमन ले अलग करे जाही, तब ओ दिन ओमन उपास करहीं।</para>
  <para style="p">
    <verse number="21" style="v"/>नवां कपड़ा के खाप जुन्ना कपड़ा म कोनो नइं लगावंय, कहूं कोनो अइसने करथे, त ओ खाप ह जुन्ना कपड़ा ला खींचके अऊ चीर देथे। <verse number="22" style="v"/>कोनो नवां अंगूर के मंद ला जुन्ना चमड़ा के थैली म नइं रखंय। कहूं कोनो अइसने करथे, त अंगूर के मंद ह थैली ला फोर देथे, अऊ मंद अऊ थैली दूनों बरबाद हो जाथे। एकरे बर नवां अंगूर के मंद ला नवां चमड़ा के थैली म रखथें<note caller="+" style="f"><char style="fr" closed="false">2:22 </char><char style="ft" closed="false">ओ समय म मनखेमन अंगूर के मंद ला चमड़ा के थैली म रखंय।</char></note>।”</para>
  <para style="s1">बिसराम दिन के परभू</para>
  <para style="r">(<ref loc="MAT 12:1-8">मत्ती 12:1-8</ref>; <ref loc="LUK 6:1-5">लूका 6:1-5</ref>)</para>
  <para style="p">
    <verse number="23" style="v"/>यीसू ह एक बिसराम के दिन खेत म ले होके जावत रिहिस अऊ ओकर चेलामन रेंगत-रेंगत दाना ला टोरत रिहिन, <verse number="24" style="v"/>त फरीसीमन ओला कहिन, “देख, एमन अइसने काबर करथें? बिसराम के दिन म अइसने करई कानून के बिरूद्ध अय।”</para>
  <para style="p">
    <verse number="25" style="v"/>यीसू ह ओमन ला कहिस, “का तुमन कभू नइं पढ़ेव कि दाऊद राजा ह का करिस, जब ओ अऊ ओकर संगीमन ला भूख लगिस। <verse number="26" style="v"/>अबियातार महा पुरोहित के समय म, दाऊद ह परमेसर के घर म गीस, अऊ परमेसर ला भेंट चघाय रोटी ला खाईस अऊ अपन संगवारीमन ला घलो खाय बर दीस, जऊन ला नियम के मुताबिक सिरिप पुरोहितमन खा सकत रिहिन।”</para>
  <para style="p">
    <verse number="27" style="v"/>यीसू ह ओमन ला ए घलो कहिस, “बिसराम दिन ह मनखे बर बनाय गे हवय, न कि मनखे ह बिसराम दिन बर। <verse number="28" style="v"/>एकरसेति, मनखे के बेटा ह बिसराम दिन के घलो परभू अय।”</para>
  <chapter number="3" style="c"/>
  <para style="s1">एक हांथ के लकवा मारे मनखे</para>
  <para style="r">(<ref loc="MAT 12:9-14">मत्ती 12:9-14</ref>; <ref loc="LUK 6:6-11">लूका 6:6-11</ref>)</para>
  <para style="p">
    <verse number="1" style="v"/>यीसू ह सभा घर म फेर गीस अऊ उहां एक मनखे रहय, जेकर एक हांथ ला लकवा मार दे रिहिस। <verse number="2" style="v"/>उहां कुछू झन ओकर ऊपर दोस लगाय बर मऊका खोजत रहंय। एकरे बर ओमन ए देखत रिहिन कि ओह बिसराम के दिन म ओला बने करथे कि नइं। <verse number="3" style="v"/>यीसू ह जेकर हांथ ला लकवा मारे रिहिस ओला कहिस, “जम्मो के आघू म ठाढ़ हो जा।” <verse number="4" style="v"/>तब ओह मनखेमन ले पुछिस, “बिसराम के दिन म का ठीक ए? भलई करई या फेर बुरई करई? काकरो परान बचई या हतिया करई?” पर ओमन चुपेचाप रिहिन। <verse number="5" style="v"/>यीसू ह ओमन के हिरदय के कठोरता ला जानके उदास होईस, अऊ ओमन ऊपर गुस्सा होके चारों खूंट देखिस अऊ ओ मनखे ला कहिस, “अपन हांथ ला मोर अंग कर।” ओह अपन हांथ ला ओकर अंग करिस अऊ ओकर हांथ ह बने हो गीस। <verse number="6" style="v"/>तब फरीसीमन बाहिर निकरके हेरोदीमन संग ओकर बिरोध म सडयंत्र करन लगिन कि ओला कइसने मार डारंय।</para>
  <para style="s1">यीसू के पाछू भीड़ के चलई</para>
  <para style="p">
    <verse number="7" style="v"/>यीसू ह अपन चेलामन संग झील कोति गीस अऊ गलील ले मनखेमन के एक बड़े भीड़ ओकर पाछू हो लीस। <verse number="8" style="v"/>ओकर अचरज के काम के बारे म सुनके अब्‍बड़ मनखेमन यहूदिया, यरूसलेम, इदूमिया, यरदन के पार अऊ सूर अऊ सैदा के आस-पास ले ओकर करा आईन। <verse number="9" style="v"/>भीड़ के खातिर, ओह अपन चेलामन ला कहिस कि ओकर बर ओमन एक ठन छोटे डोंगा तियार रखंय ताकि अइसने झन होवय कि मनखेमन ओला दबा डारंय। <verse number="10" style="v"/>ओह बहुंत झन ला चंगा करे रिहिस, एकर खातिर बेमरहा मनखेमन ओला छुए बर गिरे परत रहंय। <verse number="11" style="v"/>अऊ जब भी परेत आतमामन ओला देखंय, ओकर आघू म गिर परंय अऊ चिचियाके कहंय, “तेंह परमेसर के बेटा अस।” <verse number="12" style="v"/>पर ओह ओमन ला चेताके कहय, “झन बतावव कि मेंह कोन अंव।”</para>
  <para style="s1">बारह प्रेरितमन के चुनाव</para>
  <para style="r">(<ref loc="MAT 10:1-4">मत्ती 10:1-4</ref>; <ref loc="LUK 6:12-16">लूका 6:12-16</ref>)</para>
  <para style="p">
    <verse number="13" style="v"/>तब यीसू ह पहाड़ ऊपर चघ गीस अऊ जऊन मन ला ओह चाहत रिहिस, ओमन ला बलाईस अऊ ओमन ओकर करा आईन। <verse number="14" style="v"/>ओह बारह झन ला प्रेरित करके चुनिस कि ओमन ओकर संग रहंय अऊ ओह ओमन ला परचार करे बर पठो सकय, <verse number="15" style="v"/>अऊ ओमन परेत आतमामन ला निकारे के अधिकार रखंय। <verse number="16" style="v"/>ओ बारह झन ए रिहिन – सिमोन जेकर नांव ओह पतरस रखे रिहिस। <verse number="17" style="v"/>जबदी के बेटा – याकूब, अऊ याकूब के भाई यूहन्ना, जेमन के नांव ओह बुअनरगिस रखे रिहिस, जेकर मतलब होथे “गरजन के बेटामन”; <verse number="18" style="v"/>अऊ अन्द्रियास, फिलिप्पुस, बरतुलमै, मत्ती, थोमा, हलफई के बेटा – याकूब, अऊ तद्दै, सिमोन कनानी, <verse number="19" style="v"/>अऊ यहूदा इस्करियोती जऊन ह यीसू ला पकड़वाय रिहिस।</para>
  <para style="s1">यीसू अऊ बालजबूल</para>
  <para style="r">(<ref loc="MAT 12:22-32">मत्ती 12:22-32</ref>; <ref loc="LUK 11:14-23">लूका 11:14-23</ref>; <ref loc="LUK 12:10">12:10</ref>)</para>
  <para style="p">
    <verse number="20" style="v"/>जब यीसू ह घर म आईस, त फेर अइसने भीड़ जुर गीस कि ओह अऊ ओकर चेलामन खाना तक नइं खा सकिन। <verse number="21" style="v"/>जब ओकर परिवार के मन ए सुनिन, त ओला घर ले जाय बर आईन, काबरकि ओमन कहत रिहिन कि ओकर चित ह ठीक नइं ए।</para>
  <para style="p">
    <verse number="22" style="v"/>अऊ कानून के गुरू, जऊन मन यरूसलेम ले आय रिहिन, अइसने कहंय कि ओम सैतान हवय अऊ ओह परेत आतमामन के सरदार (बालजबूल) के मदद ले परेत आतमामन ला निकारथे।</para>
  <para style="p">
    <verse number="23" style="v"/>यीसू ह ओमन ला लकठा म बलाके पटं‍तर म कहिस, “सैतान ह सैतान ला कइसने निकार सकथे? <verse number="24" style="v"/>कहूं कोनो राज म फूट पड़ जावय, त ओ राज ह बने नइं रह सकय। <verse number="25" style="v"/>वइसनेच कहूं कोनो घर म फूट पड़ जावय, त ओ घर ह बने नइं रह सकय। <verse number="26" style="v"/>कहूं सैतान ह अपनेच बिरोध म होके अपनेच म फूट डारही, त ओह कइसने बने रह सकथे? ओकर बिनास हो जाही। <verse number="27" style="v"/>कोनो मनखे कोनो बलवान मनखे के घर म घुसर के ओकर घर ला लूट नइं सकय, जब तक कि ओह पहिली ओ बलवान मनखे ला नइं बांध लिही, तभे ओह ओकर घर ला लूट सकथे। <verse number="28" style="v"/>मेंह तुमन ला सच कहत हंव कि मनखेमन के जम्मो पाप अऊ निन्दा करई ह माफ करे जाही, <verse number="29" style="v"/>पर जऊन ह पबितर आतमा के बिरोध म निन्दा करथे, ओला कभू माफ नइं करे जावय; ओह अनंत पाप के दोसी ठहरही।” <verse number="30" style="v"/>यीसू ह ए जम्मो बात एकर खातिर कहिस काबरकि ओमन ए कहत रिहिन कि ओम परेत आतमा हवय।</para>
  <para style="s1">यीसू के दाई अऊ भाईमन</para>
  <para style="r">(<ref loc="MAT 12:46-50">मत्ती 12:46-50</ref>; <ref loc="LUK 8:19-21">लूका 8:19-21</ref>)</para>
  <para style="p">
    <verse number="31" style="v"/>तब यीसू के दाई अऊ भाईमन उहां आईन अऊ बाहिर म खड़े होके, एक झन ला ओला बलाय बर पठोईन। <verse number="32" style="v"/>एक बड़े भीड़ यीसू के चारों खूंट बईठे रिहिस, अऊ ओमन ओला कहिन, “देख, तोर दाई अऊ भाईमन बाहिर म तोला खोजत हवंय।” <verse number="33" style="v"/>ओह ओमन ले पुछिस, “मोर दाई अऊ भाईमन कोन अंय?” <verse number="34" style="v"/>तब ओह अपन चारों खूंट बईठे भीड़ ला देखके कहिस, “एमन मोर दाई अऊ भाई अंय। <verse number="35" style="v"/>जऊन कोनो परमेसर के ईछा ला पूरा करथे, ओह मोर भाई, बहिनी अऊ दाई अय।”</para>
  <chapter number="4" style="c"/>
  <para style="s1">बीज बोवइया के पटं‍तर</para>
  <para style="r">(<ref loc="MAT 13:1-9">मत्ती 13:1-9</ref>; <ref loc="LUK 4:4-8">लूका 4:4-8</ref>)</para>
  <para style="p">
    <verse number="1" style="v"/>यीसू ह फेर झील के तीर म उपदेस करन लगिस अऊ उहां अइसने भीड़ जुर गीस कि ओह झील म एक ठन डोंगा ऊपर चघके बईठिस अऊ भीड़ ह झील के तीर म रहय। <verse number="2" style="v"/>ओह ओमन ला पटं‍तर म बहुंत अकन गोठ सिखोवन लगिस अऊ अपन उपदेस म कहिस, <verse number="3" style="v"/>“सुनव, एक किसान ह बीज बोय बर निकरिस। <verse number="4" style="v"/>बोवत बखत कुछू बीजा रसता के तीर म गिरिन अऊ चिरईमन आके ओला खा लीन। <verse number="5" style="v"/>अऊ कुछू पथर्री भुइयां म गिरिन, जिहां ओमन ला बने माटी नइं मिलिस अऊ गहिरा माटी नइं मिले के कारन जल्दी जाम गीन। <verse number="6" style="v"/>जब सूरज निकरिस, त ओमन मुरझा गीन अऊ जरी नइं धरे रहे के कारन सूख गीन। <verse number="7" style="v"/>कुछू बीजा कंटिली झाड़ीमन म गिरिन अऊ झाड़ीमन बढ़के ओमन ला दबा दीन, जेकर कारन ओमन म फर नइं धरिन। <verse number="8" style="v"/>पर कुछू बीजा बने भुइयां म गिरिन; ओमन जामिन अऊ बढ़के ओमन म फर धरिन।”</para>
  <para style="p">
    <verse number="9" style="v"/>तब यीसू ह कहिस, “जेकर कान हवय, ओह सुन ले।”</para>
  <para style="s1">पटं‍तर के मतलब</para>
  <para style="r">(<ref loc="MAT 13:10-17">मत्ती 13:10-17</ref>; <ref loc="LUK 8:9-10">लूका 8:9-10</ref>)</para>
  <para style="p">
    <verse number="10" style="v"/>जब यीसू ह अकेला रिहिस, तब ओकर बारह चेला अऊ ओकर संग के मन ओकर ले पटं‍तर के बारे म पुछिन। <verse number="11" style="v"/>ओह ओमन ला कहिस, “परमेसर के राज के भेद के समझ तुमन ला देय गे हवय, पर बाहिर वाले मन ला सब गोठ पटं‍तर म बोले जाथे। <verse number="12" style="v"/>एकरसेति ‘भले ओमन देखंय अऊ सुनंय, पर ओमन झन समझंय; अइसने झन होवय कि ओमन पछताप करंय अऊ ओमन ला छेमा करे जावय।’<note caller="+" style="f"><char style="fr" closed="false">4:12 </char><char style="ft" closed="false">यसायाह 6:9, 10</char></note>”</para>
  <para style="p">
    <verse number="13" style="v"/>तब यीसू ह ओमन ला कहिस, “का तुमन ए पटं‍तर ला नइं समझेव, तब आने पटं‍तरमन ला कइसने समझहू? <verse number="14" style="v"/>बोवइया ह परमेसर के बचन ला बोथे। <verse number="15" style="v"/>कुछू मनखेमन डहार के तीर म परे बीजा सहीं अंय; जब बचन ह बोय जाथे, तब तुरते सैतान ह आके ओमन म बोय गे बचन ला ले जाथे। <verse number="16" style="v"/>आने मन ओ बीजा के सहीं अंय, जऊन ला पथर्री भुइयां ऊपर बोय जाथे; ओमन बचन ला सुनके तुरते आनंद सहित गरहन करथें। <verse number="17" style="v"/>फेर अपन म जरी नइं धरे रहय के कारन, ओमन के बिसवास ह थोरकन समय बर रहिथे, अऊ जब बचन के सेति तकलीफ अऊ सतावा आथे, त ओमन तुरते बचन के मुताबिक चले बर बंद कर देथें। <verse number="18" style="v"/>जऊन ला झाड़ीमन म बोय गीस, ओमन ए अंय – ओमन बचन ला सुनथें, <verse number="19" style="v"/>पर संसार के चिंता, धन के लोभ अऊ आने चीजमन के ईछा ओमन म हमाके बचन ला दबा देथें अऊ ओमन फर नइं लानंय। <verse number="20" style="v"/>अऊ जऊन ला बने भुइयां म बोय जाथे, ओमन ए अंय – ओमन बचन ला सुनके गरहन करथें अऊ फर लानथें – कोनो तीस गुना, कोनो साठ गुना अऊ कोनो सौ गुना।”</para>
  <para style="s1">दीया के ठऊर</para>
  <para style="r">(<ref loc="LUK 8:16-18">लूका 8:16-18</ref>)</para>
  <para style="p">
    <verse number="21" style="v"/>यीसू ह ओमन ला कहिस, “का दीया ला ए खातिर लानथें कि काठा या खटिया के खाल्‍हे म मढ़ाय जावय? का ए खातिर नइं कि दीया ला दीवट ऊपर मढ़ाय जावय? <verse number="22" style="v"/>काबरकि अइसने कोनो चीज छिपे नइं ए कि ओला परगट करे जावय, अऊ न कोनो चीज गुपत म हवय, कि ओला उजागर करे जावय। <verse number="23" style="v"/>कहूं तुम्‍हर कान हवय, त सुनव।</para>
  <para style="p">
    <verse number="24" style="v"/>जऊन कुछू तुमन सुनथव, ओकर ऊपर बने करके बिचार करव। जऊन नापा म तुमन नापथव, ओहीच म तुम्‍हर बर घलो नापे जाही, बल्कि अऊ जादा। <verse number="25" style="v"/>जेकर करा हवय, ओला अऊ दिये जाही, अऊ जेकर करा नइं ए, ओकर ले जऊन कुछू बांचे हवय, ओला घलो ले लिये जाही।”</para>
  <para style="s1">बाढ़त बीजा के पटं‍तर</para>
  <para style="p">
    <verse number="26" style="v"/>यीसू ह ए घलो कहिस, “परमेसर के राज ह अइसने अय – एक मनखे ह बीजा ला भुइयां म बोथे। <verse number="27" style="v"/>रात अऊ दिन, चाहे ओह सोवय या जागय, बीजा ह अपन-आप जामथे अऊ बाढ़थे अऊ ओह नइं जानय कि एह कइसने होईस? <verse number="28" style="v"/>माटी ह आपे-आप फसल उपजाथे – पहिली पीका निकरथे, तब बाली, अऊ तब बालीमन म तियार होथे दाना। <verse number="29" style="v"/>जतकी जल्दी दाना पाकथे, मनखे ह हंसिया लेके लुए के सुरू कर देथे, काबरकि एह लुवई के समय होथे।”</para>
  <para style="s1">सरसों बीजा के पटं‍तर</para>
  <para style="r">(<ref loc="MAT 13:31-32">मत्ती 13:31-32</ref>; <ref loc="LUK 13:18-19">लूका 13:18-19</ref>)</para>
  <para style="p">
    <verse number="30" style="v"/>फेर यीसू ह कहिस, “हमन परमेसर के राज ला काकर सहीं ठहरई या कोन पटं‍तर म ओकर बखान करी? <verse number="31" style="v"/>ओह सरसों के बीजा सहीं अय, जब एह बोए जाथे, त एह भुइयां म जम्मो बीजामन ले छोटे होथे। <verse number="32" style="v"/>तभो ले लगाय के बाद एह बाढ़के, बारी म जम्मो साग-भाजी ले बड़े हो जाथे, अऊ ओकर अइसने बड़े-बड़े थांघामन निकरथें कि अकास के चिरईमन ओम बसेरा कर सकथें।”</para>
  <para style="p">
    <verse number="33" style="v"/>बचन ला समझाय खातिर, यीसू ह अइसने कतको पटं‍तर ओमन ला कहिस। <verse number="34" style="v"/>बिगर पटं‍तर के ओह ओमन ला कुछू नइं कहत रिहिस। पर जब ओह अपन चेलामन संग अकेला रहय, त ओमन ला जम्मो गोठमन के मतलब ला साफ-साफ बतावय।</para>
  <para style="s1">यीसू ह आंधी ला सांत करथे</para>
  <para style="r">(<ref loc="MAT 8:23-27">मत्ती 8:23-27</ref>; <ref loc="LUK 8:22-25">लूका 8:22-25</ref>)</para>
  <para style="p">
    <verse number="35" style="v"/>ओहीच दिन संझा के बखत, ओह अपन चेलामन ला कहिस, “आवव, हमन झील के ओ पार चली।” <verse number="36" style="v"/>भीड़ ला पाछू छोंड़के, ओमन जइसने यीसू रिहिस वइसने ओला अपन संग डोंगा म ले गीन। उहां ओकर संग अऊ डोंगामन घलो रहंय। <verse number="37" style="v"/>तब एक बड़े भारी आंधी आईस अऊ पानी के बड़े-बड़े लहरा उठिस, जेकर कारन पानी ह डोंगा म हमाय लगिस अऊ डोंगा ह बुड़े बर होवत रहय। <verse number="38" style="v"/>यीसू ह डोंगा के पाछू म गद्दी ऊपर सोवत रहय। तब चेलामन ओला उठाके कहिन, “हे गुरू, का तोला कोनो फिकर नइं ए कि हमन पानी म बुड़त हवन?”</para>
  <para style="p">
    <verse number="39" style="v"/>ओह उठके आंधी ला दबकारिस अऊ पानी के लहरामन ला कहिस, “सांत हो जावव, थम जावव।” तब आंधी ह थम गीस अऊ एकदम सांत हो गीस।</para>
  <para style="p">
    <verse number="40" style="v"/>ओह अपन चेलामन ला कहिस, “काबर डर्रावत हवव? का तुमन ला अब घलो मोर ऊपर बिसवास नइं ए?”</para>
  <para style="p">
    <verse number="41" style="v"/>ओमन अब्‍बड़ डर्रा गे रिहिन अऊ एक-दूसर ला पुछन लगिन, “एह कोन ए कि आंधी अऊ पानी घलो एकर बात ला मानथें।”</para>
  <chapter number="5" style="c"/>
  <para style="s1">परेत आतमा ले बाधित मनखे के चंगई</para>
  <para style="r">(<ref loc="MAT 8:28-34">मत्ती 8:28-34</ref>; <ref loc="LUK 8:26-39">लूका 8:26-39</ref>)</para>
  <para style="p">
    <verse number="1" style="v"/>ओमन झील के ओ पार गीन, जिहां गिरासेनीमन रहत रिहिन। <verse number="2" style="v"/>जब यीसू ह डोंगा ले उतरिस, तब एक झन मनखे जऊन म परेत आतमा रहय, मसानघाट ले निकरके ओकर करा आईस। <verse number="3" style="v"/>ए मनखे ह मसानघाट म रहत रहय अऊ ओम अतकी ताकत रहय कि कोनो ओला सांकर म घलो नइं बांधे सकत रिहिन। <verse number="4" style="v"/>कतको बार ले ओकर हांथ ला सांकर म बांधके गोड़ म बेड़ी पहिराय गे रिहिस, पर हर बार ओह सांकर अऊ बेड़ी ला टोर देवय; कोनो ओला काबू म नइं कर सकत रिहिन। <verse number="5" style="v"/>रात अऊ दिन, ओह मसानघाट अऊ पहाड़ीमन म चिचियावय अऊ अपन-आप ला चोक पथरा म घायल करत रहय।</para>
  <para style="p">
    <verse number="6" style="v"/>ओह दूरिहाच ले यीसू ला देखके ओकर अंग दऊड़िस अऊ ओकर गोड़ खाल्‍हे म गिरिस, <verse number="7" style="v"/>अऊ अब्‍बड़ चिचियाके कहिस, “हे यीसू, सबले बड़े मालिक परमेसर के बेटा, मोर ले तोला का काम? परमेसर के कसम, तेंह मोला पीरा झन दे।” <verse number="8" style="v"/>काबरकि यीसू ह ओला कहत रहय, “हे परेत आतमा, ए मनखे म ले निकर आ।”</para>
  <para style="p">
    <verse number="9" style="v"/>तब यीसू ह ओकर ले पुछिस, “तोर का नांव ए?”</para>
  <para style="p">ओह कहिस, “मोर नांव सेना ए, काबरकि हमन अब्‍बड़ झन हवन।” <verse number="10" style="v"/>अऊ ओह यीसू ले बार-बार बिनती करिस कि ओमन ला ओ इलाका ले बाहिर झन पठोवय।</para>
  <para style="p">
    <verse number="11" style="v"/>उहां लकठा म पहाड़ी कोति सुरामन के एक बड़े झुंड ह चरत रहय। <verse number="12" style="v"/>परेत आतमामन यीसू ले बिनती करके कहिन कि हमन ला ओ सुरामन म पठो दे कि हमन ओमन म हमा जाई। <verse number="13" style="v"/>ओह ओमन ला हुकूम दीस अऊ परेत आतमामन निकरके सुरामन म हमा गीन। अऊ सुरामन के झुंड ह जेम करीब दू हजार सुरा रिहिन, कगार ऊपर ले झपटके झील म गिरिन अऊ बुड़ मरिन।</para>
  <para style="p">
    <verse number="14" style="v"/>सुरामन के चरवाहामन भाग के ए बात ला सहर अऊ गांव मन म बताईन अऊ ओला सुनके, जऊन बात होय रिहिस, ओला देखे बर मनखेमन आईन। <verse number="15" style="v"/>जब ओमन यीसू करा आईन, त ओला जऊन म परेत आतमामन रिहिन, कपड़ा पहिरे अऊ सचेत बईठे देखिन अऊ ओमन डर्रा गीन। <verse number="16" style="v"/>जऊन मन एला अपन आंखी ले देखे रिहिन, ओमन मनखेमन ला ओ मनखे जऊन म परेत आतमामन रिहिन, ओकर बारे अऊ सुरामन के बारे म जम्मो बात बताईन। <verse number="17" style="v"/>तब मनखेमन ह यीसू ले बिनती करिन कि ओह ओमन के इलाका ले चले जावय।</para>
  <para style="p">
    <verse number="18" style="v"/>जब यीसू ह डोंगा ऊपर चघन लगिस, तब ओ मनखे जऊन म पहिली परेत आतमामन रिहिन, ओकर ले बिनती करन लगिस, “मोला तोर संग जावन दे।” <verse number="19" style="v"/>पर यीसू ह इनकार करके ओला कहिस, “अपन घर जाके अपन मनखेमन ला बता कि दया करके परभू ह तोर बर कइसने बड़े काम करे हवय।” <verse number="20" style="v"/>ओ मनखे ह उहां ले चल दीस अऊ ओ इलाका के दस सहर म बताय लगिस कि यीसू ह ओकर बर कइसने बड़े काम करे हवय। एला सुनके जम्मो मनखेमन अचम्भो करिन।</para>
  <para style="s1">एक मरे टूरी अऊ एक बेमार माईलोगन</para>
  <para style="r">(<ref loc="MAT 9:18-26">मत्ती 9:18-26</ref>; <ref loc="LUK 8:40-56">लूका 8:40-56</ref>)</para>
  <para style="p">
    <verse number="21" style="v"/>जब यीसू ह फेर डोंगा म झील के ओ पार गीस, त बहुंते मनखेमन ओकर चारों खूंट जुर गीन। जब ओह झील के तीरेच म रिहिस, <verse number="22" style="v"/>तभे याईर नांव के सभा घर के अधिकारी उहां आईस अऊ यीसू ला देखके ओकर गोड़ तरी गिरिस, <verse number="23" style="v"/>अऊ ओकर ले बिनती करके कहिस, “मोर नानकून बेटी ह मरइया हवय, तेंह आके ओकर ऊपर अपन हांथ ला रख कि ओह बने होके जीयत रहय।” <verse number="24" style="v"/>तब यीसू ह ओकर संग गीस अऊ एक बड़े भीड़ ह ओकर पाछू हो लीस। भीड़ के कारन मनखेमन ओकर ऊपर गिरे परत रिहिन। <verse number="25" style="v"/>ओ भीड़ म एक माईलोगन रहय, जऊन ला बारह बछर ले लहू बहे के बेमारी रहय। <verse number="26" style="v"/>ओह बहुंत डाक्‍टरमन के इलाज ले भारी दुःख झेले रिहिस। इहां तक कि अपन जम्मो पूंजी ला खरचा कर डारे रिहिस, पर ओला कुछू फायदा नइं होईस, बल्कि ओकर बेमारी ह अऊ बढ़ गे रहय। <verse number="27" style="v"/>यीसू के चरचा ला सुनके, ओह भीड़ म ओकर पाछू आईस अऊ ओकर कपड़ा ला छुईस। <verse number="28" style="v"/>काबरकि ओह सोचत रहय कि कहूं मेंह ओकर कपड़ाच ला छू लेवंव, त बने हो जाहूं। <verse number="29" style="v"/>जतका जल्दी ओह यीसू के कपड़ा ला छुईस, ओकर लहू बहे के बंद हो गीस अऊ ओह अपन देहें म जान डारिस कि ओह बने हो गे हवय।</para>
  <para style="p">
    <verse number="30" style="v"/>यीसू ह तुरते जान डारिस कि ओकर म ले सामरथ निकरे हवय। ओह भीड़ म पाछू मुड़के पुछिस, “मोर कपड़ा ला कोन छुईस?”</para>
  <para style="p">
    <verse number="31" style="v"/>ओकर चेलामन कहिन, “तेंह देखत हवस कि भीड़ ह तोर ऊपर गिरे परत हवय, तभो ले पुछत हवस कि कोन ह तोला छुईस?”</para>
  <para style="p">
    <verse number="32" style="v"/>पर यीसू ह ए जाने खातिर कि कोन ह अइसने करे हवय, चारों कोति देखे लगिस। <verse number="33" style="v"/>तब ओ माईलोगन ह ए जानके कि ओकर कइसने भलई होय हवय, आईस अऊ यीसू के गोड़ तरी गिरके डरत अऊ कांपत ओला जम्मो बात ला सही-सही बता दीस। <verse number="34" style="v"/>यीसू ह ओला कहिस, “बेटी! तोर बिसवास ह तोला बने करे हवय। सांति म जा अऊ अपन दुःख ले बांचे रह।”</para>
  <para style="p">
    <verse number="35" style="v"/>जब यीसू ह ए बात कहत रहय, तभे सभा घर के अधिकारी याईर के घर ले कुछू मनखेमन आईन अऊ कहिन, “तोर बेटी ह तो मर गीस; अब गुरू ला काबर तकलीफ देबो।” <verse number="36" style="v"/>ओमन के गोठ ला धियान नइं देवत, यीसू ह सभा घर के अधिकारी ला कहिस, “झन डर्रा, सिरिप बिसवास रख।”</para>
  <para style="p">
    <verse number="37" style="v"/>ओह पतरस, याकूब अऊ याकूब के भाई यूहन्ना ला छोंड़के अऊ कोनो ला अपन संग नइं आवन दीस। <verse number="38" style="v"/>जब ओमन सभा घर के अधिकारी के घर आईन, त यीसू ह देखिस कि उहां हल्‍ला मचे हवय अऊ मनखेमन उहां बहुंत रोवत अऊ गोहारत रहंय। <verse number="39" style="v"/>ओह भीतर जाके ओमन ला कहिस, “तुमन काबर रोवत अऊ हल्‍ला मचावत हवव? लइका ह मरे नइं, सुतत हवय।” <verse number="40" style="v"/>पर ओमन ओकर हंसी उड़ाय लगिन।</para>
  <para style="p">तब ओह जम्मो झन ला बाहिर निकारके, अपन संग म टूरी के दाई-ददा अऊ अपन चेलामन ला लेके भीतर गीस, जिहां लइका ह रहय। <verse number="41" style="v"/>ओह छोकरी के हांथ ला धरके ओला कहिस, “तलिता कुमी।” जेकर मतलब होथे – “ए छोकरी, मेंह तोला कहत हंव, उठ।” <verse number="42" style="v"/>अऊ ओ छोकरी ह तुरते उठके चले-फिरे लगिस; (ओ छोकरी ह बारह बछर के रिहिस)। एला देखके ओमन बहुंत अचरज करिन। <verse number="43" style="v"/>यीसू ह ओमन ला चेताके कहिस कि ए बात कोनो ला झन बतावव; अऊ ओमन ला कहिस कि ओला कुछू खाय बर देवव।</para>
  <chapter number="6" style="c"/>
  <para style="s1">एक अगमजानी बिगर आदरमान के</para>
  <para style="r">(<ref loc="MAT 13:53-58">मत्ती 13:53-58</ref>; <ref loc="LUK 4:16-30">लूका 4:16-30</ref>)</para>
  <para style="p">
    <verse number="1" style="v"/>ओ जगह ला छोंड़के, यीसू ह अपन चेलामन संग अपन नगर नासरत म आईस। <verse number="2" style="v"/>बिसराम के दिन, ओह सभा घर म सिखोय लगिस अऊ अब्‍बड़ मनखेमन ओकर बात ला सुनके अचरज करिन अऊ पुछन लगिन, “एला, ए बात कहां ले मिलिस? एला का किसम के बुद्धि मिले हवय कि एह चमतकार के काम घलो करथे। <verse number="3" style="v"/>का एह ओ बढ़ई नो हय? का एह मरियम के बेटा अऊ याकूब, योसेस, यहूदा अऊ सिमोन के भाई नो हय? का एकर बहिनीमन हमर संग म इहां नइं रहंय?” अऊ ओमन ओकर तिरस्‍कार करिन।</para>
  <para style="p">
    <verse number="4" style="v"/>यीसू ह ओमन ला कहिस, “अगमजानी ह अपन नगर, अपन कुटुम्ब अऊ अपन घर के छोंड़ जम्मो जगह आदर-मान पाथे।” <verse number="5" style="v"/>ओह उहां एको चमतकार के काम नइं कर सकिस। सिरिप कुछू बेमरहामन ऊपर हांथ रखके ओमन ला बने करिस। <verse number="6" style="v"/>अऊ ओह ओमन के कम बिसवास ला देखके अचम्भो करिस।</para>
  <para style="s1">यीसू ह अपन बारह चेलामन ला पठोथे</para>
  <para style="r">(<ref loc="MAT 10:5-15">मत्ती 10:5-15</ref>; <ref loc="LUK 9:1-6">लूका 9:1-6</ref>)</para>
  <para style="p">तब यीसू चारों खूंट के गांवमन म उपदेस करत फिरिस। <verse number="7" style="v"/>ओह अपन बारहों चेलामन ला बलाके ओमन ला दू-दू झन करके पठोईस अऊ ओमन ला परेत आतमामन के ऊपर अधिकार दीस।</para>
  <para style="p">
    <verse number="8" style="v"/>ओकर हुकूम ए रिहिस, “डहार बर लउठी के छोंड़ अऊ कुछू झन लेवव, न रोटी, न झोला अऊ न पटका म पईसा। <verse number="9" style="v"/>पनही ला पहिरव, पर अपन संग म एक ठन घलो अतकिहा कुरता झन लेवव। <verse number="10" style="v"/>जब तुमन कोनो घर म जावव, त ओ गांव ला छोंड़त तक ओहीच घर म रहव। <verse number="11" style="v"/>अऊ कहूं कोनो ठऊर के मनखेमन तुमन ला गरहन नइं करंय अऊ तुम्‍हर बात ला नइं सुनय, त उहां ले चलते बखत अपन गोड़ के धूर्रा ला उहां झर्रा देवव कि ओमन के बिरोध म गवाही ठहरय।” <verse number="12" style="v"/>तब चेलामन जाके परचार करिन कि मनखेमन पाप ले पछताप करंय। <verse number="13" style="v"/>ओमन कतको परेत आतमामन ला निकारिन अऊ कतको बेमरहामन ला तेल म अभिसेक करके ओमन ला बने करिन।</para>
  <para style="s1">यूहन्ना बतिसमा देवइया के अंत</para>
  <para style="r">(<ref loc="MAT 14:1-12">मत्ती 14:1-12</ref>; <ref loc="LUK 9:7-9">लूका 9:7-9</ref>)</para>
  <para style="p">
    <verse number="14" style="v"/>हेरोदेस राजा एकर बारे म सुनिस, काबरकि यीसू के नांव ह जम्मो अंग फइल गे रहय। कुछू मनखेमन कहत रिहिन, “यूहन्ना बतिसमा देवइया ह मरे म ले जी उठे हवय अऊ एकर खातिर ओकर दुवारा चमतकार के काममन होवत हवय।” <verse number="15" style="v"/>आने मन कहिन, “ओह एलियाह अय।” अऊ कतको मन कहत रिहिन, “ओह पहिली के अगमजानीमन सहीं एक झन अगमजानी अय।”</para>
  <para style="p">
    <verse number="16" style="v"/>पर जब हेरोदेस ह एला सुनिस, त ओह अपन मन म सोचिस, “एह यूहन्ना बतिसमा देवइया ए, अऊ ओह कहिस, ‘मेंह जऊन मनखे के मुड़ ला कटवाय रहेंव, ओहीच ह जी उठे हवय।’ ”</para>
  <para style="p">
    <verse number="17" style="v"/>काबरकि हेरोदेस खुद हुकूम दे रिहिस कि यूहन्ना ला पकड़के जेल म डालव। ओह अपन भाई फिलिप्पुस के घरवाली हेरोदियास के खातिर अइसने करे रिहिस। ओह हेरोदियास ले बिहाव कर ले रिहिस। <verse number="18" style="v"/>काबरकि यूहन्ना ह हेरोदेस ला कहे रहय कि अपन भाई के घरवाली ला अपन घरवाली बनाके रखई परमेसर के कानून के बिरोध ए। <verse number="19" style="v"/>एकरसेति हेरोदियास ह अपन मन म यूहन्ना बर बईरता रखय अऊ ओला मरवाय बर चाहत रहय। पर ओला मऊका नइं मिलत रिहिस। <verse number="20" style="v"/>काबरकि हेरोदेस ह यूहन्ना ला धरमी अऊ पबितर मनखे जानके ओकर ले डराय अऊ ओला बंचाके रखे रहय। हेरोदेस ह यूहन्ना के बात ला सुनके घबरावय, तभो ले ओकर बात ला सुने के ईछा रखय।</para>
  <para style="p">
    <verse number="21" style="v"/>आखिर म ओ समय आईस, जब हेरोदेस ह अपन जनम दिन म एक बड़े जेवनार करिस। ओह राज के बड़े अधिकारी, पलटन के सेनापति अऊ गलील के बड़े मनखेमन ला नेवता दीस। <verse number="22" style="v"/>तब हेरोदियास के बेटी ह आके जम्मो झन के आघू म नाचिस। ओकर नचई ला देखके हेरोदेस अऊ ओकर नेवताहारीमन खुस हो गीन।</para>
  <para style="p">तब राजा ह छोकरी ला कहिस, “तेंह कोनो घलो चीज मोर ले मांग, अऊ मेंह तोला दूहूं।” <verse number="23" style="v"/>ओह किरिया खाके कहिस, “कोनो घलो चीज तेंह मांग, अऊ मेंह तोला दूहूं। इहां तक कि मोर आधा राज घलो।”</para>
  <para style="p">
    <verse number="24" style="v"/>छोकरी ह बाहिर जाके अपन दाई ले पुछिस, “मेंह का मांगंव?”</para>
  <para style="p">ओकर दाई ह कहिस, “यूहन्ना बतिसमा देवइया के मुड़।”</para>
  <para style="p">
    <verse number="25" style="v"/>छोकरी ह तुरते भीतर राजा करा गीस अऊ बिनती करके कहिस, “मेंह चाहथंव कि तेंह यूहन्ना बतिसमा देवइया के मुड़ी ला एक ठन थारी म मोर करा मंगवा दे।”</para>
  <para style="p">
    <verse number="26" style="v"/>तब राजा ह बहुंत उदास होईस, पर अपन किरिया अऊ नेवताहारीमन के सेति ओला इनकार करे नइं चाहिस। <verse number="27" style="v"/>एकरसेति, ओह तुरते एक सिपाही ला हुकूम देके, यूहन्ना के मुड़ी ला लाने बर पठोईस। सिपाही ह जेल म जाके यूहन्ना के मुड़ी ला काटिस, <verse number="28" style="v"/>अऊ ओ मुड़ी ला एक ठन थारी म लानके छोकरी ला दीस अऊ ओ छोकरी ह एला अपन दाई ला दे दीस। <verse number="29" style="v"/>एला सुनके यूहन्ना के चेलामन आईन अऊ ओकर लास ला उठाके ले गीन अऊ कबर म रख दीन।</para>
  <para style="s1">यीसू ह पांच हजार मनखेमन ला खाना खवाथे</para>
  <para style="r">(<ref loc="MAT 14:15-21">मत्ती 14:15-21</ref>; <ref loc="LUK 9:11-17">लूका 9:11-17</ref>; <ref loc="JHN 6:1-14">यूहन्ना 6:1-14</ref>)</para>
  <para style="p">
    <verse number="30" style="v"/>प्रेरितमन लहुंटके यीसू करा जुरिन। अऊ जऊन कुछू ओमन करे अऊ सिखोय रिहिन, ओ जम्मो बात ओला बताईन। <verse number="31" style="v"/>तब ओह ओमन ला कहिस, “चलव, कोनो सुनसान ठऊर म चलके थोरकन सुसता लेवव।” काबरकि अब्‍बड़ मनखेमन आवत-जावत रिहिन, अऊ ओमन ला खाय के मऊका घलो नइं मिलत रिहिस।</para>
  <para style="p">
    <verse number="32" style="v"/>एकरसेति ओमन डोंगा म चघके एक ठन सुनसान ठऊर म चले गीन। <verse number="33" style="v"/>ओमन ला जावत देखके, कतको झन ओमन ला चिन डारिन अऊ झील के तीरे-तीर दऊड़िन अऊ आघू हबरके उहां ओमन ले मिलिन। <verse number="34" style="v"/>जब यीसू डोंगा ले उतरिस, त उहां एक बड़े भीड़ ला देखके ओमन के ऊपर तरस खाईस, काबरकि ओमन बिगर चरवाहा के भेड़मन सहीं रिहिन अऊ ओह ओमन ला बहुंत अकन बात सिखोवन लगिस।</para>
  <para style="p">
    <verse number="35" style="v"/>जब बेरा ह ढरक गीस, तब ओकर चेलामन आके ओला कहिन, “एह एक सुनसान जगह ए अऊ बेरा ह बहुंत ढरक गे हवय। <verse number="36" style="v"/>मनखेमन ला आस-पास के गांव अऊ बस्ती मन म भेज कि ओमन अपन खाय बर कुछू बिसोय सकंय।”</para>
  <para style="p">
    <verse number="37" style="v"/>पर यीसू ह जबाब दीस, “तुमन ओमन ला कुछू खाय बर देवव।”</para>
  <para style="p">ओमन ओला कहिन, “अतेक मनखे ला खवाय बर, एक मनखे के कम से कम आठ महिना के बनी लगही। का हमन जाके, एमन के खाय बर अतेक जादा पईसा खरचा करन?”</para>
  <para style="p">
    <verse number="38" style="v"/>ओह ओमन ला कहिस, “जाके देखव कि तुम्‍हर करा कतेक रोटी हवय?”</para>
  <para style="p">ओमन पता लगाके कहिन, “पांच ठन रोटी अऊ दू ठन मछरी।”</para>
  <para style="p">
    <verse number="39" style="v"/>तब यीसू ह ओमन ला हुकूम दीस कि जम्मो झन ला हरिहर कांदी ऊपर ओरी-ओरी करके बईठा देवव। <verse number="40" style="v"/>ओमन सौ-सौ अऊ पचास-पचास के ओरी-ओरी करके बईठ गीन। <verse number="41" style="v"/>तब ओह पांचों रोटी अऊ दूनों मछरी ला लीस अऊ स्‍वरग कोति देखके परमेसर ला धनबाद दीस। अऊ रोटी ला टोर-टोरके अपन चेलामन ला देवत गीस कि ओमन मनखेमन ला परोसंय अऊ दूनों मछरी ला घलो मनखेमन म बांट दीस। <verse number="42" style="v"/>ओ जम्मो झन खाके अघा गीन। <verse number="43" style="v"/>अऊ चेलामन गिरे-परे रोटी अऊ मछरी के टुकड़ा के बारह टुकनी भरके उठाईन। <verse number="44" style="v"/>खवइयामन म उहां पांच हजार मरदमन रिहिन।</para>
  <para style="s1">यीसू ह पानी ऊपर रेंगथे</para>
  <para style="r">(<ref loc="MAT 14:22-33">मत्ती 14:22-33</ref>; <ref loc="JHN 6:15-21">यूहन्ना 6:15-21</ref>)</para>
  <para style="p">
    <verse number="45" style="v"/>एकर बाद, यीसू ह तुरते अपन चेलामन ला डोंगा म चघाईस कि ओमन ओकर आघू बैतसैदा ला जावंय, जब तक ओह भीड़ के मनखेमन ला बिदा करय। <verse number="46" style="v"/>ओमन ला बिदा करके ओह पहाड़ी ऊपर पराथना करे बर गीस।</para>
  <para style="p">
    <verse number="47" style="v"/>जब संझा होईस, त डोंगा ह झील के मांझा म रहय अऊ यीसू ह एके झन भांठा म रिहिस। <verse number="48" style="v"/>ओह देखिस कि चेलामन डोंगा ला खेवत-खेवत थक गे रहंय, काबरकि हवा ह ओमन के उलटा दिग म बहत रहय। रात के चार बजे के आस-पास, ओह झील ऊपर रेंगत चेलामन करा गीस, अऊ ओमन ले आघू निकरइया रिहिस। <verse number="49" style="v"/>पर ओमन ओला जब झील ऊपर रेंगत देखिन, त ओमन ओला भूत समझिन, अऊ ओमन चिचियाय लगिन। <verse number="50" style="v"/>काबरकि जम्मो चेलामन ओला देखके डर्रा गे रहंय।</para>
  <para style="p">यीसू ह तुरते ओमन ले गोठियाईस अऊ कहिस, “हिम्मत रखव, मेंह अंव, झन डर्रावव।” <verse number="51" style="v"/>तब ओह ओमन करा डोंगा म आईस अऊ हवा ह सांत हो गीस। ओमन अब्‍बड़ अचम्भो करन लगिन। <verse number="52" style="v"/>काबरकि पांच रोटी अऊ दू ठन मछरी ले पांच हजार मनखेमन ला खवाय के बाद घलो, ओमन नइं समझे रिहिन कि यीसू ह कोन ए। ओमन के मन ह कठोर हो गे रहय।</para>
  <para style="p">
    <verse number="53" style="v"/>जब ओमन ओ पार गन्नेसरत म हबरिन, त डोंगा ला उहां रखके उतरिन। <verse number="54" style="v"/>ओमन के डोंगा ले उतरतेच ही, मनखेमन तुरते यीसू ला चिन डारिन। <verse number="55" style="v"/>अऊ मनखेमन आस-पास के जम्मो गांव-गंवई म दऊड़के गीन अऊ बेमरहामन ला चटई अऊ खटिया म उठा-उठाके यीसू करा लाने लगिन। <verse number="56" style="v"/>अऊ ओह जिहां कहूं भी गांव, नगर या देहात म गीस, मनखेमन बेमरहामन ला सड़क, गली अऊ बजार मन म रखके ओकर ले बिनती करंय कि एमन ला कम से कम तोर ओन्ढा के छोर ला छुवन दे; अऊ जतेक झन ओला छुईन, ओ जम्मो झन बने हो गीन।</para>
  <chapter number="7" style="c"/>
  <para style="s1">सुध अऊ असुध</para>
  <para style="r">(<ref loc="MAT 15:1-9">मत्ती 15:1-9</ref>)</para>
  <para style="p">
    <verse number="1" style="v"/>तब फरीसी अऊ कतको कानून के गुरू, जऊन मन यरूसलेम ले आय रिहिन, यीसू करा जुरिन। <verse number="2" style="v"/>अऊ ओमन ओकर कुछू चेलामन ला बिगर हांथ धोय खाना खावत देखिन। <verse number="3" style="v"/>फरीसी अऊ जम्मो यहूदी मन, अपन पुरखा के रीति के मुताबिक जब तक अपन हांथ ला नइं धो लिहीं तब तक खाना नइं खावंय। <verse number="4" style="v"/>जब बजार ले घलो आवंय, त जब तक अइसने अपन हांथ ला नइं धो लेवंय, तब तक खाना नइं खावंय। अऊ ओमन अइसने कतेक अऊ रीति-रिवाज ला मानंय, जइसने कटोरी, लोटा अऊ तांबा के बरतन ला धोवई-मंजई।</para>
  <para style="p">
    <verse number="5" style="v"/>एकरसेति ओ फरीसी अऊ कानून के गुरू मन यीसू ले पुछिन, “काबर तोर चेलामन, पुरखामन के रीति-रिवाज के मुताबिक नइं चलंय अऊ बिगर हांथ धोवय खाना खावत हवंय?”</para>
  <para style="p">
    <verse number="6" style="v"/>ओह जबाब देके कहिस, “यसायाह अगमजानी ह तुम ढोंगीमन के बारे म ठीकेच अगमबानी करे हवय, जइसने कि बचन म लिखे हवय: ‘ए मनखेमन मुहूं ले तो मोर आदर करथंय, पर एमन के मन ह मोर ले दूरिहा रहिथे। <verse number="7" style="v"/>एमन बिना मतलब के मोर भक्ति करथंय; एमन मनखेमन के बनाय नियम ला परमेसर के नियम कहिके सिखोथें।’<note caller="+" style="f"><char style="fr" closed="false">7:7 </char><char style="ft" closed="false">यसायाह 29:13</char></note></para>
  <para style="p">
    <verse number="8" style="v"/>तुमन परमेसर के हुकूम ला टारके मनखेमन के रीति-रिवाज ला मानथव।”</para>
  <para style="p">
    <verse number="9" style="v"/>अऊ यीसू ह ओमन ला कहिस, “परमेसर के हुकूम ला टारके, अपन रीति-रिवाज ला माने के, तुम्‍हर करा बहुंत बढ़िया तरिका हवय। <verse number="10" style="v"/>काबरकि मूसा ह कहे हवय, ‘अपन दाई-ददा के आदरमान करव अऊ जऊन कोनो अपन दाई या ददा के बारे म खराप बात कहिथे, ओह मार डारे जावय।’<note caller="+" style="f"><char style="fr" closed="false">7:10 </char><char style="ft" closed="false">निरगमन 20:12</char></note> <verse number="11" style="v"/>पर तुमन कहिथव कि यदि कोनो अपन ददा या दाई ले कहय कि जऊन कुछू तोला मोर ले फायदा हो सकत रिहिस, मेंह ओला परमेसर ला दे चुके हवंव अऊ एला कुरबान कहिथंय। <verse number="12" style="v"/>तब तुमन ओला अपन ददा या दाई खातिर अऊ कुछू करन नइं देवव। <verse number="13" style="v"/>ए किसम ले तुमन अपन बनाय रीति-रिवाज के दुवारा परमेसर के बचन ला टार देथव अऊ तुमन अइसने-अइसने कतको अऊ काम करथव।”</para>
  <para style="p">
    <verse number="14" style="v"/>तब यीसू ह मनखेमन ला अपन करा बलाके कहिस, “जम्मो झन मोर गोठ ला सुनव अऊ समझे के कोसिस करव। <verse number="15" style="v"/>अइसने कोनो चीज नइं ए, जऊन ह मनखे म बाहिर ले हमाके असुध करय, पर जऊन चीज मनखे के भीतर ले निकरथे, ओहीच ह ओला असुध करथे। <verse number="16" style="v"/>जेकर सुने के कान हवय, ओह सुन ले।”</para>
  <para style="p">
    <verse number="17" style="v"/>जब यीसू ह भीड़ ला छोंड़के घर के भीतर गीस, तब ओकर चेलामन ए पटं‍तर के बारे म ओला पुछिन? <verse number="18" style="v"/>ओह कहिस, “का तुमन घलो नासमझ अव? का तुमन नइं जानव कि जऊन चीज ह बाहिर ले मनखे के भीतर हमाथे, ओह ओला असुध नइं कर सकय। <verse number="19" style="v"/>काबरकि ओह मनखे के हिरदय म नइं, पर पेट म जाथे अऊ फेर संडास दुवारा देहें ले बाहिर निकर जाथे।” ए कहे के दुवारा यीसू ह जम्मो खाय के चीजमन ला सुध ठहराईस।</para>
  <para style="p">
    <verse number="20" style="v"/>फेर ओह कहिस, “जऊन ह मनखे के भीतर ले निकरथे, ओहीच ह ओला असुध करथे। <verse number="21" style="v"/>काबरकि भीतर ले याने कि मनखे के हिरदय ले खराप सोच-बिचार, छिनारी, चोरी, हतिया, काम-बासना, <verse number="22" style="v"/>लोभ, दुस्‍टता, छल, उघरापन, जलन, निन्दा, अहंकार अऊ गंवारपन निकरथे। <verse number="23" style="v"/>ए जम्मो खराप चीज हिरदय के भीतर ले निकरथे अऊ मनखे ला असुध करथे।”</para>
  <para style="s1">एक माईलोगन के बिसवास</para>
  <para style="r">(<ref loc="MAT 15:21-28">मत्ती 15:21-28</ref>)</para>
  <para style="p">
    <verse number="24" style="v"/>यीसू ह ओ जगह (गलील) ला छोंड़के सूर सहर के इलाका म गीस अऊ उहां ओह एक ठन घर म गीस अऊ चाहत रिहिस कि ओकर बारे म कोनो झन जानय, पर ए बात ह छिपे नइं रहे सकिस। <verse number="25" style="v"/>ओतकीच बेर एक माईलोगन, जेकर नानकून बेटी म असुध आतमा रहय, ओकर करा आईस। ओह यीसू के बारे म सुने रहय अऊ अब आके ओकर गोड़ खाल्‍हे म गिरिस। <verse number="26" style="v"/>ओ माईलोगन ह आनजात (यूनानी) के रिहिस अऊ सुरूफिनीकी जाति म जनमे रिहिस। ओह यीसू ले बिनती करके कहिस कि असुध आतमा ला ओकर बेटी ले निकार दे।</para>
  <para style="p">
    <verse number="27" style="v"/>यीसू ह ओला कहिस, “पहिली लइकामन ला पेट-भर खावन दे। काबरकि ए ठीक नो हय कि लइकामन के रोटी ला लेके कुकुरमन ला दिये जावय।”</para>
  <para style="p">
    <verse number="28" style="v"/>तब ओ माईलोगन ह कहिस, “एह सही अय, परभू। तभो ले कुकुरमन घलो मेज के खाल्‍हे म लइकामन के जूठा-काठा ला खा लेथें।”</para>
  <para style="p">
    <verse number="29" style="v"/>यीसू ह ओला कहिस, “तेंह सही कहय। जा, असुध आतमा ह तोर बेटी ले निकर गे हवय।”</para>
  <para style="p">
    <verse number="30" style="v"/>तब ओह अपन घर जाके देखिस कि ओकर लइका ह खटिया म लेटे हवय अऊ असुध आतमा निकर गे रहय।</para>
  <para style="s1">यीसू ह एक कोंदा-भैंरा मनखे ला बने करथे</para>
  <para style="p">
    <verse number="31" style="v"/>तब यीसू ह सूर सहर के इलाका ले निकरके सैदा होवत, गलील के झील के खाल्‍हे दस सहर के इलाका म आईस। <verse number="32" style="v"/>उहां मनखेमन एक भैंरा अऊ कोंदा मनखे ला ओकर करा लानिन अऊ ओकर ले बिनती करिन कि ओह ओ मनखे ऊपर अपन हांथ रखके ओला बने करय।</para>
  <para style="p">
    <verse number="33" style="v"/>तब यीसू ह ओला भीड़ ले अलग ले जाके अपन अंगरी ला मनखे के कान म डारिस अऊ थूकिस, अऊ थूक ला लेके ओकर जीभ ला छुईस। <verse number="34" style="v"/>अऊ स्‍वरग कोति निहारके सांस भरिस अऊ ओ मनखे ला कहिस, “इफ्‍फतह, जेकर मतलब होथे ‘खुल जा’।” <verse number="35" style="v"/>ओतकीच बेर ओ मनखे के कानमन खुल गीन अऊ जीभ घलो ठीक हो गीस अऊ ओह साफ-साफ सुने अऊ गोठियाय लगिस।</para>
  <para style="p">
    <verse number="36" style="v"/>यीसू ह ओमन ला चेताके कहिस कि ए बात कोनो ला झन बतावव, पर जतका ओह ओमन ला चेताईस, ओतका ओमन ओ बात ला अऊ बताय लगिन। <verse number="37" style="v"/>मनखेमन बहुंत अचम्भो करके कहन लगिन, “जऊन कुछू ओह करथे, बहुंत बढ़िया करथे। इहां तक कि ओह भैंरामन ला सुने के अऊ कोंदामन ला गोठियाय के सक्ति देथे।”</para>
  <chapter number="8" style="c"/>
  <para style="s1">यीसू ह चार हजार मनखेमन ला खाना खवाथे</para>
  <para style="r">(<ref loc="MAT 15:32-39">मत्ती 15:32-39</ref>)</para>
  <para style="p">
    <verse number="1" style="v"/>ओ समय म फेर एक बड़े भीड़ जुर गीस अऊ ओमन करा खाय बर कुछू नइं रिहिस। एकरसेति यीसू ह अपन चेलामन ला बलाके कहिस, <verse number="2" style="v"/>“मोला ए मनखेमन ऊपर तरस आवत हवय। एमन तीन दिन ले मोर संग हवंय अऊ ओमन करा खाय बर कुछू नइं ए। <verse number="3" style="v"/>यदि मेंह एमन ला भूखन पेट घर पठो दंव, त रसताच म थकके गिर जाहीं, काबरकि एमन ले कतको झन अब्‍बड़ दूरिहा ले आय हवंय।”</para>
  <para style="p">
    <verse number="4" style="v"/>ओकर चेलामन कहिन, “ए सुनसान जगह म कोनो कहां ले अतेक रोटी पाही कि एमन पेट भर खा सकंय।”</para>
  <para style="p">
    <verse number="5" style="v"/>यीसू ह पुछिस, “तुम्‍हर करा के ठन रोटी हवय?”</para>
  <para style="p">ओमन कहिन, “सात ठन।”</para>
  <para style="p">
    <verse number="6" style="v"/>तब ओह मनखेमन ला भुइयां म बईठे बर कहिस अऊ सातों रोटी ला लेके परमेसर ला धनबाद दीस अऊ रोटीमन ला टोर-टोरके अपन चेलामन ला देवत गीस कि ओमन मनखेमन ला परोसंय अऊ ओमन मनखेमन ला परोसत गीन। <verse number="7" style="v"/>ओमन करा कुछू छोटे-छोटे मछरी घलो रिहिस, ओकर बर घलो यीसू ह परमेसर ला धनबाद दीस अऊ चेलामन ला कहिस – एला घलो मनखेमन ला बांट देवव। <verse number="8" style="v"/>मनखेमन खाके अघा गीन; ओकर बाद चेलामन बांचे खुचे टुकड़ा के सात टुकना भर के उठाईन। <verse number="9" style="v"/>उहां करीब चार हजार मरद रिहिन। ओकर बाद ओह ओमन ला बिदा करिस। <verse number="10" style="v"/>एकर बाद, ओह तुरतेच अपन चेलामन संग डोंगा म चघिस अऊ दलमनूता के इलाका म चल दीस।</para>
  <para style="p">
    <verse number="11" style="v"/>तब फरीसीमन आके ओकर संग बहस करन लगिन अऊ परखे खातिर ओला स्‍वरग ले कोनो चिन्‍हां देखाय बर कहिन। <verse number="12" style="v"/>ओह आतमा म दुखित होके कहिस, “काबर ए पीढ़ी के मनखेमन चिन्‍हां के मांग करथें? मेंह तुमन ला सच कहत हंव कि एमन ला कोनो चिन्‍हां नइं दिये जावय।” <verse number="13" style="v"/>तब ओह ओमन ला छोंड़के फेर डोंगा म चघिस अऊ ओ पार चल दीस।</para>
  <para style="s1">फरीसीमन के अऊ हेरोदेस के खमीर</para>
  <para style="r">(<ref loc="MAT 16:5-12">मत्ती 16:5-12</ref>)</para>
  <para style="p">
    <verse number="14" style="v"/>चेलामन रोटी लाने बर भुला गे रिहिन अऊ डोंगा म ओमन करा सिरिप एके ठन रोटी रिहिस। <verse number="15" style="v"/>यीसू ह ओमन ला चेताके कहिस, “फरीसीमन के खमीर अऊ हेरोदेस के खमीर ले सचेत रहव।” <verse number="16" style="v"/>ओमन एक-दूसर ले एकर बारे म सोच-बिचार करिन अऊ कहिन, “हमन रोटी लाने बर भुला गे हवन, तेकर बारे म ओह गोठियावत होही।”</para>
  <para style="p">
    <verse number="17" style="v"/>ओमन के सोच-बिचार ला जानके यीसू ह ओमन ले पुछिस, “तुमन काबर अइसने सोचत हव कि हमर करा रोटी नइं ए? का तुमन अब तक नइं जानत अऊ समझत हवव? का तुम्‍हर हिरदय ह कठोर हो गे हवय? <verse number="18" style="v"/>का तुमन आंखी के रहत नइं देखत हवव अऊ कान के रहत नइं सुनत हवव? का तुमन ला कुछू सुरता नइं ए? <verse number="19" style="v"/>जब मेंह पांच ठन रोटी म ले पांच हजार मनखेमन ला खवाय रहेंव, त तुमन, के ठन टुकनी भर के टुकड़ामन ला उठाय रहेव?”</para>
  <para style="p">ओमन कहिन, “बारह टुकनी।”</para>
  <para style="p">
    <verse number="20" style="v"/>“अऊ जब मेंह सात ठन रोटी म ले चार हजार मनखेमन ला खवाय रहेंव, त तुमन के ठन टुकनी भरके टुकड़ामन ला उठाय रहेव?”</para>
  <para style="p">ओमन कहिन, “सात टुकनी।”</para>
  <para style="p">
    <verse number="21" style="v"/>ओह ओमन ला कहिस, “का तुमन अब तक नइं समझत हवव कि खाना ह मोर बर कोनो मायने नइं रखय।”</para>
  <para style="s1">बैतसैदा म यीसू ह एक अंधरा ला बने करथे</para>
  <para style="p">
    <verse number="22" style="v"/>जब ओमन बैतसैदा गांव म आईन, त मनखेमन एक अंधरा ला लानिन अऊ यीसू ले बिनती करिन कि ओला छुके बने करय। <verse number="23" style="v"/>ओह ओ अंधरा मनखे के हांथ ला धरके गांव के बाहिर ले गीस अऊ ओकर आंखी म थूकके ओकर ऊपर अपन हांथ रखिस अऊ ओकर ले पुछिस, “का तोला कुछू दिखथे?”</para>
  <para style="p">
    <verse number="24" style="v"/>ओह आंखी ला उठाके कहिस, “मेंह मनखेमन ला देखत हंव; ओमन मोला एती ओती चलत-फिरत रूख सहीं दिखत हवंय।”</para>
  <para style="p">
    <verse number="25" style="v"/>तब यीसू ह फेर अपन हांथ ला ओकर आंखी ऊपर रखिस, तब ओ मनखे ह निहारे लगिस अऊ ओकर आंखीमन बने हो गीन अऊ ओह जम्मो ला साफ-साफ देखन लगिस। <verse number="26" style="v"/>यीसू ह ओला ए कहिके घर पठोईस कि गांव म झन जाबे।</para>
  <para style="s1">पतरस ह मसीह ला स्वीकार करथे</para>
  <para style="r">(<ref loc="MAT 16:13-20">मत्ती 16:13-20</ref>; <ref loc="LUK 9:18-21">लूका 9:18-21</ref>)</para>
  <para style="p">
    <verse number="27" style="v"/>यीसू अऊ ओकर चेलामन कैसरिया फिलिप्‍पी के गांवमन म गीन। डहार म ओह अपन चेलामन ले पुछिस, “मनखेमन मोला कोन ए कहिथें?”</para>
  <para style="p">
    <verse number="28" style="v"/>ओमन कहिन, “कुछू मन कहिथें – यूहन्ना बतिसमा देवइया, कोनो-कोनो एलियाह ए कहिथें अऊ कुछू मन तोला अगमजानीमन ले एक झन ए कहिथें।”</para>
  <para style="p">
    <verse number="29" style="v"/>ओह ओमन ले पुछिस, “पर तुमन मोला का कहिथव?”</para>
  <para style="p">पतरस ह कहिस, “तेंह मसीह अस।”</para>
  <para style="p">
    <verse number="30" style="v"/>पर यीसू ह ओमन ला चेताके कहिस कि ओकर बारे म कोनो ला झन बतावंय।</para>
  <para style="s1">यीसू ह अपन मिरतू अऊ फेर जी उठे के अगमबानी करथे</para>
  <para style="r">(<ref loc="MAT 16:21-23">मत्ती 16:21-23</ref>; <ref loc="LUK 9:22">लूका 9:22</ref>)</para>
  <para style="p">
    <verse number="31" style="v"/>तब ओह ओमन ला सिखोय के सुरू करिस कि मनखे के बेटा के खातिर ए जरूरी अय कि ओह बहुंत दुःख उठावय, अऊ ओला अगुवा, मुखिया पुरोहित अऊ कानून के गुरू मन तिरस्‍कार करंय अऊ ओह मार डारे जावय, पर तीन दिन के पाछू ओह फेर जी उठय। <verse number="32" style="v"/>ओह ए बात ला साफ-साफ कहिस। एकर खातिर पतरस ह ओला अलग ले जाके डांटे लगिस।</para>
  <para style="p">
    <verse number="33" style="v"/>यीसू ह लहुंटके अपन चेलामन कोति देखिस अऊ पतरस ला दबकारके कहिस, “मोर नजर ले दूर हट, सैतान! काबरकि तोर मन ह परमेसर के बात ऊपर नइं, पर मनखेमन के बात म हवय।”</para>
  <para style="p">
    <verse number="34" style="v"/>तब ओह भीड़ ला अपन चेलामन संग लकठा बलाके कहिस, “जऊन कोनो मोर पाछू आय चाहथे, ओह अपन खुद के ईछा के तियाग करय अऊ मोर खातिर दुःख उठाय बर तियार रहय। अऊ तब मोर पाछू हो लेवय। <verse number="35" style="v"/>काबरकि जऊन कोनो अपन परान ला बंचाय चाहथे, ओह सदाकाल के जिनगी ला गंवाही, पर जऊन कोनो मोर अऊ सुघर संदेस के खातिर अपन परान ला गंवाथे, ओह सदाकाल के जिनगी ला बचाही। <verse number="36" style="v"/>यदि मनखे ह जम्मो संसार ला पा जावय, पर अपन परान ला गंवा दे, त ओला का फायदा? <verse number="37" style="v"/>का कोनो चीज मनखे के परान ले जादा कीमती अय? <verse number="38" style="v"/>जऊन कोनो ए छिनारी अऊ पापी पीढ़ी के मनखेमन के आघू म मोर अऊ मोर संदेस ले लजाथे, त मनखे के बेटा ह घलो ओकर ले लजाही, जब ओह अपन ददा के महिमा म पबितर स्वरगदूतमन संग आही।”</para>
  <chapter number="9" style="c"/>
  <para style="p">
    <verse number="1" style="v"/>यीसू ह ओमन ला ए घलो कहिस, “मेंह तुमन ला सच कहत हंव कि कुछू झन जऊन मन इहां ठाढ़े हवंय, तब तक नइं मरंय जब तक कि ओमन परमेसर के राज ला सामरथ के संग आवत नइं देख लिहीं।”</para>
  <para style="s1">यीसू के रूपान्‍तरन</para>
  <para style="r">(<ref loc="MAT 17:1-13">मत्ती 17:1-13</ref>; <ref loc="LUK 9:28-36">लूका 9:28-36</ref>)</para>
  <para style="p">
    <verse number="2" style="v"/>छै दिन के पाछू, यीसू ह पतरस, याकूब अऊ यूहन्ना ला एक ठन ऊंच पहाड़ ऊपर ले गीस। उहां ओमन के छोंड़ अऊ कोनो नइं रिहिस। तब ओमन के आघू म यीसू के रूप ह बदल गीस। <verse number="3" style="v"/>ओकर ओन्ढा ह झक पंडरा हो गे अऊ अइसने चमके लगिस कि संसार म कोनो अइसने उज्‍जर नइं कर सकय। <verse number="4" style="v"/>अऊ उहां ओमन ला एलियाह अऊ मूसा दिखिन, जऊन मन यीसू के संग गोठियावत रहंय<note caller="+" style="f"><char style="fr" closed="false">9:4 </char><char style="ft" closed="false">बहुंत पहिली एलियाह ह एक अगमजानी रिहिस अऊ मूसा ह यहूदीमन के एक खास अगुवा।</char></note>।</para>
  <para style="p">
    <verse number="5" style="v"/>तब पतरस ह यीसू ला कहिस, “हे गुरू! हमन ला इहां बहुंत बने लगथे। एकरसेति हमन तीन ठन कुंदरा बनाथन – एक ठन तोर बर, एक मूसा बर अऊ एक एलियाह बर।” <verse number="6" style="v"/>ओह नइं जानत रहय कि का कहे जावय, काबरकि ओमन अब्‍बड़ डर्रा गे रहंय।</para>
  <para style="p">
    <verse number="7" style="v"/>तब एक ठन बादर ओमन ला ढांप लीस अऊ ओ बादर म ले ए अवाज आईस, “एह मोर मयारू बेटा ए, एकर बात ला सुनव।”</para>
  <para style="p">
    <verse number="8" style="v"/>तब अचानक जब ओमन चारों कोति देखिन, त यीसू के छोंड़ अऊ कोनो ला अपन संग नइं देखिन।</para>
  <para style="p">
    <verse number="9" style="v"/>जब ओमन पहाड़ ले उतरत रिहिन, त यीसू ह ओमन ला हुकूम दीस कि जब तक मनखे के बेटा ह मरे म ले नइं जी उठय, तब तक जऊन कुछू तुमन देखे हवव, कोनो ला झन बतावव। <verse number="10" style="v"/>ओमन ए बात ला अपन मन म रखिन अऊ ए बिचार करन लगिन कि “मरे म ले जी उठे” के का मतलब होथे?</para>
  <para style="p">
    <verse number="11" style="v"/>तब ओमन यीसू ले पुछिन, “कानून के गुरूमन काबर कहिथंय कि पहिली एलियाह के अवई जरूरी ए।”</para>
  <para style="p">
    <verse number="12" style="v"/>यीसू ह ओमन ला ए जबाब दीस, “ए बात सही अय कि एलियाह पहिली आही, अऊ जम्मो चीज ला तियार करही। पर मनखे के बेटा के बारे म ए काबर लिखे हवय कि ओह अब्‍बड़ दुःख उठाही अऊ तुछ समझे जाही? <verse number="13" style="v"/>पर मेंह तुमन ला कहत हंव कि एलियाह ह आ चुके हवय अऊ जइसने कि ओकर बारे म लिखे हवय – ओमन जइसने चाहिन, वइसने ओकर संग बरताव करिन<note caller="+" style="f"><char style="fr" closed="false">9:13 </char><char style="ft" closed="false">इहां जब यीसू ह एलियाह के नांव लेथे, त ओकर मतलब यूहन्ना बतिसमा देवइया अय, जऊन ह एलियाह सहीं रिहिस। (मत्ती 11:13-14; 17:10-13)</char></note>।”</para>
  <para style="s1">परेत आतमा (कोंदा आतमा) धरे छोकरा के बने होवई</para>
  <para style="r">(<ref loc="MAT 17:14-21">मत्ती 17:14-21</ref>; <ref loc="LUK 9:37-43">लूका 9:37-43</ref>)</para>
  <para style="p">
    <verse number="14" style="v"/>जब यीसू अऊ ओकर तीनों चेलामन बाकि चेलामन करा आईन, त देखिन एक भारी भीड़ ओमन के चारों खूंट जुरे रहय अऊ कानून के गुरूमन ओमन के संग बहस करत रहंय। <verse number="15" style="v"/>यीसू ला देखके मनखेमन चकित हो गीन अऊ ओकर से मिले बर दऊड़े लगिन।</para>
  <para style="p">
    <verse number="16" style="v"/>यीसू ह ओमन ले पुछिस, “तुमन एमन संग का बहस करत हव?”</para>
  <para style="p">
    <verse number="17" style="v"/>भीड़ म ले एक झन जबाब दीस, “हे गुरू, मेंह अपन बेटा ला जऊन म कोंदा आतमा हमा गे हवय, तोर करा लाने रहेंव। <verse number="18" style="v"/>जब भी ओ आतमा ओला धरथे, ओला भुइयां म पटकथे, अऊ ओकर मुहूं ले झाग निकरथे अऊ दांतमन ला किटकिटाथे अऊ अकड़ जाथे। मेंह तोर चेलामन ला कहेंव कि ओ आतमा ला निकार देवंय, पर ओमन निकारे नइं सकिन।”</para>
  <para style="p">
    <verse number="19" style="v"/>यीसू ह कहिस, “हे अबिसवासी पीढ़ी के मन! कब तक मेंह तुम्‍हर संग रहिहूं, अऊ कब तक तुम्‍हर सहत रहिहूं? ओ छोकरा ला मोर करा लानव।”</para>
  <para style="p">
    <verse number="20" style="v"/>तब ओमन ओ छोकरा ला ओकर करा लानिन। जब ओ आतमा ह यीसू ला देखिस, त तुरते ओह छोकरा ला मुरेरिस। ओ छोकरा ह भुइयां म गिरके घोलड़न लगिस अऊ ओकर मुहूं ले झाग निकरत रहय।</para>
  <para style="p">
    <verse number="21" style="v"/>यीसू ह ओ छोकरा के ददा ले पुछिस, “एला कब ले अइसने होथे?”</para>
  <para style="p">ओह कहिस, “लइकापन ले। <verse number="22" style="v"/>परेत आतमा ह एला मारे बर कभू आगी अऊ कभू पानी म गिराथे। पर कहूं तेंह कुछू कर सकथस, त हमर ऊपर दया करके हमर मदद कर।”</para>
  <para style="p">
    <verse number="23" style="v"/>यीसू ह कहिस, “कहूं तेंह कुछू कर सकथस, एकर का मतलब? का तेंह नइं जानथस कि जऊन ह बिसवास करथे, ओकर बर हर बात हो सकथे।”</para>
  <para style="p">
    <verse number="24" style="v"/>छोकरा के ददा ह तुरते गुलगुला होके कहिस, “मेंह बिसवास करत हंव, परभू! मोर अबिसवास ला दूर करे बर मोर मदद कर।”</para>
  <para style="p">
    <verse number="25" style="v"/>जब यीसू ह देखिस कि भीड़ ह बढ़थे, त ओह परेत आतमा ला दबकारके कहिस, “हे भैंरा अऊ कोंदा आतमा! मेंह तोला हुकूम देवत हंव कि ओम ले निकर जा अऊ ओम फेर कभू झन हमाबे।”</para>
  <para style="p">
    <verse number="26" style="v"/>ओ आतमा ह चिचियाके छोकरा ला अब्‍बड़ मुरेरिस अऊ ओम ले निकर गीस। तब ओ छोकरा ह मरे सहीं हो गे, अऊ बहुंत झन कहन लगिन, “ओह मर गीस।” <verse number="27" style="v"/>पर यीसू ह ओकर हांथ ला धरके ओला उठाईस अऊ ओह ठाढ़ हो गीस।</para>
  <para style="p">
    <verse number="28" style="v"/>यीसू के घर के भीतर जाय के पाछू, अकेला म ओकर चेलामन ओकर ले पुछिन, “हमन काबर ओ परेत आतमा ला निकार नइं सकेंन?”</para>
  <para style="p">
    <verse number="29" style="v"/>ओह कहिस, “ए किसम के आतमा ह पराथना के छोंड़ अऊ कोनो उपाय ले नइं निकरय।”</para>
  <para style="p">
    <verse number="30" style="v"/>ओमन ओ जगह ला छोंड़के गलील प्रदेस म होवत जावत रिहिन अऊ यीसू नइं चाहत रिहिस कि कोनो ओमन के ठिकाना के बारे म जानंय। <verse number="31" style="v"/>काबरकि ओह अपन चेलामन ला सिखोवत रिहिस। ओह ओमन ला कहिस, “मनखे के बेटा ह मनखेमन के हांथ म पकड़वाय जाही अऊ ओमन ओला मार डारहीं अऊ मरे के तीन दिन के पाछू ओह जी उठही।” <verse number="32" style="v"/>पर ए गोठ ह ओमन के समझ म नइं आईस अऊ ओमन एकर बारे म ओकर ले पुछे बर डर्रावत रिहिन।</para>
  <para style="s1">सबले बड़े कोन</para>
  <para style="r">(<ref loc="MAT 18:1-5">मत्ती 18:1-5</ref>; <ref loc="LUK 9:46-48">लूका 9:46-48</ref>)</para>
  <para style="p">
    <verse number="33" style="v"/>फेर ओमन कफरनहूम सहर म आईन अऊ घर म आके यीसू ह चेलामन ले पुछिस, “रसता म तुमन का गोठ ला लेके बहस करत रहेव?” <verse number="34" style="v"/>पर ओमन चुपेचाप रिहिन, काबरकि डहार म ओमन ए बहस करत रिहिन कि ओमन के बीच म सबले बड़े कोन ए।</para>
  <para style="p">
    <verse number="35" style="v"/>बईठे के पाछू, यीसू ह बारह चेलामन ला बलाके कहिस, “कहूं कोनो सबले बड़े होय चाहथे, त ओह सबले छोटे अऊ सबके सेवक बनय।”</para>
  <para style="p">
    <verse number="36" style="v"/>तब ओह एक छोटे लइका ला लेके ओमन के बीच म ठाढ़ करिस अऊ ओला अपन कोरा म पाके ओमन ला कहिस, <verse number="37" style="v"/>“जऊन कोनो मोर नांव म अइसने छोटे लइका ला गरहन करथे, ओह मोला गरहन करथे, अऊ जऊन कोनो मोला गरहन करथे ओह सिरिप मोला नइं, पर मोर पठोइया (परमेसर) ला घलो गरहन करथे।”</para>
  <para style="s1">जऊन ह हमर बिरोध म नइं ए, ओह हमर संग हवय</para>
  <para style="r">(<ref loc="LUK 9:49-50">लूका 9:49-50</ref>)</para>
  <para style="p">
    <verse number="38" style="v"/>यूहन्ना ह यीसू ला कहिस, “गुरूजी! हमन एक मनखे ला तोर नांव म परेत आतमामन ला निकारत देखेन, अऊ हमन ओला कहेंन कि अइसने झन कर। काबरकि ओह हमर संग के नो हय।”</para>
  <para style="p">
    <verse number="39" style="v"/>यीसू ह कहिस, “ओला झन रोकव। अइसने कोनो नइं ए जऊन ह मोर नांव म चमतकार के काम करय अऊ तुरते मोर बारे म खराप बात बोल सकय। <verse number="40" style="v"/>काबरकि जऊन ह हमर बिरोध म नइं ए, ओह हमर संग हवय। <verse number="41" style="v"/>कहूं कोनो तुमन ला मोर नांव म, मसीह के मनखे जानके एक गिलास पानी देथे, त मेंह तुमन ला सच कहत हंव, ओह एकर इनाम जरूर पाही।”</para>
  <para style="s1">दूसर ला पाप म फंसई</para>
  <para style="r">(<ref loc="MAT 18:6-9">मत्ती 18:6-9</ref>; <ref loc="LUK 17:1-2">लूका 17:1-2</ref>)</para>
  <para style="p">
    <verse number="42" style="v"/>“अऊ ए छोटे मन, जऊन मन मोर ऊपर बिसवास करथें, कहूं कोनो एमन के पाप म परे के कारन बनथे, त ओकर बर बने होतिस कि एक ठन बड़े चकिया के पथरा ला ओकर घेंच म बांधके ओला समुंदर म फटिक दिये जावय। <verse number="43-44" style="v"/>कहूं तोर हांथ ह तोर ले पाप करवाथे, त ओला काट डार। ठुठुवा होके सदाकाल के जिनगी म परवेस करई ह बने अय, एकर बनिस‍पत कि दूनों हांथ के रहत, तोला नरक के आगी म डारे जावय, जऊन ह कभू नइं बुथावय। <verse number="45" style="v"/>अऊ कहूं तोर गोड़ ह तोर ले पाप करवाथे, त ओला काट डार। <verse number="46" style="v"/>तोर बर ए बने होही कि तेंह खोरवा होके सदाकाल के जिनगी म परवेस कर, एकर बनिस‍पत कि दूनों गोड़ के रहत, तोला नरक म डारे जावय। <verse number="47" style="v"/>अऊ कहूं तोर आंखी ह तोर ले पाप करवाथे, त ओ आंखी ला निकार दे। तोर बर ए बने होही कि कनवां होके परमेसर के राज म परवेस कर, एकर बनिस‍पत कि दूनों आंखी के रहत, तोला नरक म डारे जावय, <verse number="48" style="v"/>जिहां कीरा ह कभू नइं मरय अऊ आगी ह कभू नइं बुथावय।<note caller="+" style="f"><char style="fr" closed="false">9:48 </char><char style="ft" closed="false">यसायाह 66:24</char></note> <verse number="49" style="v"/>काबरकि हर एक मनखे आगी के दुवारा नूनचूर करे जाही।</para>
  <para style="p">
    <verse number="50" style="v"/>नून ह बने ए। पर कहूं एह अपन सुवाद ला गंवा देथे, त तुमन एला फेर कइसने नूनचूर कर सकथव? एकर खातिर सुध जिनगी जीये के दुवारा अपन म नून के सुवाद रखव, अऊ एक-दूसर के संग मिल जुरके रहव।”</para>
  <chapter number="10" style="c"/>
  <para style="s1">तलाक के बारे म यीसू के सिकछा</para>
  <para style="r">(<ref loc="MAT 19:1-12">मत्ती 19:1-12</ref>; <ref loc="LUK 16:18">लूका 16:18</ref>)</para>
  <para style="p">
    <verse number="1" style="v"/>तब यीसू ह ओ जगह ला छोंड़के यहूदिया के सीमना अऊ यरदन नदी के ओ पार गीस। अऊ भीड़ ह फेर ओकर करा जुर गीस अऊ अपन रीति के मुताबिक ओह फेर ओमन ला उपदेस देवन लगिस।</para>
  <para style="p">
    <verse number="2" style="v"/>तब कुछू फरीसीमन आके ओला परखे बर पुछन लगिन, “कहूं कोनो मरद ह अपन घरवाली ला छोंड़ देथे, त का एह परमेसर के बचन के मुताबिक अय?”</para>
  <para style="p">
    <verse number="3" style="v"/>ओह ओमन ला कहिस, “मूसा ह तुमन ला का हुकूम दे हवय?”</para>
  <para style="p">
    <verse number="4" style="v"/>ओमन कहिन, “मूसा ह मरद ला तियाग पतर लिखके अपन घरवाली ला छोंड़े के हुकूम दे हवय।”</para>
  <para style="p">
    <verse number="5" style="v"/>यीसू ह कहिस, “तुम्‍हर हिरदय के ढिठई के कारन मूसा ह अइसने हुकूम तुम्‍हर बर लिखे हवय। <verse number="6" style="v"/>पर ए संसार के सुरू म परमेसर ह ओमन ला नर अऊ नारी करके बनाईस।<note caller="+" style="f"><char style="fr" closed="false">10:6 </char><char style="ft" closed="false">उतपत्ती 1:27 </char></note> <verse number="7" style="v"/>एकरे कारन मरद ह अपन दाई-ददा ले अलग होके अपन घरवाली संग रहिही। <verse number="8" style="v"/>अऊ ओ दूनों एक तन होहीं।<note caller="+" style="f"><char style="fr" closed="false">10:8 </char><char style="ft" closed="false">उतपत्ती 2:24 </char></note> ओमन अब दू नइं, पर एक अंय। <verse number="9" style="v"/>एकरसेति, जऊन ला परमेसर ह जोड़े हवय, ओला मनखे अलग झन करय।”</para>
  <para style="p">
    <verse number="10" style="v"/>जब ओमन घर के भीतर आईन, त चेलामन एकर बारे म यीसू ले फेर पुछिन। <verse number="11" style="v"/>ओह कहिस, “जऊन कोनो अपन घरवाली ला छोंड़के आने माईलोगन ले बिहाव करथे, त ओह पहिली घरवाली के बिरोध म छिनारी करथे। <verse number="12" style="v"/>अऊ कहूं, कोनो माईलोगन ह अपन घरवाला ला छोंड़के आने मनखे ले बिहाव करथे, त ओह घलो छिनारी करथे।”</para>
  <para style="s1">यीसू अऊ छोटे लइकामन</para>
  <para style="r">(<ref loc="MAT 19:13-15">मत्ती 19:13-15</ref>; <ref loc="LUK 18:15-17">लूका 18:15-17</ref>)</para>
  <para style="p">
    <verse number="13" style="v"/>मनखेमन छोटे लइकामन ला यीसू करा लाने लगिन कि ओह ओमन ऊपर अपन हांथ रखय, पर चेलामन मनखेमन ला दबकारे लगिन। <verse number="14" style="v"/>जब यीसू ह एला देखिस, त नाराज होके ओमन ला कहिस, “लइकामन ला मोर करा आवन दव; ओमन ला मना झन करव, काबरकि परमेसर के राज ह अइसने मन बर अय। <verse number="15" style="v"/>मेंह तुमन ला सच कहत हंव कि जऊन कोनो परमेसर के राज ला छोटे लइका सहीं गरहन नइं करय, ओह ओम कभू परवेस करन नइं सकय।” <verse number="16" style="v"/>अऊ ओह लइकामन ला अपन कोरा म पाईस अऊ ओमन ऊपर अपन हांथ रखके ओमन ला आसिस दीस।</para>
  <para style="s1">धनी मनखे</para>
  <para style="r">(<ref loc="MAT 19:16-30">मत्ती 19:16-30</ref>; <ref loc="LUK 18:18-30">लूका 18:18-30</ref>)</para>
  <para style="p">
    <verse number="17" style="v"/>जब यीसू ह फेर डहार म जावत रिहिस, त एक मनखे दऊड़के आईस अऊ ओकर गोड़ खाल्‍हे माड़ी के भार गिरके ओकर ले पुछिस, “हे बने गुरू! सदाकाल के जिनगी पाय बर मेंह का करंव?”</para>
  <para style="p">
    <verse number="18" style="v"/>यीसू ह ओला कहिस, “तेंह मोला काबर बने कहत हवस? कोनो बने नो हंय, सिरिप एके झन – परमेसर के छोंड़। <verse number="19" style="v"/>तेंह हुकूममन ला त जानत हवस: ‘हतिया झन करव, छिनारी झन करव, चोरी झन करव, लबारी गवाही झन देवव, कोनो ला झन ठगव, अपन दाई-ददा के आदर-मान करव।’<note caller="+" style="f"><char style="fr" closed="false">10:19 </char><char style="ft" closed="false">निरगमन 20:12</char></note>”</para>
  <para style="p">
    <verse number="20" style="v"/>ओ मनखे ह कहिस, “हे गुरू! ए जम्मो ला मेंह अपन लइकापन ले मानत आवत हंव<note caller="+" style="f"><char style="fr" closed="false">10:20 </char><char style="ft" closed="false">इहां लइकापन के मतलब 13 साल के उमर हो सकथे, काबरकि यहूदी टूरामन 13 साल के उमर म मूसा के कानून ला माने बर जिम्मेदार समझे जावंय।</char></note>।”</para>
  <para style="p">
    <verse number="21" style="v"/>ओला देखके, यीसू ला ओकर ऊपर मया आईस, अऊ यीसू ह ओला कहिस, “तोर म एक बात के कमी हवय। जा, जऊन कुछू तोर करा हवय, ओला बेंचके गरीबमन ला देय दे, तब तोला स्‍वरग म संपत्ति मिलही। तब आ अऊ मोर पाछू हो ले।”</para>
  <para style="p">
    <verse number="22" style="v"/>एला सुनके ओ मनखे के चेहरा ह उतर गे अऊ ओह उदास होके उहां ले चल दीस, काबरकि ओह अब्‍बड़ संपत्ति वाला रिहिस।</para>
  <para style="p">
    <verse number="23" style="v"/>यीसू ह चारों कोति देखके अपन चेलामन ला कहिस, “धनवानमन के परमेसर के राज म जवई बहुंत कठिन ए।”</para>
  <para style="p">
    <verse number="24" style="v"/>चेलामन ओकर बात ला सुनके चकित हो गीन। पर यीसू ह फेर कहिस, “हे लइकामन हो! परमेसर के राज म जवई कतेक कठिन ए। <verse number="25" style="v"/>परमेसर के राज म एक धनवान के परवेस करई के बनिस‍पत, ऊंट के सुजी के छेदा म ले निकर जवई ह सहज ए।”</para>
  <para style="p">
    <verse number="26" style="v"/>चेलामन अऊ चकित होके एक-दूसर ला कहिन, “त फेर कोन ह उद्धार पा सकथे?”</para>
  <para style="p">
    <verse number="27" style="v"/>यीसू ह ओमन ला देखिस अऊ कहिस, “मनखेमन के दुवारा एह नइं हो सकय, पर परमेसर के दुवारा हो सकथे, काबरकि परमेसर बर कोनो बात ह असंभव नो हय।”</para>
  <para style="p">
    <verse number="28" style="v"/>पतरस ह ओला कहिस, “देख, हमन तो जम्मो कुछू ला छोंड़के तोर पाछू हो ले हवन।”</para>
  <para style="p">
    <verse number="29" style="v"/>यीसू ह कहिस, “मेंह तुमन ला सच कहत हंव कि जऊन कोनो, मोर अऊ सुघर संदेस बर अपन घर या भाई या बहिनी या दाई या ददा या लइकामन या खेत-खार ला छोंड़ दे हवय, <verse number="30" style="v"/>ओह ए समय म ए चीजमन ला सौ गुना पाही (घर, भाई, बहिनी, दाई, लइका अऊ खेत-खार – अऊ संग म सतावा) अऊ अवइया समय म ओला सदाकाल के जिनगी मिलही। <verse number="31" style="v"/>पर बहुंत झन जऊन मन अभी आघू म हवंय, ओमन आखिरी म हो जाहीं अऊ जऊन मन आखिरी म हवंय, ओमन आघू हो जाहीं।”</para>
  <para style="s1">यीसू ह फेर अपन मिरतू के अगमबानी करथे</para>
  <para style="r">(<ref loc="MAT 20:17-19">मत्ती 20:17-19</ref>; <ref loc="LUK 18:31-34">लूका 18:31-34</ref>)</para>
  <para style="p">
    <verse number="32" style="v"/>ओमन यरूसलेम के डहार म रिहिन अऊ यीसू ह आघू-आघू रेंगत रहय। चेलामन घबरा गे रहंय अऊ पाछू रेंगइया मन डर्रा गे रहंय। यीसू ह फेर बारहों झन ला अलग ले जाके ओमन ला बताय लगिस कि ओकर संग का होवइया हवय। <verse number="33" style="v"/>ओह कहिस, “देखव, हमन यरूसलेम जावत हन अऊ मनखे के बेटा ला पकड़े जाही अऊ मुखिया पुरोहित अऊ कानून के गुरू मन करा लाय जाही, अऊ ओमन ओला मार डारे के सजा दिहीं अऊ ओला ओमन आनजातमन के हांथ म सऊंप दिहीं। <verse number="34" style="v"/>ओ आनजातमन ओकर हंसी उड़ाहीं अऊ ओकर ऊपर थूकहीं अऊ ओला कोर्रा म मारहीं अऊ ओेला मार डारहीं। पर तीन दिन के पाछू ओह जी उठही।”</para>
  <para style="s1">याकूब अऊ यूहन्ना के बिनती</para>
  <para style="r">(<ref loc="MAT 20:20-28">मत्ती 20:20-28</ref>)</para>
  <para style="p">
    <verse number="35" style="v"/>तब जबदी के बेटा याकूब अऊ यूहन्ना ओकर करा आके कहिन, “हे गुरू, हमन चाहथन कि जऊन कुछू हमन तोर ले मांगबो, ओही ला तेंह हमर बर कर।”</para>
  <para style="p">
    <verse number="36" style="v"/>ओह पुछिस, “तुमन का चाहथव कि मेंह तुम्‍हर बर करंव?”</para>
  <para style="p">
    <verse number="37" style="v"/>ओमन कहिन, “तोर राज म जब तेंह सिंघासन म बईठबे, त हमर दूनों म के एक झन ला तोर जेवनी अऊ दूसर ला तोर डेरी कोति बईठन देबे।”</para>
  <para style="p">
    <verse number="38" style="v"/>तब यीसू ह ओमन ला कहिस, “तुमन नइं जानत हव कि तुमन का मांगत हव? जऊन दुःख के कटोरा म ले मेंह पीवइया हवंव, का तुमन ओम ले पी सकहू? या जऊन पीरा के बतिसमा ला मेंह लेवइया हवंव, का तुमन ओ बतिसमा ला ले सकहू?”</para>
  <para style="p">
    <verse number="39" style="v"/>ओमन कहिन, “हमर ले ए हो सकथे।”</para>
  <para style="p">तब यीसू ह ओमन ला कहिस, “जऊन कटोरा म ले मेंह पीहूं, ओम ले तुमन पीहू अऊ जऊन बतिसमा मेंह लूहूं, ओला तुमन लूहू, <verse number="40" style="v"/>पर मोर जेवनी या डेरी कोति बईठाय के मोला अधिकार नइं ए। ए जगह ओमन के अय, जऊन मन बर एह तियार करे गे हवय।”</para>
  <para style="p">
    <verse number="41" style="v"/>जब आने चेलामन एकर बारे म सुनिन, त ओमन याकूब अऊ यूहन्ना ऊपर खिसियाय लगिन। <verse number="42" style="v"/>एकरसेति यीसू ह ओमन ला एक संग अपन लकठा म बलाके कहिस, “जइसने कि तुमन जानथव, जऊन मन आनजातमन के हाकिम समझे जाथें, ओमन आनजातमन ऊपर परभूता करथें अऊ ओमन के बड़े अधिकारीमन ओमन ऊपर अधिकार जमाथें। <verse number="43" style="v"/>तुम्‍हर संग अइसने नो हय। पर तुमन ले जऊन ह बड़े होय चाहथे, ओह तुम्‍हर सेवक बनय, <verse number="44" style="v"/>अऊ जऊन ह सबले पहिली होय चाहथे, ओह जम्मो झन के गुलाम बनय। <verse number="45" style="v"/>काबरकि मनखे के बेटा ह ए खातिर नइं आय हवय कि ओकर सेवा करे जावय, पर ए खातिर आय हवय कि ओह सेवा करय, अऊ बहुंत झन के छुड़ौती खातिर अपन परान ला देवय।”</para>
  <para style="s1">बरतिमाई अंधरा देखन लगथे</para>
  <para style="r">(<ref loc="MAT 20:29-34">मत्ती 20:29-34</ref>; <ref loc="LUK 18:35-43">लूका 18:35-43</ref>)</para>
  <para style="p">
    <verse number="46" style="v"/>तब यीसू अऊ ओकर चेलामन यरीहो सहर म आईन अऊ जब ओमन एक बड़े भीड़ के संग यरीहो ले निकरके जावत रिहिन, त तिमाई के बेटा बरतिमाई नांव के एक मनखे, जऊन ह अंधरा रिहिस, सड़क के तीर म बईठके भीख मांगत रहय। <verse number="47" style="v"/>ओह ए सुनके कि नासरत के यीसू अय, चिचियाके कहिस, “हे दाऊद के संतान, यीसू! मोर ऊपर दया कर।”</para>
  <para style="p">
    <verse number="48" style="v"/>कतको झन ओला दबकारके कहिन, “चुपे रह।” पर ओह अऊ चिचियाके कहिस, “हे दाऊद के संतान! मोर ऊपर दया कर।”</para>
  <para style="p">
    <verse number="49" style="v"/>जब यीसू ह सुनिस, त ठाढ़ होके कहिस, “ओला इहां बलावव।”</para>
  <para style="p">तब मनखेमन ओ अंधरा ला बलाके कहिन, “खुसी मना अऊ उठ। ओह तोला बलावत हवय।” <verse number="50" style="v"/>ओह अपन ओढ़ना ला फटिक दीस अऊ कूदके ठाढ़ हो गीस अऊ यीसू करा आईस।</para>
  <para style="p">
    <verse number="51" style="v"/>यीसू ह ओकर ले पुछिस, “तेंह का चाहत हस कि मेंह तोर बर करंव?”</para>
  <para style="p">ओ अंधरा ह कहिस, “हे गुरू! मेंह देखे बर चाहत हंव।”</para>
  <para style="p">
    <verse number="52" style="v"/>यीसू ह कहिस, “जा, तोर बिसवास ह तोला बने करे हवय।” अऊ ओह तुरते देखन लगिस अऊ डहार म यीसू के पाछू हो लीस।</para>
  <chapter number="11" style="c"/>
  <para style="s1">यीसू के यरूसलेम जवई</para>
  <para style="r">(<ref loc="MAT 21:1-11">मत्ती 21:1-11</ref>; <ref loc="LUK 19:28-40">लूका 19:28-40</ref>; <ref loc="JHN 12:12-19">यूहन्ना 12:12-19</ref>)</para>
  <para style="p">
    <verse number="1" style="v"/>जब यीसू अऊ ओकर चेलामन यरूसलेम के लकठा म जैतून पहाड़ के बैतफगे अऊ बैतनियाह के तीर म आईन, त यीसू ह अपन दू झन चेला ला ए कहिके पठोईस, <verse number="2" style="v"/>“तुमन आघू के गांव म जावव, अऊ जइसने ही उहां हबरिहव, तुमन ला एक ठन गदही के बछरू बंधाय मिलही, जेकर ऊपर कभू कोनो सवारी नइं करे हवय। ओला ढिल के इहां ले आवव। <verse number="3" style="v"/>कहूं तुमन ला कोनो पुछय कि अइसने काबर करत हव? त ओला कहव कि परभू ला एकर जरूरत हवय, अऊ ओह जल्दी ओला इहां पठो दिही।”</para>
  <para style="p">
    <verse number="4" style="v"/>ओमन गीन अऊ एक ठन गदही के बछरू ला गली म, एक ठन घर के बाहिर बंधाय पाईन, अऊ ओमन जब ओला ढिलन लगिन, <verse number="5" style="v"/>त जऊन मन उहां ठाढ़े रहंय, ओमन पुछिन, “ए गदही के बछरू ला काबर ढीलत हवव?” <verse number="6" style="v"/>जइसने यीसू ह ओमन ला कहे रिहिस, ओमन वइसनेच कहिन। तब मनखेमन ओमन ला जावन दीन। <verse number="7" style="v"/>ओमन गदही के बछरू ला यीसू करा लानके, ओकर ऊपर अपन ओढ़नामन ला डालिन अऊ यीसू ह ओकर ऊपर बईठ गीस। <verse number="8" style="v"/>अऊ कतको झन अपन ओढ़ना ला ओकर आघू, डहार म डालिन अऊ कतको झन खेतमन के डारामन ला काटके डहार म बिछा दीन।</para>
  <para style="p">
    <verse number="9" style="v"/>जऊन मन ओकर आघू-आघू जावत अऊ जऊन मन पाछू-पाछू आवत रहंय, ओमन चिचिया-चिचियाके कहत रिहिन:</para>
  <para style="p">“होसाना (जेकर मतलब होथे ‘जय होवय’)। धइन ए ओह, जऊन ह परभू के नांव म आवत हवय। <verse number="10" style="v"/>धइन ए हमर पुरखा दाऊद राजा के अवइया राज के। होसाना, स्‍वरग म।”</para>
  <para style="p">
    <verse number="11" style="v"/>यीसू ह यरूसलेम म आके यहूदीमन के मंदिर म गीस अऊ चारों खूंट जम्मो चीजमन ला देखके अपन बारहों चेलामन संग बैतनियाह चल दीस, काबरकि सांझ हो गे रहय।</para>
  <para style="s1">यीसू ह अंजीर के रूख ला सराप देथे</para>
  <para style="r">(<ref loc="MAT 21:18-19">मत्ती 21:18-19</ref>)</para>
  <para style="p">
    <verse number="12" style="v"/>ओकर दूसर दिन जब ओमन बैतनियाह ले जावत रिहिन, त यीसू ला भूख लगिस। <verse number="13" style="v"/>थोरकन दूरिहा म, एक ठन हरिहर अंजीर के रूख ला देखके, यीसू ह ए सोचके उहां गीस कि ओ रूख म कुछू फर होही, पर ओह जब उहां गीस, त ओला उहां पान के छोंड़ कुछू नइं मिलिस, काबरकि ओह फर के मौसम नइं रिहिस। <verse number="14" style="v"/>तब ओह रूख ला कहिस, “अब ले फेर तोर म फर कभू झन लगय।” अऊ ओकर चेलामन ए गोठ ला सुनत रिहिन।</para>
  <para style="p">
    <verse number="15" style="v"/>ओमन यरूसलेम सहर म आईन। अऊ यीसू ह मंदिर म गीस, अऊ जऊन मन उहां बेचे अऊ बिसोय के काम करत रहंय, ओमन ला बाहिर निकारे के सुरू करिस। अऊ रूपिया के अदला-बदली करइया अऊ पंड़की बेचइया मन के मेजमन ला उलट-पुलट दीस। <verse number="16" style="v"/>अऊ मंदिर के सीमना म कोनो ला लेन-देन करे के सामान लेके आवन-जावन नइं दीस। <verse number="17" style="v"/>ओह ओमन ला उपदेस देके कहिस, “का परमेसर के बचन म ए नइं लिखे हवय:</para>
  <para style="q1">‘मोर घर ह जम्मो देस के मनखेमन बर पराथना के घर होही? पर तुमन एला डाकूमन के खोड़रा बना दे हवव।’<note caller="+" style="f"><char style="fr" closed="false">11:17 </char><char style="ft" closed="false">यसायाह 56:7</char></note>”</para>
  <para style="p">
    <verse number="18" style="v"/>एला सुनके, मुखिया पुरोहित अऊ कानून के गुरू मन ओला मार डारे के मऊका खोजन लगिन, पर ओमन ओकर ले डर्रावत रिहिन। काबरकि भीड़ के जम्मो मनखेमन ओकर उपदेस ला सुनके चकित होवत रिहिन।</para>
  <para style="p">
    <verse number="19" style="v"/>जब सांझ होईस, त यीसू अऊ ओकर चेलामन सहर ले बाहिर चल दीन।</para>
  <para style="s1">सूखा अंजीर रूख</para>
  <para style="r">(<ref loc="MAT 21:20-22">मत्ती 21:20-22</ref>)</para>
  <para style="p">
    <verse number="20" style="v"/>बिहनियां, जब ओमन जावत रिहिन, त देखिन कि ओ अंजीर के रूख ह जरमूर ले सूखा गे रहय। <verse number="21" style="v"/>तब पतरस ह ओ गोठ ला सुरता करके यीसू ला कहिस, “हे गुरू! देख, ए अंजीर के रूख जऊन ला तेंह सराप दे रहय, सूखा गे हवय।”</para>
  <para style="p">
    <verse number="22" style="v"/>यीसू ह ओमन ला कहिस, “परमेसर ऊपर बिसवास रखव। <verse number="23" style="v"/>मेंह तुमन ला सच कहत हंव, कहूं कोनो ए पहाड़ ले कहय कि जा अऊ समुंदर म गिर जा, अऊ ओह अपन मन म संदेह झन करय, पर परमेसर के ऊपर बिसवास करय कि जऊन बात ओह कहत हवय, ओह हो जाही, त ओकर बर वइसनेच करे जाही। <verse number="24" style="v"/>एकरसेति, मेंह तुमन ला कहत हंव, जऊन कुछू तुमन पराथना म मांगथव, बिसवास करव कि ओह तुमन ला मिलही अऊ ओह तुम्‍हर बर हो जाही। <verse number="25" style="v"/>जब तुमन ठाढ़ होके पराथना करव, त कहूं तुम्‍हर मन म काकरो बर कुछू बिरोध हवय, त ओला माफ करव, ए खातिर कि तुम्‍हर ददा जऊन ह स्‍वरग म हवय, तुम्‍हर अपराध ला माफ करही। <verse number="26" style="v"/>अऊ कहूं तुमन माफ नइं करव, त तुम्‍हर ददा परमेसर घलो जऊन ह स्‍वरग म हवय, तुम्‍हर अपराध ला माफ नइं करही।”</para>
  <para style="s1">यीसू के अधिकार ऊपर सवाल</para>
  <para style="r">(<ref loc="MAT 21:23-27">मत्ती 21:23-27</ref>; <ref loc="LUK 20:1-8">लूका 20:1-8</ref>)</para>
  <para style="p">
    <verse number="27" style="v"/>ओमन फेर यरूसलेम म आईन अऊ यीसू ह जब मंदिर के सीमना म रेंगत रिहिस, तब मुखिया पुरोहित, कानून के गुरू अऊ अगुवामन ओकर करा आईन <verse number="28" style="v"/>अऊ पुछिन, “कोन अधिकार ले तेंह ए चीजमन ला करत हवस? अऊ ए जम्मो करे के अधिकार तोला कोन दे हवय?”</para>
  <para style="p">
    <verse number="29" style="v"/>यीसू ह कहिस, “महूं घलो तुमन ला एक ठन गोठ पुछत हंव, ओकर जबाब मोला देवव, त मेंह तुमन ला बताहूं कि कोन अधिकार ले मेंह ए जम्मो काम करत हवंव। <verse number="30" style="v"/>यूहन्ना के बतिसमा देवई, का स्‍वरग कोति ले रिहिस या मनखे कोति ले? मोला बतावव।”</para>
  <para style="p">
    <verse number="31" style="v"/>तब ओमन आपस म बिचार करन लगिन अऊ कहिन, “कहूं हमन कहन कि स्‍वरग ले, त ओह कहिही, फेर तुमन ओकर बिसवास काबर नइं करेव? <verse number="32" style="v"/>अऊ कहूं हमन कहन कि मनखे कोति ले,” त मनखेमन के डर हवय, काबरकि जम्मो मनखे के बिसवास रहय कि यूहन्ना ह सही म अगमजानी रिहिस।</para>
  <para style="p">
    <verse number="33" style="v"/>ए खातिर ओमन यीसू ला जबाब दीन, “हमन नइं जानन।”</para>
  <para style="p">यीसू ह ओमन ला कहिस, “मेंह घलो तुमन ला नइं बतावंव कि कोन अधिकार ले मेंह ए जम्मो काम करत हवंव।”</para>
  <chapter number="12" style="c"/>
  <para style="s1">अंगूर के बारी के किरायादारमन के पटं‍तर</para>
  <para style="r">(<ref loc="MAT 21:33-46">मत्ती 21:33-46</ref>; <ref loc="LUK 20:9-19">लूका 20:9-19</ref>)</para>
  <para style="p">
    <verse number="1" style="v"/>तब यीसू ह ओमन ले पटं‍तर म गोठियाय लगिस अऊ कहिस, “एक मनखे ह अंगूर के बारी लगाईस अऊ बारी के चारों खूंट बाड़ा बांधिस अऊ रस बनाय के खातिर एक ठन खंचवा कोड़िस, अऊ एक ठन मचान घलो बनाईस। अऊ ओ अंगूर के बारी ला, ओह किसानमन ला रेगहा म देके परदेस चल दीस। <verse number="2" style="v"/>जब फर के समय आईस, त ओह अपन एक सेवक ला किसानमन करा पठोईस कि ओह अंगूर के बारी ले ओकर बांटा के फर लानय। <verse number="3" style="v"/>पर किसानमन ओला धरके मारिन-पीटिन अऊ ओला जुछा हांथ लहुंटा दीन। <verse number="4" style="v"/>तब बारी के मालिक ह एक आने सेवक ला ओमन करा पठोईस, पर ओमन ओकर मुड़ी ला फोर दीन अऊ ओकर बेजत्ती करिन। <verse number="5" style="v"/>बारी के मालिक ह अऊ एक झन ला पठोईस, पर ओमन ओला मार डारिन। ओह अऊ बहुंत झन ला पठोईस, पर ओमन कतको झन ला पीटिन अऊ कतको झन ला मार डारिन। <verse number="6" style="v"/>अब ओकर करा सिरिप एक झन बांचिस, ओकर एके मयारू बेटा! आखिर म ओह ए सोचके ओला पठोईस कि ओमन मोर बेटा के आदर करहीं। <verse number="7" style="v"/>पर जब ओ किसानमन ओला आवत देखिन, त एक-दूसर ला कहिन, ‘एह वारिस ए। आवव, एला मार डारी, तब अंगूर के बारी ह हमर हो जाही।’ <verse number="8" style="v"/>अऊ ओमन ओला धरके मार डारिन अऊ अंगूर के बारी के बाहिर फटिक दीन।</para>
  <para style="p">
    <verse number="9" style="v"/>तब अंगूर के बारी के मालिक ह का करही? ओह आके ओ किसानमन ला मार डारही अऊ अंगूर के बारी ला आने मन ला दे दिही। <verse number="10" style="v"/>का तुमन परमेसर के ए बचन ला नइं पढ़े हवव:</para>
  <para style="p">जऊन पथरा ला राज मिस्‍त्रीमन बेकार ठहराय रिहिन, ओहीच ह कोना के मुख पथरा हो गीस। <verse number="11" style="v"/>एह परभू के दुवारा होईस अऊ एह हमर नजर म अद्भूत ए।<note caller="+" style="f"><char style="fr" closed="false">12:11 </char><char style="ft" closed="false">भजन-संहिता 118:22-23</char></note>”</para>
  <para style="p">
    <verse number="12" style="v"/>तब ओमन यीसू ला पकड़े बर चाहिन काबरकि ओमन समझ गे रहंय कि ओह ए पटं‍तर ओमन के बिरोध म कहे हवय। पर ओमन मनखेमन ले डर्रावत रिहिन। एकरसेति ओमन ओला छोंड़के चल दीन।</para>
  <para style="s1">लगान देवई के बारे म सवाल</para>
  <para style="r">(<ref loc="MAT 22:15-22">मत्ती 22:15-22</ref>; <ref loc="LUK 20:20-26">लूका 20:20-26</ref>)</para>
  <para style="p">
    <verse number="13" style="v"/>बाद म, ओमन यीसू ला गोठ म फंसाय बर कुछू फरीसी अऊ हेरोदी मन ला ओकर करा पठोईन। <verse number="14" style="v"/>ओमन आके ओकर ले कहिन, “हे गुरू! हमन जानत हवन कि तेंह सत मनखे अस। अऊ काकरो परवाह नइं करस, काबरकि तेंह मनखे के मुहूं देखके नइं गोठियावस, पर परमेसर के रसता ला सही-सही बताथस। हमन ए जाने बर चाहथन कि – का महाराजा ला लगान देवई सही ए या गलत? <verse number="15" style="v"/>हमन ला लगान देना चाही या नइं देना चाही?”</para>
  <para style="p">यीसू ह ओमन के कपट ला जानके ओमन ला कहिस, “तुमन काबर मोला फंसाय के कोसिस करत हव? मोर करा एक ठन चिल्‍हर पईसा लानव कि में देखंव।” <verse number="16" style="v"/>ओमन पईसा ला लानिन अऊ ओह ओमन ले पुछिस, “एम काकर मूरती अऊ नांव लिखाय हवय?”</para>
  <para style="p">ओमन कहिन, “महाराजा के।”</para>
  <para style="p">
    <verse number="17" style="v"/>तब यीसू ह ओमन ला कहिस, “जऊन ह महाराजा के अय, ओला महाराजा ला देवव अऊ जऊन ह परमेसर के अय, ओला परमेसर ला देवव।” एला सुनके ओमन अब्‍बड़ चकित हो गीन।</para>
  <para style="s1">मरे मन के जी उठे के पाछू – बिहाव</para>
  <para style="r">(<ref loc="MAT 22:23-33">मत्ती 22:23-33</ref>; <ref loc="LUK 20:27-40">लूका 20:27-40</ref>)</para>
  <para style="p">
    <verse number="18" style="v"/>तब सदूकी, जऊन मन कहिथंय कि मरे मन के जी उठई होवेच नइं, यीसू करा आके पुछिन, <verse number="19" style="v"/>“हे गुरू! मूसा ह हमर बर लिखे हवय कि कहूं काकरो भाई ह बिगर संतान के मर जावय अऊ ओकर बिधवा ह रहि जावय, त ओकर भाई ह ओ बिधवा ले बिहाव कर ले, अऊ अपन भाई बर संतान पैदा करय। <verse number="20" style="v"/>सात झन भाई रिहिन। पहिली भाई ह बिहाव करिस अऊ बिगर संतान के मर गीस। <verse number="21" style="v"/>तब दूसर भाई ह ओकर बिधवा ले बिहाव करिस अऊ ओह घलो बिगर संतान के मर गीस, अऊ वइसनेच तीसरा भाई घलो। <verse number="22" style="v"/>अइसने होईस कि सातों म के काकरो संतान नइं होईस अऊ ओमन मर गीन। सबले पाछू ओ माईलोगन घलो मर गीस। <verse number="23" style="v"/>तब जी उठे के बाद ओह काकर घरवाली होही? काबरकि ओह सातों भाईमन ले बिहाव करे रिहिस।”</para>
  <para style="p">
    <verse number="24" style="v"/>यीसू ह ओमन ला कहिस, “का तुमन एकरसेति गलती म नइं हवव कि तुमन न तो परमेसर के बचन ला जानत हव अऊ न परमेसर के सक्ति ला। <verse number="25" style="v"/>जब मरे मन जी उठहीं, त ओमन न तो बिहाव करहीं अऊ न कोनो ओमन ले बिहाव करही। पर ओमन स्‍वरग म स्वरगदूतमन सहीं होहीं। <verse number="26" style="v"/>मरे मन के जी उठे के बारे म, का तुमन मूसा के किताब म बरत झाड़ी के बारे म नइं पढ़ेव? जिहां परमेसर ह मूसा ले कहिस, ‘मेंह अब्राहम के परमेसर अऊ इसहाक के परमेसर अऊ याकूब के परमेसर अंव।’<note caller="+" style="f"><char style="fr" closed="false">12:26 </char><char style="ft" closed="false">निरगमन 3:6</char></note> <verse number="27" style="v"/>परमेसर ह मुरदामन के नइं, पर जीयत मन के परमेसर अय। तुमन भारी गलती म परे हवव।”</para>
  <para style="s1">सबले बड़े हुकूम</para>
  <para style="r">(<ref loc="MAT 22:34-40">मत्ती 22:34-40</ref>; <ref loc="LUK 10:25-28">लूका 10:25-28</ref>)</para>
  <para style="p">
    <verse number="28" style="v"/>कानून के गुरूमन ले एक झन आके ओमन ला बहस करत सुनिस अऊ ए जानके कि यीसू ह ओमन ला सही जबाब दे हवय, ओह यीसू ले पुछिस, “सबले बड़े हुकूम कते ह अय?” <verse number="29" style="v"/>यीसू ह कहिस, “सबले बड़े हुकूम ए अय: हे इसरायल सुन! परभू हमर परमेसर ह एके झन परभू अय। <verse number="30" style="v"/>अऊ तें अपन परभू परमेसर ला अपन जम्मो हिरदय ले, अऊ अपन जम्मो परान ले, अऊ अपन जम्मो बुद्धि अऊ अपन जम्मो ताकत ले मया कर।<note caller="+" style="f"><char style="fr" closed="false">12:30 </char><char style="ft" closed="false">ब्यवस्था 6:4-5</char></note> <verse number="31" style="v"/>अऊ दूसरा हुकूम ए अय कि तें अपन पड़ोसी ले अपन सहीं मया कर।<note caller="+" style="f"><char style="fr" closed="false">12:31 </char><char style="ft" closed="false">लैब्यवस्था 19:18</char></note> एकर ले बड़े अऊ कोनो हुकूम नइं ए।”</para>
  <para style="p">
    <verse number="32" style="v"/>ओ मनखे ह कहिस, “तेंह बने कहय गुरू! तोर ए कहई सही अय कि परमेसर एके झन अय अऊ ओला छोंड़ कोनो दूसर परमेसर नइं ए। <verse number="33" style="v"/>ओला अपन जम्मो हिरदय अऊ अपन जम्मो समझ अऊ अपन जम्मो ताकत सहित मया करई अऊ अपन पड़ोसी ला अपन सहीं मया करई, जम्मो दान अऊ बलिदान ले बढ़ के अय।”</para>
  <para style="p">
    <verse number="34" style="v"/>जब यीसू ह देखिस कि ओ मनखे ह समझके जबाब दे हवय, तब ओह ओला कहिस, “तेंह परमेसर के राज के लकठा म हवस।” अऊ ओकर बाद कोनो ओला कुछू पुछे के हिम्मत नइं करिन।</para>
  <para style="s1">मसीह ह काकर बेटा अय?</para>
  <para style="r">(<ref loc="MAT 22:41-46">मत्ती 22:41-46</ref>; <ref loc="LUK 20:41-44">लूका 20:41-44</ref>)</para>
  <para style="p">
    <verse number="35" style="v"/>जब यीसू ह मंदिर म उपदेस करत रिहिस, त पुछिस, “कानून के गुरूमन काबर कहिथें कि मसीह ह दाऊद के बेटा अय? <verse number="36" style="v"/>दाऊद ह खुदे पबितर आतमा म होके कहे हवय:</para>
  <para style="q1">‘परभू परमेसर ह मोर परभू ले कहिस,</para>
  <para style="q2">“मोर जेवनी हांथ कोति बईठ,</para>
  <para style="q1">जब तक कि मेंह तोर बईरीमन ला तोर गोड़ खाल्‍हे नइं कर देवंव।” ’<note caller="+" style="f"><char style="fr" closed="false">12:36 </char><char style="ft" closed="false">भजन-संहिता 110:1</char></note></para>
  <para style="m">
    <verse number="37" style="v"/>दाऊद ह खुदे ओला परभू कहत हवय। तब मसीह ह ओकर बेटा कइसने होईस?”</para>
  <para style="p">भीड़ के मनखेमन ओकर गोठ ला बड़े खुसी से सुनत रिहिन।</para>
  <para style="p">
    <verse number="38" style="v"/>यीसू ह अपन उपदेस म कहिस, “कानून के गुरूमन ले सचेत रहव, काबरकि ओमन ला महंगा ओन्ढा पहिरके बजार म घुमई अऊ जोहार झोंकई बने लगथे, <verse number="39" style="v"/>अऊ ओमन सभा के घर म ऊंचहा आसन अऊ जेवनार म आदर के ठऊर म बईठे बर पसंद करथें। <verse number="40" style="v"/>ओमन बिधवामन ला धोखा देथें, इहां तक कि ओमन के घर ला घलो हड़प लेथें, अऊ देखाय बर अब्‍बड़ बेर तक पराथना करथंय। अइसने मनखेमन बहुंत दंड पाहीं।”</para>
  <para style="s1">गरीब बिधवा के दान</para>
  <para style="r">(<ref loc="LUK 21:1-4">लूका 21:1-4</ref>)</para>
  <para style="p">
    <verse number="41" style="v"/>यीसू ह चढ़ौतरी के आघू म बईठके मनखेमन ला मंदिर के भंडार म दान चघावत देखत रिहिस। कतको धनवान मनखेमन अब्‍बड़ अकन पईसा ओम डारिन। <verse number="42" style="v"/>अतकी म एक झन गरीब बिधवा आईस अऊ “दू पईसा” डारिस।</para>
  <para style="p">
    <verse number="43" style="v"/>यीसू ह अपन चेलामन ला बलाके कहिस, “मेंह तुमन ला सच कहत हंव कि ए गरीब बिधवा ह मंदिर के भंडार म सबले जादा डारे हवय। <verse number="44" style="v"/>ओ जम्मो झन अपन बढ़ती धन म ले दे हवंय, पर एह अपन गरीबी म जऊन कुछू ओकर करा रिहिस, ओ जम्मो ला चघा दीस, जेम ओकर गुजारा होवत रिहिस।”</para>
  <chapter number="13" style="c"/>
  <para style="s1">संसार के अंत समय के चिन्‍हां</para>
  <para style="r">(<ref loc="MAT 24:1-2">मत्ती 24:1-2</ref>; <ref loc="LUK 21:5-6">लूका 21:5-6</ref>)</para>
  <para style="p">
    <verse number="1" style="v"/>जब यीसू ह मंदिर ले निकरत रिहिस, तब ओकर चेलामन ले एक झन ओला कहिस, “हे गुरू! देख, कइसने सुन्‍दर-सुन्‍दर पथरा अऊ ओम ले बने सुन्‍दर-सुन्‍दर भवन।”</para>
  <para style="p">
    <verse number="2" style="v"/>यीसू ह ओला कहिस, “तेंह जऊन बड़े-बड़े भवन ला देखत हवस? इहां एको ठन पथरा नइं बांचय; जम्मो ह गिराय जाही।”</para>
  <para style="p">
    <verse number="3" style="v"/>जब यीसू ह जैतून पहाड़ ऊपर मंदिर कोति मुहूं करके बईठे रिहिस, तब पतरस, याकूब, यूहन्ना अऊ अन्द्रियास अलग म ओकर ले पुछिन, <verse number="4" style="v"/>“हमन ला बता कि ए बातमन कब होही? अऊ जब ए बातमन पूरा होय के समय आही, तब ओ बखत का चिन्‍हां दिखही?”</para>
  <para style="p">
    <verse number="5" style="v"/>यीसू ह ओमन ला कहिस, “सचेत रहव कि कोनो तुमन ला झन भरमावय। <verse number="6" style="v"/>कतको झन मोर नांव म आके कहिहीं कि मेंह मसीह अंव, अऊ बहुंते झन ला भरमाहीं। <verse number="7" style="v"/>जब तुमन लड़ई अऊ युद्ध के चरचा सुनव, त झन घबराहू काबरकि ए बात के होवई जरूरी ए, पर ओ बखत अंत नइं होवय। <verse number="8" style="v"/>काबरकि देस ऊपर देस अऊ राज ऊपर राज चढ़ई करहीं। जगह-जगह म भुइंडोल होही अऊ अकाल पड़ही। एह लइका जने के पीरा के सुरूआत सहीं होही।</para>
  <para style="p">
    <verse number="9" style="v"/>अपन बारे म सचेत रहव काबरकि मनखेमन तुमन ला धरके अदालत म ले जाहीं अऊ तुमन ला यहूदीमन के सभा घर म पीटहीं। मोर खातिर तुमन हाकिम, अऊ राजामन के आघू म ठाढ़ होहू कि ओमन ला मोर गवाही देवव। <verse number="10" style="v"/>अऊ एह जरूरी ए कि सुघर संदेस ह पहिली जम्मो देस म मनखेमन ला परचार करे जावय। <verse number="11" style="v"/>जब ओमन तुमन ला पकड़के अदालत म ले जावंय, तब आघू ले फिकर झन करहू कि हमन का कहिबो। पर जऊन कुछू तुमन ला ओ घड़ी बताय जाथे, ओही कहव काबरकि बोलइया तुमन नइं, पर पबितर आतमा अय।</para>
  <para style="p">
    <verse number="12" style="v"/>ओ समय भाई ह भाई ला अऊ बाप ह बेटा ला मरवाय बर दूसर के हांथ म सऊंपही अऊ लइकामन अपन दाई-ददा के बिरोध म होके ओमन ला मरवाय बर दूसर के हांथ म सऊंपहीं। <verse number="13" style="v"/>मोर खातिर, जम्मो मनखेमन तुमन ले बईरता करहीं, पर जऊन ह आखिरी तक धीरज धरे रहिही, ओही ह उद्धार पाही।</para>
  <para style="p">
    <verse number="14" style="v"/>जब तुमन बिनासकारी अब्‍बड़ घिन मनखे ला उहां ठाढ़े देखव जिहां ओकर होना उचित नो हय – पढ़इया ह समझ ले – तब जऊन मन यहूदिया म होवंय, ओमन पहाड़ ऊपर भाग जावंय। <verse number="15" style="v"/>जऊन मनखे ह अपन घर के छानी म होवय, ओह घर के भीतरी ले कुछू लाने बर झन उतरय। <verse number="16" style="v"/>अऊ जऊन ह खेत म होवय, ओह अपन ओढ़ना लाने बर झन लहुंटय। <verse number="17" style="v"/>ओ दिन म जऊन माईलोगनमन आसरा (पेट) म होहीं अऊ जऊन दाईमन लइकामन ला गोरस पीयावत होहीं, ओमन खातिर हाय-हाय। <verse number="18" style="v"/>परमेसर ले बिनती करत रहव कि एह जड़काला म झन होवय। <verse number="19" style="v"/>काबरकि ओ दिनमन म अइसने बिपत्ती आही कि जब ले परमेसर ह संसार ला रचे हवय, तब ले लेके अब तक न तो अइसने होय हवय अऊ न कभू फेर होही। <verse number="20" style="v"/>अऊ कहूं परभू ह ओ दिनमन ला घटाय नइं होतिस, त कोनो जीवमन नइं बांचतिन। पर अपन चुने मनखेमन के खातिर, ओह ओ दिनमन ला घटाईस। <verse number="21" style="v"/>ओ बखत कहूं कोनो तुमन ला ए कहय कि देखव मसीह ह इहां हवय, या देखव मसीह ह उहां हवय, त बिसवास झन करहू। <verse number="22" style="v"/>काबरकि लबरा मसीह अऊ लबरा अगमजानीमन परगट होहीं अऊ अइसने चिन्‍हां अऊ चमतकार देखाहीं कि कहूं हो सकय, त चुने मनखेमन ला घलो भरमा देवंय। <verse number="23" style="v"/>एकरसेति सचेत रहव। मेंह तुमन ला जम्मो बात आघू ले बता दे हवंव।”</para>
  <para style="s1">मनखे के बेटा के अवई</para>
  <para style="r">(<ref loc="MAT 24:29-31">मत्ती 24:29-31</ref>; <ref loc="LUK 21:25-28">लूका 21:25-28</ref>)</para>
  <para style="q1">
    <verse number="24" style="v"/>“ओ बिपत पड़े के बाद,</para>
  <para style="q2">ओ दिनमन म सूरज ह अंधियार हो जाही अऊ चंदा ह अपन अंजोर नइं दिही।</para>
  <para style="q1">
    <verse number="25" style="v"/>अऊ अकास के जम्मो सक्तिमन हलाय जाहीं अऊ तारामन गिर जाहीं।<note caller="+" style="f"><char style="fr" closed="false">13:25 </char><char style="ft" closed="false">यसायाह 13:10</char></note></para>
  <para style="p">
    <verse number="26" style="v"/>तब मनखेमन मनखे के बेटा ला अब्‍बड़ सक्ति अऊ महिमा के संग बादर म आवत देखहीं। <verse number="27" style="v"/>अऊ ओह अपन स्वरगदूतमन ला पठोके धरती के ए छोर ले लेके धरती के ओ छोर तक – चारों दिग ले, अपन चुने मनखेमन ला संकेलही।</para>
  <para style="p">
    <verse number="28" style="v"/>अंजीर के रूख ले ए बात सिखव। जब ओकर डंगालीमन कोंवर हो जाथें अऊ पानामन निकरे लगथें, तब तुमन जान लेथव कि धूपकाला ह लकठा म हवय। <verse number="29" style="v"/>ओही किसम ले जब तुमन ए बातमन ला होवत देखव, त जान लेवव कि समय ह लकठा म आ गे हवय अऊ सुरू होवइयाच हवय। <verse number="30" style="v"/>मेंह तुमन ला सच कहत हंव कि जब तक ए बातमन नइं हो लिहीं, तब तक ए पीढ़ी के मनखेमन नइं मरंय। <verse number="31" style="v"/>अकास अऊ धरती ह टर जाही, पर मोर बचन ह कभू नइं टरय।”</para>
  <para style="s1">ओ दिन अऊ समय ह अनजान</para>
  <para style="r">(<ref loc="MAT 24:36-44">मत्ती 24:36-44</ref>)</para>
  <para style="p">
    <verse number="32" style="v"/>“ओ दिन अऊ समय के बारे म कोनो नइं जानंय, न स्‍वरग के दूतमन, न बेटा, पर ओला सिरिप ददा जानथे। <verse number="33" style="v"/>सचेत अऊ सावधान रहव काबरकि तुमन नइं जानव कि ओ समय ह कब आही। <verse number="34" style="v"/>एह ओ मनखे के सहीं अय, जऊन ह परदेस जाथे अऊ जाय के पहिली अपन घर ला अपन सेवकमन के भरोसा म छोंड़के ओमन ला अपन-अपन काम बता देथे अऊ घर के चौकीदार ला सचेत रहे के हुकूम देथे।</para>
  <para style="p">
    <verse number="35" style="v"/>ए खातिर सचेत रहव काबरकि तुमन नइं जानत हव कि घर के मालिक ह कब आ जाही, संझा बखत या आधा रतिहा या कुकरा बासत या बड़े बिहनियां। <verse number="36" style="v"/>अइसने झन होवय कि ओह अचानक आवय अऊ तुमन ला सुतत पावय। <verse number="37" style="v"/>जऊन बात मेंह तुमन ला कहत हंव, ओहीच बात मेंह जम्मो झन ला कहत हंव – सचेत रहव।”</para>
  <chapter number="14" style="c"/>
  <para style="s1">यीसू के बिरोध म सडयंत्र</para>
  <para style="r">(<ref loc="MAT 26:1-5">मत्ती 26:1-5</ref>; <ref loc="LUK 22:1-2">लूका 22:1-2</ref>; <ref loc="JHN 11:45-53">यूहन्ना 11:45-53</ref>)</para>
  <para style="p">
    <verse number="1" style="v"/>दू दिन के पाछू, फसह अऊ बिगर खमीर के रोटी के तिहार होवइया रिहिस। अऊ ओ समय मुखिया पुरोहित अऊ नियम के सिखोइया मन ए ताक म रिहिन कि यीसू ला कइसने चुपेचाप पकड़के मार डारंय। <verse number="2" style="v"/>पर ओमन कहिन, “तिहार के बखत म अइसने नइं करन। कहूं अइसने झन होवय कि मनखेमन म हुड़दंग हो जावय।”</para>
  <para style="p">
    <verse number="3" style="v"/>ओ समय म, जब यीसू बैतनियाह म सिमोन कोढ़ी के घर म खाना खावत रिहिस, तब एक झन माईलोगन ह संगमरमर के पथरा के चुकिया म जटामासी के अब्‍बड़ महंगा इतर तेल लेके आईस, अऊ ओह चुकिया ला फोरके इतर ला यीसू के मुड़ ऊपर रितोईस।</para>
  <para style="p">
    <verse number="4" style="v"/>उहां कुछू मनखेमन खिसियाके एक-दूसर ला कहन लगिन, “ए इतर ला काबर बरबाद कर दीस? <verse number="5" style="v"/>एला बेंचे रहे ले तीन सौ दिन के बनी ले घलो जादा पईसा मिले रहितिस, जऊन ला गरीबमन म बांटे जा सकत रिहिस।” अऊ ओमन ओकर ऊपर अब्‍बड़ खिसियाईन।</para>
  <para style="p">
    <verse number="6" style="v"/>यीसू ह कहिस, “ओला छोंड़ दव। ओला काबर सतावत हवव? ओह तो मोर संग सुघर बुता करे हवय। <verse number="7" style="v"/>गरीबमन तुम्‍हर संग हमेसा रहिहीं अऊ तुमन जब चाहव, तब ओमन के मदद कर सकत हव, पर मेंह तुम्‍हर संग हमेसा नइं रहंव। <verse number="8" style="v"/>जऊन कुछू ओह कर सकत रिहिस, ओह करिस। मोर गड़ियाय जाय के तियारी म ओह आघू ले मोर देहें ऊपर इतर लगाय हवय। <verse number="9" style="v"/>मेंह तुमन ला सच कहत हंव कि जम्मो संसार म जिहां-जिहां मोर सुघर संदेस के परचार करे जाही, उहां ओकर ए काम के चरचा घलो ओकर सुरता म करे जाही।”</para>
  <para style="p">
    <verse number="10" style="v"/>तब यहूदा इस्करियोती जऊन ह बारहों चेलामन ले एक झन रिहिस, मुखिया पुरोहितमन करा गीस कि ओह यीसू ला ओमन के हांथ म पकड़वा देवय। <verse number="11" style="v"/>ओमन ए सुनके बहुंत खुस होईन, अऊ ओला रूपिया दे बर राजी होईन। एकरसेति ओह यीसू ला पकड़वाय बर मऊका खोजन लगिस।</para>
  <para style="s1">यीसू ह अपन चेलामन संग फसह के भोज खाथे</para>
  <para style="r">(<ref loc="MAT 26:17-25">मत्ती 26:17-25</ref>; <ref loc="LUK 22:7-14">लूका 22:7-14</ref>, <ref loc="LUK 22:21-23">21-23</ref>; <ref loc="JHN 13:21-30">यूहन्ना 13:21-30</ref>)</para>
  <para style="p">
    <verse number="12" style="v"/>बिन खमीर के रोटी के तिहार के पहिली दिन, ए रिवाज रिहिस कि फसह के मेढ़ा-पीला के बलिदान करे जावय; त यीसू के चेलामन ओकर ले पुछिन, “तेंह कहां चाहथस कि हमन जाके तोर बर फसह के भोज खाय के तियारी करन?”</para>
  <para style="p">
    <verse number="13" style="v"/>ओह अपन चेलामन ले दू झन ला, ए कहिके पठोईस, “सहर म जावव अऊ एक मनखे पानी के मटकी बोहे तुमन ला मिलही। ओकर पाछू-पाछू जावव। <verse number="14" style="v"/>ओह जऊन घर म जाही, ओ घर के मालिक ला कहव, ‘गुरू ह पुछत हवय कि ओकर पहुना कमरा कहां हवय, जिहां ओह अपन चेलामन संग फसह के भोज खा सकय।’ <verse number="15" style="v"/>ओह तुमन ला अटारी म सजे-सजाय अऊ तियार एक ठन बड़े कमरा देखाही। उहां हमर भोज खातिर तियारी करव।”</para>
  <para style="p">
    <verse number="16" style="v"/>तब चेलामन सहर म गीन अऊ जइसने यीसू ह ओमन ला कहे रिहिस, वइसनेच पाईन अऊ ओमन फसह के भोज तियार करिन।</para>
  <para style="p">
    <verse number="17" style="v"/>जब सांझ होईस, त यीसू ह बारहों चेलामन संग आईस। <verse number="18" style="v"/>जब ओमन बईठके खावत रिहिन, त यीसू ह कहिस, “मेंह तुमन ला सच कहत हंव – तुमन ले एक झन जऊन ह मोर संग खाना खावत हवय, मोला पकड़वाही।”</para>
  <para style="p">
    <verse number="19" style="v"/>चेलामन उदास होके एक-एक करके पुछन लगिन, “का ओह में अंव?”</para>
  <para style="p">
    <verse number="20" style="v"/>यीसू ह ओमन ला कहिस, “ओह तुमन बारहों म ले एक झन अय, जऊन ह मोर संग थारी म हांथ डारत हवय। <verse number="21" style="v"/>मनखे के बेटा ह मरही, जइसने परमेसर के बचन म ओकर बारे म लिखे हवय, पर ओ मनखे ऊपर ‘हाय’, जऊन ह मनखे के बेटा ला पकड़वाथे। कहूं ओ मनखे के जनम नइं होतिस, त ओकर बर बने होतिस।”</para>
  <para style="s1">परभू-भोज</para>
  <para style="r">(<ref loc="MAT 26:26-30">मत्ती 26:26-30</ref>; <ref loc="LUK 22:14-20">लूका 22:14-20</ref>; <ref loc="1CO 11:23-25">1 कुरिन्‍थुस 11:23-25</ref>)</para>
  <para style="p">
    <verse number="22" style="v"/>जब ओमन खावत रिहिन, तब यीसू ह रोटी ला लीस अऊ परमेसर ला धनबाद देके ओला टोरिस अऊ अपन चेलामन ला देके कहिस, “लेवव, एह मोर देहें अय।”</para>
  <para style="p">
    <verse number="23" style="v"/>तब ओह अंगूर के मंद के कटोरा ला लीस अऊ परमेसर ला धनबाद देके ओमन ला दीस, अऊ ओमन जम्मो झन ओम ले पीईन।</para>
  <para style="p">
    <verse number="24" style="v"/>यीसू ह ओमन ला कहिस, “एह करार के मोर लहू ए, जऊन ह बहुंते मनखे खातिर बोहाय जावत हवय। <verse number="25" style="v"/>मेंह तुमन ला सच कहत हंव कि अंगूर के मंद ला ओ दिन तक फेर नइं पीयंव, जब तक परमेसर के राज म नवां ला नइं पी लूहूं।”</para>
  <para style="p">
    <verse number="26" style="v"/>तब ओमन एक भजन गायके बाद, जैतून पहाड़ ऊपर चल दीन।</para>
  <para style="s1">यीसू ह पतरस के मुकरे के अगमबानी करथे</para>
  <para style="r">(<ref loc="MAT 26:31-35">मत्ती 26:31-35</ref>; <ref loc="LUK 22:31-34">लूका 22:31-34</ref>; <ref loc="JHN 13:36-38">यूहन्ना 13:36-38</ref>)</para>
  <para style="p">
    <verse number="27" style="v"/>यीसू ह ओमन ला कहिस, “तुमन जम्मो झन मोला छोंड़के भाग जाहू, काबरकि परमेसर के बचन म लिखे हवय,</para>
  <para style="q1">‘मेंह चरवाहा ला मारहूं, अऊ मेढ़ामन तितिर-बितिर हो जाहीं।’<note caller="+" style="f"><char style="fr" closed="false">14:27 </char><char style="ft" closed="false">जकरयाह 13:7</char></note></para>
  <para style="p">
    <verse number="28" style="v"/>पर मेंह अपन जी उठे के बाद, तुम्‍हर ले आघू गलील प्रदेस जाहूं।”</para>
  <para style="p">
    <verse number="29" style="v"/>पतरस ह ओला कहिस, “कहूं जम्मो झन तोला छोंड़ दिहीं त छोंड़ दिहीं, पर मेंह तोला कभू नइं छोड़ंव।”</para>
  <para style="p">
    <verse number="30" style="v"/>यीसू ह पतरस ला कहिस, “मेंह तोला सच कहत हंव कि आजेच रतिहा कुकरा के दू बार बासे के पहिली, तेंह तीन बार इनकार करबे कि तेंह मोला जानथस।”</para>
  <para style="p">
    <verse number="31" style="v"/>पर पतरस जोर देके कहिस, “कहूं मोला तोर संग मरना घलो पड़ जावय, तभो ले मेंह तोर कभू इनकार नइं करंव।” अइसनेच जम्मो चेलामन घलो कहिन।</para>
  <para style="s1">यीसू गतसमनी म पराथना करथे</para>
  <para style="r">(<ref loc="MAT 26:36-46">मत्ती 26:36-46</ref>; <ref loc="LUK 22:39-46">लूका 22:39-46</ref>)</para>
  <para style="p">
    <verse number="32" style="v"/>तब ओमन गतसमनी नांव के एक ठऊर म आईन। यीसू ह अपन चेलामन ला कहिस, “इहां बईठे रहव, जब तक कि मेंह पराथना करत हंव।” <verse number="33" style="v"/>ओह पतरस, याकूब अऊ यूहन्ना ला अपन संग लीस, अऊ अब्‍बड़ घबराईस अऊ बियाकुल होईस। <verse number="34" style="v"/>अऊ ओह ओमन ला कहिस, “मोर मन ह अतकी उदास हवय कि मेंह मर जावंव सहीं लगत हवय। तुमन इहां ठहरव अऊ जागत रहव।”</para>
  <para style="p">
    <verse number="35" style="v"/>थोरकन आघू जाके, ओह भुइयां म गिरके पराथना करन लगिस कि कहूं हो सकय, त ए दुःख के बेरा ह ओकर ले टर जावय। <verse number="36" style="v"/>ओह कहिस, “ददा, हे ददा! तोर दुवारा जम्मो बात हो सकथे। ए दुःख के कटोरा ला मोर म ले टार दे। तभो ले जइसने मेंह चाहत हवंव वइसने नइं, पर जइसने तेंह चाहत हवस, वइसने होवय।”</para>
  <para style="p">
    <verse number="37" style="v"/>तब ओह अपन तीनों चेलामन करा आईस अऊ ओमन ला सुतत देखके, पतरस ला कहिस, “हे सिमोन! तेंह सुतत हवस। का तेंह एक घंटा घलो जागे नइं सकय? <verse number="38" style="v"/>जागत अऊ पराथना करत रहव कि तुमन परिछा म झन पड़व। आतमा ह तो चाहत हे, पर देहें ह दुरबल हवय।”</para>
  <para style="p">
    <verse number="39" style="v"/>ओह फेर चले गीस अऊ ओहीच बात ला कहिके पराथना करिस। <verse number="40" style="v"/>जब ओह चेलामन करा लहुंटिस, त ओमन ला फेर सुतत पाईस, काबरकि ओमन के आंखीमन नींद के मारे बंद होवत रहंय, अऊ ओमन नइं जानत रहंय कि ओला का कहंय।</para>
  <para style="p">
    <verse number="41" style="v"/>तब तीसरा बार आके, ओह ओमन ला कहिस, “का तुमन अभी तक ले सुतत अऊ अराम करत हवव? बहुंत हो गे। घरी ह आ गे हवय। देखव, मनखे के बेटा ह पापीमन के हांथ म पकड़वाय जावथे। <verse number="42" style="v"/>उठव! आवव, चलव! देखव, मोर पकड़वइया ह लकठा आ गे हवय।”</para>
  <para style="s1">यीसू ह पकड़वाय जाथे</para>
  <para style="r">(<ref loc="MAT 26:47-56">मत्ती 26:47-56</ref>; <ref loc="LUK 22:47-53">लूका 22:47-53</ref>; <ref loc="JHN 18:3-12">यूहन्ना 18:3-12</ref>)</para>
  <para style="p">
    <verse number="43" style="v"/>यीसू ह ए कहितेच रिहिस कि यहूदा जऊन ह ओकर बारहों चेलामन ले एक झन रिहिस, एक बड़े भीड़ ला लेके पहुंचिस। भीड़ के मनखेमन तलवार अऊ लउठी धरे रहंय अऊ एमन ला मुखिया पुरोहित, कानून के गुरू अऊ अगुवा मन पठोय रिहिन।</para>
  <para style="p">
    <verse number="44" style="v"/>यीसू के पकड़वइया ह ओमन ला आघू ले ए बता दे रिहिस कि जऊन ला मेंह चूमहूं, ओहीच अय। ओला पकड़के हुसियारी के संग ले जावव। <verse number="45" style="v"/>यीसू करा तुरते जाके, यहूदा ह ओला कहिस, “हे गुरू!” अऊ ओह ओला चूमिस। <verse number="46" style="v"/>तब मनखेमन ओकर ऊपर हांथ लगाके ओला कसके पकड़ लीन। <verse number="47" style="v"/>ओकर लकठा म ठाढ़े मनखेमन ले एक झन अपन तलवार ला निकारिस अऊ महा पुरोहित के सेवक ऊपर चलाके ओकर कान ला काट डारिस।</para>
  <para style="p">
    <verse number="48" style="v"/>यीसू ह ओमन ला कहिस, “का मेंह कोनो डाकू अंव कि तुमन तलवार अऊ लउठी लेके मोला पकड़े बर आय हवव? <verse number="49" style="v"/>मेंह तुम्‍हर संग रहिके रोज मंदिर म उपदेस देवत रहेंव, तब तुमन मोला नइं पकड़ेव। पर एह एकर खातिर होईस कि परमेसर के कहे बचन ह पूरा होवय।” <verse number="50" style="v"/>तब जम्मो चेलामन ओला छोंड़के भाग गीन।</para>
  <para style="p">
    <verse number="51" style="v"/>तब एक जवान ह उघरा देहें ऊपर सिरिप चादर ला ओढ़के यीसू के पाछू हो लीस अऊ जब मनखेमन ओला पकड़े लगिन, <verse number="52" style="v"/>त ओह चादर ला छोंड़के उघरा देहें भाग गीस।</para>
  <para style="s1">यीसू ह महासभा के आघू म</para>
  <para style="r">(<ref loc="MAT 26:57-68">मत्ती 26:57-68</ref>; <ref loc="LUK 22:54-55">लूका 22:54-55</ref>, <ref loc="LUK 22:63-71">63-71</ref>; <ref loc="JHN 18:13-14">यूहन्ना 18:13-14</ref>, <ref loc="JHN 18:19-24">19-24</ref>)</para>
  <para style="p">
    <verse number="53" style="v"/>तब ओमन यीसू ला महा पुरोहित करा ले गीन अऊ जम्मो मुखिया पुरोहित, अगुवा अऊ नियम के सिखोइया मन उहां जुर गीन। <verse number="54" style="v"/>पतरस ह दूरिहा म होके ओकर पाछू-पाछू महा पुरोहित के अंगना भीतर गीस, अऊ उहां रखवारमन के संग बईठके आगी तापन लगिस।</para>
  <para style="p">
    <verse number="55" style="v"/>मुखिया पुरोहित अऊ जम्मो यहूदीमन के बड़े महासभा के मनखेमन यीसू ला मार डारे बर ओकर बिरोध म गवाही खोजत रिहिन, पर ओमन ला एको झन नइं मिलिस। <verse number="56" style="v"/>बहुंते झन ओकर बिरोध म लबारी गोठ कहिन, पर ओमन के गोठ एक-दूसर के संग मेल नइं खाईस।</para>
  <para style="p">
    <verse number="57" style="v"/>तब कतको झन उठके ओकर बिरोध म ए लबारी गवाही दीन, <verse number="58" style="v"/>“हमन एला ए कहत सुने हवन कि एह मनखे के बनाय मंदिर ला गिरा दिही अऊ तीन दिन म दूसर बना दिही, जऊन ह मनखे के बनाय नइं होवय।” <verse number="59" style="v"/>तभो ले ओमन के गवाही मेल नइं खाईस।</para>
  <para style="p">
    <verse number="60" style="v"/>तब महा पुरोहित ह ओमन के आघू म ठाढ़ होके यीसू ले पुछिस, “का तेंह कोनो जबाब नइं देवस? मनखेमन तोर बिरोध म, ए का गवाही देवत हवंय।” <verse number="61" style="v"/>तभो ले यीसू ह चुपेचाप रिहिस अऊ कुछू जबाब नइं दीस।</para>
  <para style="p">महा पुरोहित ह ओला फेर पुछिस, “का तेंह महिमामय परमेसर के बेटा मसीह अस?” <verse number="62" style="v"/>यीसू ह कहिस, “हां, मेंह अंव। अऊ तुमन मनखे के बेटा ला सर्वसक्तिमान परमेसर के जेवनी हांथ अंग बईठे अऊ अकास के बादरमन संग आवत देखहू।”</para>
  <para style="p">
    <verse number="63" style="v"/>तब महा पुरोहित ह अपन ओढ़ना ला चीरके कहिस, “अब हमन ला गवाही के का जरूरत हवय? <verse number="64" style="v"/>तुमन ए निन्दा ला सुने हवव। तुमन के का बिचार हवय?”</para>
  <para style="p">ओमन जम्मो ओला मार डारे के काबिल ठहराईन। <verse number="65" style="v"/>तब ओमन ले कुछू झन ओकर ऊपर थूकिन। ओमन ओकर आंखी ला बांधके ओला मुक्‍का मारिन अऊ कहिन, “बता, तोला कोन मारिस?” अऊ रखवारमन घलो ओला लेके मारिन।</para>
  <para style="s1">पतरस ह यीसू के इनकार करथे</para>
  <para style="r">(<ref loc="MAT 26:69-75">मत्ती 26:69-75</ref>; <ref loc="LUK 22:56-62">लूका 22:56-62</ref>; <ref loc="JHN 18:15-18">यूहन्ना 18:15-18</ref>, <ref loc="JHN 18:25-27">25-27</ref>)</para>
  <para style="p">
    <verse number="66" style="v"/>जब पतरस ह खाल्‍हे अंगना म रिहिस, त महा पुरोहित के एक नौकरानी टूरी आईस, <verse number="67" style="v"/>अऊ पतरस ला आगी तापत देखके, ओला एकटक देखिस अऊ कहिस, “तहूं घलो त ओ यीसू नासरी के संग रहय।” <verse number="68" style="v"/>पतरस ह इनकार करके कहिस, “मेंह नइं जानव कि तेंह का गोठियावत हस।” अइसने कहिके, ओह बाहिर दुवारी म चल दीस अऊ ओतकीच बेरा कुकरा ह बासिस।</para>
  <para style="p">
    <verse number="69" style="v"/>जब नौकरानी टूरी ओला उहां देखिस, त ओह जऊन मन उहां ठाढ़े रहंय, ओमन ला फेर कहिस, “ए मनखे ह ओमन म ले एक झन अय।” <verse number="70" style="v"/>पतरस ह फेर इनकार करिस।</para>
  <para style="p">थोरकन बेर के पाछू, जऊन मन लकठा म ठाढ़े रहंय, ओमन पतरस ला कहिन, “सिरतोन, तेंह ओमन ले एक झन अस, काबरकि तहूं घलो गलील के अस।”</para>
  <para style="p">
    <verse number="71" style="v"/>तब ओह अपन-आप ला सराप देवन लगिस अऊ किरिया खाके कहिस, “जेकर बारे म तुमन गोठियावत हवव, ओला में नइं जानव।”</para>
  <para style="p">
    <verse number="72" style="v"/>तुरते कुकरा ह दूसर बेर बासिस। तब पतरस ह यीसू के कहे गोठ ला सुरता करिस कि कुकरा के दू बखत बासे के पहिली, तेंह तीन बार मोर इनकार करबे। अऊ ओह कलप-कलप के रोवन लगिस।</para>
  <chapter number="15" style="c"/>
  <para style="s1">यीसू ह राजपाल पीलातुस के आघू म</para>
  <para style="r">(<ref loc="MAT 27:1-2">मत्ती 27:1-2</ref>, <ref loc="MAT 27:11-14">11-14</ref>; <ref loc="LUK 23:1-5">लूका 23:1-5</ref>; <ref loc="JHN 18:28-38">यूहन्ना 18:28-38</ref>)</para>
  <para style="p">
    <verse number="1" style="v"/>बड़े बिहनियां मुखिया पुरोहित, अगुवा, नियम के सिखोइया मन अऊ जम्मो महासभा मिलके फैसला करिन। ओमन यीसू ला बांधिन अऊ ओला ले जाके पीलातुस के हांथ म सऊंप दीन।</para>
  <para style="p">
    <verse number="2" style="v"/>पीलातुस ह यीसू ले पुछिस, “का तेंह यहूदीमन के राजा अस?”</para>
  <para style="p">यीसू ह कहिस, “हव जी, जइसने कि तेंह कहथस।”</para>
  <para style="p">
    <verse number="3" style="v"/>मुखिया पुरोहितमन ओकर ऊपर बहुंत अकन दोस लगाईन <verse number="4" style="v"/>पीलातुस ह ओकर ले फेर पुछिस, “का तेंह कोनो जबाब नइं देवस? देख एमन तोर ऊपर कतेक दोस लगावत हवंय।”</para>
  <para style="p">
    <verse number="5" style="v"/>तभो ले यीसू ह कोनो जबाब नइं दीस। एला देखके पीलातुस ह अब्‍बड़ अचम्भो करिस।</para>
  <para style="s1">यीसू ला मार डारे के हुकूम दिये जाथे</para>
  <para style="r">(<ref loc="MAT 27:15-26">मत्ती 27:15-26</ref>; <ref loc="LUK 23:13-25">लूका 23:13-25</ref>; <ref loc="JHN 18:39-19:16">यूहन्ना 18:39–19:16</ref>)</para>
  <para style="p">
    <verse number="6" style="v"/>ए रिवाज रिहिस कि फसह तिहार के समय म, पीलातुस ह कोनो एक झन कैदी, जऊन ला मनखेमन चाहंय, छोंड़ देवय। <verse number="7" style="v"/>बरब्‍बा नांव के एक मनखे जेल म आने मन संग रिहिस, जऊन ह सरकार के बिरोध म बलवा करके हतिया करे रिहिस। <verse number="8" style="v"/>मनखे के भीड़ ह ऊपर आके पीलातुस ले बिनती करिस, “जइसने तेंह हमर खातिर करत आय हवस, वइसने कर।”</para>
  <para style="p">
    <verse number="9" style="v"/>पीलातुस ह कहिस, “का तुमन चाहत हव कि मेंह तुम्‍हर खातिर यहूदीमन के राजा ला छोंड़ देवंव?” <verse number="10" style="v"/>काबरकि ओह जानत रिहिस कि मुखिया पुरोहितमन यीसू ला जलन के कारन पकड़वाय रिहिन। <verse number="11" style="v"/>पर मुखिया पुरोहितमन भीड़ ला भड़काईन कि पीलातुस ह यीसू के जगह म बरब्‍बा ला छोंड़ देवय।</para>
  <para style="p">
    <verse number="12" style="v"/>एला सुनके पीलातुस ह ओमन ले पुछिस, “त फेर मेंह ए मनखे के का करंव, जऊन ला तुमन यहूदीमन के राजा कहत हवव।”</para>
  <para style="p">
    <verse number="13" style="v"/>ओमन चिचियाके कहिन, “ओला कुरुस ऊपर चघाके मार डार।”</para>
  <para style="p">
    <verse number="14" style="v"/>पीलातुस ह ओमन ले पुछिस, “काबर? ओह का अपराध करे हवय?”</para>
  <para style="p">पर ओमन अऊ चिचियाके कहिन, “ओला कुरुस ऊपर चघाके मार डार।”</para>
  <para style="p">
    <verse number="15" style="v"/>तब भीड़ ला खुस करे बर पीलातुस ह बरब्‍बा ला छोंड़ दीस अऊ यीसू ला कोर्रा म पीटवाके कुरुस ऊपर चघाय बर सऊंप दीस।</para>
  <para style="s1">सिपाहीमन यीसू के हंसी उड़ाथें</para>
  <para style="r">(<ref loc="MAT 27:27-31">मत्ती 27:27-31</ref>; <ref loc="JHN 19:2-3">यूहन्ना 19:2-3</ref>)</para>
  <para style="p">
    <verse number="16" style="v"/>सिपाहीमन यीसू ला किला के भीतर अंगना म ले गीन अऊ सिपाहीमन के जम्मो दल ला बलाईन। <verse number="17" style="v"/>ओमन बैंजनी रंग के कपड़ा ओला पहिराईन अऊ कांटा के मुकुट गुंथके ओकर मुड़ ऊपर रखिन। <verse number="18" style="v"/>अऊ ओमन ओकर हंसी उड़ाके कहिन, “हे यहूदीमन के राजा।” <verse number="19" style="v"/>अऊ बार-बार ओमन ओकर मुड़ ला लउठी म मारंय, अऊ ओकर ऊपर थूकंय अऊ माड़ी ला टेकके ओला जोहार करंय। <verse number="20" style="v"/>जब ओमन ओकर हंसी उड़ा चुकिन, त बैंजनी रंग के कपड़ा ला ओकर ऊपर ले उतारके ओला ओकरेच कपड़ा ला पहिराईन अऊ तब ओमन कुरुस ऊपर चघाय बर ओला बाहिर ले गीन।</para>
  <para style="s1">यीसू ला कुरुस म चघाय जाथे</para>
  <para style="r">(<ref loc="MAT 27:32-44">मत्ती 27:32-44</ref>; <ref loc="LUK 23:26-43">लूका 23:26-43</ref>; <ref loc="JHN 19:17-27">यूहन्ना 19:17-27</ref>)</para>
  <para style="p">
    <verse number="21" style="v"/>सिकन्दर, अऊ रूफुस के ददा सिमोन नांव के कुरेन के रहइया एक मनखे गांव ले आवत रिहिस। ओह ओहीच डहार ले निकरिस। सिपाहीमन ओला जबरन यीसू के कुरुस ला उठाके ले जाय बर कहिन। <verse number="22" style="v"/>ओमन यीसू ला गुलगुता नांव के ठऊर म लानिन, जेकर मतलब होथे “खोपड़ी के ठऊर”। <verse number="23" style="v"/>तब ओमन ओला मुर्र म मिले अंगूर के मंद देवन लगिन, पर ओह ओला नइं लीस। <verse number="24" style="v"/>तब ओमन ओला कुरुस ऊपर चघाईन। अऊ ओकर ओन्ढा बर चिट्ठी डालके फैसला करिन कि कोन ला का मिलही, अऊ ओकर हिसाब ले ओला बांट लीन।</para>
  <para style="p">
    <verse number="25" style="v"/>दिन के करीब 9 बजे के समय होही, जब ओमन यीसू ला कुरुस ऊपर चघाईन। <verse number="26" style="v"/>अऊ ओकर ऊपर म ए दोस लिखके टांग दीन: “यहूदीमन के राजा”। <verse number="27" style="v"/>ओमन ओकर संग दू झन डाकूमन ला घलो कुरुस ऊपर चघाईन; एक झन ला ओकर जेवनी कोति अऊ दूसर ला ओकर डेरी कोति। <verse number="28" style="v"/>तब परमेसर के ओ बचन कि ओह पापीमन के संग गने जाही, पूरा होईस। <verse number="29" style="v"/>अऊ रसता म अवइया-जवइयामन मुड़ी डोला-डोला के अऊ ठट्ठा करके ए कहंय, “तेंह कहत रहय कि मंदिर ला गिरावव अऊ मेंह तीन दिन म ओला बना दूहूं। <verse number="30" style="v"/>कुरुस ले उतरके अपन-आप ला बंचा।”</para>
  <para style="p">
    <verse number="31" style="v"/>अइसनेच मुखिया पुरोहित अऊ कानून के गुरूमन घलो आपस म ठट्ठा करके कहंय, “एह आने मन ला बंचाईस अऊ अपन-आप ला नइं बंचाय सकत हवय। <verse number="32" style="v"/>इसरायल के राजा, मसीह! अब कुरुस ले उतर आ कि हमन देखके बिसवास करन।” अऊ जऊन मन ओकर संग कुरुस ऊपर चघाय गे रिहिन, ओमन घलो ओकर ठट्ठा करत रहंय।</para>
  <para style="s1">यीसू के मिरतू</para>
  <para style="r">(<ref loc="MAT 27:45-56">मत्ती 27:45-56</ref>; <ref loc="LUK 23:44-49">लूका 23:44-49</ref>; <ref loc="JHN 19:28-30">यूहन्ना 19:28-30</ref>)</para>
  <para style="p">
    <verse number="33" style="v"/>मंझनियां के बखत जम्मो देस म अंधियार छा गीस अऊ अंधियार ह तीन बजे तक छाय रिहिस। <verse number="34" style="v"/>तब तीन बजे यीसू ह अब्‍बड़ नरियाके कहिस, “इलोई इलोई लमा सबकतनी?” जेकर मतलब होथे – “हे मोर परमेसर, हे मोर परमेसर, तेंह मोला काबर छोंड़ दे?”<note caller="+" style="f"><char style="fr" closed="false">15:34 </char><char style="ft" closed="false">भजन-संहिता 22:1</char></note></para>
  <para style="p">
    <verse number="35" style="v"/>जब लकठा म ठाढ़े मनखेमन ले कतको झन एला सुनिन, त ओमन कहिन, “देखव, एह एलियाह अगमजानी ला बलावत हवय।”</para>
  <para style="p">
    <verse number="36" style="v"/>ओम के एक झन दऊड़के गीस अऊ स्‍पंज ला सिरका म बोरिस अऊ ओला एक ठन लउठी म रखके यीसू ला पीये बर दीस अऊ कहिस, “ठहर जावव, हमन देखबो कि एलियाह ह ओला उतारे बर आथे कि नइं।”</para>
  <para style="p">
    <verse number="37" style="v"/>तब यीसू ह अब्‍बड़ जोर से नरियाके अपन परान ला तियाग दीस।</para>
  <para style="p">
    <verse number="38" style="v"/>मंदिर के परदा ह ऊपर ले खाल्‍हे तक चीराके दू बांटा हो गीस<note caller="+" style="f"><char style="fr" closed="false">15:38 </char><char style="ft" closed="false">मंदिर म पबितर जगह अऊ महा पबितर जगह के बीच म एक परदा रहय। ए बिसवास रिहिस कि महा पबितर जगह म परमेसर के उपस्थिति धरती म रिहिस। सिरिप महा पुरोहित ला अनुमती रिहिस कि साल म एक बार ओह महा पबितर जगह म परमेसर के मनखेमन के पाप खातिर बलिदान चघाय बर जावय। मंदिर के परदा ह चीरा गीस, एकर मतलब ए अय कि यीसू ह हमर पाप खातिर मर गीस, अऊ अब हर एक बिसवासी ह परमेसर करा सीधा जा सकथे (देखव – इबरानीमन 6:19-20; 9:1-16; 10:19-22)।</char></note>। <verse number="39" style="v"/>सिपाहीमन के अधिकारी ह यीसू के आघू म ठाढ़े रिहिस। जब ओह यीसू ला अइसने गोहार पारके परान तियागत देखिस, त कहिस, “सिरतोन म एह परमेसर के बेटा रिहिस।”</para>
  <para style="p">
    <verse number="40" style="v"/>उहां कुछू माईलोगन घलो दूरिहा ले देखत रहंय। ओम मरियम मगदलिनी, अऊ छोटे याकूब अऊ योसेस के दाई मरियम अऊ सलोमी रिहिन। <verse number="41" style="v"/>जब यीसू ह गलील म रिहिस, त एमन ओकर पाछू हो ले रिहिन अऊ ओकर सेवा करत रिहिन। अऊ बहुंत माईलोगन रिहिन, जऊन मन ओकर संग यरूसलेम आय रिहिन।</para>
  <para style="s1">यीसू ला कबर म रखे जाथे</para>
  <para style="r">(<ref loc="MAT 27:57-61">मत्ती 27:57-61</ref>; <ref loc="LUK 23:50-56">लूका 23:50-56</ref>; <ref loc="JHN 19:38-42">यूहन्ना 19:38-42</ref>)</para>
  <para style="p">
    <verse number="42" style="v"/>ओह तियारी के दिन रिहिस जऊन ह कि बिसराम दिन के एक दिन आघू आथे। जब संझा होईस, <verse number="43" style="v"/>त अरमतिया के रहइया यूसुफ ह आईस, जऊन ह कि महासभा के नामी सदस्य रिहिस अऊ खुदे परमेसर के राज के बाट जोहत रिहिस। ओह हिम्मत करके पीलातुस करा गीस अऊ यीसू के लास ला मांगिस। <verse number="44" style="v"/>पीलातुस ह ए सुनके अचम्भो करिस कि यीसू ह अतेक जल्दी मर गीस अऊ ओह सिपाहीमन के अधिकारी ला बलाके पुछिस, “का यीसू ह मर गीस?” <verse number="45" style="v"/>जब ओह अधिकारी ले यीसू के मरे के खबर ला जान लीस, त ओकर लास यूसुफ ला देवा दीस। <verse number="46" style="v"/>तब यूसुफ ह एक बने ओन्ढा बिसोईस अऊ यीसू के लास ला उतारके ओ ओन्ढा म लपेटिस अऊ एक कबर म जऊन ह पथरा म खोदे गे रहय, रखिस, अऊ कबर के मुहूं म एक ठन बड़े पथरा ला टेका दीस। <verse number="47" style="v"/>मरियम मगदलिनी अऊ योसेस के दाई मरियम देखत रिहिन कि यीसू के लास ला कहां रखे गे हवय।</para>
  <chapter number="16" style="c"/>
  <para style="s1">यीसू ह जी उठिस</para>
  <para style="r">(<ref loc="MAT 28:1-8">मत्ती 28:1-8</ref>; <ref loc="LUK 24:1-12">लूका 24:1-12</ref>; <ref loc="JHN 20:1-10">यूहन्ना 20:1-10</ref>)</para>
  <para style="p">
    <verse number="1" style="v"/>जब बिसराम दिन ह बीत गे, तब मरियम मगदलिनी अऊ याकूब के दाई मरियम अऊ सलोमी, यीसू के देहें म चुपरे बर खुसबूदार तेल बिसोईन। <verse number="2" style="v"/>हप्‍ता के पहिली दिन, बड़े बिहनियां जब सूरज ह निकरेच रिहिस, तब ओमन कबर म आईन, <verse number="3" style="v"/>अऊ ओमन एक-दूसर ला कहत रिहिन, “हमर बर कबर के दुवारी के पथरा ला कोन ह टारही?”</para>
  <para style="p">
    <verse number="4" style="v"/>जब ओमन आंखी उठाके देखिन, त पथरा जऊन ह बहुंत बड़े रिहिस, अपन ठऊर ले हट गे रहय। <verse number="5" style="v"/>जब ओमन कबर के भीतर गीन, त एक जवान ला सफेद ओन्ढा पहिरे जेवनी कोति बईठे देखिन अऊ अब्‍बड़ चकित होईन।</para>
  <para style="p">
    <verse number="6" style="v"/>ओ जवान ह ओमन ला कहिस, “तुमन चकित झन होवव। यीसू नासरी जऊन ला कुरुस ऊपर चघाय गे रिहिस, ओला तुमन खोजत हवव। ओह जी उठे हवय, अऊ इहां नइं ए। देखव, एही ओ ठऊर ए, जिहां ओमन ओला रखे रिहिन। <verse number="7" style="v"/>पर तुमन जावव, अऊ ओकर चेलामन अऊ पतरस ला कहव कि ओह तुम्‍हर ले आघू गलील प्रदेस जाही, उहां तुमन ओला देखहू जइसने कि ओह तुमन ला कहे रिहिस।”</para>
  <para style="p">
    <verse number="8" style="v"/>ओमन घबराके, कांपत कबर ले भागिन अऊ कोनो ला कुछू नइं कहिन काबरकि ओमन डर्रा गे रिहिन।</para>
  <para style="s1">यीसू ह मरियम मगदलिनी ला दरसन देथे</para>
  <para style="r">(<ref loc="MAT 28:9-10">मत्ती 28:9-10</ref>; <ref loc="JHN 20:11-18">यूहन्ना 20:11-18</ref>)</para>
  <para style="p">
    <verse number="9" style="v"/>यीसू ह हप्‍ता के पहिली दिन बिहनियां होतेच ही जी उठिस, ओह पहिली मरियम मगदलिनी ला दिखिस, जऊन म ले ओह सात परेत आतमामन ला निकारे रिहिस। <verse number="10" style="v"/>ओह जाके यीसू के चेलामन ला ए खबर दीस, जऊन मन दुःखी होके रोवत रहंय। <verse number="11" style="v"/>जब ओमन ए सुनिन कि यीसू ह जी उठे हवय अऊ ओला दरसन दे हवय, त ओमन बिसवास नइं करिन।</para>
  <para style="p">
    <verse number="12" style="v"/>एकर बाद, यीसू ह आने रूप म ओम के दू झन ला तब दरसन दीस, जब ओमन गांव कोति जावत रिहिन। <verse number="13" style="v"/>ओमन घलो जाके बाकि चेलामन ला बताईन, पर चेलामन ओमन के घलो बिसवास नइं करिन।</para>
  <para style="p">
    <verse number="14" style="v"/>बाद म, यीसू ह गियारह चेलामन ला घलो, जब ओमन खाय बर बईठे रिहिन, दरसन दीस अऊ ओमन के कम बिसवास अऊ ओमन के ढीठपन ला देखके ओमन ला दबकारिस, काबरकि ओमन ओ मनखेमन के बात ला बिसवास नइं करिन, जऊन मन यीसू ला जी उठे बाद देखे रिहिन।</para>
  <para style="p">
    <verse number="15" style="v"/>यीसू ह ओमन ला कहिस, “तुमन जम्मो संसार म जाके जम्मो मनखेमन ला सुघर संदेस सुनावव। <verse number="16" style="v"/>जऊन ह बिसवास करही अऊ बतिसमा लिही, ओह उद्धार पाही। पर जऊन ह बिसवास नइं करही, ओह दोसी ठहराय जाही। <verse number="17" style="v"/>अऊ बिसवास करइयामन म ए चिन्‍हां होही कि ओमन मोर नांव म परेत आतमामन ला निकारहीं, अऊ ओमन नवां-नवां भासा बोलहीं। <verse number="18" style="v"/>ओमन सांप ला अपन हांथ म उठा लिहीं, अऊ ओमन कहूं जहर घलो पी लिहीं, तभो ले ओमन ला कुछू नइं होवय। ओमन बेमार मनखे ऊपर हांथ रखहीं, त ओमन बने हो जाहीं।”</para>
  <para style="p">
    <verse number="19" style="v"/>ए बात, ओमन ला कहे के पाछू, परभू यीसू ह स्‍वरग म उठा लिये गीस। अऊ ओह परमेसर के जेवनी हांथ कोति बईठ गीस। <verse number="20" style="v"/>तब चेलामन जाके जम्मो जगह परचार करिन अऊ परभू ह ओमन के संग काम करत रिहिस अऊ बचन के संग होवत अचरज के चिन्हांमन के दुवारा अपन बचन ला पक्‍का करिस। आमीन!</para>
</usx>
