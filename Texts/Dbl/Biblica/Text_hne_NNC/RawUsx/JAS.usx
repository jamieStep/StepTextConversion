<?xml version="1.0" encoding="UTF-8"?>
<usx version="2.6">
  <book code="JAS" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">याकूब</para>
  <para style="toc1">याकूब के लिखे चिट्ठी</para>
  <para style="toc2">याकूब</para>
  <para style="toc3">याकूब</para>
  <para style="mt1">याकूब के लिखे चिट्ठी</para>
  <para style="ip">ए चिट्ठी ह याकूब के दुवारा संसार म बगरे परमेसर के मनखेमन ला लिखे गे हवय (1:1)। ए बात म सहमती हवय कि याकूब ह यीसू के भाई रिहिस (मत्ती 13:55; मरकुस 6:3)। ए चिट्ठी ह रोज-रोज के जिनगी के सिकछा के बारे म हवय। चिट्ठी के लिखइया ह प्रतिदिन के जिनगी के सिकछा ला समझाय खातिर अलंकारिक भासा के उपयोग करे हवय। ओह मसीही बिचार ला धियान म रखके, रोज-रोज के कतको बिसय के बखान करे हवय, जइसने कि धनी अऊ गरीब, लोभ, उत्तम चाल-चलन, भेदभाव, बिसवास अऊ करम, भासा के उपयोग, बुद्धि, झगरा, घमंड अऊ नमरता, दोस लगई, लबरा गोठ, धीरज अऊ पराथना। याकूब ह मसीही बिसवास के संगे-संग काम के ऊपर जोर देथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">जोहार <char style="ior"><ref loc="JAS 1:1">1:1</ref></char></para>
  <para style="io1">बिसवास अऊ बुद्धि <char style="ior"><ref loc="JAS 1:2-8">1:2-8</ref></char></para>
  <para style="io1">गरीब अऊ धनवान <char style="ior"><ref loc="JAS 1:9-11">1:9-11</ref></char></para>
  <para style="io1">परख अऊ लोभ <char style="ior"><ref loc="JAS 1:12-18">1:12-18</ref></char></para>
  <para style="io1">सुनई अऊ करई <char style="ior"><ref loc="JAS 1:19-27">1:19-27</ref></char></para>
  <para style="io1">भेदभाव के बिरोध म चेतउनी <char style="ior"><ref loc="JAS 2:1-13">2:1-13</ref></char></para>
  <para style="io1">बिसवास अऊ काम <char style="ior"><ref loc="JAS 2:14-26">2:14-26</ref></char></para>
  <para style="io1">मसीही मनखे अऊ ओकर बातचीत <char style="ior"><ref loc="JAS 3">3</ref></char></para>
  <para style="io1">मसीही मनखे अऊ संसार <char style="ior"><ref loc="JAS 4:1-5:6">4:1–5:6</ref></char></para>
  <para style="io1">आने सिकछामन <char style="ior"><ref loc="JAS 5:7-20">5:7-20</ref></char></para>
  <chapter number="1" style="c"/>
  <para style="p">
    <verse number="1" style="v"/>परमेसर अऊ परभू यीसू मसीह के सेवक याकूब कोति ले, ए चिट्ठी ओ बारह गोत्र के मनखेमन ला लिखे जावत हवय, जऊन मन संसार म एती-ओती बगर गे हवंय। तुमन जम्मो झन ला जोहार मिलय<note caller="+" style="f"><char style="fr" closed="false">1:1 </char><char style="ft" closed="false">“बारह गोत्र” के मतलब जम्मो मसीही या यहूदी मसीही मन हो सकथे।</char></note>।</para>
  <para style="s1">लोभ अऊ परिछा</para>
  <para style="p">
    <verse number="2" style="v"/>हे मोर भाईमन, जब तुम्‍हर ऊपर नाना किसम के परिछा आथे, त एला बड़ आनंद के बात समझव, <verse number="3" style="v"/>काबरकि तुमन जानत हव कि तुम्‍हर बिसवास के परखे जाय ले तुम्‍हर धीरज ह बढ़थे। <verse number="4" style="v"/>पर धीरज ला अपन काम करन देवव कि तुमन पूरा अऊ सिद्ध हो जावव अऊ तुमन म कोनो बने बात के कमी झन रहय।</para>
  <para style="p">
    <verse number="5" style="v"/>कहूं तुमन ले कोनो म बुद्धि के कमी हवय, त ओह परमेसर ले मांगय, जऊन ह बिगर गलती देखे, जम्मो झन ला खुला मन ले देथे अऊ एह ओला दिये जाही। <verse number="6" style="v"/>पर ओह बिसवास के संग मांगय अऊ ओकर मन म कुछू संका झन रहय, काबरकि संका करइया ह समुंदर के लहरा के सहीं अय, जऊन ह हवा ले एती-ओती बहथे अऊ उछलथे। <verse number="7" style="v"/>अइसने मनखे ह ए झन सोचय कि ओला परभू ले कुछू मिलही। <verse number="8" style="v"/>ओह दुचित्ता मनखे ए अऊ ओह अपन जम्मो काम म चंचल ए।</para>
  <para style="p">
    <verse number="9" style="v"/>गरीब आदमी ए बात के घमंड करय कि ओह परमेसर के नजर म बड़े अय। <verse number="10" style="v"/>अऊ धनवान मनखे ह खुस होवय कि परमेसर ह ओला दीन-हीन करे हवय। काबरकि ओह जंगली फूल सहीं खतम हो जाही। <verse number="11" style="v"/>जब सूरज ह निकरथे, त अब्‍बड़ घाम पड़थे अऊ पौधा ला सूखा देथे; ओकर फूल ह झर जाथे अऊ ओकर सुघरपन ह खतम हो जाथे; ओहीच किसम ले, धनवान घलो अपन काम ला करत नास हो जाही।</para>
  <para style="p">
    <verse number="12" style="v"/>धइन ए ओ मनखे, जऊन ह जिनगी के परिछा म डोले नइं; काबरकि ओह चोखा निकरके जिनगी के ओ मुकुट ला पाही याने कि सदाकाल के जिनगी पाही, जेकर वायदा परभू ह अपन मया करइयामन ले करे हवय। <verse number="13" style="v"/>जब काकरो परिछा होथे, त ओह ए झन कहय कि मोर परिछा परमेसर ह करत हवय, काबरकि न तो खराप बात ले परमेसर के परिछा हो सकथे अऊ न ही ओह काकरो परिछा खुद करथे।</para>
  <para style="p">
    <verse number="14" style="v"/>पर हर एक मनखे अपनेच खराप ईछा के कारन फंसथे अऊ परिछा म पड़थे। <verse number="15" style="v"/>तब खराप ईछा ह बढ़के पाप ला जनमथे अऊ जब पाप ह बढ़ जाथे, त मनखे के आतमिक मिरतू हो जाथे।</para>
  <para style="p">
    <verse number="16" style="v"/>हे मोर भाईमन, भोरहा म झन रहव। <verse number="17" style="v"/>काबरकि हर एक बने अऊ उत्तम बरदान स्‍वरग ले आथे अऊ परमेसर ददा, जऊन ह अंजोर ला बनाईस, ओकर कोति ले, ए बरदान ह मिलथे, अऊ ओह बदलत छइहां सहीं नइं बदलय। <verse number="18" style="v"/>ओह अपन ईछा ले हमन ला सुघर संदेस के दुवारा नवां जिनगी दीस, ताकि हमन परमेसर बर ओकर बनाय जम्मो चीजमन ले अलग करे जावन।</para>
  <para style="s1">सुनव अऊ करव</para>
  <para style="p">
    <verse number="19" style="v"/>हे मोर भाईमन, ए गोठ ला तुमन जान लेवव: हर एक मनखे पहिली धियान देके सुनय अऊ धीर धरके बोलय अऊ तुरते गुस्सा झन होवय। <verse number="20" style="v"/>काबरकि मनखे के गुस्सा ह परमेसर के धरमीपन नइं लाने सकय। <verse number="21" style="v"/>एकरसेति जम्मो गंदगी अऊ बईरता ला छोंड़ देवव, अऊ दीन-हीन होके ओ बचन ला गरहन कर लेवव, जऊन ह तुम्‍हर हिरदय म बोय गे हवय अऊ तुम्‍हर उद्धार कर सकथे। <verse number="22" style="v"/>पर बचन के मुताबिक चलइया बनव अऊ बचन के सिरिप सुनइया बनके अपन-आप ला धोखा झन देवव। <verse number="23" style="v"/>जऊन ह बचन ला सुनथे अऊ ओकर मुताबिक नइं चलय, त ओह ओ मनखे सहीं अय, जऊन ह अपन चेहरा ला दरपन म देखथे। <verse number="24" style="v"/>अऊ ओह अपन-आप ला देखके चल देथे अऊ तुरते भुला जाथे कि ओह कइसने दिखथे। <verse number="25" style="v"/>पर जऊन मनखे ह ओ सिद्ध कानून ऊपर धियान लगाथे, जऊन ह हमन ला सुतंतर करथे, ओ मनखे ह अपन काम म एकरसेति आसिस पाही, काबरकि ओह सुनके भूलय नइं, पर ओकर मुताबिक चलथे।</para>
  <para style="p">
    <verse number="26" style="v"/>कहूं कोनो अपन-आप ला धारमिक समझथे अऊ अपन जीभ ला अपन बस म नइं रखय, त ओह अपन-आप ला धोखा देथे अऊ ओकर धरम ह बेकार ए। <verse number="27" style="v"/>हमर परमेसर ददा के नजर म सही अऊ बने धरम ए अय कि दुःख म अनाथ अऊ बिधवामन के देख-रेख करय, अऊ अपन-आप ला संसार के बुरई ले अलग रखय।</para>
  <chapter number="2" style="c"/>
  <para style="s1">गरीबमन के आदर करव</para>
  <para style="p">
    <verse number="1" style="v"/>हे मोर भाईमन हो, जब तुमन हमर महिमामय परभू यीसू मसीह ऊपर बिसवास करथव, त काकरो संग भेदभाव झन करव। <verse number="2" style="v"/>कहूं कोनो मनखे सोन के मुन्दरी अऊ सुघर कपड़ा पहिरके तुम्‍हर सभा म आवय अऊ एक गरीब मनखे घलो फटहा-पुराना कपड़ा पहिरके आवय, <verse number="3" style="v"/>अऊ कहूं तुमन ओ सुघर कपड़ा पहिरे मनखे के मुहूं देखके कहव, “तेंह इहां बने ठऊर म बईठ” अऊ ओ गरीब मनखे ला कहव, “तेंह इहां खड़े रह या मोर गोड़ करा भुइयां म बईठ।” <verse number="4" style="v"/>त का तुमन आपस म भेदभाव नइं करेव? अऊ खराप बिचार ले नियाय करइया नइं ठहिरेव।</para>
  <para style="p">
    <verse number="5" style="v"/>हे मोर मयारू भाईमन, सुनव: का परमेसर ह ए संसार के गरीबमन ला नइं चुनिस कि ओमन बिसवास म धनी, अऊ ओ स्‍वरग राज के भागीदार बनंय, जेकर वायदा परमेसर ह ओमन ले करिस, जऊन मन ओकर ले मया करथें। <verse number="6" style="v"/>पर तुमन ओ गरीब के बेजत्ती करेव; का धनी मनखे तुम्‍हर ऊपर अतियाचार नइं करंय अऊ का ओमन तुमन ला कचहरी म घसीटके नइं ले जावंय? <verse number="7" style="v"/>का ओमन परमेसर के सुघर नांव के निन्दा नइं करंय, जेकर तुमन अव?</para>
  <para style="p">
    <verse number="8" style="v"/>कहूं तुमन परमेसर के बचन म लिखाय ए राजकीय कानून ला पूरा करथव, “तें अपन पड़ोसी ले अपन सहीं मया कर।”<note caller="+" style="f"><char style="fr" closed="false">2:8 </char><char style="ft" closed="false">लैब्यवस्था 19:18</char></note> त सही म बने करथव। <verse number="9" style="v"/>पर कहूं तुमन भेदभाव करथव, त पाप करथव अऊ परमेसर के कानून ह तुमन ला दोसी ठहिराथे। <verse number="10" style="v"/>काबरकि जऊन कोनो जम्मो कानून के पालन करथे, पर एकेच बात म चूक जाथे, त ओह जम्मो बात म दोसी ठहिरही। <verse number="11" style="v"/>काबरकि परमेसर ह ए कहे हवय, “छिनारी झन करव।”<note caller="+" style="f"><char style="fr" closed="false">2:11 </char><char style="ft" closed="false">निरगमन 20:14</char></note> ओही परमेसर ह ए घलो कहे हवय, “हतिया झन करव।”<note caller="+" style="f"><char style="fr" closed="false">2:11 </char><char style="ft" closed="false">निरगमन 20:13</char></note> कहूं तुमन छिनारी नइं करव, पर काकरो हतिया करथव, त तुमन दोसी ठहरेव। <verse number="12" style="v"/>तुमन ओ मनखेमन सहीं गोठियावव, अऊ काम करव, जऊन मन के नियाय ओ कानून के मुताबिक होही, जऊन ह सुतंतर करथे। <verse number="13" style="v"/>काबरकि जऊन ह दया नइं करय, ओकर नियाय परमेसर ह बिगर दया के करही। काबरकि दया ह नियाय ऊपर जय पाथे।</para>
  <para style="s1">बिसवास अऊ काम</para>
  <para style="p">
    <verse number="14" style="v"/>हे मोर भाईमन हो, कहूं कोनो कहय कि ओह बिसवास करथे, पर ओह बिसवास के मुताबिक काम नइं करय, त एकर ले का फायदा? का अइसने बिसवास ह कभू ओकर उद्धार कर सकथे? <verse number="15" style="v"/>कहूं कोनो भाई या बहिनी उघरा हवय अऊ ओला रोज खाय बर नइं मिलथे। <verse number="16" style="v"/>अऊ तुमन ले कोनो ओला कहय, “खुसी रह, गरम रह अऊ तोला भरपेट खाना मिलय।” पर जऊन चीजमन देहें बर जरूरी अंय, ओमन ला नइं देवय, त का फायदा? <verse number="17" style="v"/>वइसनेच बिसवास घलो करम के बिगर मरे सहीं होथे। <verse number="18" style="v"/>पर कोनो कह सकथे, “तोर करा बिसवास हवय अऊ मोर करा करम हवय।”</para>
  <para style="p">तेंह अपन बिसवास ला मोला करम के बिगर तो देखा; अऊ मेंह अपन बिसवास ला मोर करम के दुवारा तोला देखाहूं। <verse number="19" style="v"/>तेंह बिसवास करथस कि एकेच परमेसर हवय; बने करथस; परेत आतमामन घलो अइसनेच बिसवास रखथें अऊ कांपथें।</para>
  <para style="p">
    <verse number="20" style="v"/>पर हे मुरुख अऊ अलाल मनखे, का तेंह ए नइं जानत हवस कि करम बिगर बिसवास ह बेकार ए। <verse number="21" style="v"/>जब हमर पुरखा अब्राहम ह अपन बेटा इसहाक ला बेदी ऊपर चघाईस, त का ओह अपन करम के दुवारा परमेसर के नजर म धरमी नइं ठहरिस। <verse number="22" style="v"/>तेंह देखे कि ओकर करम ह बिसवास के मुताबिक रिहिस अऊ करम के दुवारा ओकर बिसवास ह पूरा होईस। <verse number="23" style="v"/>अऊ परमेसर के ए बचन ह पूरा होईस, “अब्राहम ह परमेसर ऊपर बिसवास करिस अऊ धरमी गने गीस,<note caller="+" style="f"><char style="fr" closed="false">2:23 </char><char style="ft" closed="false">उतपत्ती 15:6</char></note> अऊ ओला परमेसर के संगवारी कहे गीस।” <verse number="24" style="v"/>तुमन देख डारेव कि मनखेमन सिरिप बिसवास के दुवारा ही नइं, पर संग म करम के दुवारा धरमी ठहिरथें। <verse number="25" style="v"/>वइसनेच, का राहाब बेस्या ह घलो अपन करम के दुवारा धरमी नइं ठहरिस, जब ओह इसरायली भेदियामन ला अपन घर म ठऊर दीस, अऊ आने रसता ले ओमन ला बिदा कर दीस? <verse number="26" style="v"/>जइसने देहें ह आतमा के बिगर मरे हवय, वइसनेच बिसवास ह घलो करम के बिगर मरे हवय।</para>
  <chapter number="3" style="c"/>
  <para style="p">
    <verse number="1" style="v"/>हे मोर भाईमन हो, तुमन ले बहुंत झन गुरू झन बनव, काबरकि तुमन जानत हव कि गुरूमन के अऊ कड़ई ले नियाय होही। <verse number="2" style="v"/>हमन जम्मो झन अक्सर गलती करथन। जऊन कोनो अपन गोठ म कभू गलती नइं करय, ओह सिद्ध मनखे ए; अऊ ओह अपन देहें ला बस म कर सकथे।</para>
  <para style="p">
    <verse number="3" style="v"/>जब हमन अपन गोठ ला मनवाय बर घोड़ामन के मुहूं म लगाम लगाथन, त हमन ओकर पूरा देहें ला घलो अपन बस म कर लेथन। <verse number="4" style="v"/>देखव, पानी जहाज घलो, जऊन ह बहुंत बड़े होथे; अऊ तेज हवा के दुवारा चलथे, तभो ले एक नानकून पतवार के दुवारा मांझी ह अपन ईछा के मुताबिक ओला जिहां चाहथे उहां ले जाथे। <verse number="5" style="v"/>वइसनेच जीभ ह घलो देहें के एक नानकून अंग ए, पर ओह बहुंते डींग मारथे। देखव, एक नानकून आगी के चिनगारी ले कतेक बड़े जंगल म आगी लग जाथे। <verse number="6" style="v"/>जीभ ह घलो आगी सहीं अय। एह हमर देहें म अधरम के एक संसार ए। एह एक अइसने आगी ए, जऊन ला नरक कुन्‍ड के आगी ले बारे गे हवय अऊ पूरा जिनगी म आगी लगाके मनखे ला बरबाद कर देथे।</para>
  <para style="p">
    <verse number="7" style="v"/>हर एक किसम के जीव-जन्तु, चिरई अऊ पेट के भार रेंगइया जीव-जन्तु अऊ पानी के जीव-जन्तु, मनखेमन के बस म हो सकथें अऊ ओमन बस म हो घलो गे हवंय। <verse number="8" style="v"/>पर जीभ ला कोनो मनखे अपन बस म नइं कर सकय। ओह अइसने सैतान ए, जऊन ह कभू चुप नइं रहय। ओह अइसने जहर ले भरे हवय, जऊन ह परान ले लेथे।</para>
  <para style="p">
    <verse number="9" style="v"/>जीभ ले हमन परभू अऊ ददा के महिमा करथन अऊ इही जीभ ले मनखेमन ला सराप घलो देथन, जऊन मन परमेसर के सरूप म बनाय गे हवंय। <verse number="10" style="v"/>ओहीच मुहूं ले महिमा अऊ सराप दूनों निकरथे। हे मोर भाईमन हो, अइसने नइं होना चाही। <verse number="11" style="v"/>का मीठा अऊ नूनचूर पानी झरना के एकेच मुहूं ले निकर सकथे? <verse number="12" style="v"/>हे मोर भाईमन, का अंजीर के रूख म जैतून या अंगूर के नार म अंजीर फर सकथे? वइसने नूनचूर झरना ले मीठा पानी नइं निकर सकय।</para>
  <para style="s1">दू किसम के बुद्धि</para>
  <para style="p">
    <verse number="13" style="v"/>तुमन म बुद्धिमान अऊ समझदार कोन ए? ओह अपन काम अऊ बने चाल-चलन के दुवारा एला नमरता सहित देखावय, जऊन ह बुद्धि ले उपजथे। <verse number="14" style="v"/>पर कहूं तुमन अपन मन म भारी जलन अऊ सुवारथ रखथव, त एकर बर घमंड झन करव अऊ सत के बिरोध झन करव। <verse number="15" style="v"/>अइसने बुद्धि ह स्‍वरग ले नइं आवय, पर एह संसारिक, सारीरिक अऊ सैतान के अय। <verse number="16" style="v"/>काबरकि जिहां जलन अऊ सुवारथ होथे, उहां झंझट अऊ हर किसम के बुरई पाय जाथे।</para>
  <para style="p">
    <verse number="17" style="v"/>पर जऊन बुद्धि ह स्‍वरग ले आथे, ओह पहिली सुध, ओकर बाद मिलनसार, कोमल, नम्र सुभाव, दया, अऊ बने फर ले भरे रहिथे अऊ ओम भेदभाव अऊ कपट नइं रहय। <verse number="18" style="v"/>अऊ जऊन मेल-मिलाप करइयामन ह मेल-मिलाप करवाथें, ओमन धरमीपन के फर उपजाथें।</para>
  <chapter number="4" style="c"/>
  <para style="p">
    <verse number="1" style="v"/>तुमन म लड़ई अऊ झगरा कहां ले आ गीस? का एमन तुम्‍हर संसारिक ईछा ले नइं आवंय, जऊन मन तुम्‍हर भीतर लड़त-भिड़त रहिथें? <verse number="2" style="v"/>तुमन कुछू चीज ला पाय के आसा रखथव, पर तुमन ला नइं मिलय। तुमन मनखे के हतिया करथव अऊ लालच करथव, अऊ जऊन कुछू के ईछा रखथव, ओह तुमन ला नइं मिलय। तुमन लड़थव-झगरथव। तुमन ला नइं मिलय, काबरकि तुमन परमेसर ले नइं मांगव। <verse number="3" style="v"/>जब तुमन मांगथव, त तुमन ला नइं मिलय, काबरकि तुमन गलत मनसा ले मांगथव कि ओला अपन भोग-बिलास म उड़ा देवव।</para>
  <para style="p">
    <verse number="4" style="v"/>हे छिनारी करइया मनखेमन, का तुमन नइं जानव कि संसार ले मितानी करई के मतलब परमेसर ले बईरता करई ए? जऊन कोनो संसार के संगवारी होय चाहथे, ओह अपन-आप ला परमेसर के बईरी बनाथे। <verse number="5" style="v"/>का तुमन ए समझथव कि परमेसर के बचन ह बिगर कारन के कहिथे कि जऊन आतमा ला ओह हमन म बसाय हवय, ओकर दुवारा जलन पैदा होवय। <verse number="6" style="v"/>ओह तो अनुग्रह देथे। एकर कारन परमेसर के बचन ह कहिथे:</para>
  <para style="q1">“परमेसर ह घमंडीमन के बिरोध करथे,</para>
  <para style="q2">पर दीन-हीन मनखेमन ऊपर अनुग्रह करथे।”<note caller="+" style="f"><char style="fr" closed="false">4:6 </char><char style="ft" closed="false">नीति 3:34</char></note></para>
  <para style="p">
    <verse number="7" style="v"/>एकरसेति तुमन परमेसर के बस म रहव, अऊ सैतान के सामना करव, त सैतान ह तुम्‍हर करा ले भाग जाही। <verse number="8" style="v"/>परमेसर के लकठा म आवव, त ओह घलो तुम्‍हर लकठा म आही। हे पापी मनखेमन, अपन हांथ ला धोवव, अऊ हे ढोंगी मनखेमन, अपन हिरदय ला सुध करव। <verse number="9" style="v"/>दुःखी होवव, अऊ सोक करव अऊ रोवव। तुम्‍हर हंसई ह सोक म अऊ तुम्‍हर आनंद ह उदासी म बदल जावय। <verse number="10" style="v"/>परभू के आघू म दीन-हीन बनव, त ओह तुमन ला बढ़ाही।</para>
  <para style="p">
    <verse number="11" style="v"/>हे भाईमन हो, एक-दूसर ला बदनाम झन करव। जऊन ह अपन भाई के बदनामी करथे अऊ अपन भाई ऊपर दोस लगाथे, ओह परमेसर के कानून ला बदनाम करथे अऊ कानून ऊपर दोस लगाथे। जब तेंह कानून ऊपर दोस लगाथस, त तेंह कानून म चलइया नइं, पर ओकर ऊपर हाकिम ठहिरे। <verse number="12" style="v"/>कानून के देवइया अऊ नियाय करइया एकेच झन अय अऊ ओह परमेसर ए, जेकर करा बचाय अऊ नास करे के सामरथ हवय। पर तेंह कोन अस कि अपन पड़ोसी ऊपर दोस लगाथस?</para>
  <para style="s1">घमंड के बिरोध म चेतउनी</para>
  <para style="p">
    <verse number="13" style="v"/>सुनव, तुमन जऊन मन ए कहिथव कि आज या कल हमन कोनो अऊ सहर म जाके उहां एक बछर रहिबो, अऊ काम-धंधा करके पईसा कमाबो। <verse number="14" style="v"/>तुमन ए नइं जानत हव कि कल का होही। तुम्‍हर जिनगी ह का ए? तुमन त भाप के सहीं अव, जऊन ह छिन भर दिखथे, अऊ तब लोप हो जाथे। <verse number="15" style="v"/>एकर बदले, तुमन ला ए कहना चाही कि कहूं परभू के ईछा होही, त हमन जीयत रहिबो अऊ ए या ओ बुता ला करबो। <verse number="16" style="v"/>पर तुमन अपन डींग मारथव अऊ घमंड करथव। अइसने जम्मो घमंड के बात ह गलत ए। <verse number="17" style="v"/>एकरसेति, जऊन मनखे ह भलई करे ला जानथे अऊ नइं करय, ओकर बर एह पाप ए।</para>
  <chapter number="5" style="c"/>
  <para style="s1">धनवानमन ला चेतउनी</para>
  <para style="p">
    <verse number="1" style="v"/>हे धनवान मनखेमन, मोर बात ला सुनव; तुमन अपन ऊपर अवइया बिपत के कारन गोहार पारके रोवव। <verse number="2" style="v"/>तुम्‍हर धन-दौलत ह सड़ गे हवय अऊ तुम्‍हर कपड़ामन ला कीरा खा गे हवय। <verse number="3" style="v"/>तुम्‍हर सोना-चांदी म जंक लग गे हवय, अऊ ए जंक ह तुम्‍हर बिरोध म गवाही दिही कि तुमन कतेक लालची अव अऊ एमन तुम्‍हर कठोर सजा के कारन बनहीं। तुमन संसार के आखिरी समय म धन बटोरे हवव। <verse number="4" style="v"/>देखव, जऊन बनिहारमन तुम्‍हर खेत के फसल ला लुईन, ओमन के बनी ला तुमन धोखा देके रख ले हवव, एकरसेति ओमन रोवत हवंय; अऊ ओमन के रोवई ह सर्वसक्तिमान परभू के कान तक पहुंच गे हवय। <verse number="5" style="v"/>तुमन धरती म भोग-बिलास अऊ सुख के जिनगी बिताय हवव। तुमन बध होय के दिन खातिर अपन-आप ला मोटा-ताजा कर ले हवव। <verse number="6" style="v"/>तुमन धरमी मनखेमन ऊपर दोस लगाके ओमन ला मार डारेव। ओमन तुम्‍हर बिरोध नइं करत रिहिन।</para>
  <para style="s1">धीरज अऊ पराथना</para>
  <para style="p">
    <verse number="7" style="v"/>एकरसेति, हे भाईमन, परभू यीसू के लहुंटके आवत तक ले धीरज धरे रहव। देखव, किसान ह कइसने खेत के कीमती फसल के बाट जोहथे अऊ कइसने पहिली अऊ आखिरी बरसा होवत तक धीरज धरे रहिथे। <verse number="8" style="v"/>तुमन घलो धीरज धरव, अऊ अपन हिरदय ला मजबूत करव, काबरकि परभू के अवई लकठा म हवय। <verse number="9" style="v"/>हे भाईमन, एक दूसर ऊपर दोस झन लगावव ताकि परमेसर तुमन ला दोसी झन ठहिरावय। देखव, मसीह ह नियाय करे बर बहुंत जल्दी अवइया हवय। ओह दुवारी म ठाढ़े हे सहीं समझव।</para>
  <para style="p">
    <verse number="10" style="v"/>हे भाईमन, ओ अगमजानीमन ला सुरता करव, जऊन मन परभू परमेसर के नांव म तुम्‍हर ले गोठियाईन। दुःख के बेरा म ओमन जऊन धीरज धरिन, ओला एक उदाहरन के रूप म लेवव। <verse number="11" style="v"/>जइसने कि तुमन जानत हव कि धीरज धरइयामन ला हमन आसिसित मनखे समझथन। तुमन अय्यूब के धीरज के बारे म तो सुने हवव अऊ परभू परमेसर ह कइसने ओकर धीरज के परतिफल दीस, ओला घलो जानत हव। परभू परमेसर ह अब्‍बड़ दयालु अऊ किरपालू अय।</para>
  <para style="p">
    <verse number="12" style="v"/>हे मोर भाईमन, जम्मो ले बड़े बात ए अय कि कोनो बात म, तुमन कसम झन खावव – न स्‍वरग के, न धरती के, अऊ न कोनो आने चीज के। पर तुम्‍हर गोठ ह “हां” के “हां”, अऊ “नइं” के “नइं” होवय, ताकि तुमन दंड के भागीदार झन होवव।</para>
  <para style="s1">बिसवास के पराथना</para>
  <para style="p">
    <verse number="13" style="v"/>कहूं तुमन म कोनो दुःखी हवय, त ओह पराथना करय, अऊ कहूं कोनो खुस हवय, त ओह परभू के भजन गावय। <verse number="14" style="v"/>कहूं तुमन म कोनो बेमार हवय, त ओह कलीसिया के अगुवामन ला बलावय कि ओमन परभू के नांव म ओकर ऊपर तेल लगाके ओकर बर पराथना करंय। <verse number="15" style="v"/>अऊ बिसवास के पराथना ले बेमरहा ह बने हो जाही, अऊ परभू ह ओला ठाढ़ कर दिही। अऊ कहूं ओह पाप घलो करे होही, त ओकर छेमा हो जाही। <verse number="16" style="v"/>एकरसेति, तुमन एक-दूसर के आघू म अपन-अपन पाप ला मान लेवव; अऊ एक-दूसर बर पराथना करव, ताकि तुम्‍हर बेमारी ह ठीक हो जावय। धरमी मनखे के पराथना ह सक्तिसाली अऊ परभावी होथे।</para>
  <para style="p">
    <verse number="17" style="v"/>एलियाह घलो हमरेच सहीं दुःख-सुख भोगी मनखे रिहिस। ओह गिड़गिड़ाके पराथना करिस कि पानी झन बरसय, अऊ साढ़े तीन बछर तक ले धरती म पानी नइं गिरिस। <verse number="18" style="v"/>तब ओह फेर पराथना करिस कि बरसा होवय, त अकास ले बरसा होईस, अऊ भुइयां म फेर फसल होईस। <verse number="19" style="v"/>हे मोर भाईमन, कहूं तुमन ले कोनो सत के रसता ले भटक जावय, अऊ कोनो ओला सही रसता म वापिस ले आवय, <verse number="20" style="v"/>त एला जान लेवव कि जऊन कोनो भटके पापी ला सही रसता म लानही, ओह ओकर परान ला मिरतू ले बचाही, अऊ बहुंते पाप के छेमा के कारन बनही।</para>
</usx>
