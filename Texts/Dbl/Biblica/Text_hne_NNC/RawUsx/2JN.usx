<?xml version="1.0" encoding="UTF-8"?>
<usx version="2.6">
  <book code="2JN" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">2 यूहन्ना</para>
  <para style="toc1">यूहन्ना के लिखे दूसरा चिट्ठी</para>
  <para style="toc2">2 यूहन्ना</para>
  <para style="toc3">2यूहन्ना</para>
  <para style="mt1">यूहन्ना के लिखे दूसरा चिट्ठी</para>
  <para style="ip">यूहन्ना ह ए दूसरा चिट्ठी एक माईलोगन अऊ ओकर लइकामन ला लिखे हवय। यूहन्ना ह ओ माईलोगन ला चुने गय माईलोगन कहिथे। हालाकि ए चिट्ठी ह एक माईलोगन ला लिखे गे हवय, पर संभावना ए हवय कि ए चिट्ठी ला ओ माईलोगन के जरिये उहां के कलीसिया ला लिखे गे रिहिस। छोटे संदेस म, यूहन्ना ह चिट्ठी के पढ़इयामन ले बिनती करथे कि ओमन एक-दूसर ले मया करंय। यूहन्ना ओमन ला लबरा गुरू अऊ ओमन के सिकछा के बिरोध म घलो चेताथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">जोहार <char style="ior"><ref loc="2JN 1:1-3">1-3</ref></char></para>
  <para style="io1">मया के महत्‍व <char style="ior"><ref loc="2JN 1:4-6">4-6</ref></char></para>
  <para style="io1">गलत सिकछा के बिरोध म चेतउनी <char style="ior"><ref loc="2JN 1:7-11">7-11</ref></char></para>
  <para style="io1">सार <char style="ior"><ref loc="2JN 1:12-13">12-13</ref></char></para>
  <chapter number="1" style="c"/>
  <para style="p">
    <verse number="1" style="v"/>परमेसर के चुने माईलोगन अऊ ओकर लइकामन ला, में कलीसिया के अगुवा ह ए चिट्ठी लिखत हंव। एमन ला मेंह सच्‍चा मया करथंव – अऊ न सिरिप में, पर ओ जम्मो झन घलो मया करथें, जऊन मन सत ला जानथें – <verse number="2" style="v"/>काबरकि सत ह हमन म रहिथे अऊ हमर संग सदाकाल तक रहिही।</para>
  <para style="p">
    <verse number="3" style="v"/>परमेसर ददा अऊ ओकर बेटा यीसू मसीह कोति ले अनुग्रह, दया अऊ सांति हमर संग सत अऊ मया के संग बने रहिही।</para>
  <para style="s1">सत अऊ मया</para>
  <para style="p">
    <verse number="4" style="v"/>मेंह ए जानके अब्‍बड़ आनंद मनावत हवंव कि तोर कुछू लइकामन सत म चलत हवंय, जइसने कि परमेसर ददा ह हमन ला हुकूम दे हवय। <verse number="5" style="v"/>अब हे मयारू माईलोगन, मेंह तोला कोनो नवां हुकूम नइं लिखत हंव, पर ओहीच हुकूम, जऊन ह हमन ला सुरू म मिले रिहिस, जब हमन यीसू मसीह के ऊपर बिसवास करेन। मेंह कहत हंव कि हमन एक-दूसर ले मया करन। <verse number="6" style="v"/>अऊ मया के मतलब ए अय कि हमन परमेसर के हुकूम के मुताबिक चलन। जइसने कि तेंह सुने रहय, जब सुरू म यीसू मसीह ऊपर बिसवास करय: ओकर हुकूम ए अय कि तें मया के जिनगी जी।</para>
  <para style="p">
    <verse number="7" style="v"/>कतको धोखा देवइयामन ए संसार म आ गे हवंय, जऊन मन ए नइं मानंय कि यीसू मसीह ह मनखे के देहें धरके आईस। ए किसम के मनखेमन आने मन ला धोखा देथें अऊ मसीह के बिरोध करथें। <verse number="8" style="v"/>सचेत रहव कि तुमन ओ चीज ला झन गंवावव, जेकर खातिर तुमन मिहनत करे हवव, अऊ तुमन ला ओकर पूरा इनाम मिलय। <verse number="9" style="v"/>जऊन ह मसीह के उपदेस ले भटक जाथे अऊ ओम बने नइं रहय, ओकर करा परमेसर नइं ए। पर जऊन ह ओकर उपदेस म बने रहिथे, ओकर करा परमेसर ददा अऊ बेटा दूनों हवंय। <verse number="10" style="v"/>कहूं कोनो तुम्‍हर करा आथे अऊ ए सिकछा नइं देवय, त ओला न तो अपन घर ले जावव अऊ न ही ओकर सुवागत करव। <verse number="11" style="v"/>जऊन ह अइसने मनखे के सुवागत करथे, ओह ओकर गलत काम म भागीदार होथे।</para>
  <para style="p">
    <verse number="12" style="v"/>मोर करा तुमन ला लिखे बर बहुंते बात हवय, पर मेंह कागज अऊ सियाही के उपयोग नइं करे चाहत हवंव। मोला आसा हवय कि मेंह तुम्‍हर करा आहूं अऊ तुम्‍हर संग बईठके गोठियाहूं, ताकि हमर आनंद ह पूरा हो जावय।</para>
  <para style="p">
    <verse number="13" style="v"/>परमेसर के दुवारा चुने तोर बहिनी के लइकामन तुमन ला जोहार कहत हवंय।</para>
</usx>
