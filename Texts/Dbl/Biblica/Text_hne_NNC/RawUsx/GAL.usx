<?xml version="1.0" encoding="UTF-8"?>
<usx version="2.6">
  <book code="GAL" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">गलातिया</para>
  <para style="toc1">गलातिया के कलीसिया ला पौलुस के लिखे चिट्ठी</para>
  <para style="toc2">गलातिया</para>
  <para style="toc3">गलाति</para>
  <para style="mt1">गलातिया के कलीसिया ला पौलुस के लिखे चिट्ठी</para>
  <para style="ip">ए चिट्ठी ह पौलुस के दुवारा लिखे गे हवय। जब यीसू के सुघर संदेस के परचार करे गीस अऊ एह आनजातमन के बीच म बगरिस, तब ए सवाल उठिस – एक मनखे ला सच्‍चा मसीही बने खातिर, का ओला मूसा के कानून के पालन करई जरूरी ए? पौलुस ह बताथे कि एह जरूरी नो हय। सिरिप मसीह ऊपर बिसवास ही मसीही जिनगी के आधार ए। पर गलातिया के कलीसियामन म कुछू मनखेमन पौलुस के ए कहिके बिरोध करथें कि परमेसर के संग सही संबंध बनाय रखे बर, मनखे ला मूसा के कानून के पालन करना घलो जरूरी ए। समस्या ए रिहिस कि कुछू परभावसाली यहूदी, जऊन मन मसीही बन गे रिहिन, ओमन आनजात के बिसवासीमन ला कहत रिहिन कि सच्‍चा मसीही बने बर खतना करवई अऊ कुछू यहूदी कानून अऊ रीति-रिवाज के पालन करई घलो जरूरी ए। जऊन मन ए गलत सिकछा के कारन भटक गे रिहिन, ओमन ला सही बिसवास म वापिस लाय खातिर, पौलुस ह ए चिट्ठी लिखिस। पौलुस ह बताथे कि ओह यीसू मसीह के एक प्रेरित अय अऊ परमेसर ह ओला चुने हवय, कोनो मनखे ह नइं। ओह ए घलो बताथे कि ओह सुघर संदेस के परचार करे बर बलाय गे हवय, खास करके आनजातमन ला। आखिरी अधियाय म ओह कहिथे कि सही मसीही सुभाव मया के दुवारा आथे।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">भूमिका <char style="ior"><ref loc="GAL 1:1-10">1:1-10</ref></char></para>
  <para style="io1">एक प्रेरित के रूप म पौलुस के अधिकार <char style="ior"><ref loc="GAL 1:11-2:21">1:11–2:21</ref></char></para>
  <para style="io1">परमेसर के अनुग्रह के सुघर-संदेस <char style="ior"><ref loc="GAL 3-4">3–4</ref></char></para>
  <para style="io1">मसीही सुतंतरता अऊ जिम्मेदारी <char style="ior"><ref loc="GAL 5:1-6:10">5:1–6:10</ref></char></para>
  <para style="io1">आखिरी बात <char style="ior"><ref loc="GAL 6:11-18">6:11-18</ref></char></para>
  <chapter number="1" style="c"/>
  <para style="p">
    <verse number="1-2" style="v"/>में, पौलुस प्रेरित अऊ ओ जम्मो भाई जऊन मन मोर संग हवंय, हमर जम्मो कोति ले गलातिया के कलीसियामन ला ए चिट्ठी लिखत हवंव।</para>
  <para style="p">मेंह मनखेमन कोति ले या मनखे के दुवारा पठोय नइं गे हवंव, पर मेंह यीसू मसीह अऊ परमेसर ददा के दुवारा पठोय गे हवंव, जऊन ह यीसू मसीह ला मरे म ले जियाईस।</para>
  <para style="p">
    <verse number="3" style="v"/>परमेसर हमर ददा अऊ परभू यीसू मसीह कोति ले तुमन ला अनुग्रह अऊ सांति मिलय। <verse number="4" style="v"/>एहीच परभू यीसू ह अपन-आप ला हमर पाप खातिर दे दीस ताकि ओह हमर परमेसर अऊ ददा के ईछा के मुताबिक हमन ला ए जुग के पापी संसार ले बचावय। <verse number="5" style="v"/>परमेसर के महिमा जुग-जुग होवत रहय। आमीन।</para>
  <para style="s1">अऊ कोनो आने सुघर संदेस नइं ए</para>
  <para style="p">
    <verse number="6" style="v"/>मोला अचरज होवत हवय कि जऊन ह तुमन ला मसीह के अनुग्रह के दुवारा बलाईस, ओला तुमन अतेक जल्दी छोंड़ देवत हव, अऊ आने किसम के सुघर संदेस कोति जावत हवव। <verse number="7" style="v"/>असल म, अऊ आने किसम के सुघर संदेस हवय ही नइं। पर कुछू मनखेमन तुम्‍हर बीच म गड़बड़ी करत हवंय अऊ ओमन तुमन ला मसीह के सुघर संदेस ले हटाय के कोसिस करत हवंय। <verse number="8" style="v"/>पर कहूं हमन या स्‍वरग ले कोनो दूत घलो ओ सुघर संदेस ला छोंड़, जऊन ला हमन तुमन ला सुनाय हवन, कोनो आने किसम के सुघर संदेस सुनाथे, त ओह परमेसर के दुवारा सदाकाल के दंड पावय। <verse number="9" style="v"/>जइसने कि हमन पहिले बताय हवन, ओ बात ला, मेंह फेर कहत हंव: जऊन सुघर संदेस ला तुमन गरहन करे हवव ओला छोंड़, यदि कोनो अऊ आने किसम के सुघर संदेस के परचार करथे, त ओह परमेसर के दुवारा सदाकाल के दंड पावय।</para>
  <para style="p">
    <verse number="10" style="v"/>का मेंह अब मनखे के मन ला जीते के कोसिस करत हवंव या फेर परमेसर के? या का मेंह मनखेमन ला खुस करे के कोसिस करत हवंव? यदि मेंह अभी तक ले मनखेमन ला खुस करे के कोसिस करत रहितेंव, त मेंह मसीह के सेवक नइं होतेंव।</para>
  <para style="s1">पौलुस ला परमेसर ह चुनिस</para>
  <para style="p">
    <verse number="11" style="v"/>हे भाईमन हो, मेंह चाहथंव कि तुमन जानव कि जऊन सुघर संदेस के परचार मेंह करेंव, ओह मनखे के बनाय नो हय। <verse number="12" style="v"/>एह मोला कोनो मनखे ले नइं मिलिस अऊ न ही मोला एह सिखोय गीस, पर यीसू मसीह खुद एला मोर ऊपर परगट करिस। <verse number="13" style="v"/>यहूदी मत म मोर जऊन पहिली के जिनगी रिहिस, ओकर बारे म तुमन सुन डारे हवव; मेंह कइसने परमेसर के कलीसिया ऊपर घोर अतियाचार करत रहेंव अऊ ओला नास करे के कोसिस करत रहेंव। <verse number="14" style="v"/>यहूदी मत म, मेंह अपन उमर के कतको यहूदीमन ले बहुंते आघू रहेंव अऊ मोर पुरखामन के रीति-रिवाज बर मेंह बहुंते समर्पित रहेंव। <verse number="15" style="v"/>पर जब परमेसर, जऊन ह मोला मोर दाई के पेट ले ही चुन ले रिहिस अऊ अपन अनुग्रह के दुवारा मोला बलाईस, <verse number="16" style="v"/>ओला ए बने लगिस कि ओह अपन बेटा ला मोर ऊपर परगट करय, ताकि मेंह ओकर परचार आनजातमन के बीच म करंव। एकर बर, मेंह न तो कोनो मनखे ले सलाह लेंव, <verse number="17" style="v"/>अऊ न ही में यरूसलेम म ओमन करा गेंव, जऊन मन मोर ले पहिले प्रेरित रिहिन, पर मेंह तुरते अरब देस चले गेंव अऊ बाद म दमिस्क सहर लहुंटके आएंव।</para>
  <para style="p">
    <verse number="18" style="v"/>तब तीन साल के बाद, मेंह पतरस ले मिले बर यरूसलेम सहर गेंव अऊ ओकर संग पन्द्रह दिन तक रहेंव। <verse number="19" style="v"/>पर उहां मेंह परभू के भाई याकूब ला छोंड़ अऊ कोनो प्रेरित ला नइं देखेंव। <verse number="20" style="v"/>मेंह परमेसर के आघू म तुमन ला भरोसा दिलाके कहथंव कि जऊन कुछू मेंह तुमन ला लिखत हवंव, ओह कोनो लबारी गोठ नो हय। <verse number="21" style="v"/>बाद म, मेंह सीरिया अऊ किलिकिया देसमन म गेंव। <verse number="22" style="v"/>यहूदिया प्रदेस के कलीसिया के मनखे जऊन मन मसीह म हवंय, मोला नइं देखे रिहिन। <verse number="23" style="v"/>ओमन सिरिप ए सुने रिहिन: “जऊन मनखे ह हमर ऊपर पहिले अतियाचार करत रिहिस, अब ओह ओहीच बिसवास के परचार करत हवय, जऊन ला ओह एक बार नास करे के कोसिस करत रिहिस।” <verse number="24" style="v"/>अऊ मोर कारन ले, ओमन परमेसर के महिमा करिन।</para>
  <chapter number="2" style="c"/>
  <para style="s1">प्रेरितमन पौलुस ला गरहन करथें</para>
  <para style="p">
    <verse number="1" style="v"/>चौदह साल के बाद, मेंह बरनबास के संग फेर यरूसलेम सहर गेंव। मेंह अपन संग तीतुस ला घलो ले गेंव। <verse number="2" style="v"/>मेंह उहां गेंव काबरकि परमेसर ह अगुवई करिस कि मेंह उहां जावंव अऊ ओमन ला, ओ सुघर संदेस बतावंव, जेकर परचार मेंह आनजातमन के बीच म करथंव। पर मेंह ए सुघर संदेस सिरिप ओमन ला निजी तौर म बताएंव, जऊन मन मोला मुखिया सहीं लगिन, काबरकि मेंह नइं चाहत रहेंव कि मोर पहिली के या अभी के काम ह बेकार हो जावय। <verse number="3" style="v"/>पर अऊ त अऊ तीतुस, जऊन ह एक यूनानी मनखे रिहिस अऊ मोर संग रिहिस, ओकर ऊपर खतना कराय बर दबाव नइं डाले गीस। <verse number="4" style="v"/>ए बात ह उठिस काबरकि कुछू लबरा भाईमन हमर बीच म चुपेचाप आ गे रिहिन, ताकि मसीह यीसू म हमर जऊन सुतंतरता हवय, ओमन ओकर बारे म पता लगावंय अऊ हमन ला यहूदी रीति-रिवाज अऊ कानून के गुलाम बना लेवंय। <verse number="5" style="v"/>ओमन के अधीन होवई हमन एक छिन बर घलो तियार नइं होएन, ताकि सुघर संदेस के सच्‍चई ह तुमन म बने रहय। <verse number="6" style="v"/>पर जऊन मन बड़े मनखे जान पड़त रिहिन, ओमन जऊन कुछू घलो रिहिन, एकर ले मोला कोनो फरक नइं पड़य; परमेसर ह बाहिरी रूप ला देखके फैसला नइं करय – ओ बड़े मनखेमन ले मोला कोनो नवां बात नइं मिलिस। <verse number="7" style="v"/>एकर उल्टा, ओमन देखिन कि जइसने यहूदीमन ला सुघर संदेस सुनाय के काम पतरस ला दिये गे रिहिस, वइसने आनजातमन ला सुघर संदेस सुनाय के काम मोला दिये गे हवय। <verse number="8" style="v"/>काबरकि परमेसर, जऊन ह पतरस के सेवा के जरिये काम करिस, ओह मोर सेवा के जरिये घलो काम करिस। पतरस ह यहूदीमन बर प्रेरित ए अऊ मेंह आनजातमन बर। <verse number="9" style="v"/>याकूब, पतरस अऊ यूहन्ना के खियाती, कलीसिया के खम्भा के रूप म रिहिस। जब ओमन मोला दिये गय परमेसर के अनुग्रह ला जानिन, त ओमन बरनबास अऊ मोर संग हांथ मिलाईन, अऊ संगी करमी के रूप म, हमर बीच म ए सहमती होईस कि हमन आनजातमन करा जावन अऊ ओमन यहूदीमन करा। <verse number="10" style="v"/>ओमन हमन ला सिरिप ए सलाह दीन कि हमन गरीबमन ला हमेसा सुरता करत रहन, अऊ एहीच काम ला करे बर, मेंह खुद उत्सुक रहेंव।</para>
  <para style="s1">पौलुस ह पतरस के बिरोध करथे</para>
  <para style="p">
    <verse number="11" style="v"/>जब पतरस ह अंताकिया सहर म आईस, त मेंह ओकर सामने ही ओकर बिरोध करंय, काबरकि ओह गलत करत रिहिस। <verse number="12" style="v"/>याकूब के इहां ले कुछू मनखेमन के आय के पहिली, पतरस ह आनजातमन के संग खाय करत रिहिस। पर जब ओमन आईन, त ओह पाछू हटे लगिस अऊ अपन-आप ला आनजातमन ले अलग करे लगिस, काबरकि ओह ओमन ले डरत रिहिस, जऊन मन ए कहत रिहिन कि खतना करवाना जम्मो बिसवासी बर जरूरी ए। <verse number="13" style="v"/>आने यहूदीमन घलो ओकर ढोंग म सामिल हो गीन। अऊ त अऊ बरनबास घलो ओमन के ढोंग के कारन, बहकावा म आ गीस।</para>
  <para style="p">
    <verse number="14" style="v"/>जब मेंह देखेंव कि ओमन सुघर संदेस के सच्‍चई के मुताबिक सही बरताव नइं करत हवंय, त मेंह जम्मो झन के आघू म पतरस ला कहेंव, “तेंह एक यहूदी अस, पर तोर चाल-चलन ह एक आनजात सहीं हवय, यहूदी सहीं नइं। तब तेंह कइसने आनजातमन ऊपर यहूदी रीति-रिवाज ला माने बर दबाव डालथस?”</para>
  <para style="p">
    <verse number="15" style="v"/>हमन जनम ले यहूदी अन अऊ पापी आनजात के नो हन<note caller="+" style="f"><char style="fr" closed="false">2:15 </char><char style="ft" closed="false">“पापी आनजात” के मतलब ओ मनखेमन नो हंय, जऊन मन पाप करिन; पर आनजातमन ला यहूदीमन के दुवारा अइसने कहे जावय, काबरकि आनजातमन यहूदी कानून के बाहिर रिहिन।</char></note>। <verse number="16" style="v"/>हमन जानथन कि मनखे ह मूसा के कानून ला पालन करे के दुवारा सही नइं ठहिरय, पर ओह यीसू मसीह म बिसवास करे के दुवारा सही ठहिरथे। एकरसेति, हमन घलो मसीह यीसू ऊपर अपन बिसवास रखे हवन, ताकि हमन मसीह म हमर बिसवास के दुवारा सही ठहिरन, मूसा के कानून ला पालन करे के दुवारा नइं। काबरकि मूसा के कानून ला पालन करे के दुवारा कोनो सही नइं ठहिरंय।</para>
  <para style="p">
    <verse number="17" style="v"/>यदि हमन मसीह म सही ठहिरे के खोज म रहिथन, त एह साबित करथे कि हमन खुदे पापी अन, त का एकर मतलब ए अय कि मसीह ह पाप ला बढ़ावा देथे? बिलकुल नइं। <verse number="18" style="v"/>ओ चीज जऊन ला मेंह नास कर दे हवंव, यदि मेंह ओला फेर बनाथंव, त मेंह ए साबित करथंव कि मेंह एक कानून टोरइया अंव। <verse number="19" style="v"/>काबरकि कानून के जरिये, मेंह कानून बर मर गेंव, ताकि मेंह परमेसर बर जीयंव। <verse number="20" style="v"/>मेंह मसीह के संग कुरुस म चघाय जा चुके हवंव अऊ अब मेंह जीयत नइं अंव, पर मसीह ह मोर म जीयत हवय। ओ जिनगी जऊन ला मेंह देहें म जीयत हवंव, ओला मेंह परमेसर के बेटा म बिसवास के दुवारा जीयत हवंव, जऊन ह मोर ले मया करिस अऊ अपन-आप ला मोर बर दे दीस। <verse number="21" style="v"/>मेंह परमेसर के अनुग्रह ला खारिज नइं करथंव, काबरकि कहूं मूसा के कानून के जरिये मनखे ह धरमी ठहिरतिस, त मसीह के मिरतू ह बेकार होतिस।</para>
  <chapter number="3" style="c"/>
  <para style="s1">बिसवास या मूसा के कानून</para>
  <para style="p">
    <verse number="1" style="v"/>हे मुरुख गलातीमन हो! तुमन ला कोन ह मोह ले हवय? तुम्‍हर आंखी के आघू म यीसू मसीह ला कुरुस म चघे साफ-साफ दिखाय गे रिहिस। <verse number="2" style="v"/>मेंह तुम्‍हर ले सिरिप एक बात जाने चाहत हंव: का तुमन ला मूसा के कानून ला पालन करे दुवारा, पबितर आतमा मिलिस या फेर जऊन बात तुमन सुनेव, ओकर ऊपर बिसवास करे दुवारा। <verse number="3" style="v"/>का तुमन अतेक मुरुख अव? पबितर आतमा के संग सुरू करके, का अब अपन खुद के सक्ति ले सिद्ध बने के कोसिस करत हवव? <verse number="4" style="v"/>का तुम्‍हर अतेक दुःख उठाना बेकार म गीस? मोला बिसवास नइं होवत हवय। <verse number="5" style="v"/>जब परमेसर ह तुमन ला अपन आतमा देथे अऊ तुम्‍हर बीच म चमतकार के काम करथे, त का एह तुमन मूसा के कानून ला पालन करथव, ओकर सेति ए, या फेर जऊन बात तुमन सुनेव अऊ ओकर ऊपर बिसवास करेव, ओकर कारन ए?</para>
  <para style="p">
    <verse number="6" style="v"/>अब्राहम के बारे म सोचव: “ओह परमेसर ऊपर बिसवास करिस अऊ ए बात ह ओकर बर धरमीपन गने गीस।”<note caller="+" style="f"><char style="fr" closed="false">3:6 </char><char style="ft" closed="false">उतपत्ती 15:6</char></note> <verse number="7" style="v"/>तब तुमन ए बात ला जान लेवव कि जऊन मन परमेसर ऊपर बिसवास करथें, ओमन अब्राहम के संतान अंय<note caller="+" style="f"><char style="fr" closed="false">3:7 </char><char style="ft" closed="false">“अब्राहम के संतान” – अब्राहम ला यहूदीमन के ददा कहे जाथे। अब्राहम ह परमेसर ऊपर बिसवास करिस अऊ एकरे कारन, जऊन मन परमेसर ऊपर बिसवास करथें, ओमन ला “अब्राहम के संतान” कहे जाथे।</char></note>। <verse number="8" style="v"/>परमेसर के बचन ह पहिली ले बता दीस कि परमेसर ह आनजातमन ला बिसवास के दुवारा सही ठहिराही, अऊ पहिली ले ही अब्राहम ला सुघर संदेस बता दीस: “तोर जरिये जम्मो जाति के मनखेमन आसिस पाहीं।”<note caller="+" style="f"><char style="fr" closed="false">3:8 </char><char style="ft" closed="false">उतपत्ती 12:3</char></note> <verse number="9" style="v"/>एकरसेति जऊन मन बिसवास करथें, ओमन अब्राहम के संग आसिस पाथें, जऊन ह परमेसर ऊपर बिसवास करिस।</para>
  <para style="p">
    <verse number="10" style="v"/>ओ जम्मो झन, जऊन मन मूसा के कानून ला पालन करे म भरोसा रखथें, ओमन एक सराप के अधीन हवंय, काबरकि परमेसर के बचन म ए लिखे हवय: “हर ओ मनखे ह सरापित ए, जऊन ह मूसा के कानून के किताब म लिखे जम्मो बात के पालन नइं करय।”<note caller="+" style="f"><char style="fr" closed="false">3:10 </char><char style="ft" closed="false">ब्यवस्था 27:26</char></note> <verse number="11" style="v"/>ए बात साफ ए कि परमेसर के आघू म, मूसा के कानून के दुवारा कोनो सही नइं ठहिरंय, काबरकि परमेसर के बचन ह कहिथे, “धरमी मनखे ह बिसवास के दुवारा जीयत रहिही।”<note caller="+" style="f"><char style="fr" closed="false">3:11 </char><char style="ft" closed="false">हबक्कूक 2:4</char></note> <verse number="12" style="v"/>मूसा के कानून ह बिसवास के ऊपर अधारित नइं ए; पर जऊन मनखे ह मूसा के कानून ला मानथे, ओह ओकरे दुवारा जीयत रहिही।<note caller="+" style="f"><char style="fr" closed="false">3:12 </char><char style="ft" closed="false">लैब्यवस्था 18:5</char></note> <verse number="13" style="v"/>मसीह ह हमर बर सरापित होईस अऊ हमन ला मूसा के कानून के सराप ले दाम देके छोंड़ाईस, काबरकि परमेसर के बचन म ए लिखे हवय: “हर ओ मनखे ह सरापित ए, जऊन ह रूख ऊपर टांगे जाथे।”<note caller="+" style="f"><char style="fr" closed="false">3:13 </char><char style="ft" closed="false">ब्यवस्था 21:23</char></note> <verse number="14" style="v"/>ओह हमन ला दाम देके छोंड़ाईस ताकि अब्राहम ला दिये गे आसिस, मसीह यीसू के जरिये आनजातमन ला मिलय, अऊ बिसवास के दुवारा हमन ला ओ पबितर आतमा मिलय, जेकर वायदा परमेसर ह करे रिहिस।</para>
  <para style="s1">मूसा के कानून अऊ परतिगियां</para>
  <para style="p">
    <verse number="15" style="v"/>हे भाईमन हो, मेंह मनखे के जिनगी ले एक उदाहरन देवत हवंव। जब दू झन मनखे करार करके ओला पक्‍का करथें, त ओला कोनो न तो रद्द कर सकंय अऊ ओम न कुछू जोड़ सकंय। अइसने बात एम घलो अय। <verse number="16" style="v"/>परतिगियां के बात अब्राहम ले अऊ ओकर बंस ले करे गे रिहिस। परमेसर के बचन ए नइं कहय, “अऊ बंसमन ला” जेकर मतलब होथे – बहुंत मनखे; पर परमेसर के बचन ए कहिथे, “अऊ तोर बंस ला”<note caller="+" style="f"><char style="fr" closed="false">3:16 </char><char style="ft" closed="false">उतपत्ती 12:7</char></note> जेकर मतलब होथे – एक झन, जऊन ह मसीह अय। <verse number="17" style="v"/>मोर कहे के मतलब ए अय: परमेसर ह करार करिस अऊ ओला पूरा करे बर परतिगियां करिस। मूसा के कानून ह एकर 430 साल के बाद आईस अऊ ए कानून परमेसर के करार ला रद्द नइं कर सकय अऊ ओकर परतिगियां ला बेकार नइं कर सकय। <verse number="18" style="v"/>काबरकि यदि उत्तराधिकार ह मूसा के कानून के दुवारा मिलथे, त फेर एह परतिगियां के दुवारा नइं मिल सकय; पर परमेसर ह एला एक परतिगियां के दुवारा अब्राहम ला दीस। <verse number="19" style="v"/>तब, मूसा के कानून के का उदेस्य रिहिस? एला तो पाप के कारन जोड़े गे रिहिस कि एह अब्राहम के ओ बंस के आवत तक रहय, जेकर परतिगियां परमेसर ह करे रिहिस। मूसा के कानून ह स्वरगदूतमन के जरिये एक बिचवई के दुवारा दिये गीस। <verse number="20" style="v"/>बिचवई तो दू झन या दू ठन दल के बीच म ठहिराय जाथे; पर परमेसर ह एके झन अय। <verse number="21" style="v"/>तब का मूसा के कानून ह परमेसर के परतिगियां के बिरोध म हवय? बिलकुल नइं। काबरकि यदि अइसने कानून दिये गे होतिस, जऊन ह मनखेमन ला जिनगी दे सकथे; तब सही म धरमीपन ह मूसा के कानून के दुवारा होतिस। <verse number="22" style="v"/>पर परमेसर के बचन ह कहिथे कि जम्मो संसार ह पाप के अधीन हवय, ताकि यीसू मसीह म बिसवास के जरिये, जऊन चीज ला दिये जाय के परतिगियां करे गे रिहिस, ओ चीज ह ओमन ला दिये जा सकय, जऊन मन बिसवास करथें। <verse number="23" style="v"/>ए बिसवास के आय के पहिली, हमन मूसा के कानून के दुवारा कैदी के सहीं रखे गे रहेंन अऊ बिसवास के परगट होवत तक हमन बंद रहेंन। <verse number="24" style="v"/>ए किसम ले, मूसा के कानून ह मसीह के आवत तक हमर अगुवई करिस कि हमन बिसवास के दुवारा सही ठहिरन। <verse number="25" style="v"/>अब बिसवास के समय ह आ गे हवय, अऊ हमन अब मूसा के कानून के अधीन नइं अन।</para>
  <para style="s1">परमेसर के संतान</para>
  <para style="p">
    <verse number="26" style="v"/>मसीह यीसू म बिसवास करे के सेति, तुमन जम्मो झन परमेसर के संतान अव, <verse number="27" style="v"/>काबरकि तुमन ले जतेक झन मसीह म एक होय बर बतिसमा ले हवव, तुमन मसीह के सुभाव ला अपना ले हवव। <verse number="28" style="v"/>अब न कोनो यहूदी ए अऊ न ही यूनानी, न कोनो गुलाम न सुतंतर, न कोनो नर न नारी, काबरकि तुमन जम्मो झन मसीह यीसू म एक अव। <verse number="29" style="v"/>यदि तुमन मसीह के अव, त तुमन अब्राहम के बंस अव अऊ परमेसर के परतिगियां के मुताबिक वारिस अव।</para>
  <chapter number="4" style="c"/>
  <para style="p">
    <verse number="1" style="v"/>मोर कहे के मतलब ए कि जब तक वारिस ह नबालिक हवय, तब तक ओम अऊ गुलाम म कोनो अंतर नइं ए, हालाकि ओह जम्मो संपत्ति के मालिक ए। <verse number="2" style="v"/>ओह अपन ददा के ठहिराय समय तक अविभावक अऊ संपत्ति के देख-रेख करइयामन के अधीन रहिथे। <verse number="3" style="v"/>ओही किसम ले जब हमन लइका रहेंन, त हमन संसार के अंधियार के सक्ति के गुलाम रहेंन। <verse number="4" style="v"/>पर जब आखिर म सही समय आईस, त परमेसर ह अपन बेटा ला पठोईस, जऊन ह एक माईलोगन ले जनमिस अऊ ओह मूसा के कानून के अधीन पैदा होईस, <verse number="5" style="v"/>ताकि जऊन मन मूसा के कानून के अधीन हवंय, ओमन ला दाम देके छोंड़ावय अऊ हमन ला बेटा के पूरा अधिकार मिलय। <verse number="6" style="v"/>काबरकि तुमन ह बेटा अव, परमेसर ह अपन बेटा के आतमा ला हमर हिरदय म पठोय हवय अऊ ए आतमा ह ऊंचहा अवाज म कहिथे, “हे अब्बा, हे ददा।” <verse number="7" style="v"/>एकरसेति अब तुमन गुलाम नो हव, पर तुमन बेटा अव, अऊ जब तुमन बेटा अव, त परमेसर ह तुमन ला वारिस घलो बनाय हवय।</para>
  <para style="s1">गलातीमन बर पौलुस के फिकर</para>
  <para style="p">
    <verse number="8" style="v"/>पहिली जब तुमन परमेसर ला नइं जानत रहेव, त तुमन ओमन के गुलाम रहेव, जऊन मन बिलकुल ही परमेसर नो हंय। <verse number="9" style="v"/>पर अब तुमन परमेसर ला जानथव, या फेर मोला ए कहना चाही कि परमेसर ह तुमन ला जानथे, त का बात ए कि तुमन ओ निरबल अऊ दयनीय अंधियार के सक्तिमन कोति फेर वापिस लहुंटत हवव? का तुमन ओमन के फेर गुलाम बने चाहथव? <verse number="10" style="v"/>तुमन बिसेस दिन, महिना, मौसम अऊ साल मन ला मानथव। <verse number="11" style="v"/>मेंह तुम्‍हर बारे म डरत हवंव कि तुम्‍हर बर जऊन मिहनत मेंह करे हवंव, ओह बेकार झन हो जावय।</para>
  <para style="p">
    <verse number="12" style="v"/>हे भाईमन हो, तुमन मोर सहीं बन जावव, काबरकि मेंह तुम्‍हर सहीं बन गे हवंव। तुमन मोर कुछू गलत नइं करे हवव। <verse number="13" style="v"/>जइसने कि तुमन जानथव कि पहिली बार एक बेमारी के कारन, मेंह तुमन ला सुघर संदेस सुनाय रहेंव। <verse number="14" style="v"/>हालाकि मोर बेमारी ह तुम्‍हर बर एक परिछा के बेरा रिहिस, फेर तुमन मोर अनादर या अपमान नइं करेव। एकर बदले, तुमन मोर अइसने सुवागत करेव जइसने कि मेंह परमेसर के एक स्‍वरगदूत रहेंव या फेर मेंह खुद मसीह यीसू रहेंव। <verse number="15" style="v"/>तुम्‍हर ओ जम्मो आनंद ला का होईस? मेंह तुम्‍हर बर गवाही दे सकथंव कि यदि संभव होतिस, त तुमन अपन आंखी निकारके मोला दे देतेव। <verse number="16" style="v"/>तुमन ला सच कहे के कारन, का अब मेंह तुम्‍हर बईरी हो गे हवंव?</para>
  <para style="p">
    <verse number="17" style="v"/>ओ आने मनखेमन तुम्‍हर बर बहुंत लगाव रखथें, पर ओमन के मनसा ठीक नइं ए। ओमन तुमन ला हमर ले अलग करे चाहथें, ताकि तुमन ओमन के प्रति लगाव बनाय रखव। <verse number="18" style="v"/>कहूं मनसा ह सही हवय, त लगाव रखई हमेसा बने बात होथे, अऊ हमेसा अइसने होना चाही, ए नइं कि जब मेंह तुम्‍हर संग रहिथंव, सिरिप ओही समय तुमन लगाव बनाय रखव। <verse number="19" style="v"/>हे मोर मयारू लइकामन हो, जब तक मसीह के सुभाव ह तुमन म नइं बन जावय, मेंह फेर ओ पीरा ला सहथंव, जइसने एक दाई ह लइका जनमे के बेरा सहथे। <verse number="20" style="v"/>मोर बहुंत ईछा हवय कि अब मेंह तुम्‍हर संग रहंव अऊ तुम्‍हर बर अपन बोले के ढंग ला बदलंव, काबरकि मेंह तुम्‍हर बारे म दुबिधा म हवंव।</para>
  <para style="s1">हाजिरा अऊ सारा</para>
  <para style="p">
    <verse number="21" style="v"/>जऊन मन मूसा के कानून के अधीन रहे चाहथव, मोला बतावव, का तुमन नइं जानव कि मूसा के कानून ह का कहिथे? <verse number="22" style="v"/>ओम ए लिखे हवय कि अब्राहम के दू झन बेटा रिहिन; एक झन ह गुलाम माईलोगन हाजिरा ले अऊ दूसर झन ह सुतंतर माईलोगन सारा ले<note caller="+" style="f"><char style="fr" closed="false">4:22 </char><char style="ft" closed="false">अब्राहम ह परमेसर के मनखे रिहिस। ओकर घरवाली सारा के कोनो लइका नइं रिहिस। सारा करा मिसर देस के एक सेविका रिहिस, जेकर नांव हाजिरा रहय। सारा ह अपन घरवाला ला कहिस कि ओह हाजिरा के जरिये लइका जनमावय, अऊ हाजिरा ला अब्राहम कोति ले एक बेटा होईस, जेकर नांव इसमायल रिहिस। बाद म सारा ला घलो अब्राहम कोति के एक बेटा होईस, जेकर नांव इसहाक रिहिस। इसहाक ह परमेसर के परतिगियां के मुताबिक जनमिस।</char></note>। <verse number="23" style="v"/>गुलाम माईलोगन ले ओकर बेटा ह सधारन तरिका ले जनमे रिहिस, पर सुतंतर माईलोगन ले ओकर बेटा ह परमेसर के परतिगियां के मुताबिक जनमे रिहिस।</para>
  <para style="p">
    <verse number="24" style="v"/>ए बातमन ला एक पटं‍तर के रूप म लिये जा सकथे, ए माईलोगनमन दू ठन करार सहीं अंय। एक करार ह सीनै पहाड़ ले अय, जेकर ले गुलाम लइकामन पैदा होथें, अऊ एह हाजिरा ए। <verse number="25" style="v"/>हाजिरा ह अरब देस के सीनै पहाड़ सहीं अय अऊ एह अभी के यरूसलेम सहर ला दरसाथे, काबरकि ओह अपन लइकामन संग गुलामी म हवय। <verse number="26" style="v"/>पर जऊन यरूसलेम स्‍वरग म हवय, ओह सुतंतर हवय अऊ ओह हमर दाई ए। <verse number="27" style="v"/>काबरकि परमेसर के बचन म ए लिखे हवय:</para>
  <para style="q1">“हे ठड़गी माईलोगन, तेंह लइका नइं जनमस,</para>
  <para style="q2">तें आनंद मना; तोला लइका जनमे के पीरा नइं होवय,</para>
  <para style="q1">तेंह चिचिया अऊ आनंद मना;</para>
  <para style="q2">काबरकि तियागे माईलोगन के लइकामन बिहाता माईलोगन के लइकामन ले जादा हवंय।”<note caller="+" style="f"><char style="fr" closed="false">4:27 </char><char style="ft" closed="false">यसायाह 54:1</char></note></para>
  <para style="p">
    <verse number="28" style="v"/>अब, हे भाईमन हो, तुमन इसहाक के सहीं परमेसर के परतिगियां के संतान अव। <verse number="29" style="v"/>ओ समय, सधारन तरिका ले जनमे बेटा ह परमेसर के आतमा के मुताबिक जनमे बेटा ऊपर अतियाचार करत रिहिस, अऊ अभी घलो वइसनेच होवत हवय। <verse number="30" style="v"/>पर परमेसर के बचन ह का कहिथे? “गुलाम माईलोगन अऊ ओकर बेटा ला घर ले निकार दे, काबरकि गुलाम माईलोगन के बेटा ह सुतंतर नारी के बेटा संग पुरखा के संपत्ति म कभू भागी नइं होही।”<note caller="+" style="f"><char style="fr" closed="false">4:30 </char><char style="ft" closed="false">उतपत्ती 21:10</char></note> <verse number="31" style="v"/>एकरसेति, हे भाईमन हो, हमन गुलाम माईलोगन के संतान नो हन, पर हमन सुतंतर माईलोगन के संतान अन।</para>
  <chapter number="5" style="c"/>
  <para style="s1">मसीह म सुतंतरता</para>
  <para style="p">
    <verse number="1" style="v"/>सुतंतर रहे खातिर, मसीह ह हमन ला सुतंतर करे हवय। इही म मजबूती से बने रहव अऊ अपन-आप ला फेर गुलाम झन बनावव।</para>
  <para style="p">
    <verse number="2" style="v"/>मोर बातमन ला धियान देवव! में पौलुस, तुमन ला कहत हंव कि यदि तुमन अपन खतना करवाथव, तब मसीह ह तुम्‍हर बर कोनो मतलब के नइं होही। <verse number="3" style="v"/>मेंह हर एक झन ला फेर बता देवत हंव कि जऊन ह अपन खतना करवाथे, ओकर बर ए जरूरी अय कि ओह मूसा के जम्मो कानून के पालन करय। <verse number="4" style="v"/>तुमन जऊन मन मूसा के कानून के दुवारा सही ठहरे के कोसिस करत हवव, तुमन मसीह ले दूरिहा हो गे हवव, अऊ तुमन अनुग्रह ले घलो दूरिहा हो गे हवव। <verse number="5" style="v"/>पर हमन धरमीपन के आसा करथन अऊ बिसवास के दुवारा, हमन पबितर आतमा के जरिये, ए धरमीपन के बाट जोहथन। <verse number="6" style="v"/>काबरकि मसीह म, खतना अऊ बिगर खतना, दूनों के कोनो मतलब नइं ए। सिरिप एक बात के महत्‍व हवय, अऊ ओह बिसवास अय, जऊन ह मया के जरिये परगट होथे।</para>
  <para style="p">
    <verse number="7" style="v"/>तुमन बहुंत बढ़िया चलत रहेव। सच ला माने बर तुम्‍हर रसता म कोन ह बाधा डारिस? <verse number="8" style="v"/>ए किसम के सिकछा परमेसर कोति ले नइं होवय, जऊन ह तुमन ला बलाथे। <verse number="9" style="v"/>“थोरकन खमीर ह जम्मो गुंथाय आंटा ला खमीर कर देथे।” <verse number="10" style="v"/>परभू म मोला भरोसा हवय कि मोर ले अलग तुम्‍हर अऊ कोनो आने बिचार नइं होही। जऊन ह तुमन ला संका म डारथे, ओह चाहे कोनो होवय, अपन सजा ला पाही। <verse number="11" style="v"/>हे भाईमन हो, कहूं मेंह अभी घलो खतना करवाय के परचार करत हवंव, त फेर काबर मोर ऊपर अब तक अतियाचार करे जावत हवय? ओ स्‍थिति म, कुरुस म मसीह के मिरतू के बारे म परचार करे म कोनो बाधा नइं होही। <verse number="12" style="v"/>बने होतिस कि जऊन मन तुमन ला भड़कावथें, ओमन जाके अपन-आप ला नपुंसक बना डारतिन।</para>
  <para style="s1">पबितर आतमा के दुवारा जिनगी</para>
  <para style="p">
    <verse number="13" style="v"/>हे मोर भाईमन हो, तुमन सुतंतर होय बर बलाय गे रहेव। पर अपन सुतंतरता के उपयोग पाप के काम बर झन करव, पर मया के संग एक-दूसर के सेवा करव। <verse number="14" style="v"/>काबरकि मूसा के जम्मो कानून ह एकेच हुकूम म पूरा हो जाथे: “तें अपन पड़ोसी ले अपन सहीं मया कर।”<note caller="+" style="f"><char style="fr" closed="false">5:14 </char><char style="ft" closed="false">लैब्यवस्था 19:18</char></note> <verse number="15" style="v"/>यदि तुमन हमेसा एक-दूसर ला चोट पहुंचात अऊ नुकसान करत रहिथव, तब सचेत रहव, नइं तो तुमन एक-दूसर के दुवारा नास हो जाहू।</para>
  <para style="p">
    <verse number="16" style="v"/>एकरसेति, मेंह कहत हंव कि पबितर आतमा के अगुवई म चलव, त तुमन अपन पापी सुभाव के ईछा ला पूरा करे ले बचे रहिहू। <verse number="17" style="v"/>काबरकि पापी सुभाव के ईछा ह पबितर आतमा के बिरोध म होथे, अऊ पबितर आतमा के ईछा ह पापी सुभाव के बिरोध म होथे। एमन एक-दूसर के बिरोधी अंय, ताकि तुमन ओ काम ला झन कर सकव, जऊन ला तुमन करे चाहथव। <verse number="18" style="v"/>पर, कहूं पबितर आतमा ह तुम्‍हर अगुवई करथे, तब तुमन मूसा के कानून के अधीन नइं अव।</para>
  <para style="p">
    <verse number="19" style="v"/>पापी सुभाव के काममन तो साफ अंय: छिनारी, असुधता, दुराचार, <verse number="20" style="v"/>मूरती-पूजा, जादू-टोना, बईरता, झगरा, जलन, गुस्सा, सुवारथीपन, फूट, गुट-बंदी, <verse number="21" style="v"/>डाह, मतवालपन, रंगरेली मनई अऊ ए किसम के आने काम। मेंह तुमन ला चेतावत हवंव, जइसने मेंह पहिली घलो चेताय रहेंव कि जऊन मन ए किसम के काम ला करथें, ओमन परमेसर के राज के भागीदार नइं होवंय।</para>
  <para style="p">
    <verse number="22" style="v"/>पर पबितर आतमा के फर ह मया, आनंद, सांति, धीरज, दया, भलई, बिसवास, <verse number="23" style="v"/>नमरता अऊ संयम अय। अइसने-अइसने बात के बिरोध म कोनो कानून नइं ए। <verse number="24" style="v"/>जऊन मन मसीह यीसू के अंय, ओमन अपन पापी सुभाव ला एकर लालसा अऊ ईछा सहित कुरुस म चघा दे हवंय। <verse number="25" style="v"/>जब हमन पबितर आतमा के दुवारा जिनगी जीयथन, त आवव, हमन पबितर आतमा के मुताबिक चलन घलो। <verse number="26" style="v"/>हमन घमंडी झन होवन, एक-दूसर ला झन भड़कावन अऊ हमन एक-दूसर ले डाह झन करन।</para>
  <chapter number="6" style="c"/>
  <para style="s1">जम्मो झन के भलई करई</para>
  <para style="p">
    <verse number="1" style="v"/>हे भाईमन हो, यदि कोनो मनखे ह कोनो पाप म पड़ जाथे, त तुमन जऊन मन आतमिक अव, ओला नमरता से संभालव। पर अपन धियान रखव कि कहूं तुमन घलो परिछा म झन पड़ जावव। <verse number="2" style="v"/>तुमन एक-दूसर के बोझा उठावव, तब ए किसम ले तुमन मसीह के कानून ला पूरा करहू। <verse number="3" style="v"/>कहूं कोनो मनखे ह ए सोचथे कि ओह कुछू अय, जबकि सही म ओह कुछू नो हय, त ओह अपन-आप ला धोखा देथे। <verse number="4" style="v"/>हर एक झन अपन खुद के चाल-चलन ला जांचय, तब ओह आने मनखे संग तुलना करे बिगर, अपन चाल-चलन के ऊपर घमंड करय। <verse number="5" style="v"/>काबरकि हर एक मनखे ला अपन बोझा खुद उठाय बर पड़ही।</para>
  <para style="p">
    <verse number="6" style="v"/>तुमन अपन जम्मो सुघर चीज ला ओकर संग बांटव, जऊन ह तुमन ला परमेसर के बचन के सिकछा देथे।</para>
  <para style="p">
    <verse number="7" style="v"/>धोखा झन खावव: परमेसर के ठट्ठा नइं करे जा सकय। मनखे ह जऊन कुछू बोथे, ओहीच ला लूथे। <verse number="8" style="v"/>जऊन ह अपन पापी सुभाव ला खुस करे बर बोथे, ओह ओ पापी सुभाव ले बिनास के फसल लूथे; अऊ जऊन ह पबितर आतमा ला खुस करे बर बोथे, ओह पबितर आतमा के दुवारा परमेसर के संग सदाकाल के जिनगी के फसल ला काटही। <verse number="9" style="v"/>आवव, हमन भलई के काम करे बर झन छोड़न। काबरकि यदि हमन हिम्मत नइं हारन, त सही मऊका म फसल ला लुबो। <verse number="10" style="v"/>एकरसेति, आवव, जिहां तक हो सकय, हमन जम्मो मनखे के भलई करन, खास करके ओमन के भलई करन, जऊन मन मसीह ऊपर बिसवास करइया परिवार ले आथें।</para>
  <para style="p">
    <verse number="11" style="v"/>देखव, मेंह कइसने बड़े-बड़े अकछर म तुमन ला अपन हांथ ले लिखत हवंव।</para>
  <para style="p">
    <verse number="12" style="v"/>जऊन मन बाहिरी रूप ले परभाव जमाय चाहथें, ओमन तुम्‍हर ऊपर दबाव डारे के कोसिस करथें कि तुमन खतना करवाव। ओमन ए काम सिरिप एकरसेति करथें, ताकि मसीह के कुरुस के कारन ओमन के ऊपर सतावा झन आवय। <verse number="13" style="v"/>अऊ त अऊ जऊन मन खतना करवाथें, ओमन मूसा के कानून ला नइं मानंय, तभो ले ओमन चाहथें कि तुमन खतना करवाव, ताकि ओमन तुम्‍हर देहें के बारे म डींग मार सकंय। <verse number="14" style="v"/>ए बात ह मोर ले दूरिहा रहय कि मेंह अऊ काकरो ऊपर घमंड करंव, सिरिप हमर परभू यीसू मसीह के कुरुस के छोंड़, जेकर दुवारा संसार ह मोर बर कुरुस म चघाय गीस अऊ मेंह संसार बर कुरुस म चघाय गेंव। <verse number="15" style="v"/>काकरो खतना होवय या झन होवय, एकर कोनो मतलब नइं ए; सिरिप नवां सिरिस्टी होना ही जम्मो कुछू अय। <verse number="16" style="v"/>जऊन मन ए नियम म चलथें, ओ जम्मो झन ऊपर अऊ परमेसर के इसरायल ऊपर सांति अऊ दया होवय।</para>
  <para style="p">
    <verse number="17" style="v"/>आखिरी बात ए अय कि कोनो मोर बर समस्या झन ठाढ़ करय, काबरकि जऊन दागमन मोर देहें म हवय, ओमन साबित करथें कि मेंह यीसू के गुलाम अंव।</para>
  <para style="p">
    <verse number="18" style="v"/>हे भाईमन हो, हमर परभू यीसू मसीह के अनुग्रह तुम्‍हर ऊपर बने रहय। आमीन।</para>
</usx>
