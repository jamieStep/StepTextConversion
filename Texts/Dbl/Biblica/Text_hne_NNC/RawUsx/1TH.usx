<?xml version="1.0" encoding="UTF-8"?>
<usx version="2.6">
  <book code="1TH" style="id">- Chhattisgarhi NT 2012</book>
  <para style="ide">65001 - Unicode (UTF-8)</para>
  <para style="rem">Copyright Information: ©2014 Biblica</para>
  <para style="h">1 थिस्‍सलुनीके</para>
  <para style="toc1">थिस्‍सलुनीके सहर के कलीसिया ला पौलुस के लिखे पहिली चिट्ठी</para>
  <para style="toc2">1 थिस्‍सलुनीके</para>
  <para style="toc3">1थिस्‍सलुनीके</para>
  <para style="mt1">थिस्‍सलुनीके सहर के कलीसिया ला पौलुस के लिखे पहिली चिट्ठी</para>
  <para style="ip">पौलुस ह ए चिट्ठी थिस्‍सलुनीके सहर के बिसवासीमन ला लिखे हवय। रोम देस म मकिदुनिया नांव के एक राज रिहिस अऊ थिस्‍सलुनीके ह मकिदुनिया राज के राजधानी रिहिस। पौलुस ह ए कलीसिया के स्‍थापना थिस्‍सलुनीके म करे रिहिस। इहां घलो यहूदी अगुवामन पौलुस के बिरोध करे लगिन, काबरकि ओमन पौलुस के आनजातमन के बीच म काम करे के कारन ओकर ले जलन रखंय। एकरसेति पौलुस ह थिस्‍सलुनीके ला छोंड़के बिरिया सहर ला चल दीस। बाद म, जब पौलुस कुरिन्‍थुस सहर म आईस, त ओकर सहकरमी तीमुथियुस ह ओला थिस्‍सलुनीके के कलीसिया के खबर बताईस। ए खबर ला पाके, पौलुस ह ए पहिली चिट्ठी थिस्‍सलुनीके के मसीहीमन ला उत्साहित करे बर लिखिस। ओह ओमन ला ओमन के बिसवास अऊ मया खातिर धनबाद देथे। ओह ओमन ला सुरता कराथे कि ओकर जिनगी ह कइसने रिहिस। तब ओह कलीसिया म उठे सवालमन के जबाब देथे। ए सवालमन मरे मनखे, मरे मनखे के जी उठे अऊ मसीह के फेर अवई आदि के बारे म रिहिस।</para>
  <para style="iot">ए चिट्ठी ला खाल्‍हे लिखे भाग म बांटे जा सकथे।</para>
  <para style="io1">भूमिका <char style="ior"><ref loc="1TH 1:1">1:1</ref></char></para>
  <para style="io1">धनबाद अऊ बड़ई <char style="ior"><ref loc="1TH 1:2-3:13">1:2–3:13</ref></char></para>
  <para style="io1">मसीही जिनगी अऊ बरताव के संबंध म सिकछा <char style="ior"><ref loc="1TH 4:1-12">4:1-12</ref></char></para>
  <para style="io1">मसीह के फेर अवई के संबंध म सिकछा <char style="ior"><ref loc="1TH 4:13-5:11">4:13–5:11</ref></char></para>
  <para style="io1">आखिरी सिकछा <char style="ior"><ref loc="1TH 5:12-22">5:12-22</ref></char></para>
  <para style="io1">सार बात <char style="ior"><ref loc="1TH 5:23-28">5:23-28</ref></char></para>
  <chapter number="1" style="c"/>
  <para style="p">
    <verse number="1" style="v"/>थिस्‍सलुनीके सहर के कलीसिया ला, जऊन ह परमेसर ददा अऊ परभू यीसू मसीह म बिसवास करथे; में पौलुस ह तुमन ला ए चिट्ठी लिखत हवंव। सीलास अऊ तीमुथियुस मोर संग हवंय अऊ हमन पराथना करथन कि परमेसर ह तुमन ला अनुग्रह अऊ सांति देवत रहय।</para>
  <para style="s1">थिस्सलुनीकीमन के बिसवास खातिर धनबाद</para>
  <para style="p">
    <verse number="2" style="v"/>जब भी हमन तुमन बर पराथना करथन, हमन हमेसा तुमन जम्मो बर परमेसर ला धनबाद देथन। <verse number="3" style="v"/>हमन अपन परमेसर ददा के आघू म तुम्‍हर बिसवास के काम, मया के मिहनत अऊ हमर परभू यीसू मसीह म तुम्‍हर आसा के धीरज ला हमेसा सुरता करत रहिथन।</para>
  <para style="p">
    <verse number="4" style="v"/>हे भाईमन हो, तुमन परमेसर के मयारू अव; हमन जानथन कि परमेसर ह तुमन ला चुने हवय, <verse number="5" style="v"/>काबरकि हमर सुघर संदेस ह तुम्‍हर करा न सिरिप बचन के संग, पर सामरथ अऊ पबितर आतमा के अगुवई म, पूरा बिसवास के संग आईस। तुमन जानथव कि तुम्‍हर हित म, हमन कइसने रहत रहेंन, जब हमन तुम्‍हर संग रहेंन। <verse number="6" style="v"/>तुम्‍हर चाल-चलन हमर अऊ हमर परभू के चाल-चलन सहीं हो गीस; बहुंत दुःख तकलीफ सहे के बावजूद तुमन संदेस ला आनंद के संग गरहन करेव, जऊन ह पबितर आतमा के दुवारा दिये गे रिहिस। <verse number="7" style="v"/>ए किसम ले, तुमन मकिदुनिया अऊ अखया प्रदेस के जम्मो बिसवासीमन बर एक नमूना बन गे हवव।</para>
  <para style="p">
    <verse number="8" style="v"/>परभू के संदेस ह तुम्‍हर दुवारा सिरिप मकिदुनिया अऊ अखया प्रदेस म ही नइं गीस, पर परमेसर म तुम्‍हर बिसवास के संदेस ह बहुंते जगह म चल दे हवय। एकरसेति हमन ला परमेसर म तुम्‍हर बिसवास के बारे म, कुछू कहे के जरूरत नइं ए। <verse number="9" style="v"/>काबरकि ए जम्मो जगह के मनखेमन खुदे बताथें कि कइसने सुघर ढंग ले तुमन हमन ला गरहन करेव। ओमन बताथें कि कइसने तुमन मूरतीमन ला छोंड़के परमेसर कोति लहुंटे हवव कि जीयत अऊ सच्‍चा परमेसर के सेवा करव, <verse number="10" style="v"/>अऊ ओकर बेटा के स्‍वरग ले आय के बाट जोहव, जऊन ला ओह मरे म ले जियाईस – याने कि यीसू जऊन ह हमन ला परमेसर के अवइया परकोप ले बचाथे।</para>
  <chapter number="2" style="c"/>
  <para style="s1">थिस्‍सलुनीके सहर म पौलुस के सेवा</para>
  <para style="p">
    <verse number="1" style="v"/>हे भाईमन हो, तुमन जानत हव कि हमन के तुम्‍हर करा अवई ह बेकार नइं होईस। <verse number="2" style="v"/>तुमन खुदे जानत हव कि हमन पहिली फिलिप्‍पी म दुःख भोगे रहेंन अऊ हमर बेजत्ती करे गे रिहिस, फेर भारी बिरोध के बावजूद, परमेसर के मदद ले हमन तुमन ला ओकर सुघर संदेस सुनाय के हिम्मत करेन। <verse number="3" style="v"/>काबरकि जऊन अपील हमन तुम्‍हर ले करथन, ओह न तो गलती ले या गलत उदेस्य ले अय, अऊ न ही हमन तुमन ला छले के कोसिस करथन। <verse number="4" style="v"/>एकर बदले, हमन जइसने परमेसर चाहथे, वइसने गोठियाथन, काबरकि ओह हमन ला ठहिराय हवय अऊ हमन ला सुघर संदेस सऊंपे हवय, कि हमन एला आने मन ला बतावन। हमन मनखेमन ला नइं, पर परमेसर ला खुस करे के कोसिस करथन, जऊन ह हमर हिरदय ला जांचथे। <verse number="5" style="v"/>तुमन तो जानथव कि हमन कभू चापलूसी नइं करेन, अऊ न ही हमन लालच खातिर बहाना करेन – परमेसर ह एकर बारे म हमर गवाह हवय। <verse number="6" style="v"/>हमन मनखेमन ले परसंसा नइं चाहेन, न तुम्‍हर ले या अऊ कोनो दूसर ले।</para>
  <para style="p">
    <verse number="7" style="v"/>मसीह के प्रेरित के रूप म, हमन तुम्‍हर ले अपन हक के मांग कर सकत रहेंन, पर जब हमन तुम्‍हर संग रहेंन, त नम्र बनके रहेंन, जइसने एक दाई ह अपन छोटे लइकामन के देख-रेख करथे। <verse number="8" style="v"/>हमन तुमन ला अतेक मया करेन कि हमन खुसी ले तुमन ला सिरिप परमेसर के सुघर संदेस ही नइं सुनायेन, पर हमन अपन जिनगी घलो तुम्‍हर संग बांटेन। काबरकि तुमन हमर बहुंत मयारू हो गे रहेव। <verse number="9" style="v"/>हे भाईमन हो, तुमन हमर मिहनत अऊ तकलीफ ला जरूर सुरता करथव; जब हमन परमेसर के सुघर संदेस के परचार तुमन ला करत रहेंन, त हमन रात अऊ दिन काम करेन, ताकि हमन काकरो ऊपर बोझा झन होवन।</para>
  <para style="p">
    <verse number="10" style="v"/>तुमन हमर गवाह अव अऊ परमेसर घलो गवाह हवय कि हमर चाल-चलन ह तुम बिसवासीमन के संग कतेक पबितर, धरमी अऊ निरदोस रिहिस। <verse number="11" style="v"/>तुमन जानत हव कि हमन तुमन ले हर एक के संग अइसने बरताव करेन, जइसने एक ददा ह अपन खुद के लइकामन संग करथे। <verse number="12" style="v"/>हमन तुमन ला उत्साहित करेन, ढाढ़स बंधायेन अऊ तुमन ले बिनती करेन, ताकि तुमन ओ परमेसर ला भाय के लइक जिनगी जीयव, जऊन ह तुमन ला अपन राज म ओकर महिमा के भागी होय बर बलाथे।</para>
  <para style="p">
    <verse number="13" style="v"/>अऊ हमन घलो परमेसर ला हमेसा धनबाद देथन कि जब तुमन परमेसर के बचन ला पायेव, जऊन ला कि तुमन हमर ले सुनेव, त तुमन एला मनखे के बचन सहीं नइं, पर परमेसर के बचन (एह सही म अइसनेच अय) जानके गरहन करेव, अऊ ए बचन ह तुमन म जऊन मन बिसवास करथव, काम करत हवय। <verse number="14" style="v"/>काबरकि हे भाईमन हो, तुमन के चाल-चलन परमेसर के ओ कलीसियामन सहीं हो गीस, जऊन मन यहूदिया प्रदेस म मसीह यीसू म हवंय। तुमन अपन खुद के मनखेमन ले वइसनेच दुःख पायेव, जइसने ओ कलीसियामन यहूदीमन ले पाय रिहिन। <verse number="15" style="v"/>ए यहूदीमन परभू यीसू अऊ अगमजानीमन ला मार डारिन अऊ हमन ला घलो सताईन। ओमन परमेसर ला नराज करथें, अऊ जम्मो मनखेमन के बिरोध करथें। <verse number="16" style="v"/>इहां तक कि ओमन हमन ला रोके के कोसिस करिन कि हमन आनजातमन ला सुघर संदेस के परचार झन कर सकन, जेकर दुवारा कि ओमन ला उद्धार मिलही। ए किसम ले ओमन हमेसा अपन पाप के घघरी ला भरत रहिथें। फेर आखिर म, परमेसर के परकोप ह ओमन ऊपर आ गे हवय।</para>
  <para style="s1">पौलुस ह थिस्सलुनीकीमन ले मिले के ईछा करथे</para>
  <para style="p">
    <verse number="17" style="v"/>पर हे भाईमन हो, जब हमन तुम्‍हर ले कुछू समय बर अलग हो गे रहेंन, हिरदय ले नइं, पर सरीर म; त हमर ईछा के कारन, हमन तुम्‍हर ले मिले के बहुंते कोसिस करेन। <verse number="18" style="v"/>हमन तुम्‍हर करा आय बर चाहत रहेंन – में पौलुस ह बार-बार कोसिस करेंव, पर सैतान ह हमन ला हर एक बार रोकिस। <verse number="19" style="v"/>हमर आसा, हमर आनंद या हमर घमंड के मुकुट का ए, कि जब हमर परभू यीसू आवय, त ओकर आघू म घमंड करन? का एह तुमन नो हव? <verse number="20" style="v"/>सही म, हमर महिमा अऊ आनंद तो तुमन अव।</para>
  <chapter number="3" style="c"/>
  <para style="p">
    <verse number="1" style="v"/>एकरसेति, जब हमर ले अऊ नइं रहे गीस, त हमन अथेने म अकेला रहे के फैसला करेन, <verse number="2" style="v"/>अऊ हमन तीमुथियुस ला तुम्‍हर करा पठोएन, जऊन ह मसीह के सुघर संदेस फइलाय म, हमर भाई अऊ परमेसर के सेवक ए, ताकि ओह तुमन ला तुम्‍हर बिसवास म मजबूत अऊ उत्साहित करय। <verse number="3" style="v"/>अऊ तुमन ले कोनो ए दुःख-तकलीफ के कारन अपन बिसवास ले झन फिरय। तुमन खुदे जानत हव कि ए दुःख-तकलीफ ह हमर बर परमेसर के ईछा के एक भाग ए। <verse number="4" style="v"/>काबरकि जब हमन तुम्‍हर संग रहत रहेंन, त हमन तुमन ला कहे रहेंन कि हमर ऊपर सतावा आही। अऊ वइसनेच होईस, जइसने हमन तुमन ला कहे रहेंन। <verse number="5" style="v"/>एकर कारन, जब मोर ले अऊ नइं रहे गीस, त मेंह तुम्‍हर बिसवास के बारे म जाने बर तीमुथियुस ला पठोएंव। मेंह डरत रहेंव कि कोनो किसम ले लालच देवइया (सैतान) ह तुमन ला लालच देय होही अऊ हमर मिहनत ह बेकार हो गे होही।</para>
  <para style="s1">तीमुथियुस के बने खबर</para>
  <para style="p">
    <verse number="6" style="v"/>पर तीमुथियुस ह अभीचे तुम्‍हर इहां ले हमर करा आय हवय अऊ तुम्‍हर बिसवास अऊ मया के बारे म हमन ला बढ़िया खबर दे हवय। ओह हमन ला बताईस कि तुमन हमेसा हमन ला खुसी ले सुरता करथव अऊ हमन ला देखे के ईछा करथव, जइसने कि हमन घलो तुमन ला देखे के ईछा करथन। <verse number="7" style="v"/>एकरसेति हे भाईमन, हमन ला हमर जम्मो बिपत अऊ दुःख-तकलीफ म, तुम्‍हर बिसवास के कारन खुसी मिले हवय, <verse number="8" style="v"/>काबरकि ए जानके हमन म, अब नवां जिनगी के संचार होय हवय कि तुमन परभू के बिसवास म मजबूत हवव। <verse number="9" style="v"/>तुम्‍हर कारन ले, हमन ला हमर परमेसर के आघू म जऊन आनंद मिले हवय, ओ जम्मो के सेति, हमन परमेसर के कइसने धनबाद करन। <verse number="10" style="v"/>रात अऊ दिन हमन ईमानदारी ले पराथना करथन कि हमन फेर तुम्‍हर मुहूं देख सकन अऊ तुम्‍हर बिसवास म जऊन कमी हवय, ओकर पूरती कर सकन।</para>
  <para style="p">
    <verse number="11" style="v"/>हमन पराथना करथन कि हमर ददा परमेसर ह खुदे, अऊ हमर परभू यीसू ह तुम्‍हर करा आय बर हमर खातिर डहार खोलय। <verse number="12" style="v"/>जइसने हमर मया तुम्‍हर बर हवय, परभू करय कि वइसनेच तुम्‍हर मया एक-दूसर बर अऊ जम्मो झन बर बढ़य अऊ बढ़के छलकय। <verse number="13" style="v"/>ओह तुम्‍हर हिरदय ला मजबूत करय ताकि जब हमर परभू यीसू अपन जम्मो पबितर मनखेमन संग आवय, त तुमन हमर ददा परमेसर के आघू म निरदोस अऊ पबितर बने रहव<note caller="+" style="f"><char style="fr" closed="false">3:13 </char><char style="ft" closed="false">“जम्मो पबितर मनखेमन” के मतलब “स्‍वरगदूत” घलो हो सकथे।</char></note>।</para>
  <chapter number="4" style="c"/>
  <para style="s1">जिनगी जऊन ह परमेसर ला खुस करथे</para>
  <para style="p">
    <verse number="1" style="v"/>आखिर म, हे भाईमन, जइसने तुमन हमर ले सिखे हवव कि परमेसर ला खुस करे बर कइसने जिनगी जीना चाही; वास्तव म, तुमन वइसने जिनगी जीयत हवव घलो। पर हमन परभू यीसू म तुमन ले बिनती करत अऊ समझावत हवन कि ओम अऊ बढ़त जावव। <verse number="2" style="v"/>तुमन जानत हव कि परभू यीसू कोति ले हमन तुमन ला का हुकूम दे हवन।</para>
  <para style="p">
    <verse number="3" style="v"/>एह परमेसर के ईछा ए कि तुमन पबितर बनव; तुमन बेभिचार ले दूर रहव; <verse number="4" style="v"/>तुमन ले हर एक मनखे सिखय कि अपन देहें ला कइसने बस म करके, ओला पबितर अऊ आदर के लइक रखे जावय। <verse number="5" style="v"/>ए काम मूरती-पूजा करइयामन सहीं काम वासना ले नइं होवय, जऊन मन परमेसर ला नइं जानय। <verse number="6" style="v"/>अऊ ए बिसय म, कोनो अपन भाई के बिरोध म गलत काम झन करय या ओकर ले कोनो लाभ झन उठावय। परभू ह ओमन ला सजा दिही, जऊन मन अइसने पाप करथें, जइसने कि हमन पहिली ले, तुमन ला बताय हवन अऊ चेतउनी दे हवन। <verse number="7" style="v"/>काबरकि परमेसर ह हमन ला असुध होय बर नइं, पर पबितर जिनगी जीये बर बलाय हवय। <verse number="8" style="v"/>एकरसेति जऊन कोनो ए हुकूम ला नइं मानय, ओह मनखे के नइं, पर परमेसर के अनादर करथे, जऊन ह तुमन ला अपन पबितर आतमा देथे।</para>
  <para style="p">
    <verse number="9" style="v"/>अब संगी बिसवासीमन बर, मया के बारे म तुमन ला लिखे के जरूरत नइं ए, काबरकि एक-दूसर ले मया करई तुमन खुद परमेसर ले सिखे हवव। <verse number="10" style="v"/>अऊ वास्तव म, मकिदुनिया के जम्मो भाईमन ला तुमन मया करथव। तभो ले, हे भाईमन हो, हमन तुम्‍हर ले बिनती करथन कि अइसने अऊ करते रहव। <verse number="11" style="v"/>सांति ले जिनगी जीयई, अपन खुद के काम ले मतलब रखई, अऊ अपन हांथ ले मिहनत करई – ए बातमन ला अपन उदेस्य बना लेवव, जइसने कि हमन तुमन ला कहे हवन, <verse number="12" style="v"/>ताकि अबिसवासी मनखेमन तुम्‍हर आदर करंय अऊ तुमन काकरो ऊपर बोझा झन बनव।</para>
  <para style="s1">परभू के अवई</para>
  <para style="p">
    <verse number="13" style="v"/>हे भाईमन हो, हमन नइं चाहत हन कि तुमन ओमन के बारे म अनजान रहव, जऊन मन मरे के पहिली बिसवासी रिहिन, ताकि तुमन ला ओमन सहीं दुःखी होना झन पड़य, जेमन करा कोनो आसा नइं ए। <verse number="14" style="v"/>हमन तो बिसवास करथन कि यीसू ह मर गीस अऊ फेर जी उठिस अऊ अइसनेच हमन ए घलो बिसवास करथन कि परमेसर ह यीसू के संग ओमन ला जिनगी दिही, जऊन मन यीसू म बिसवास करत मर गे हवंय। <verse number="15" style="v"/>परभू के बचन के मुताबिक, हमन तुमन ला बतावत हन कि हमन जऊन मन जीयत हवन, परभू के आय के दिन, हमन ओमन ले आघू नइं जावन, जऊन मन मर गे हवंय। <verse number="16" style="v"/>काबरकि परभू ह खुद स्‍वरग ले उतरही। ओकर आय के बेरा म ऊंचहा अवाज म हुकूम दिये जाही, परधान स्‍वरगदूत के अवाज होही अऊ परमेसर के तुरही बजही अऊ जऊन मन मसीह म बिसवास करके मर गे हवंय, ओमन पहिली जी उठहीं। <verse number="17" style="v"/>ओकर बाद, हम बिसवासीमन जऊन मन जीयत हवन अऊ बांचे हवन, ओमन के संग बादर म उठा लिये जाबो ताकि परभू के संग हवा म भेंट करन। अऊ ए किसम ले हमन हमेसा परभू के संग रहिबो। <verse number="18" style="v"/>एकरसेति, एक-दूसर ला, ए बातमन के दुवारा उत्साहित करव।</para>
  <chapter number="5" style="c"/>
  <para style="s1">परभू के अवई बर तियार रहव</para>
  <para style="p">
    <verse number="1" style="v"/>अब हे भाईमन हो, परभू के आय के समय अऊ तारिख के बारे म तुमन ला लिखे के जरूरत नइं ए? <verse number="2" style="v"/>काबरकि तुमन खुद जानत हव कि परभू के दिन ह अइसने आही, जइसने चोर ह रतिहा आथे। <verse number="3" style="v"/>जब मनखेमन कहत होहीं कि सांति हवय अऊ जम्मो बने हवय, तभे जइसने देहें बोहे माईलोगन ला छुवारी होय के पीरा होथे, वइसने अचानक बिनास ह ओमन के ऊपर आ पड़ही अऊ ओमन बिनास ले बच नइं सकहीं।</para>
  <para style="p">
    <verse number="4" style="v"/>पर हे भाईमन हो, तुमन तो अंधियार म नइं अव कि ए दिन ह तुमन ला एक चोर के सहीं अचम्भो म डारय। <verse number="5" style="v"/>तुमन जम्मो झन अंजोर के संतान अऊ दिन के संतान अव। हमन रतिहा या अंधियार के संतान नो हन। <verse number="6" style="v"/>एकरसेति, आवव, हमन आने मन सहीं सोवत नइं रहन, पर जागत अऊ सचेत रहन। <verse number="7" style="v"/>काबरकि जऊन मन सुतथें, ओमन रतिहा सुतथें अऊ जऊन मन पीके मतवाल बनथें, ओमन रतिहा पीके मतवाल बनथें। <verse number="8" style="v"/>पर जब हमन ह दिन के अन, त आवव, हमन छाती के कवच के रूप म बिसवास अऊ मया ला पहिरके अऊ टोप के रूप म उद्धार के आसा ला पहिरके सचेत रहन। <verse number="9" style="v"/>काबरकि परमेसर ह हमन ला दंड भोगे बर नइं, पर हमर परभू यीसू मसीह के दुवारा उद्धार पाय बर ठहिराय हवय। <verse number="10" style="v"/>मसीह ह हमर खातिर मर गीस, ताकि चाहे हमन जीयत रहन या मर जावन, हमन ओकरे संग रहन। <verse number="11" style="v"/>एकर खातिर, एक-दूसर ला उत्साहित करव अऊ एक-दूसर के बढ़ती म मदद करव, जइसने कि तुमन अभी करत घलो हवव।</para>
  <para style="s1">आखिरी निरदेस</para>
  <para style="p">
    <verse number="12" style="v"/>अब हे भाईमन हो, हमन तुम्‍हर ले बिनती करथन कि ओमन के आदर करव, जऊन मन तुम्‍हर बीच म कठोर मिहनत करथें, जऊन मन परभू म तुम्‍हर अगुवा अंय अऊ जऊन मन तुमन ला सचेत करत रहिथें। <verse number="13" style="v"/>ओमन के काम के कारन, मया के संग ओमन के बहुंत आदर करव। एक-दूसर के संग सांति से रहव। <verse number="14" style="v"/>अऊ हे भाईमन, हमन तुम्‍हर ले बिनती करथन कि आलसी मनखेमन ला चेतउनी देवव; डरपोकमन ला उत्साहित करव; निरबलमन के मदद करव; जम्मो झन के संग सहनसीलता के बरताव करव। <verse number="15" style="v"/>ए बात के धियान रखव कि तुमन ले कोनो बुरई के बदले बुरई झन करय, पर हमेसा एक-दूसर के अऊ जम्मो झन के भलई करे के कोसिस करव।</para>
  <para style="p">
    <verse number="16" style="v"/>हमेसा आनंदित रहव; <verse number="17" style="v"/>लगातार पराथना करत रहव; <verse number="18" style="v"/>हर परिस्थिति म धनबाद देवव, काबरकि तुम्‍हर बर मसीह यीसू म परमेसर के एहीच ईछा अय।</para>
  <para style="p">
    <verse number="19" style="v"/>पबितर आतमा के काम ला रोके के कोसिस झन करव; <verse number="20" style="v"/>अगमबानी के बात ला तुछ झन समझव। <verse number="21" style="v"/>हर बात ला परखव; जऊन ह बने बात ए, ओहीच म बने रहव। <verse number="22" style="v"/>हर किसम के बुरई ले अलग रहव।</para>
  <para style="p">
    <verse number="23" style="v"/>सांति देवइया परमेसर ह खुद तुमन ला हर किसम ले पबितर करय। हमर परभू यीसू मसीह के आवत तक, तुम्‍हर जम्मो आतमा, जीव अऊ देहें ह निरदोस रहय। <verse number="24" style="v"/>परमेसर ह तुमन ला बलाय हवय; ओह सच्‍चा ए अऊ ओह एला करही।</para>
  <para style="p">
    <verse number="25" style="v"/>हे भाईमन, हमर बर पराथना करव। <verse number="26" style="v"/>पबितर चूमा के संग जम्मो भाईमन ला जोहार करव। <verse number="27" style="v"/>परभू के नांव म, मेंह तुमन ला ए जिम्मेदारी देवत हंव कि ए चिट्ठी ला उहां भाईमन करा पढ़के सुनाय जावय।</para>
  <para style="p">
    <verse number="28" style="v"/>हमर परभू यीसू मसीह के अनुग्रह तुम्‍हर ऊपर होवत रहय।</para>
</usx>
