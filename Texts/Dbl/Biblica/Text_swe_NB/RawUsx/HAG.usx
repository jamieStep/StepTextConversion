<?xml version="1.0" encoding="UTF-8"?>
<usx version="2.6">
  <book code="HAG" style="id">- nuBibeln (Swedish Contemporary Bible)</book>
  <para style="rem">Copyright © 2015 by Biblica, Inc.®</para>
  <para style="h">Haggaj</para>
  <para style="toc1">Haggaj</para>
  <para style="toc2">Haggaj</para>
  <para style="toc3">Hagg</para>
  <para style="mt1">Haggaj</para>
  <chapter number="1" style="c"/>
  <para style="s1">Uppdraget att återuppbygga templet</para>
  <para style="p">
    <verse number="1" style="v"/>I kung Dareios andra regeringsår, på första dagen i sjätte månaden<note caller="+" style="f"><char style="fr" closed="false">1:1 </char><char style="ft" closed="false">Den 29. aug. 520 f.Kr. Dareios regerade i Persien 522-486 f.Kr.</char></note>, kom <char style="nd">Herrens</char> ord genom profeten Haggaj till Serubbabel, Shealtiels son, ståthållare i Juda, och till översteprästen Josua, Josadaks son:</para>
  <para style="p">
    <verse number="2" style="v"/>Så säger härskarornas <char style="nd">Herre</char>: ”Detta folk säger att det ännu inte är dags att bygga upp <char style="nd">Herrens</char> hus igen.” <verse number="3" style="v"/>Så kom <char style="nd">Herrens</char> ord genom profeten Haggaj: <verse number="4" style="v"/>”Är det då dags för er själva att bo i panelade hus, när detta hus ligger i ruiner?”</para>
  <para style="p">
    <verse number="5" style="v"/>Så säger nu härskarornas <char style="nd">Herre</char>: ”Tänk efter hur ni har det! <verse number="6" style="v"/>Ni sår mycket men skördar lite. Ni äter men blir inte mätta. Ni dricker men blir inte druckna. Ni klär er men blir inte varma. Den som får någon inkomst stoppar sin lön i en börs med hål.”</para>
  <para style="p">
    <verse number="7" style="v"/>Så säger härskarornas <char style="nd">Herre</char>: ”Tänk efter hur ni har det! <verse number="8" style="v"/>Gå upp i bergen och hämta ner timmer, bygg upp mitt hus! Jag ska se på det med välvilja och visa min härlighet, säger <char style="nd">Herren</char>. <verse number="9" style="v"/>Ni har hoppats på mycket men fått lite. Och när ni fört hem det har jag blåst bort det. Varför? säger härskarornas <char style="nd">Herre</char>. Därför att mitt hus ligger i ruiner, medan ni jäktar var och en med sitt eget hus. <verse number="10" style="v"/>Därför har himlen hållit tillbaka sin dagg och jorden sin skörd. <verse number="11" style="v"/>Jag har kallat fram en torka över landet och över bergen, över säd, vin och olja, över det som marken producerar, över människor och djur och över era händers arbete.”</para>
  <para style="p">
    <verse number="12" style="v"/>Serubbabel, Shealtiels son, och översteprästen Josua, Josadaks son, och hela den rest av folket som fanns kvar lyssnade då till <char style="nd">Herren</char>, sin Gud, och till profeten Haggajs budskap som <char style="nd">Herren</char>, deras Gud, hade sänt, och folket fruktade <char style="nd">Herren</char>.</para>
  <para style="p">
    <verse number="13" style="v"/>Då förmedlade Haggaj, <char style="nd">Herrens</char> sändebud, detta budskap från <char style="nd">Herren</char> till folket: ”Jag är med er, säger <char style="nd">Herren</char>.” <verse number="14" style="v"/>Och <char style="nd">Herren</char> inspirerade Serubbabel, Shealtiels son och ståthållare i Juda, och översteprästen Josua, Josadaks son, och hela den rest av folket som fanns kvar, så att de kom och började bygga upp härskarornas <char style="nd">Herres</char>, sin Guds, tempel.</para>
  <chapter number="2" style="c"/>
  <para style="s1">Uppmuntran att slutföra arbetet på templet</para>
  <para style="p">
    <verse number="1" style="v"/>Det var den tjugofjärde dagen i sjätte månaden av Dareios andra regeringsår.<note caller="+" style="f"><char style="fr" closed="false">2:1 </char><char style="ft" closed="false">Den 21 sept. 520 f.Kr.</char></note></para>
  <para style="p">
    <verse number="2" style="v"/>Den tjugoförsta dagen i sjunde månaden<note caller="+" style="f"><char style="fr" closed="false">2:2 </char><char style="ft" closed="false">Den 17 okt. 520 f.Kr.</char></note> kom <char style="nd">Herrens</char> ord genom profeten Haggaj: <verse number="3" style="v"/>”Fråga ståthållaren i Juda, Serubbabel, Shealtiels son, och översteprästen Josua, Josadaks son, och den rest av folket som finns kvar: <verse number="4" style="v"/>’Finns det någon bland er som är kvar som såg detta tempel i dess forna härlighet? Och vad är det ni ser nu? Ser det inte ut för er som ingenting? <verse number="5" style="v"/>Men var vid gott mod, Serubbabel! säger <char style="nd">Herren</char>. Var vid gott mod, överstepräst Josua, Josadaks son! Var vid gott mod, allt folk i landet, säger <char style="nd">Herren</char>, och arbeta, för jag är med er, säger härskarornas <char style="nd">Herre</char>. <verse number="6" style="v"/>Det var ett löfte jag gav er när ni drog ut ur Egypten, och min Ande förblir mitt ibland er. Var inte rädda.’</para>
  <para style="p">
    <verse number="7" style="v"/>För så säger härskarornas <char style="nd">Herre</char>: ’Inom en mycket kort tid ska jag skaka både himmel och jord och hav och land. <verse number="8" style="v"/>Jag ska skaka om alla folk, och alla folks dyrbarheter ska föras dit<note caller="+" style="f"><char style="fr" closed="false">2:8 </char><char style="ft" closed="false">Ev: </char><char style="fqa" closed="false">De ska komma till alla folks dyrbarhet.</char><char style="ft" closed="false">Kan tänkas syfta på templet och utgöra en parallell till det som följer.</char></note>. Jag ska fylla detta hus med härlighet, säger härskarornas <char style="nd">Herre</char>. <verse number="9" style="v"/>Mitt är silvret och mitt är guldet, säger härskarornas <char style="nd">Herre</char>.</para>
  <para style="p">
    <verse number="10" style="v"/>Härligheten hos detta hus ska bli större än den som har varit, säger härskarornas <char style="nd">Herre</char>. På denna plats ska jag också ge frid, säger härskarornas <char style="nd">Herre</char>.’ ”</para>
  <para style="s1">Välsignelser för ett orent folk</para>
  <para style="p">
    <verse number="11" style="v"/>På den tjugofjärde dagen i nionde månaden av Dareios andra regeringsår<note caller="+" style="f"><char style="fr" closed="false">2:11 </char><char style="ft" closed="false">Den 18 dec. 520 f.Kr.</char></note> kom <char style="nd">Herrens</char> ord till profeten Haggaj: <verse number="12" style="v"/>”Så säger härskarornas <char style="nd">Herre</char>: ’Fråga prästerna vad lagen säger: <verse number="13" style="v"/>Om någon bär heligt kött i sin mantelflik och fliken råkar komma i beröring med bröd eller kokt mat, vin, olja eller annan mat, blir då också detta heligt?’ ”</para>
  <para style="p">Prästerna svarade: ”Nej.”</para>
  <para style="p">
    <verse number="14" style="v"/>Då frågade Haggaj: ”Men om någon som blivit oren genom en död kropp råkar komma i beröring med något av allt detta, blir detta då orent?”</para>
  <para style="p">”Ja,” svarade prästerna, ”det blir orent.”</para>
  <para style="p">
    <verse number="15" style="v"/>Då sa Haggaj: ”Så är det med detta folk, så är det med denna nation inför mig, säger <char style="nd">Herren</char>. Så är allt som de gjort med sina händer, och det som de offrar här orent.</para>
  <para style="p">
    <verse number="16" style="v"/>Tänk nu efter hur det blir, från och med idag. Innan sten var lagd på sten i <char style="nd">Herrens</char> tempel, <verse number="17" style="v"/>hur var det? Om någon kom till en sädeshög på tjugo mått, fanns där bara tio, och om någon kom till en vinpress på femtio mått, fanns där bara tjugo. <verse number="18" style="v"/>Jag lät er säd drabbas av mjöldagg och mögel och slog ner ert arbete med hagel, och ändå vände ni er inte till mig, säger <char style="nd">Herren</char>. <verse number="19" style="v"/>Tänk efter hur det blir, från och med i dag, den tjugofjärde dagen i nionde månaden, då grunden till <char style="nd">Herrens</char> tempel blev lagd. Tänk efter! <verse number="20" style="v"/>Finns det någon säd kvar i logen? Ännu har varken vinstocken, fikonträdet, granatträdet eller olivträdet gett någon skörd.</para>
  <para style="p">Men från och med denna dag ska jag ge välsignelse.”</para>
  <para style="s1">Serubbabel som Herrens sigillring</para>
  <para style="p">
    <verse number="21" style="v"/>
    <char style="nd">Herrens</char> ord kom denna dag, den tjugofjärde i månaden, en andra gång till Haggaj: <verse number="22" style="v"/>”Säg till Serubbabel, ståthållaren i Juda: Jag ska skaka himmel och jord. <verse number="23" style="v"/>Jag ska störta omkull kungatroner och göra slut på främmande kungadömens makt. Jag ska välta stridsvagnar och deras förare, både hästar och ryttare ska falla, den ene för den andres svärd.</para>
  <para style="p">
    <verse number="24" style="v"/>Den dagen, säger härskarornas <char style="nd">Herre</char>, ska jag ta dig, Serubbabel, Shealtiels son, min tjänare, säger <char style="nd">Herren</char>, och göra dig till min sigillring<note caller="+" style="f"><char style="fr" closed="false">2:24 </char><char style="ft" closed="false">Sigillring stod för bekräftelse av ett dokuments giltighet och dess bärares samhörighet med den som gett ringen.</char></note>, för dig har jag utvalt, säger härskarornas <char style="nd">Herre</char>.”</para>
</usx>
