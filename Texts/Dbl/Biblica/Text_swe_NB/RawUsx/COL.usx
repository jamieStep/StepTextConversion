<?xml version="1.0" encoding="UTF-8"?>
<usx version="2.6">
  <book code="COL" style="id">- nuBibeln (Swedish Contemporary Bible)</book>
  <para style="rem">Copyright © 2015 by Biblica, Inc.®</para>
  <para style="h">Kolosserbrevet</para>
  <para style="toc1">Kolosserbrevet</para>
  <para style="toc2">Kolosserbrevet</para>
  <para style="toc3">Kol</para>
  <para style="mt1">Kolosserbrevet</para>
  <chapter number="1" style="c"/>
  <para style="s1">Hälsning</para>
  <para style="p">
    <verse number="1" style="v"/>Från Paulus, som genom Guds vilja är apostel<note caller="+" style="f"><char style="fr" closed="false">1:1 </char><char style="ft" closed="false">Eller </char><char style="fqa" closed="false">sändebud.</char></note> åt Kristus<note caller="+" style="f"><char style="fr" closed="false">1:1 </char><char style="ft" closed="false"><char style="xt">Se not till <ref loc="MAT 1:1">Matt 1:1</ref></char>.</char></note> Jesus, och från brodern Timotheos.</para>
  <para style="p">
    <verse number="2" style="v"/>Till de heliga, våra syskon i tron på Kristus i Kolossai.</para>
  <para style="p">Nåd och frid från Gud, vår Fader.</para>
  <para style="s1">Paulus tackar Gud för församlingens tro</para>
  <para style="p">
    <verse number="3" style="v"/>Vi tackar alltid Gud, vår Herre Jesus Kristus Fader, när vi ber för er, <verse number="4" style="v"/>för vi har hört om er tro på Kristus Jesus och om den kärlek ni visar alla de heliga, <verse number="5" style="v"/>i hoppet om det som finns förberett för er i himlen. Det hoppet har ni tidigare hört om i det sanna budskapet, evangeliet, <verse number="6" style="v"/>som nådde er och nu sprids över hela världen, växer och ger resultat, på samma sätt som det har gjort bland er alltsedan den dag ni fick höra det och förstod Guds nåd i all sanning. <verse number="7" style="v"/>Det var av vår käre medarbetare Epafras som ni fick lära er det, han som troget tjänar Kristus för er<note caller="+" style="f"><char style="fr" closed="false">1:7 </char><char style="ft" closed="false">Enligt andra handskrifter: </char><char style="fqa" closed="false">för vår skull.</char></note> skull. <verse number="8" style="v"/>Det var också han som berättade för oss om vilken kärlek Anden har gett er.</para>
  <para style="s1">Paulus ber för församlingen</para>
  <para style="p">
    <verse number="9" style="v"/>Ända sedan vi först hörde talas om er har vi därför bett för er. Vi ber att ni ska fyllas av kunskapen om Guds vilja, med all andlig vishet och insikt, <verse number="10" style="v"/>så att ni kan leva på ett sätt som är värdigt Herren och på alla sätt behaga honom genom alla slags goda gärningar, medan ni bär frukt och växer till i kunskapen om Gud. <verse number="11" style="v"/>Hans härlighets makt ska styrka er med all kraft, så att ni kan vara uthålliga, tålmodiga och glada. <verse number="12" style="v"/>Tacka alltid Fadern, som har gjort det möjligt för er att få del av det arv som väntar de heliga i ljuset. <verse number="13" style="v"/>Han har räddat oss från mörkrets välde och fört oss till sin älskade Sons rike. <verse number="14" style="v"/>Genom Sonen har vi köpts fria och fått förlåtelse för våra synder.</para>
  <para style="s1">Jesus Kristus är Herre över allting</para>
  <para style="q1">
    <verse number="15" style="v"/>Han är den osynliga Gudens avbild,</para>
  <para style="q2">den förste före hela skapelsen,<note caller="+" style="f"><char style="fr" closed="false">1:15 </char><char style="ft" closed="false">Ordagrant: </char><char style="fqa" closed="false">skapelsens förstfödde. </char><char style="ft" closed="false">I vanliga mänskliga relationer ärvde den förstfödde mer än sina bröder och stod över dem. Jesus är jämställd med Gud och Herre över skapelsen.</char></note></para>
  <para style="q1">
    <verse number="16" style="v"/>för i honom skapades allt som finns i himlen och på jorden,</para>
  <para style="q2">både det synliga och det osynliga,</para>
  <para style="q1">troner och auktoriteter, härskare och makter.<note caller="+" style="f"><char style="fr" closed="false">1:16 </char><char style="ft" closed="false">Området där Kolossai låg var känt för sin ängladyrkan, och Paulus kan här tänkas syfta på sådana andemakter och ville visa att änglarna står under Kristus.</char></note></para>
  <para style="q2">Allt är skapat genom honom och till honom.</para>
  <para style="q1">
    <verse number="17" style="v"/>Han finns<note caller="+" style="f"><char style="fr" closed="false">1:17 </char><char style="ft" closed="false">Paulus använde presens-form, för att visa att Jesus är Gud och evig. <char style="xt">Jfr <ref loc="EXO 3:13-14">2 Mos 3:13-14</ref></char>, där Gud kallade sig </char><char style="fqa" closed="false">Jag är.</char></note> till före allting,</para>
  <para style="q2">och i honom hålls allting samman.</para>
  <para style="q1">
    <verse number="18" style="v"/>Han är också huvudet för kroppen,</para>
  <para style="q2">det vill säga församlingen.</para>
  <para style="q1">Han är alltings början, den förste som uppväckts från de döda,<note caller="+" style="f"><char style="fr" closed="false">1:18 </char><char style="ft" closed="false">Ordagrant: </char><char style="fqa" closed="false">den förstfödde från de döda</char></note></para>
  <para style="q2">och därför är han den främste i allting.</para>
  <para style="q1">
    <verse number="19" style="v"/>Gud ville nämligen låta all sin fullhet<note caller="+" style="f"><char style="fr" closed="false">1:19 </char><char style="ft" closed="false">Paulus använde ordet </char><char style="fq" closed="false">fullhet </char><char style="ft" closed="false">för att gå emot gnosticismen, en falsk lära som sa att ”den gudomliga fullheten” styr människors öde. Enligt gnosticismen var ”fullheten” summan av många mindre andemakter.</char></note> bo i honom,</para>
  <para style="q1">
    <verse number="20" style="v"/>och genom hans blod på korset har Gud slutit fred</para>
  <para style="q2">och försonat allting med sig,</para>
  <para style="q1">både det som finns på jorden och det som finns i himlen.</para>
  <para style="p">
    <verse number="21" style="v"/>Ni, som förut var främmande för Gud och på grund av ert sinnelag och era onda gärningar hans fiender, <verse number="22" style="v"/>också er har han nu försonat med sig genom att Kristus dog i sin fysiska kropp. Han ska låta er stå inför sig heliga, fläckfria och oklanderliga, <verse number="23" style="v"/>om ni bara håller fast vid er tro, väl grundade i den, och inte låter någonting rubba det hopp i evangeliet som ni hört och som förkunnats för allt skapat under himlen och vars tjänare jag, Paulus, har blivit.</para>
  <para style="s1">Paulus arbete för församlingen</para>
  <para style="p">
    <verse number="24" style="v"/>Nu är jag glad över att få lida för er skull. Och ännu återstår en del av Kristus lidande som jag ska få gå igenom i min kropp för församlingen, hans kropp.<note caller="+" style="f"><char style="fr" closed="false">1:24 </char><char style="ft" closed="false"><char style="xt">Jfr <ref loc="ACT 9:16">Apg 9:16</ref></char>.</char></note> <verse number="25" style="v"/>Gud har nämligen gett mig i uppdrag att vara dess tjänare för er skull och fullfölja förkunnelsen av Guds budskap. <verse number="26" style="v"/>Det är den hemlighet<note caller="+" style="f"><char style="fr" closed="false">1:26 </char><char style="ft" closed="false">Paulus använde ordet </char><char style="fq" closed="false">hemlighet </char><char style="ft" closed="false">för att gå emot den religionsblandning som förekom i området, och för vilken detta var en viktig term.</char></note> som har legat dold genom tidsåldrar och generationer men nu uppenbarats för hans heliga. <verse number="27" style="v"/>Han har låtit dem förstå sin rika och härliga hemlighet bland hedningarna: att Kristus finns i er, härlighetens hopp.</para>
  <para style="p">
    <verse number="28" style="v"/>Vi förkunnar honom, vi förmanar alla människor och undervisar dem med all vishet, så att vi kan föra fram dem alla som fullkomliga i Kristus. <verse number="29" style="v"/>Det är det målet jag arbetar och kämpar för, med den mäktiga kraft som han låter verka i mig.</para>
  <chapter number="2" style="c"/>
  <para style="p">
    <verse number="1" style="v"/>Jag vill att ni ska veta hur mycket jag kämpar för er och för dem i Laodikeia<note caller="+" style="f"><char style="fr" closed="false">2:1 </char><char style="ft" closed="false">Laodikeia (nuvarande Pamukkale i Turkiet) låg knappt två mil från Kolossai. Brevet skulle läsas även i den församlingen.</char></note>, och för alla andra som jag inte har träffat personligen. <verse number="2" style="v"/>Mitt mål är att de ska styrkas i sina hjärtan, bindas samman i kärlek och nå fram till hela den djupa och rika insikt som är kunskapen om Guds hemlighet<note caller="+" style="f"><char style="fr" closed="false">2:2 </char><char style="ft" closed="false"><char style="xt">Se not till <ref loc="COL 1:26">1:26</ref></char>.</char></note>, nämligen Kristus själv. <verse number="3" style="v"/>I honom finns vishetens och kunskapens<note caller="+" style="f"><char style="fr" closed="false">2:3 </char><char style="ft" closed="false">Paulus använde ordet </char><char style="fqa" closed="false">kunskap </char><char style="ft" closed="false">för att gå emot gnosticismen, en falsk lära som bl.a. sa att ”den hemliga kunskapen” skulle rädda människor.</char></note> alla skatter gömda. <verse number="4" style="v"/>Detta säger jag för att ingen ska kunna lura er med lockande argument. <verse number="5" style="v"/>Även om jag fysiskt är långt borta från er, så är jag hos er i anden. Och jag gläder mig över att få se er stå disciplinerade och fasta i er tro på Kristus.</para>
  <para style="s1">Nytt liv i gemenskapen med Kristus</para>
  <para style="p">
    <verse number="6" style="v"/>Ni har tagit emot Kristus Jesus som Herren. Lev<note caller="+" style="f"><char style="fr" closed="false">2:6 </char><char style="ft" closed="false">Ordagrant: </char><char style="fqa" closed="false">vandra i honom.</char></note> då i honom, <verse number="7" style="v"/>fast rotade och uppbyggda i honom, styrkta i den tro ni har fått undervisning i, och tacka honom ständigt.</para>
  <para style="p">
    <verse number="8" style="v"/>Låt ingen fängsla er med tomma och bedrägliga vishetsläror<note caller="+" style="f"><char style="fr" closed="false">2:8 </char><char style="ft" closed="false">Paulus varnade för den religionsblandning av judendom och avgudadyrkan som fanns i området.</char></note>, som bygger på mänskliga traditioner och världens läror<note caller="+" style="f"><char style="fr" closed="false">2:8 </char><char style="ft" closed="false">Eller: </char><char style="fqa" closed="false">världens makter.</char></note> och inte på Kristus. <verse number="9" style="v"/>Den gudomliga fullheten<note caller="+" style="f"><char style="fr" closed="false">2:9 </char><char style="ft" closed="false"><char style="xt">Se not till <ref loc="COL 1:19">1:19</ref></char>.</char></note> bor nämligen i Kristus i kroppslig gestalt. <verse number="10" style="v"/>I honom, som är huvudet för alla härskare och makter,<note caller="+" style="f"><char style="fr" closed="false">2:10 </char><char style="ft" closed="false">Området där Kolossai låg var känt för sin ängladyrkan, som </char><char style="fq" closed="false">härskare och makter </char><char style="ft" closed="false">här kan tänkas syfta på, och Paulus ville visa att änglarna står under Jesus.</char></note> har ni nått er fullhet. <verse number="11" style="v"/>I honom har ni också blivit omskurna<note caller="+" style="f"><char style="fr" closed="false">2:11 </char><char style="ft" closed="false">Paulus gick emot dem som krävde att icke-judiska män måste omskäras när de började tro på Kristus.</char></note>, men inte så som människor gör det, utan genom Kristus omskärelse, det vill säga: ert gamla jag, som styrdes av synden, skars bort <verse number="12" style="v"/>när ni begravdes med honom i dopet. I dopet har ni också uppstått med honom genom tron på Guds kraft som uppväckte Kristus från de döda.</para>
  <para style="p">
    <verse number="13" style="v"/>Ni var döda på grund av era överträdelser och ert oomskurna tillstånd. Men Gud lät er bli levande tillsammans med Kristus. Han förlät oss alla våra överträdelser <verse number="14" style="v"/>och drog ett streck över det skuldebrev med dess föreskrifter som anklagade oss. Det tog han bort och spikade fast på korset. <verse number="15" style="v"/>Han avväpnade härskarna och makterna och skämde ut dem inför hela världen, då han segrade över dem på korset.<note caller="+" style="f"><char style="fr" closed="false">2:15 </char><char style="ft" closed="false">Bilden är hämtad från romerska triumftåg.</char></note></para>
  <para style="p">
    <verse number="16" style="v"/>Låt därför ingen döma er för vad ni äter eller dricker, eller när det gäller olika högtider, nymånadsdagar eller sabbater. <verse number="17" style="v"/>Sådana är bara en skugga av det som skulle komma, men själva kroppen är Kristus.<note caller="+" style="f"><char style="fr" closed="false">2:17 </char><char style="ft" closed="false">Gamla testamentets föreskrifter var som en skugga av verkligheten i Kristus.</char></note> <verse number="18" style="v"/>Låt inte segern tas ifrån er av några som ägnar sig åt falsk ödmjukhet och ängladyrkan och aldrig slutar att analysera sina syner. De tänker på ett högfärdigt, mänskligt sätt <verse number="19" style="v"/>och har tappat kontakten med huvudet, som hela kroppen får sitt stöd av och hålls samman av, med leder och senor, så att den växer så som Gud vill.</para>
  <para style="p">
    <verse number="20" style="v"/>Med Kristus har ni dött bort från världens stadgar.<note caller="+" style="f"><char style="fr" closed="false">2:20 </char><char style="ft" closed="false">Eller: </char><char style="fqa" closed="false">världens makter.</char></note> Varför beter ni er då som om ni fortfarande hörde till den här världen? Varför lyder ni påbud som: <verse number="21" style="v"/>”Ha inte med det där att göra! Smaka inte på det där! Rör inte det där!”? <verse number="22" style="v"/>Sådant ska ju förbrukas och försvinna och hör bara ihop med mänskliga regler och läror. <verse number="23" style="v"/>Det kanske ser ut som vishet och som självvalda religiösa övningar, falsk ödmjukhet och förnekelse av och förakt för kroppens behov, men saknar värde.</para>
  <chapter number="3" style="c"/>
  <para style="s1">Råd angående det nya livet</para>
  <para style="p">
    <verse number="1" style="v"/>Ni uppstod alltså tillsammans med Kristus. Sträva då efter det som finns där uppe, där Kristus sitter på Guds högra sida<note caller="+" style="f"><char style="fr" closed="false">3:1 </char><char style="ft" closed="false"><char style="xt">Jfr <ref loc="PSA 110:1">Ps 110:1</ref></char>.</char></note>. <verse number="2" style="v"/>Låt era tankar vara inriktade på det som finns där uppe, och inte på det som finns här på jorden. <verse number="3" style="v"/>Ni har ju dött och ert liv är dolt med Kristus i Gud. <verse number="4" style="v"/>Men när Kristus träder fram, han som är vårt<note caller="+" style="f"><char style="fr" closed="false">3:4 </char><char style="ft" closed="false">Eller: </char><char style="fqa" closed="false">ert.</char></note> liv, då ska också ni träda fram tillsammans med honom, i härlighet.</para>
  <para style="p">
    <verse number="5" style="v"/>Döda därför de jordiska begären hos er: sexuell omoral, orenhet, onda lustar och smutsiga begär och girighet, för det är detsamma som avgudadyrkan. <verse number="6" style="v"/>Det är sådant som framkallar Guds vrede över olydnadens barn, <verse number="7" style="v"/>sådant som ju även ni ägnade er åt medan ni fortfarande levde i det. <verse number="8" style="v"/>Men nu måste ni dessutom lägga av med vrede och häftigt humör, ondska och ovanan att förolämpa andra samt allt snuskigt prat. <verse number="9" style="v"/>Ljug inte för varandra. Ni har ju kastat av er ert gamla jag och dess dåliga vanor. <verse number="10" style="v"/>I stället har ni tagit på er det nya jaget, som ständigt förnyas till sann kunskap och blir alltmer likt sin Skapare. <verse number="11" style="v"/>Då spelar det ingen roll om man är grek eller jude, omskuren eller inte, utlänning, skyt<note caller="+" style="f"><char style="fr" closed="false">3:11 </char><char style="ft" closed="false">Dessa folkslag tillhörde inte den grekisk-romerska kulturen, och skyterna ansågs som de mest ociviliserade av alla.</char></note>, slav eller fri. Nej, Kristus är allt och i alla.</para>
  <para style="p">
    <verse number="12" style="v"/>Ni är Guds utvalda, heliga och älskade. Klä er därför i innerlig medkänsla, godhet, ödmjukhet, mildhet och tålamod. <verse number="13" style="v"/>Ha överseende med varandra och förlåt den som kan förebrås för något. Herren har ju förlåtit er, och så ska också ni förlåta varandra. <verse number="14" style="v"/>Men det viktigaste av allt är att ni älskar varandra, för kärleken är det band som binder er samman till en fullständig enhet.</para>
  <para style="p">
    <verse number="15" style="v"/>Låt friden från Kristus regera i era hjärtan, för den har ni kallats till som lemmar i en och samma kropp. Och var alltid tacksamma! <verse number="16" style="v"/>Låt Kristus budskap rikligen bo hos er med all sin vishet. Undervisa och vägled varandra med psalmer, hymner och andliga sånger, och sjung Guds lov med tacksamhet i era hjärtan.<note caller="+" style="f"><char style="fr" closed="false">3:16 </char><char style="ft" closed="false">I de första församlingarna sjöng man både psalmer ur Psaltaren och nykomponerade sånger. <char style="xt"><ref loc="COL 1:15-20">1:15-20</ref></char> är antagligen en sådan ny sång.</char></note> <verse number="17" style="v"/>Men vad ni än säger eller gör, så gör det i Herren Jesus namn. Tacka Gud, Fadern, genom honom.</para>
  <para style="s1">Råd angående familj och slavar</para>
  <para style="p">
    <verse number="18" style="v"/>Ni gifta kvinnor, underordna er era män, för så ska det vara bland dem som tillhör Herren.</para>
  <para style="p">
    <verse number="19" style="v"/>Och ni gifta män, älska era hustrur och var inte hårda mot dem.</para>
  <para style="p">
    <verse number="20" style="v"/>Ni barn, lyd era föräldrar i allting, för det behagar Herren.</para>
  <para style="p">
    <verse number="21" style="v"/>Och ni föräldrar, reta inte upp era barn så att de blir missmodiga.</para>
  <para style="p">
    <verse number="22" style="v"/>Ni slavar, lyd era jordiska herrar i allting. Ställ inte bara upp för att behaga dem när de ser er, utan av uppriktigt hjärta, i fruktan för Herren. <verse number="23" style="v"/>Vad ni än gör, gör det helhjärtat, som om ni gjorde det för Herren och inte för människor. <verse number="24" style="v"/>Kom ihåg att det är Herren själv som en dag ska belöna er och låta er få ert arv. Det är Herren Kristus ni tjänar. <verse number="25" style="v"/>Men den som gör orätt ska straffas för det. Då görs ingen skillnad på människor.</para>
  <chapter number="4" style="c"/>
  <para style="p">
    <verse number="1" style="v"/>Ni som är slavägare, ge era slavar allt vad de behöver och har rätt till. Ni vet ju att ni också har en Herre – i himlen.</para>
  <para style="s1">Förmaningar</para>
  <para style="p">
    <verse number="2" style="v"/>Be ständigt, utan att ge upp, vaka och var tacksamma. <verse number="3" style="v"/>Be också för oss, att Gud öppnar en möjlighet för oss att sprida budskapet, så att jag kan förkunna Kristus hemlighet<note caller="+" style="f"><char style="fr" closed="false">4:3 </char><char style="ft" closed="false"><char style="xt">Se not till <ref loc="COL 1:26">1:26</ref></char>.</char></note> <verse number="4" style="v"/>och på ett rätt sätt kan tala och göra den känd – det är ju för den hemlighetens skull jag sitter i fängelse.</para>
  <para style="p">
    <verse number="5" style="v"/>Uppträd förståndigt i era kontakter med de utomstående, och ta vara på varje tillfälle. <verse number="6" style="v"/>Tala till människor på ett vänligt sätt, men låt era ord få sälta. Se till att ni vet hur ni ska svara var och en.</para>
  <para style="s1">Personliga hälsningar</para>
  <para style="p">
    <verse number="7" style="v"/>Vår käre bror Tychikos, en trogen tjänare och medarbetare i Herren, kommer att berätta allt för er om hur jag har det. <verse number="8" style="v"/>Jag skickar honom till er just för att ni ska få veta hur det står till med oss, och för att han ska uppmuntra era hjärtan. <verse number="9" style="v"/>Tillsammans med honom kommer också Onesimos<note caller="+" style="f"><char style="fr" closed="false">4:9 </char><char style="ft" closed="false">Onesimos var den slav som Paulus skrev om i brevet till Filemon.</char></note>, en trogen och älskad bror, som ju är en av er. De kommer att ge er en rapport om det som händer här.</para>
  <para style="p">
    <verse number="10" style="v"/>Aristarchos, som sitter här i fängelse tillsammans med mig, hälsar till er. Det gör också Markus<note caller="+" style="f"><char style="fr" closed="false">4:10 </char><char style="ft" closed="false">Detta är den Markus som skrev Markusevangeliet.</char></note>, som är kusin med Barnabas. Om honom har ni redan fått anvisningar: ta väl emot honom om han skulle komma till er. <verse number="11" style="v"/>Jesus, som även kallas Justus, hälsar också till er. Dessa är de enda omskurna som arbetar tillsammans med mig för Guds rike, och de har varit till stor uppmuntran för mig.</para>
  <para style="p">
    <verse number="12" style="v"/>Epafras, som ju också är en av er, hälsar till er. Han tjänar Kristus Jesus och kämpar alltid för er i sina böner, för att ni ska stå fasta, fullkomliga och helt övertygade om vad som är Guds vilja. <verse number="13" style="v"/>Jag kan intyga hur hårt han arbetar för er och för dem i Laodikeia och Hierapolis.<note caller="+" style="f"><char style="fr" closed="false">4:13 </char><char style="ft" closed="false">Både Laodikeia och Hierapolis låg ca två mil från Kolossai.</char></note></para>
  <para style="p">
    <verse number="14" style="v"/>Vår käre Lukas<note caller="+" style="f"><char style="fr" closed="false">4:14 </char><char style="ft" closed="false">Detta är den Lukas som skrev Lukasevangeliet.</char></note>, läkaren, hälsar till er, och det gör också Demas. <verse number="15" style="v"/>Hälsa till alla de troende i Laodikeia och till Nymfas och den församling som möts i hans<note caller="+" style="f"><char style="fr" closed="false">4:15 </char><char style="ft" closed="false">Eller: </char><char style="fqa" closed="false">Nymfa…hennes hus.</char></note> hus.</para>
  <para style="p">
    <verse number="16" style="v"/>När det här brevet har blivit uppläst hos er, se till att det också blir läst i församlingen i Laodikeia, och att ni själva får läsa det brev som kommer från Laodikeia.<note caller="+" style="f"><char style="fr" closed="false">4:16 </char><char style="ft" closed="false">Brevet som kom från Laodikeia var antagligen ett brev som var på väg runt till olika församlingar, eftersom Paulus brev var undervisningsbrev som skulle läsas av alla. Det kan ha varit brevet till Efesos, en stad som låg i närheten.</char></note></para>
  <para style="p">
    <verse number="17" style="v"/>Och säg till Archippos: ”Se till att du slutför den uppgift som Herren har gett dig.”</para>
  <para style="p">
    <verse number="18" style="v"/>Här skriver jag, Paulus, min hälsning med egen hand.<note caller="+" style="f"><char style="fr" closed="false">4:18 </char><char style="ft" closed="false">Paulus dikterade brevet för en annan men skrev hälsningen själv, så att mottagarna skulle veta att brevet kom från honom.</char></note> Kom ihåg mig i fängelset.</para>
  <para style="p">Nåd åt er alla.</para>
</usx>
