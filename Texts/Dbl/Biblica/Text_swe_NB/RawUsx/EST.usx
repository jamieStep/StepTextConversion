<?xml version="1.0" encoding="UTF-8"?>
<usx version="2.6">
  <book code="EST" style="id">- nuBibeln (Swedish Contemporary Bible)</book>
  <para style="rem">Copyright © 2015 by Biblica, Inc.®</para>
  <para style="h">Ester</para>
  <para style="toc1">Ester</para>
  <para style="toc2">Ester</para>
  <para style="toc3">Ester</para>
  <para style="mt1">Ester</para>
  <chapter number="1" style="c"/>
  <para style="ms2">Ester blir drottning</para>
  <para style="mr">(<ref loc="EST 1:1-2:23">1:1—2:23</ref>)</para>
  <para style="s1">Drottning Vashti blir avsatt</para>
  <para style="p">
    <verse number="1" style="v"/>Detta hände under kung Xerxes<note caller="+" style="f"><char style="fr" closed="false">1:1 </char><char style="ft" closed="false"><char style="tl">Ahasveros</char> enligt det hebreiska sättet att återge det persiska namnet.</char></note> tid, som härskade över 127 provinser från Indien ända till Kush. <verse number="2" style="v"/>Han regerade från sin tron i borgen i Susa. <verse number="3" style="v"/>Under sitt tredje regeringsår ordnade han en stor fest för alla sina furstar och tjänare. Persiens och Mediens militära ledning, adeln och furstarna från provinserna samlades alla hos honom. <verse number="4" style="v"/>Under en så lång tid som 180 dagar visade han den enorma rikedom och all den kungliga glans och prakt som fanns i hans rike.</para>
  <para style="p">
    <verse number="5" style="v"/>När dessa dagar var över anordnade kungen en sju dagar lång fest för alla i borgen i Susa, från den högste till den lägste, i kungapalatsets inhägnade trädgård. <verse number="6" style="v"/>Där hängde draperier av vitt och blått linne, fästa med vita och purpurröda snören i ringar av silver på pelare av marmor. Soffor av guld och silver stod på golvet, som var lagt av grön och vit marmor, pärlemor och annan värdefull sten. <verse number="7" style="v"/>Vinet serverades i guldbägare av olika form, ingen lik den andra, och det fanns gott om vin, för kungen var mycket generös. <verse number="8" style="v"/>Kungen hade befallt att det inte fick vara något dryckestvång, utan var och en fick dricka så mycket eller lite han själv önskade. Servitörerna hade fått order om detta.</para>
  <para style="p">
    <verse number="9" style="v"/>Samtidigt höll drottning Vashti en fest för kvinnorna inne i kung Xerxes palats. <verse number="10" style="v"/>På den sjunde dagen, när kungen var upprymd av vinet, befallde han sina sju personliga hovmän – Mehuman, Bisseta, Harvona, Bigta, Avagta, Setar och Karkas –  <verse number="11" style="v"/>att föra drottning Vashti till honom med krona på huvudet. Hon var mycket vacker, och han ville visa upp hennes skönhet för folken och furstarna. <verse number="12" style="v"/>Men när hovmännen framförde kungens befallning, vägrade drottning Vashti att komma.</para>
  <para style="p">Kungen blev då rasande och brann av vrede. <verse number="13" style="v"/>Han brukade rådgöra med sina visaste experter om saker som gällde lagar och förordningar, och nu vände han sig till dem. <verse number="14" style="v"/>Det var de sju furstarna i Persien och Medien: Karshena, Shetar, Admata, Tarshish, Meres, Marsena och Memukan. Alla dessa var högt uppsatta män i landet och stod kungen mycket nära.</para>
  <para style="p">
    <verse number="15" style="v"/>”Vad ska man enligt lagen göra med drottning Vashti?” frågade han dem. ”Hon har ju vägrat lyda kung Xerxes order som hans hovmän framfört.”</para>
  <para style="p">
    <verse number="16" style="v"/>Memukan svarade då inför kungen och furstarna: ”Drottning Vashti har handlat fel, inte bara i kungens närvaro, utan också mot alla furstar och allt folk i kung Xerxes provinser. <verse number="17" style="v"/>Nu kommer alla kvinnorna att få kännedom om vad drottningen gjort och förakta sina män och säga: ’Kung Xerxes befallde att drottning Vashti skulle föras till honom, men hon kom inte!’ <verse number="18" style="v"/>Innan den här dagen är slut kommer hustrurna till alla furstarna i Persien och Medien att ha hört talas om vad drottningen har gjort, och sedan kommer de att tala till sina män på samma sätt. Följden blir förakt och bråk utan ände.</para>
  <para style="p">
    <verse number="19" style="v"/>Om du nu, o kung, finner det för gott, så låt det utfärdas en kunglig befallning i Persiens och Mediens lagar, som inte kan ändras, att drottning Vashti aldrig mer får komma inför kung Xerxes. Sedan ska hennes kungliga ställning ges åt någon som är bättre än hon. <verse number="20" style="v"/>När denna kungliga befallning blir känd i hans väldiga rike kommer varje kvinna att visa respekt för sin man, från den högste till den lägste.”</para>
  <para style="p">
    <verse number="21" style="v"/>Kungen och furstarna samtyckte till Memukans råd, och kungen gjorde som han föreslagit. <verse number="22" style="v"/>Han skickade brev till alla sina provinser, till varje provins med dess egen skrift och till varje folk på dess eget språk, att varje man skulle vara herre i sitt hus och tala sitt folks språk.</para>
  <chapter number="2" style="c"/>
  <para style="s2">Kungen väljer Ester</para>
  <para style="p">
    <verse number="1" style="v"/>Efter en tid, när kung Xerxes vrede hade lagt sig, kom han att tänka på vad Vashti hade gjort och vad man beslutat om henne.</para>
  <para style="p">
    <verse number="2" style="v"/>”Låt oss leta reda på vackra, orörda flickor åt kungen”, föreslog hans tjänare. <verse number="3" style="v"/>”Kungen bör utse i varje provins tjänstemän som kan samla alla orörda vackra unga flickor till kungens harem i Susas borg. Kungens hovman Hegaj, som har ansvaret för kvinnorna, får ta hand om dem och se till att de får sin skönhetsbehandling. <verse number="4" style="v"/>Sedan får den flicka som behagar kungen mest bli drottning i Vashtis ställe.”</para>
  <para style="p">Kungen gillade förslaget och följde det genast.</para>
  <para style="p">
    <verse number="5" style="v"/>I borgen i Susa fanns det en jude som hette Mordokaj, son till Jair, son till Shimi, son till Kish från Benjamins stam. <verse number="6" style="v"/>Han hade deporterats från Jerusalem samtidigt med de fångar som tillfångatogs med Juda kung Jekonja av Nebukadnessar, kungen av Babylonien. <verse number="7" style="v"/>Mordokaj var fosterfar till sin kusin Hadassa, eller Ester, som hon också kallades, och som var föräldralös. Hon var välväxt och vacker, och efter hennes föräldrars död hade Mordokaj adopterat henne som sin egen dotter.</para>
  <para style="p">
    <verse number="8" style="v"/>När nu kungens befallning och förordning tillkännagavs och många flickor fördes till kungens harem i Susas borg och togs om hand av Hegaj, hämtades också Ester till kungapalatset och togs om hand av Hegaj, som hade ansvaret för kvinnorna. <verse number="9" style="v"/>Flickan behagade honom och vann hans välvilja. Han såg genast till att hon fick sina skönhetsbehandlingar och den mat hon skulle ha och sju tjänsteflickor, som valts ut åt henne från kungapalatset. Han flyttade in henne med hennes tjänsteflickor i haremets främsta del.</para>
  <para style="p">
    <verse number="10" style="v"/>Ester hade inte avslöjat något om sin nationalitet eller sin släkt, eftersom Mordokaj hade förbjudit henne att göra det. <verse number="11" style="v"/>Han promenerade varje dag utanför haremsgården för att ta reda på hur Ester hade det och hur hon behandlades.</para>
  <para style="p">
    <verse number="12" style="v"/>Innan en flickas tur kom att komma in till kung Xerxes, fick hon under tolv månader gå igenom skönhetsbehandlingar, som det var föreskrivet för kvinnorna – först sex månader med myrraolja och sedan sex månader med välluktande kryddor och andra skönhetsmedel för kvinnor. <verse number="13" style="v"/>När det sedan var hennes tur att gå till kungen, fick hon ta med sig vad hon ville från haremet till kungapalatset. <verse number="14" style="v"/>Hon gick dit på kvällen och återvände nästa morgon till en annan del av haremet och lämnades i hovmannen Shaasgas omsorg, som hade ansvaret för konkubinerna. Sedan kom hon inte in till kungen fler gånger, om hon inte hade behagat honom så mycket att han personligen kallade på henne.</para>
  <para style="p">
    <verse number="15" style="v"/>När turen att gå in till kungen kom till Ester, Avichajils dotter, som Mordokaj hade adopterat efter sin farbror, begärde hon inget annat än det som kungens hovman Hegaj, som hade ansvaret för kvinnorna, föreslog henne. Hon vann välvilja hos alla som såg henne.</para>
  <para style="p">
    <verse number="16" style="v"/>Ester blev hämtad till kung Xerxes i palatset i den tionde månaden, tevet, under hans sjunde regeringsår.</para>
  <para style="p">
    <verse number="17" style="v"/>Kungen blev mer förtjust i Ester än i någon annan kvinna, och hon vann hans välvilja och kärlek mer än någon av de andra flickorna. Han satte den kungliga kronan på hennes huvud och gjorde henne till drottning i stället för Vashti. <verse number="18" style="v"/>Kungen anordnade ett stort gästabud för alla sina furstar och tjänare till Esters ära. Han utlyste en allmän ledighet<note caller="+" style="f"><char style="fr" closed="false">2:18 </char><char style="ft" closed="false">Eller </char><char style="fqa" closed="false">efterskänkte skatt, </char><char style="ft" closed="false">eller möjligen </char><char style="fqa" closed="false">beviljade amnesti.</char></note> i provinserna och gav kungligt generösa gåvor.</para>
  <para style="s2">Mordokaj avslöjar ett mordförsök</para>
  <para style="p">
    <verse number="19" style="v"/>När man samlade ihop unga flickor en andra gång, satt Mordokaj vid kungens port.</para>
  <para style="p">
    <verse number="20" style="v"/>Ester hade inte avslöjat något om sin släkt och nationalitet, precis som Mordokaj hade sagt till henne. Hon lydde honom alltjämt, som om hon fortfarande var i hans vård.</para>
  <para style="p">
    <verse number="21" style="v"/>En dag, när Mordokaj satt i kungens port, blev Bigtan och Teresh, två av de hovmän som höll vakt vid porten, förbittrade på kung Xerxes och sökte efter tillfälle att döda honom. <verse number="22" style="v"/>Mordokaj fick reda på det och berättade det för drottning Ester, som i sin tur talade om det för kungen å Mordokajs vägnar. <verse number="23" style="v"/>En undersökning av saken visade att det var sant, och då spetsades de två männen på pålar. Detta blev antecknat i krönikan i kungens närvaro.</para>
  <chapter number="3" style="c"/>
  <para style="ms2">Hotet mot judarna</para>
  <para style="mr">(<ref loc="EST 3:1-4:17">3:1—4:17</ref>)</para>
  <para style="s1">Hamans plan mot judarna</para>
  <para style="p">
    <verse number="1" style="v"/>En tid senare upphöjde kung Xerxes Haman, son till agagiten Hammedata, till en position över alla andra furstar. <verse number="2" style="v"/>Alla kungens tjänare i hans port böjde sig ner i vördnad för Haman, för så hade kungen befallt, men Mordokaj gjorde det inte.</para>
  <para style="p">
    <verse number="3" style="v"/>”Varför följer du inte kungens befallning?” frågade kungens tjänare honom. <verse number="4" style="v"/>Dag efter dag talade de med honom, men han brydde sig inte om dem. Slutligen talade de med Haman om saken för att se om Mordokajs skäl skulle godtas, han hade nämligen sagt att han var jude.</para>
  <para style="p">
    <verse number="5" style="v"/>Haman blev rasande när han nu upptäckte att Mordokaj inte böjde sig ner för honom i vördnad. <verse number="6" style="v"/>Det räckte inte för honom att bara ta livet av Mordokaj, utan när han fick veta vilket folk Mordokaj tillhörde ville han utrota alla judar ur Xerxes rike. <verse number="7" style="v"/>I första månaden av året, månaden nisan, i kung Xerxes tolfte regeringsår, kastade man lott, ”pur”, inför Haman, om dag och månad, och lotten föll på<note caller="+" style="f"><char style="fr" closed="false">3:7 </char><char style="fq" closed="false">lotten föll på </char><char style="ft" closed="false">är taget ur Septuaginta för att underlätta den annars svåra översättningen.</char></note> adar, den tolfte månaden.</para>
  <para style="p">
    <verse number="8" style="v"/>Haman tog så upp saken med kung Xerxes: ”Det finns ett speciellt folk, som är utspritt och skingrat bland alla andra folk i ditt rikes provinser. Deras lagar skiljer sig från alla andra folks, och de följer inte kungens lagar. Det är mot kungens intressen att låta dem fortsätta så. <verse number="9" style="v"/>Om du, o kung, finner det för gott, så utfärda en befallning om att de ska utrotas. Då ska jag bidra med 350 ton<note caller="+" style="f"><char style="fr" closed="false">3:9 </char><char style="ft" closed="false">Ordagrant: </char><char style="fqa" closed="false">10 000 talenter.</char></note> silver till förvaltarna för den kungliga skattkammaren.”</para>
  <para style="p">
    <verse number="10" style="v"/>Kungen tog då av sig sin sigillring och gav den till Haman, agagiten Hammedatas son, judarnas fiende. <verse number="11" style="v"/>”Behåll pengarna, men gör vad du anser vara bäst med detta folk”, sa kungen till Haman.</para>
  <para style="p">
    <verse number="12" style="v"/>Kungens sekreterare tillkallades på trettonde dagen i första månaden, och enligt Hamans befallning utfärdades en skrivelse till kungens satraper, till ståthållarna i de olika provinserna och till furstarna över varje folk, till varje provins på dess eget språk. Skrivelsen undertecknades i kung Xerxes namn och förseglades med hans ring. <verse number="13" style="v"/>Brev skickades med ilbud till alla kungens provinser med order om att alla judar skulle förgöras, dödas och utrotas, unga och gamla, barn och kvinnor, på en och samma dag, nämligen den trettonde dagen i månaden adar, årets tolfte månad. Deras ägodelar skulle tas som byte. <verse number="14" style="v"/>En avskrift av skrivelsen skulle gälla som lag i varje provins och tillkännages för alla folk, så att de var beredda för den dagen.</para>
  <para style="p">
    <verse number="15" style="v"/>Ilbuden gick ut omedelbart på kungens befallning, och lagen tillkännagavs i Susas borg. Kungen och Haman slog sig ner för att dricka tillsammans, medan bestörtning rådde i staden Susa.</para>
  <chapter number="4" style="c"/>
  <para style="s2">Mordokaj ber Ester om hjälp</para>
  <para style="p">
    <verse number="1" style="v"/>När Mordokaj fick höra vad som hade hänt, rev han sönder sina kläder, klädde sig i säck och aska och gick ut i staden och klagade högt och bittert. <verse number="2" style="v"/>Han gick till kungens port och stannade utanför den, för dit in fick ingen gå i sorgkläder. <verse number="3" style="v"/>Överallt i varje provins dit kungens befallning och förordning kommit rådde stor sorg bland judarna. De fastade och grät och klagade, och många låg i säck och aska.</para>
  <para style="p">
    <verse number="4" style="v"/>När Esters tjänsteflickor och hovmän kom och berättade detta för henne, blev hon bestört och skickade kläder till Mordokaj att använda i stället för säcktyget, men han vägrade att ta emot dem. <verse number="5" style="v"/>Då kallade Ester på Hatak, en av kungens hovmän som hon fått i sin tjänst, och bad honom gå ut till Mordokaj och ta reda på varför han uppträdde som han gjorde. <verse number="6" style="v"/>Hatak gick ut till Mordokaj på stadens torg utanför kungens port, <verse number="7" style="v"/>och denne berättade för honom om allt som hade hänt honom och om det belopp som Haman hade lovat betala till kungens skattkammare för att få judarna utrotade. <verse number="8" style="v"/>Mordokaj gav även Hatak en kopia av förordningen som utfärdats i Susa om deras utrotning och bad honom visa den för Ester och förklara vad som hänt och be henne att gå till kungen och vädja för sitt folk.</para>
  <para style="p">
    <verse number="9" style="v"/>Hatak gick tillbaka till henne och berättade vad Mordokaj sagt. <verse number="10" style="v"/>Ester sa då till Hatak att på nytt gå ut till Mordokaj och säga:</para>
  <para style="p">
    <verse number="11" style="v"/>”Alla kungens tjänare och allt folket i kungens provinser vet att för den man eller kvinna som går in till kungen på den inre borggården utan att vara ditkallad, gäller bara en enda lag, nämligen döden, om inte kungen räcker ut sin guldspira som tecken på att han får leva. Jag har inte varit kallad till kungen på trettio dagar.”</para>
  <para style="p">
    <verse number="12" style="v"/>När man berättade för Mordokaj vad Ester hade sagt <verse number="13" style="v"/>skickade Mordokaj tillbaka ett svar till henne: ”Tro inte att du ensam av alla judar ska komma undan därför att du är i kungens palats. <verse number="14" style="v"/>Om du nu tiger, kommer befrielse och räddning från något annat håll till judarna, men du och dina släktingar kommer att gå under. Och vem vet om du inte har blivit drottning just för en tid som denna?”</para>
  <para style="p">
    <verse number="15" style="v"/>Ester sände sitt svar till Mordokaj: <verse number="16" style="v"/>”Gå och kalla samman alla judar i Susa och fasta för min skull. Ät och drick inte under tre dagar och tre nätter. Jag och mina tjänsteflickor ska också fasta, och sedan ska jag gå in till kungen fast det är mot lagen, och om jag då går förlorad så får det bli så.”</para>
  <para style="p">
    <verse number="17" style="v"/>Mordokaj gick och gjorde precis som Ester hade sagt till honom.</para>
  <chapter number="5" style="c"/>
  <para style="ms2">Ester ingriper för att rädda sitt folk</para>
  <para style="mr">(<ref loc="EST 5:1-9:19">5:1—9:19</ref>)</para>
  <para style="s1">Ester inför kungen</para>
  <para style="p">
    <verse number="1" style="v"/>Tre dagar senare tog Ester på sig den kungliga skruden och gick in på palatsets inre borggård, framför palatsbyggnaden. Kungen satt på sin tron i palatset, mitt emot ingången. <verse number="2" style="v"/>När han såg drottning Ester stå där på gården, behagade det honom, och han räckte ut sin guldspira mot henne. Ester gick då fram och rörde vid spetsen på spiran.</para>
  <para style="p">
    <verse number="3" style="v"/>”Vad vill du, drottning Ester?” frågade kungen henne. ”Vad önskar du? Vad du än begär ska du få det, om det så skulle vara hälften av mitt rike.”</para>
  <para style="p">
    <verse number="4" style="v"/>Ester svarade: ”Om det behagar dig, min kung, kom tillsammans med Haman till en fest som jag har förberett för dig i dag.”</para>
  <para style="p">
    <verse number="5" style="v"/>Kungen befallde: ”Hämta Haman omedelbart, så att vi kan göra som Ester önskar.” Så gick kungen och Haman till den fest som Ester hade anordnat.</para>
  <para style="p">
    <verse number="6" style="v"/>Medan de njöt av vinet frågade kungen Ester: ”Tala nu om för mig vad du önskar, så ska du få det, även om det är hälften av mitt kungarike.”</para>
  <para style="p">
    <verse number="7" style="v"/>Ester svarade: ”Min önskan och bön är denna: <verse number="8" style="v"/>Om du ser välvilligt på mig, min kung, och om det behagar dig att besvara min bön och uppfylla min önskan, så kom tillsammans med Haman i morgon till den festmåltid som jag ska förbereda för er. Då ska jag svara på din fråga, o kung.”</para>
  <para style="s1">Haman retar sig på Mordokaj</para>
  <para style="p">
    <verse number="9" style="v"/>Haman gick hem glad och upprymd den dagen. Men när han vid kungens port såg Mordokaj, som varken reste sig eller på något annat sätt visade vördnad, blev han ursinnig på honom. <verse number="10" style="v"/>Han behärskade sig emellertid och fortsatte hem, och där samlade han sina vänner och sin hustru Seresh. <verse number="11" style="v"/>Han skröt för dem om sin rikedom, om sina många barn och hur kungen på alla sätt hade ärat honom och upphöjt honom över furstarna och kungens tjänare.</para>
  <para style="p">
    <verse number="12" style="v"/>Sedan tillade han också: ”Dessutom inbjöd drottning Ester förutom kungen bara mig till den festmåltid som hon gjort i ordning, och i morgon är jag inbjuden dit igen tillsammans med kungen. <verse number="13" style="v"/>Men jag är ändå inte nöjd så länge jag måste se den där juden Mordokaj sitta i kungens port.”</para>
  <para style="p">
    <verse number="14" style="v"/>Hans hustru Seresh och alla hans vänner föreslog då: ”Du ska låta bygga en tjugofem meter hög påle och be kungen att få hänga Mordokaj på den i morgon bitti, och sedan kan du nöjd och glad gå till festen med kungen.” Det tyckte Haman var ett bra förslag och lät resa pålen.</para>
  <chapter number="6" style="c"/>
  <para style="s1">Kungen hedrar Mordokaj</para>
  <para style="p">
    <verse number="1" style="v"/>Den natten hade kungen svårt för att sova och lät hämta krönikan över minnesvärda händelser. Man läste ur den för honom. <verse number="2" style="v"/>Där stod skrivet att Mordokaj hade avslöjat de två hovmännen Bigtan och Teresh, dörrvakterna, som hade planerat att mörda kung Xerxes.</para>
  <para style="p">
    <verse number="3" style="v"/>”Vilken hedersbetygelse och upphöjelse har Mordokaj fått för detta?” frågade kungen. ”Han har inte fått någonting”, svarade männen som var i tjänst.</para>
  <para style="p">
    <verse number="4" style="v"/>”Finns det någon i borggården?” frågade kungen. Just då hade Haman kommit in på palatsets yttre borggård för att be kungen om tillåtelse att få hänga Mordokaj på den påle som han hade rest för honom.</para>
  <para style="p">
    <verse number="5" style="v"/>”Haman är där ute”, svarade männen. ”Be honom komma in hit”, sa kungen.</para>
  <para style="p">
    <verse number="6" style="v"/>När Haman kom in, frågade kungen honom: ”Vad ska man göra för någon som kungen vill hedra?”</para>
  <para style="p">Haman tänkte för sig själv: ”Vem skulle kungen vilja hedra mer än mig?”</para>
  <para style="p">
    <verse number="7" style="v"/>Han svarade kungen: ”Den som kungen vill hedra <verse number="8" style="v"/>ska ges en kunglig skrud som kungen själv har burit, och en häst som kungen själv har ridit, och som har en kunglig krona på huvudet. <verse number="9" style="v"/>Överlämna sedan skruden och hästen åt någon av kungens främsta furstar. Han ska sätta skruden på mannen som kungen vill hedra och leda honom ridande på hästen genom stadens huvudgata och ropa framför honom: ’Så här gör man med den som kungen vill hedra!’ ”</para>
  <para style="p">
    <verse number="10" style="v"/>Kungen sa till Haman: ”Skynda dig nu och hämta skruden och hästen och gör precis som du har sagt med Mordokaj, juden, som sitter i kungens port. Försumma ingenting av det du sagt!”</para>
  <para style="p">
    <verse number="11" style="v"/>Haman tog då skruden och hästen, satte skruden på Mordokaj och ledde honom ridande genom gatorna i staden och ropade: ”Så här gör man med den som kungen vill hedra.”</para>
  <para style="p">
    <verse number="12" style="v"/>Sedan återvände Mordokaj till kungens port, men Haman skyndade sig hem, sorgsen och med höljt huvud. <verse number="13" style="v"/>När han berättade för sin hustru Seresh och alla sina vänner vad som hade hänt, sa de till honom: ”Om Mordokaj, som du nu har fått falla ner för, är av judisk börd, kommer du aldrig att kunna sätta dig upp mot honom. Han kommer att bli ditt fall.”</para>
  <para style="p">
    <verse number="14" style="v"/>Medan de fortfarande höll på att diskutera med Haman, kom kungens hovmän för att hämta honom till festen som drottning Ester hade anordnat.</para>
  <chapter number="7" style="c"/>
  <para style="s1">Kungen låter hänga Haman</para>
  <para style="p">
    <verse number="1" style="v"/>Kungen och Haman kom alltså till måltiden hos drottning Ester, <verse number="2" style="v"/>och även denna andra dag, medan de drack av vinet frågade kungen: ”Vad vill du be om, drottning Ester? Du ska få det. Vad önskar du dig? Din önskan ska uppfyllas, om det så är hälften av mitt rike.”</para>
  <para style="p">
    <verse number="3" style="v"/>Drottning Ester svarade: ”Om du ser på mig med välvilja, min kung, och om du, o kung, finner det för gott, så rädda mitt liv, det är min bön, och skona mitt folk, det är min önskan. <verse number="4" style="v"/>Jag och mitt folk har nämligen blivit sålda till förintelse, till att dödas och utplånas. Om det bara varit så att vi blivit sålda till slavar och slavinnor, skulle jag ha tigit, för en sådan olycka hade inte varit så stor att man hade behövt besvära kungen med den.”</para>
  <para style="p">
    <verse number="5" style="v"/>”Vem är det?” frågade kung Xerxes. ”Var är han som vågar göra något sådant?” <verse number="6" style="v"/>”En motståndare och fiende, den onde Haman som sitter här”, svarade Ester.</para>
  <para style="p">Haman blev skräckslagen inför kungen och drottningen. <verse number="7" style="v"/>Kungen reste sig i vredesmod, lämnade sitt vin och gick ut i slottsträdgården. Haman stannade kvar för att bönfalla drottning Ester om sitt liv, för han förstod att kungen redan fattat beslutet om hans öde. <verse number="8" style="v"/>Just när kungen kom tillbaka in i festsalen<note caller="+" style="f"><char style="fr" closed="false">7:8 </char><char style="ft" closed="false">Det hebreiska uttrycket inkluderar också ordet </char><char style="fqa" closed="false">vin </char><char style="ft" closed="false">och syftar på huset eller festplatsen där vin dracks.</char></note> från slottsträdgården kastade sig Haman mot soffan där Ester låg till bords.</para>
  <para style="p">”Tänker han till och med ofreda drottningen här i palatset inför mina ögon?” röt kungen, och knappt hade kungen hunnit säga detta innan dödsbindeln sattes för Hamans ansikte.</para>
  <para style="p">
    <verse number="9" style="v"/>Då sa Harvona, en av kungens hovmän: ”En tjugofem meter hög påle står redan vid Hamans hus. Den har han rest för Mordokaj, som med sina ord en gång räddade kungen.”</para>
  <para style="p">”Häng Haman i den”, befallde kungen.</para>
  <para style="p">
    <verse number="10" style="v"/>Så hängde de upp Haman på pålen, som han själv hade rest för Mordokaj, och först då lade sig kungens vrede.</para>
  <chapter number="8" style="c"/>
  <para style="s1">Kungen ingriper för judarna</para>
  <para style="p">
    <verse number="1" style="v"/>Samma dag gav kung Xerxes drottning Ester det hus som hade tillhört judarnas fiende Haman. Mordokaj fick komma fram inför kungen, för Ester hade berättat för honom om deras släktskap. <verse number="2" style="v"/>Kungen tog då av sig den sigillring som han tagit tillbaka från Haman, och gav den till Mordokaj. Ester gav i uppdrag åt Mordokaj att ta hand om Hamans hus.</para>
  <para style="p">
    <verse number="3" style="v"/>Ester vädjade ännu en gång till kungen, föll ner vid hans fötter och bad honom gråtande att stoppa det onda mot judarna som agagiten Haman hade planerat. <verse number="4" style="v"/>Kungen räckte ut guldspiran mot Ester, som reste sig och ställde sig inför kungen. <verse number="5" style="v"/>Hon sa: ”Om du, o kung, finner det för gott, och om du ser på mig med välvilja, och om du anser det vara rätt och finner behag i mig, så låt det utfärdas en skrivelse som återkallar Hamans, agagiten Hammedatas sons, brev med order att döda alla judar i alla kungens provinser. <verse number="6" style="v"/>Hur skulle jag kunna se denna olycka drabba mitt folk och uthärda att se mina landsmän förintas?”</para>
  <para style="p">
    <verse number="7" style="v"/>Kung Xerxes sa till Ester och juden Mordokaj: ”Jag har gett Ester Hamans hus, och honom själv har jag hängt upp på pålen, därför att han ville döda judarna. <verse number="8" style="v"/>Utfärda en ny order om judarna, så som ni finner det bäst, i mitt namn och försegla den med min sigillring, för ingen skrivelse som är skriven i kungens namn och förseglad med kungens ring kan återkallas.”</para>
  <para style="p">
    <verse number="9" style="v"/>Kungens alla sekreterare inkallades på den tjugotredje dagen i tredje månaden, månaden sivan. Man skrev enligt Mordokajs befallning en skrivelse till judarna, likaså till satraperna, ståthållarna och furstarna i provinserna från Indien till Kush, 127 provinser, till varje provins med dess egen skrift och till varje folk på dess eget språk, så också till judarna med deras egen skrift och på deras eget språk.</para>
  <para style="p">
    <verse number="10" style="v"/>Mordokaj skrev i kung Xerxes namn och förseglade skrivelsen med hans sigillring, och sedan skickades den iväg med ilbud som red på travhästar från kungens stall.</para>
  <para style="p">
    <verse number="11" style="v"/>I breven gav kungen judarna tillåtelse att i varje stad samlas för att försvara sig och att förgöra, döda och utplåna varje väpnad styrka hos ett folk eller i en provins som anföll dem och deras barn och kvinnor, och att även ta deras tillhörigheter som byte. <verse number="12" style="v"/>Detta skulle ske på en och samma dag i alla kung Xerxes provinser, den trettonde dagen i månaden adar, den tolfte månaden. <verse number="13" style="v"/>Vidare skulle en kopia av skrivelsen gälla som lag i varje provins och tillkännages för alla folk, så att judarna kunde förbereda sig för att den dagen hämnas sina fiender. <verse number="14" style="v"/>Ilbuden gav sig ut på kungens befallning i stor hast, ridande på kungens travhästar. Förordningen var utfärdad i Susas borg.</para>
  <para style="p">
    <verse number="15" style="v"/>Mordokaj gick från kungen klädd i kunglig skrud i blått och vitt, med en krona av guld på huvudet och en mantel av fint purpurrött linne. Staden Susa jublade och gladde sig. <verse number="16" style="v"/>Bland judarna rådde ljus, glädje, fröjd och härlighet. <verse number="17" style="v"/>I varje provins och stad dit kungens befallning och förordning nådde, blev det stor glädje bland judarna. De ställde till med stora fester och firanden. Många i landet blev<note caller="+" style="f"><char style="fr" closed="false">8:17 </char><char style="ft" closed="false">Eller </char><char style="fqa" closed="false">utgav sig för att vara judar.</char></note> judar av rädsla för judarna.</para>
  <chapter number="9" style="c"/>
  <para style="s1">Judarna triumferar</para>
  <para style="p">
    <verse number="1" style="v"/>Den trettonde dagen i tolfte månaden, adar, var den dag då kungens befallning och förordning skulle träda i kraft. Judarnas fiender hade sett fram emot att få makt över dem, men nu blev det tvärtom, så att judarna i stället fick makten över dem som hatade dem. <verse number="2" style="v"/>Judarna samlades i sina städer i alla kung Xerxes provinser för att försvara sig mot dem som ville deras olycka. Men ingen kunde stå emot dem, för alla hade drabbats av fruktan för dem. <verse number="3" style="v"/>Furstarna i provinserna, satraperna, ståthållarna och kungens tjänstemän hade ställt sig på judarnas sida, för de hade fyllts av fruktan för Mordokaj. <verse number="4" style="v"/>Mordokaj hade nämligen fått stort inflytande i kungens palats, ryktet om honom spred sig till alla provinserna och han blev allt mäktigare.</para>
  <para style="p">
    <verse number="5" style="v"/>Judarna slog alla sina fiender med svärd, dödade, förgjorde och gjorde som de ville med dem som hatade dem. <verse number="6" style="v"/>I borgen i Susa dödade judarna 500 män <verse number="7" style="v"/>och Parshandata, Dalfon, Aspata, <verse number="8" style="v"/>Porata, Adalja, Aridata, <verse number="9" style="v"/>Parmashta, Arisaj, Aridaj och Vajsata, <verse number="10" style="v"/>Hamans tio söner och Hammedatas son, judarnas fiende. Men de lät bli att plundra.</para>
  <para style="p">
    <verse number="11" style="v"/>När kungen samma dag fick veta antalet män som dödats i Susa, <verse number="12" style="v"/>sa han till drottning Ester: ”Judarna har dödat och förgjort 500 män i Susa. De har också dödat Hamans tio söner. Vad kan de då inte ha gjort i mina övriga provinser? Vad vill du nu be om? Det ska du få. Vad önskar du? Din önskan ska uppfyllas.”</para>
  <para style="p">
    <verse number="13" style="v"/>Då svarade Ester: ”Om du finner det för gott, o kung, så låt judarna här i Susa få fortsätta i morgon också efter samma lag som i dag, och låt Hamans tio söner bli upphängda på pålen.”</para>
  <para style="p">
    <verse number="14" style="v"/>Kungen befallde då att så skulle ske. En förordning utfärdades i Susa, och Hamans tio söner hängdes upp.</para>
  <para style="p">
    <verse number="15" style="v"/>Judarna i Susa samlades även den fjortonde dagen i månaden adar och dödade ytterligare 300 män, men de tog inte heller nu något byte.</para>
  <para style="p">
    <verse number="16" style="v"/>De övriga judarna i kungens provinser samlades för att försvara sig och för att befria sig från sina fiender. De dödade 75 000 av dem men tog inget byte. <verse number="17" style="v"/>Detta skedde den trettonde dagen i månaden adar. På den fjortonde dagen vilade de och gjorde den till en dag av fest och glädje. <verse number="18" style="v"/>Men judarna i Susa samlades den trettonde och fjortonde dagen, och de vilade den femtonde dagen och gjorde den till en dag av fest och glädje. <verse number="19" style="v"/>Därför firar judar som bor på landet, i landsortsstäderna, den fjortonde dagen i månaden adar som en glädjefylld högtidsdag och ger varandra gåvor.</para>
  <para style="s1">Purimhögtiden instiftas</para>
  <para style="p">
    <verse number="20" style="v"/>Mordokaj skrev ner allt som hände och skickade brev till alla judar i kung Xerxes provinser både nära och fjärran <verse number="21" style="v"/>och uppmanade dem att i fortsättningen varje år fira den fjortonde och femtonde dagen i månaden adar <verse number="22" style="v"/>som dagar då judarna blev räddade från sina fiender och som den månad då deras sorg vändes till glädje och deras klagan till firande. Dessa dagar skulle de göra till dagar av fest och glädje och skicka matgåvor till varandra och gåvor till de fattiga.</para>
  <para style="p">
    <verse number="23" style="v"/>Judarna antog denna praxis, som de nu hade börjat, och som Mordokaj hade skrivit och uppmanat dem till. <verse number="24" style="v"/>För Haman, son till agagiten Hammedata, judarnas fiende, hade planerat att utplåna dem och kastat ”pur”, lott, för att förgöra och utplåna dem. <verse number="25" style="v"/>Men när detta lades fram för kungen<note caller="+" style="f"><char style="fr" closed="false">9:25 </char><char style="ft" closed="false">Eller </char><char style="fqa" closed="false">När hon (Ester) kom inför kungen.</char></note>, utfärdade han en skriftlig kungörelse<note caller="+" style="f"><char style="fr" closed="false">9:25 </char><char style="ft" closed="false">Eller </char><char style="fqa" closed="false">trots en tidigare skriftlig kungörelse. </char><char style="ft" closed="false">Grundtextens innebörd är osäker.</char></note> med befallning om att Hamans onda planer mot judarna skulle vändas mot honom själv, och att han och hans söner skulle hängas upp på pålen. <verse number="26" style="v"/>Därför kallades dessa dagar purim, efter ordet ”pur”. På grund av det som stod i kungörelsen och det som judarna hade sett och varit med om, <verse number="27" style="v"/>införde och fastställde judarna denna sed: att de själva och deras efterkommande och de som anslöt sig till dem skulle fira dessa två dagar på föreskrivet sätt på den bestämda tiden varje år. <verse number="28" style="v"/>Dessa dagar skulle man komma ihåg och fira från generation till generation, i varje familj, i varje provins och i varje stad, för att dessa purimdagar aldrig skulle glömmas av judarna och minnet av dem aldrig skulle förblekna bland deras efterkommande.</para>
  <para style="p">
    <verse number="29" style="v"/>Drottning Ester, Avichajils dotter, och juden Mordokaj utfärdade en skrivelse med makt och myndighet för att bekräfta det andra brevet om purimfesten. <verse number="30" style="v"/>Mordokaj sände brev till alla judar i de 127 provinserna i kung Xerxes rike, med en önskan om fred och trygghet, <verse number="31" style="v"/>för att stadfästa dessa purimdagar på bestämda tider, så som juden Mordokaj och drottning Ester hade befallt och fastställt för sig själva och sina efterkommande med tillbörlig fasta och klagan. <verse number="32" style="v"/>Esters befallning som fastställde dessa föreskrifter om purim blev nu nedtecknad i en bok.</para>
  <chapter number="10" style="c"/>
  <para style="s1">Mordokaj hedras och får stor makt</para>
  <para style="p">
    <verse number="1" style="v"/>Kung Xerxes tog ut skatt från hela landet inklusive de avlägsna kustprovinserna. <verse number="2" style="v"/>Alla hans storverk och bedrifter och berättelsen om den storhet han gav Mordokaj finns nedtecknade i mediska och persiska kungars krönika. <verse number="3" style="v"/>Juden Mordokaj hade den största makten i landet näst efter kung Xerxes själv, och han var mycket högt aktad bland judarna och älskad av sina landsmän. Han tänkte alltid på sitt folks bästa och talade alltid för sina landsmäns välfärd.</para>
</usx>
