<?xml version="1.0" encoding="UTF-8"?>
<usx version="2.6">
  <book code="MAL" style="id">- nuBibeln (Swedish Contemporary Bible)</book>
  <para style="rem">Copyright © 2015 by Biblica, Inc.®</para>
  <para style="h">Malaki</para>
  <para style="toc1">Malaki</para>
  <para style="toc2">Malaki</para>
  <para style="toc3">Mal</para>
  <para style="mt1">Malaki</para>
  <chapter number="1" style="c"/>
  <para style="d">
    <verse number="1" style="v"/>Profetia.</para>
  <para style="p">
    <char style="nd">Herrens</char> ord till Israel genom Malaki.</para>
  <para style="s1">Herren älskar sitt folk</para>
  <para style="p">
    <verse number="2" style="v"/>”Jag har älskat er, säger <char style="nd">Herren</char>. Men ni säger: ’På vilket sätt har du älskat oss?’ Var inte Jakob och Esau bröder? säger <char style="nd">Herren</char>. Jag älskade Jakob <verse number="3" style="v"/>men hatade Esau. Jag gjorde hans berg till en ödemark och gav hans arv åt öknens schakaler.”</para>
  <para style="p">
    <verse number="4" style="v"/>Om Edom säger: ”Vi är krossade, men vi ska åter bygga upp ruinerna,” så säger härskarornas <char style="nd">Herre</char>: ”Låt dem bygga, jag kommer ändå att riva ner det. Det ska kallas ondskans land och folket som <char style="nd">Herren</char> vredgas på för evigt. <verse number="5" style="v"/>Ni får se det med egna ögon, och då ska ni säga: ’<char style="nd">Herren</char> är stor, även bortom Israels gränser!’</para>
  <para style="ms2">Israels otrohet</para>
  <para style="mr">(<ref loc="MAL 1:6-2:16">1:6—2:16</ref>)</para>
  <para style="s1">Herren kräver felfria offer</para>
  <para style="p">
    <verse number="6" style="v"/>En son hedrar sin far och en tjänare sin herre. Om jag är en far, var är min heder? Och om jag är en herre, var är min respekt? Detta säger härskarornas <char style="nd">Herre</char> till er präster, som föraktar mitt namn.</para>
  <para style="p">Då frågar ni: ’På vilket sätt har vi föraktat ditt namn?’</para>
  <para style="p">
    <verse number="7" style="v"/>Genom att ni har burit fram oren mat på mitt altare.</para>
  <para style="p">Ni frågar: ’På vilket sätt har vi gjort dig oren?’</para>
  <para style="p">Genom att säga att <char style="nd">Herrens</char> bord kan föraktas. <verse number="8" style="v"/>När ni bär fram ett blint offerdjur, är det inte något ont? När ni bär fram ett halt och sjukt offerdjur, är det inte något ont? Försök komma med sådana offer till din ståthållare! Skulle han gilla dig och ta emot dig välvilligt? säger härskarornas <char style="nd">Herre</char>.</para>
  <para style="p">
    <verse number="9" style="v"/>Nu vädjar ni till Gud att han ska vara nådig mot oss! Skulle han, när ni nu har sådant i era händer, vara välvilligt inställd mot er?” säger härskarornas <char style="nd">Herre</char>.</para>
  <para style="p">
    <verse number="10" style="v"/>”Om ändå någon av er ville stänga tempeldörrarna och låta bli att i onödan tända eld på mitt altare! Jag vill inte veta av er, säger härskarornas <char style="nd">Herre</char>, och jag kan inte ta emot era offer. <verse number="11" style="v"/>Från öster till väster ska mitt namn bli stort bland folken. På alla platser ska man bära fram rökelse och rena offer åt mitt namn, för mitt namn är stort bland folken, säger härskarornas <char style="nd">Herre</char>.</para>
  <para style="p">
    <verse number="12" style="v"/>Ni däremot vanhelgar det och säger att <char style="nd">Herrens</char> bord är orent och hans mat är värd förakt. <verse number="13" style="v"/>Ni säger: ’Så besvärligt!’ och fnyser bara, säger härskarornas <char style="nd">Herre</char>. Ni kommer med stulna, halta och sjuka djur för att offra. Skulle jag kunna ta emot sådant av er? säger <char style="nd">Herren</char>. <verse number="14" style="v"/>Förbannad är den bedräglige som lovar att offra ett handjur från sin hjord och sedan ändå offrar ett missbildat djur åt Herren. För jag är en stor kung, säger härskarornas <char style="nd">Herre</char>, och mitt namn är fruktat bland folken.</para>
  <chapter number="2" style="c"/>
  <para style="s1">Herren varnar sina präster</para>
  <para style="p">
    <verse number="1" style="v"/>Och nu, präster, finns här en befallning till er: <verse number="2" style="v"/>Om ni inte vill lyssna, om ni inte vill lägga på hjärtat att ära mitt namn, säger härskarornas <char style="nd">Herre</char>, så ska jag sända en förbannelse över er och förbanna era välsignelser. Ja, jag har faktiskt redan förbannat dem därför att ni inte lagt detta på hjärtat.</para>
  <para style="p">
    <verse number="3" style="v"/>Jag ska gå till rätta med era efterkommande och kasta gödseln från era högtidsoffer i ansiktet på er, och ni ska själva bli utkastade med den.<note caller="+" style="f"><char style="fr" closed="false">2:3 </char><char style="ft" closed="false">Grundtextens innebörd är osäker.</char></note> <verse number="4" style="v"/>Då ska ni inse att jag har gett er denna befallning, för att mitt förbund med Levi ska bestå, säger härskarornas <char style="nd">Herre</char>. <verse number="5" style="v"/>Mitt förbund med honom innebar liv och frid, som jag gav honom för att han skulle frukta mig och bäva för mitt namn. <verse number="6" style="v"/>Sann lag var i hans mun, och på hans läppar fanns ingen orätt. Han vandrade med mig i frid och uppriktighet och omvände många från deras synd.</para>
  <para style="p">
    <verse number="7" style="v"/>Prästens läppar ska bevara kunskapen, och lag ska hämtas från hans mun, för han är härskarornas <char style="nd">Herres</char> budbärare. <verse number="8" style="v"/>Men ni har vikit av från vägen. Genom er lag har många kommit på fall. Ni har brutit Levis förbund, säger härskarornas <char style="nd">Herre</char>. <verse number="9" style="v"/>Därför har jag gjort er föraktade och förödmjukade inför allt folket, för ni har inte följt mina vägar, och ni har varit partiska när det gäller lagen.”</para>
  <para style="s1">Folkets trolöshet</para>
  <para style="p">
    <verse number="10" style="v"/>Har vi inte alla en enda fader? Har inte en och samme Gud skapat oss? Varför är vi trolösa mot varandra och vanhelgar våra förfäders förbund? <verse number="11" style="v"/>Juda har varit trolöst, och i Israel och i Jerusalem förekommer avskyvärdheter, för Juda har vanhelgat <char style="nd">Herrens</char> helgedom som han älskar och gift sig med en främmande guds dotter<note caller="+" style="f"><char style="fr" closed="false">2:11 </char><char style="fq" closed="false">en främmande guds dotter </char><char style="ft" closed="false">kan antingen syfta på avgudadyrkan i sig (tillbedjan av någon gudinna) eller på blandäktenskap som kunde leda till avgudadyrkan.</char></note>. <verse number="12" style="v"/><char style="nd">Herren</char> ska ur Jakobs boningar utrota varje man, vem han än är,<note caller="+" style="f"><char style="fr" closed="false">2:12 </char><char style="ft" closed="false">Grundtextens innebörd är osäker.</char></note> som har gjort något sådant, även om han bär fram offer till härskarornas <char style="nd">Herre</char>.</para>
  <para style="p">
    <verse number="13" style="v"/>Något annat ni också gör är att ni väter ner <char style="nd">Herrens</char> altare med tårar, ni gråter och klagar, därför att han inte längre bryr sig om era offer eller vill ta emot något från er hand. <verse number="14" style="v"/>Ni frågar: ”Varför?” Därför att <char style="nd">Herren</char> har varit vittne mellan dig och din ungdoms hustru, för du har varit trolös mot henne, fastän hon är din livskamrat och maka som du ingått förbund med. <verse number="15" style="v"/>Har inte han gjort dem till ett? De är hans tillhörighet, till både kött och ande. Varför? Han söker avkomma som är Guds. Var därför på er vakt!<note caller="+" style="f"><char style="fr" closed="false">2:15 </char><char style="ft" closed="false">Grundtextens innebörd är oviss i hela denna första del av versen.</char></note> Var inte trolös mot din ungdoms hustru.</para>
  <para style="p">
    <verse number="16" style="v"/>Jag hatar skilsmässa, säger <char style="nd">Herren</char>, Israels Gud, liksom att man höljer sig i våld som klädnad, säger härskarornas <char style="nd">Herre</char>. Var därför på er vakt till ert sinne, och var inte trolösa!<note caller="+" style="f"><char style="fr" closed="false">2:16 </char><char style="ft" closed="false">Grundtextens innebörd är osäker.</char></note></para>
  <para style="ms2">Herren kommer för att döma</para>
  <para style="mr">(<ref loc="MAL 2:17-4:6">2:17—4:6</ref>)</para>
  <para style="p">
    <verse number="17" style="v"/>Ni har tröttat ut <char style="nd">Herren</char> med era ord. Ni undrar: ”Tröttat ut? Hur?” Genom att säga: ”Var och en som gör det som är ont är god i <char style="nd">Herrens</char> ögon”, eller: ”Var finns rättvisans Gud?”</para>
  <chapter number="3" style="c"/>
  <para style="p">
    <verse number="1" style="v"/>”Se! Jag ska sända min budbärare<note caller="+" style="f"><char style="fr" closed="false">3:1 </char><char style="ft" closed="false">På hebr. <char style="tl">malaki</char>; kanske fungerade också profetens namn (<char style="xt"><ref loc="MAL 1:1">1:1</ref></char>) i profetiskt syfte. I <char style="xt">t.ex. <ref loc="MAT 11:10">Matt 11:10</ref></char> är </char><char style="fqa" closed="false">budbäraren </char><char style="ft" closed="false">Johannes Döparen; <char style="tl">malaki</char> översätts också ofta med </char><char style="fqa" closed="false">ängel.</char></note>, och han ska bereda vägen för mig. Herren, som ni söker, ska plötsligt komma till sitt tempel, förbundets budbärare som ni längtar efter. Se, han ska komma, säger härskarornas <char style="nd">Herre</char>.”</para>
  <para style="p">
    <verse number="2" style="v"/>Men vem kan uthärda dagen då han kommer? Vem kan bestå när han uppenbarar sig? Han är som smältarens eld och som tvättarens såpa. <verse number="3" style="v"/>Han ska sätta sig ner som den som smälter och renar silvret. Han ska rena leviterna och förädla dem som guld och silver, så att de kan frambära offer åt <char style="nd">Herren</char> i rättfärdighet. <verse number="4" style="v"/>Då ska offren från Juda och Jerusalem behaga <char style="nd">Herren</char> så som i gångna tider för länge sedan.</para>
  <para style="p">
    <verse number="5" style="v"/>”Jag ska komma till er för att hålla dom. Jag ska genast gå till rätta med trollkarlar och äktenskapsbrytare, med dem som svär falskt och dem som inte betalar ut lön till sina anställda, dem som förtrycker änkor och faderlösa och berövar utlänningen hans rätt, och dem som inte fruktar mig, säger härskarornas <char style="nd">Herre</char>.</para>
  <para style="s1">Förbundet bryts genom försummade tionden</para>
  <para style="p">
    <verse number="6" style="v"/>Jag, <char style="nd">Herren</char>, ändrar mig inte, och därför har ni, Jakobs ättlingar, inte blivit utrotade.<note caller="+" style="f"><char style="fr" closed="false">3:6 </char><char style="ft" closed="false">Grundtextens innebörd är osäker.</char></note></para>
  <para style="p">
    <verse number="7" style="v"/>Ända sedan era förfäders tid har ni vänt er bort från mina stadgar och inte hållit dem. Vänd tillbaka till mig, så ska jag vända mig till er, säger härskarornas <char style="nd">Herre</char>. Men ni frågar: ’Vad ska vi vända tillbaka för?’</para>
  <para style="p">
    <verse number="8" style="v"/>Får en människa stjäla från Gud? Ändå har ni stulit från mig.</para>
  <para style="p">Men ni undrar: ’Vad har vi stulit från dig?’ Tionden och offergåvor! <verse number="9" style="v"/>Ni har drabbats av en förbannelse, ni och hela folket, för ni har stulit från mig. <verse number="10" style="v"/>För allt tionde till förrådshuset, så att det finns mat i mitt hus. Pröva mig i detta, säger härskarornas <char style="nd">Herre</char>, så kommer jag att öppna för er himlens fönster och låta en överflödande välsignelse komma över er. <verse number="11" style="v"/>Jag ska skydda er från sådant som förtär, och inget ska förstöra markens frukt för er eller skörden från vinodlingarna, säger härskarornas <char style="nd">Herre</char>. <verse number="12" style="v"/>Alla folk ska prisa er lyckliga, för ni ska ha ett härligt land, säger härskarornas <char style="nd">Herre</char>.</para>
  <para style="s1">Israel talar arrogant mot Gud</para>
  <para style="p">
    <verse number="13" style="v"/>Ni har använt hårda ord mot mig, säger <char style="nd">Herren</char>. Ändå undrar ni: ’Vad har vi talat mot dig?’</para>
  <para style="p">
    <verse number="14" style="v"/>Ni har sagt: ’Det är meningslöst att tjäna Gud. Vad har vi för nytta av att följa hans befallningar och gå sörjande inför härskarornas <char style="nd">Herre</char>? <verse number="15" style="v"/>Nej, nu är det de fräcka vi ska prisa lyckliga. De som gör det onda har framgång, och de som utmanar Gud slipper undan!’ ”</para>
  <para style="s1">Den trogna resten</para>
  <para style="p">
    <verse number="16" style="v"/>Men då talade de som fruktade <char style="nd">Herren</char> med varandra. <char style="nd">Herren</char> lyssnade, han hörde. En minnesbok skrevs inför honom för dem som fruktar <char style="nd">Herren</char> och ärar hans namn.</para>
  <para style="p">
    <verse number="17" style="v"/>”De ska vara mina, säger härskarornas <char style="nd">Herre</char>, min egendom på den dag då jag griper in. Jag ska skona dem som en far skonar sin son som tjänar honom. <verse number="18" style="v"/>Då ska ni åter se skillnaden mellan den rättfärdige och den gudlöse, mellan den som tjänar Gud och den som inte gör det.</para>
  <chapter number="4" style="c"/>
  <para style="s1">Herrens dag</para>
  <para style="p">
    <verse number="1" style="v"/>Se, dagen kommer, och den ska brinna som en ugn. Alla fräcka och de som gör det onda ska då bli till halm, och dagen som kommer ska bränna upp dem, säger härskarornas <char style="nd">Herre</char> Sebaot. Varken rot eller gren ska lämnas kvar. <verse number="2" style="v"/>Men för er som fruktar mitt namn ska rättfärdighetens sol gå upp med läkedom under sina vingar. Då ska ni gå ut och hoppa som kalvar som släpps ut ur sitt stall. <verse number="3" style="v"/>Då ska ni trampa ner de onda, de ska bli som stoft under era fötter på den dag då jag griper in, säger härskarornas <char style="nd">Herre</char>.</para>
  <para style="p">
    <verse number="4" style="v"/>Kom ihåg den lag jag gav min tjänare Mose på Horeb, bud och stadgar för hela Israel.</para>
  <para style="p">
    <verse number="5" style="v"/>Jag ska sända profeten Elia till er, innan <char style="nd">Herrens</char> stora och fruktansvärda dag kommer. <verse number="6" style="v"/>Han ska vända fädernas hjärtan till barnen och barnens hjärtan till fäderna, så att jag inte slår landet med förbannelse när jag kommer.”</para>
</usx>
