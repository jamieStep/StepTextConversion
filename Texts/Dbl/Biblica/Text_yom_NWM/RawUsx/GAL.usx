<?xml version="1.0" encoding="UTF-8"?>
<usx version="2.6">
  <book code="GAL" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">NGALATIYA</para>
  <para style="toc1">Nkanda Polo kuidi basi Ngalatiya</para>
  <para style="toc2">Ngalatiya</para>
  <para style="toc3">Ngal</para>
  <para style="mt2">Nkanda Polo kuidi basi</para>
  <para style="mt1">Ngalatiya</para>
  <para style="ip">Nkanda kuidi basi Ngalatiya widi nkanda Polo kasonikina mabundu momo kakubika mu nzietolo andi yimosi mu zinzietolo ziandi ziozi zinyolokolo mu buku yi mavanga ma bamvuala.</para>
  <para style="ip">Kuidi bankaka, mabundu beni malenda ba mu zunga kimosi kinneni kidi va khatitsika Azi dikhioki. Mavanga mu tsi yoyi beti tedila mu bilumbu biabi ti Tiliki. Bila Polo wuviokila mu tsi beni mu nzietolo andi yimmuadi ayi yintatu (<char style="xt"><ref loc="ACT 16:6">Mav 16.6</ref> ayi <ref loc="ACT 18:3">18.3</ref></char>).</para>
  <para style="ip">Kuidi bankaka, mabundu beni malenda ba mu zunga ki basi Loma, zunga kidi ku sude yi Ngalatiya. Polo wuviokila mu zunga beni mu nzietolo andi yitheti (<char style="xt"><ref loc="ACT 13">Mav 13</ref> ayi <ref loc="ACT 14">14</ref></char>). Nkanda wawu wulenda ba wutheti mu minkanda misonika Polo. Mananga Polo wusonika wawu mu mvu makumaya ayi divua (49) tuamina lukutukunu luba ku Yelusalemi (<char style="xt"><ref loc="ACT 15">Mav 15</ref></char>).</para>
  <para style="ip">Polo bu katumbu botuka, buna minlongi mitotukila mu dikanda di Bayuda miyenda bumina mabundu ma basi Ngalatiya. Minlongi beni milenza kimvuala ki Polo ayi mikindisa batu ti bafueti kinzikanga Mina mi Moyize, minyengo mi Bayuda ayi nzengolo yi nitu yi kibakala. Bosi bankua Klisto bankaka bazola sadila kiphuanza kidi mu Klisto mu diambu di kukiyekula mu mavanga ma tsoni.</para>
  <para style="ip">Polo wutonina mu vana mvutu kuidi batu bobo bazola lenza kimvuala kiandi, bobo balembo kotisa memata mu luvalu luidi mu Nsamu Wumboti wowo kalongisa. Polo niandi wutambula Nsamu Wumboti mu tsongolo (mona-meso) kuidi niandi veka Klisto, mutu wowo wufuluka mu bafua. (<char style="xt"><ref loc="GAL 1">Ngal 1</ref></char>). Bosi bamvuala bankaka zinkindisa. (<char style="xt"><ref loc="GAL 2:1-10">Ngal 2.1-10</ref></char>). Wuvavila Nsambu Wumboti wukiedika va ntuala Piela ku Antioshi (<char style="xt"><ref loc="GAL 2:11-21">Ngal 2.11-21</ref></char>).</para>
  <para style="ip">Bosi wuvana mvutu kuidi batu bobo bazola kuika batu bifu bi Bayuda (<char style="xt"><ref loc="GAL 3:1-5:12">Ngal 3.1–5.12</ref></char>). Nkua Klisto wunkitulungu wusonga mu minu boso buididi tsila yiba vana Abalahami (<char style="xt"><ref loc="GAL 3:1-14">Ngal 3.1-14</ref></char>).</para>
  <para style="ip">Bosi wutebula batu moyo mfunu wu Mina wunnatanga batu kuidi Klisto ayi diaka mfunu wu minu (<char style="xt"><ref loc="GAL 3:15-29">Ngal 3.15-29</ref></char>). Minu mu Klisto kieti balula luzingu lueto. Tusiedi diaka bavika ko vayi tueka bana (<char style="xt"><ref loc="GAL 4:1-8">Ngal 4.1-8</ref></char>). Buela vutukila kinzikanga Mina, banga bulembo vangila basi Ngalatiya bankaka, buna yeka buela kituka bavika (<char style="xt"><ref loc="GAL 4:9-5:12">Ngal 4.9–5.12</ref></char>).</para>
  <para style="ip">Bosi ku tsuka, Polo weti yolukila boso buididi luzingu mu Pheve Yinlongo.</para>
  <para style="ip">Nkanda wawu wulembo monisa mambu muadi ma tsisi meti bivisa dibundu mu zithangu zioso. Mambu beni mawu mama : kinzikanga mina ayi sadilanga kiphuanza. Muaki nkanda beni wulembo yolukila boso buididi kiphuanza mu Klisto ; kiphuanza kioki ki bana ba Nzambi.</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Minu Polo, mvuala, nditelo mbila, bika sia kuidi batu voti mu nzila yi mutu vayi kuidi niandi veka Yesu Klisto ayi kuidi Nzambi Tata diodi difulukisa Yesu mu bafua. <verse number="2" style="v"/>Va kimosi ayi bakhomba zibundani yama kuaku, tufidisidi nkanda wawu kuidi mabundu ma Ngalatiya. <verse number="3" style="v"/>Bika Nzambi Dise dieto ayi Pfumu eto Yesu Klisto baluvana nlemvo ayi ndembama. <verse number="4" style="v"/>Klisto niandi mutu wukiyekula mu diambu di masumu meto muingi katukula mu tsungi yayi yi mbimbi boso buididi luzolo lu Nzambi, dise dieto. <verse number="5" style="v"/>Bika katambula nkembo mu mimvu mioso. Amen !</para>
  <para style="ms1">POLO WUNUANINA NSAMU WUMBOTI</para>
  <para style="s1">Nsamu wumboti widi wumosi kaka</para>
  <para style="p">
    <verse number="6" style="v"/>Minu ndilembo simina mu mona ti beno luyekudi mu nsualu mutu wowo wulutela mbila mu nlemvo wu Klisto mu diambu di landakana Nsamu Wumboti wunkaka. <verse number="7" style="v"/>Kuisi ko Nsamu Wumboti wunkaka. Bila batu bankaka balembo kotisa divunzi mu beno ayi batidi balula Nsamu wumboti wu Klisto. <verse number="8" style="v"/>Buba ti beto veka voti mbasi yi Diyilu, wukululonga mambu ma Nsamu Wumboti wunkaka, makambu dedakana ayi momo tululonga, buna bika kasingu. <verse number="9" style="v"/>Banga bu tutuama tuba ayi buabu ndieka buela vutukila ku dituba : enati mutu wululongidi Nsamu Wumboti wunkaka wunkambu dedakana ayi wowo lutambula, buna bika kasingu.</para>
  <para style="p">
    <verse number="10" style="v"/>Bila buabu lumbanzila ti ndintomba ti batu bakhikinina voti Nzambi kakhikinina e ? Lummuena ti batu ndintomba monisa khini e ? Enati minu batu ndintomba monisa khini buna ndisiedi kisadi ki Klisto ko.</para>
  <para style="s1">Nsamu Wumboti kuidi Klisto wuba</para>
  <para style="p">
    <verse number="11" style="v"/>Bakhomba baama, thidi luzaba ti Nsamu wumboti wowo ndilusamunina wusia ba kuidi mutu ko. <verse number="12" style="v"/>Bila ndisia kuwu tambula kuidi mutu ko ayi kadi mutu kasia kundonga wawu ko. Vayi niandi veka Yesu Klisto wutsonga wawu.</para>
  <para style="p">
    <verse number="13" style="v"/>Bila lutuama wa buevi bubela khadulu ama mu dibundu di Bayuda ; buevi ndiyamisina dibundu di Nzambi ayi buevi ndiyamisina diawu ; <verse number="14" style="v"/>ayi buevi minu ndiviatukila Bayuda bawombo baba mu thongꞌama mu matedi kinzika mina mi Bayuda ; minu ndiluta ba bufula mu bawu boso mu matedi kikhulu ki bakulu bama. <verse number="15" style="v"/>Vayi Nzambi, mutu wowo wutsobula tona mu vumu ki ngudi ama ayi wuthela mu nlemvo, bu kamona khini <verse number="16" style="v"/>buna wumbonisa Muanꞌandi muingi ndinsamuna kuidi Bapakanu. Buna ndisia tuama kuenda tambula malongi kuidi mutu ko <verse number="17" style="v"/>ayi ndisia kuenda ko ku Yelusalemi kuidi bamvuala bathuamina vayi nditumbu kuenda ku Alabi. Bosi ndibuela vutuka ku Damasi. <verse number="18" style="v"/>Mimvu mintatu bu mivioka, bosi ndiyenda ku Yelusalemi mu zabasana ayi Piela. Kumi bilumbu bitanu ndivuandila ku nzo andi. <verse number="19" style="v"/>Ndisia mona mvuala yinkaka ko, botula kaka Zaki khomba yi Pfumu Yesu. <verse number="20" style="v"/>Mu mambu momo ndikulusonikina, Nzambi niandi mbangi ama ; ndikadi vuna. <verse number="21" style="v"/>Bosi ndiyenda ku Sili ayi ku Silisi. <verse number="22" style="v"/>Muaki baklisto ba mabundu ma Yuda basia kunzaba ko, <verse number="23" style="v"/>vayi zitsangu kaka baba wanga ti : “Mutu wowo wubedi kutuyamisanga, buabu niandi wulembo longi minu kioki kabedi tombanga vonda.” <verse number="24" style="v"/>Buna mu diambu diama, bakembisa Nzambi.</para>
  <chapter number="2" style="c"/>
  <para style="s1">Polo ayi bamvuala bankaka</para>
  <para style="p">
    <verse number="1" style="v"/>Kumi mimvu mi nya bu mivioka, ndiyenda ku Yelusalemi va kimosi ayi Balinabasi. Ndinata Tite. <verse number="2" style="v"/>Ndiyenda ku Yelusalemi mu tumukina tsongolo yi Nzambi. Ndiba sudikisa Nsamu Wumboti wowo ndieti longa kuidi Bapakanu. Ndivanga buawu mu kinsueki kuidi batu bobo baba monikanga banga mintuadisi bila ndisia zola ko ti kisalu kiama kithama ayi ki buabu kimonika kiphamba. <verse number="3" style="v"/>Vayi ka diambu ko Tite, wuba diata yama, niandi wuba muisi Ngelese, kasia kuiku ko mu zengisa nituꞌandi yi kibakala. <verse number="4" style="v"/>Momo mavangimina mu diambu di bakhomba zi luvunu zifielumuka kota va tuba muingi zizaba boso buididi kiphuanza kieto kitutambula kuidi Yesu Klisto ; mayindu mawu maba mu kutukitula bavika. <verse number="5" style="v"/>Vayi tumanga kueto kuba tumukina, ka diambu ko mu thangu yimosi muingi kiedika ki Nsamu Wumboti kizingila mu beno.</para>
  <para style="p">
    <verse number="6" style="v"/>Vayi mu diambu di batu bobo beti kukibanzila ti badi mintuadisi, ka diambu ko buevi babela ; diodi disi kuthala ko, bila Nzambi katalanga zizi ko. Batu bobo basia buela kadi diambu dimosi ko mu malongi mama. <verse number="7" style="v"/>Muaki bamona ti Nzambi wuthuma mu longa Nsamu Wumboti kuidi Bapakanu banga Piela bu katumunu kuidi Bayuda. <verse number="8" style="v"/>Bila mutu wowo wusadila Piela muba mvuala kuidi Bayuda ; niandi wusala mu minu muba mvuala kuidi Bapakanu. <verse number="9" style="v"/>Diawu Zaki, Piela ayi Yowani, bobo badi banga makunzi ma dibundu, bu bamona nlemvo wowo nditambula, bayiza kutuvana, Balinabasi ayi minu, mboti yoyo yimmonisa ti tueka mu kithuadi kimosi. Batukindisa mu kuenda kuidi Bapakanu bosi bawu benda kuidi Bayuda. <verse number="10" style="v"/>Batukamba tutebukilanga minsukami moyo. Buawu ndieta vanga.</para>
  <para style="s1">Polo wutubidila Piela</para>
  <para style="p">
    <verse number="11" style="v"/>Vayi Piela bu kayiza ku Antioshe ; ndimanga kunkikinina va meso ma batu bila mu nzimbala kaba. <verse number="12" style="v"/>Bila tuamina batu bobo baba kuidi Zaki biza, Piela wuba dianga va kimosi ayi Bapakanu. Vayi batu bobo baba kuidi Zaki bu bayiza, Piela wukivengumuna va ndambu ayi wuvambana yawu bila boma kamona Bayuda. <verse number="13" style="v"/>Bayuda bankaka bavukumuka mu mayuya ayi Balinabasi mamvandi wuvukumuka mu mayuya mawu. <verse number="14" style="v"/>Vayi bu ndimona ti bakadi buela diata mu bukiedika, boso buididi Nsamu Wumboti, buna nditubidila Piela va meso ma batu boso ti : “Enati ngeyo Nyuda, wunzingila banga bu nzingilanga Bapakanu vayi bika banga Bayuda, buna buevi wulembo kuikila Bapakanu bazingila banga bueta zingila Bayuda e ?”</para>
  <para style="s1">Minu kaka kinkitulanga batu basonga</para>
  <para style="p">
    <verse number="15" style="v"/>Beto tuidi Bayuda tona mu mbutukuluꞌeto vayi tuisi bankua masumu ko va khatitsika Bapakanu. <verse number="16" style="v"/>Muaki tuzebi bumboti ti mutu kalendi kituka ko wusonga mu kinzikanga mavanga ma mina, vayi mu minu kaka mu Yesu Klisto. Diawu beto mamveto tuwilukila Yesu Klisto muingi tukitulu batu basonga mu minu Klisto vayi bika mu mavanga ma mina ; bila kuisi ko mutu wela kitulu wusonga mu diambu di kinzikanga mavanga ma mina.</para>
  <para style="p">
    <verse number="17" style="v"/>Vayi bu tulembo tombi monika batu basonga mu Klisto, diodi dimmonisa ti beto mamveto tuidi bankua masumu. Diodi dinsundula ti Klisto widi mvangi wu masumu e ? Nana. <verse number="18" style="v"/>Bila enati mambu momo nditiolumuna minu veka, ndikikitudi buela kumatunga diaka, buna ndieka mbundudi wu mina. <verse number="19" style="v"/>Bila mu diambu di mina, minu ndifua muingi ndizinga mu Nzambi ; <verse number="20" style="v"/>Minu ndibandu va dikulusi va kimosi ayi Klisto. Kadi sia ti minu ndinzinga vayi Klisto niandi wunzinga mu minu. Ayi luzingu ndilembo zingi mu nsuni, mu minu ndilembo luzingila ; minu kioki kidi yama mu Muana wu Nzambi, mutu wowo wunzola ayi wukiyekula niandi veka mu diambu diama. <verse number="21" style="v"/>Ndikadi vunza nlemvo wu Nzambi, bila enati mu Mina mutu kalenda kitukila wusonga buna mu phamba kuandi Klisto kafuila.</para>
  <chapter number="3" style="c"/>
  <para style="ms1">MASONOKO MAMMONISA TI MUTU WUNKITUKANGA WUSONGA MU MINU</para>
  <para style="s1">Mu mina voti mu minu ?</para>
  <para style="p">
    <verse number="1" style="v"/>A basi Ngalatiya luidi bivulu e ? Nani wululokidi e ? Bila balusudikisa bumboti buevi babandila Klisto va dikulusi.</para>
  <para style="p">
    <verse number="2" style="v"/>Tala kiuvu kimosi thidi ku luyuvula ; mu mbi lutambudila Pheve yinlongo e ? Mu kinzikanga Mina voti bu luwilukila Nsamu Wumboti wowo luwa e ? <verse number="3" style="v"/>A buevi luekila bivulu e ? Beno lutonina mu Pheve, buabu mu nsuni lueka manisina e ?</para>
  <para style="p">
    <verse number="4" style="v"/>Ziphasi zi phamba kuandi lumona e ? Enati bukiedika zidi ziphasi ziphamba.</para>
  <para style="p">
    <verse number="5" style="v"/>Lumbanzila ti Nzambi, mutu wuluvana Pheve andi ayi wuvanga bikumu mu beno, wumvanganga biawu mu diambu di lunkinzikanga mina voti mu diambu di luwilukila Nsamu Wumboti wowo luwa e ?</para>
  <para style="s1">Kifuani ki Abalahami</para>
  <para style="p">
    <verse number="6" style="v"/>Lutala Abalahami : <char style="qt">Niandi wuwilukila Nzambi ayi mu diambu di minu kiandi Nzambi kammonina mutu wusonga.</char></para>
  <para style="p">
    <verse number="7" style="v"/>Buna lufueti zaba ti batu boso badi minu bawu bantangulungu bana ba Abalahami.</para>
  <para style="p">
    <verse number="8" style="v"/>Bosi masonoko mamonisa thama ti Nzambi wela kitula Bapakanu batu basonga va meso mandi mu diambu di minu ; bosi tona thama, wukamba Abalahami ti : <char style="qt">Makanda moso mela sakumunu mu diambu diaku.</char> <verse number="9" style="v"/>Diawu batu bobo badi minu basakumunu va kimosi ayi Abalahami, mutu wu minu. <verse number="10" style="v"/>Bila batu bobo bantulanga diana diawu mu kinzikanga Mina, bawu boso badi ku tsi tsingulu ; bila disonama : <char style="qt">Bika kasingu woso mutu wunkambu kinzikanga thangu ka thangu mambu masonama mu buku yi Mina ayi wunkambu ku masadilanga.</char></para>
  <para style="p">
    <verse number="11" style="v"/>Diawu, dimonikini bumboti ti kuisi ko mutu wunkitukanga wusonga va meso ma Nzambi mu diambu di kinzikanga mina. Bila disonama mu minkanda : <char style="qt">Mutu wusonga wela zingilanga mu minu.</char></para>
  <para style="p">
    <verse number="12" style="v"/>Mina misia totukila mu minu ko vayi woso mutu wunsadilanga mambu mama wela zingila mu diambu di mawu.</para>
  <para style="p">
    <verse number="13" style="v"/>Klisto wutukula mu tsingulu yi tula mina mu beto bila niandi veka wubaka tsingulu eto banga bu disonimina : <char style="qt">Bika kasingu woso mutu wubendo va dikulusi.</char> <verse number="14" style="v"/>Divangimina bobo muingi Bapakanu, mu Klisto Yesu, batambula lusakumunu lu Abalahami ayi beto tutambula, mu minu, Pheve yoyi Nzambi kavanina tsila.</para>
  <para style="s1">Mina ayi tsila</para>
  <para style="p">
    <verse number="15" style="v"/>Bakhomba baama, bika tubonga kifuani ki mambu tummonanga lumbu ka lumbu. Luzebi kueno ti enati mutu sonikini nkanda mu diambu di wizana mu diambu dimosi ayi nkundi andi buna, kuisi ko mutu wulenda katula voti buela mambu mankaka va yilu mambu momo masonimini.</para>
  <para style="p">
    <verse number="16" style="v"/>Muaki Nzambi wuvana zitsila ziandi kuidi Abalahami ayi kuidi nkunꞌandi. Basi sonika ko : <char style="qt">Kuidi minkuna miandi banga ti zitsila beni zidi mu diambu di batu bawombo vayi kuidi nkunꞌaku bu dinsundula mutu wumosi kaka : Mutu beni Klisto.</char></para>
  <para style="p">
    <verse number="17" style="v"/>Diambu thidi tuba diawu diadi : Mina miomi miyiza zikhama ziya ayi makumatatu ma mimvu bu mivioka milendi vunza ko Nguizani yoyo Nzambi katula thama mu Abalahami mu diambu yikitula tsila kima ki phamba.</para>
  <para style="p">
    <verse number="18" style="v"/>Enati kiuka kitotukila mu diambu di kinzikanga mina buna disiedi mu diambu di tsila ko. Vayi mu diambu di tsila beni, diawu Abalahami kamonina mamboti ma Nzambi.</para>
  <para style="p">
    <verse number="19" style="v"/>Vayi buna bila mbi Mina e ? Mina mibuelimina mu diambu di monisa mbi biobi masumu nate nkuna, wowo wuvanunu tsila wutotuka. Zimbasi zisamuna mina beni mu nzila yi phovi. <verse number="20" style="v"/>Muaki phovi kasi phovi yi mutu wumosi ko. Vayi Nzambi widi wumosi kaka.</para>
  <para style="p">
    <verse number="21" style="v"/>Buna Mina midi kimbeni ayi zitsila zi Nzambi e ? Nana. Bila enati vadi muina wuvanu, wulenda vana luzingu nganu bukiedika ti busonga buntotukilanga mu Mina.</para>
  <para style="p">
    <verse number="22" style="v"/>Vayi masonoko meti tuba ti ntoto wumvimba widi wukangama ku tsi minsua mi masumu muingi mu minu mu Yesu Klisto, babo banwilukilanga batambula mambu momo baba vanina tsila.</para>
  <para style="s1">Minu ayi kiuka ki bima bivanunu tsila</para>
  <para style="p">
    <verse number="23" style="v"/>Tuamina minu kiza, tuba bakangama mu buvika bu Mina mu diambu di vingila minu kioki kifueti zabukusu. <verse number="24" style="v"/>Diawu Mina miba banga ntuadisi mu kutunata kuidi Klisto muingi tukituka basonga mu diambu di minu. <verse number="25" style="v"/>Vayi minu bu kiyiza, tusiala ko ku tsi minsua mintuadisi wowo.</para>
  <para style="p">
    <verse number="26" style="v"/>Bila beno boso luidi bana ba Nzambi mu minu mu Klisto Yesu. <verse number="27" style="v"/>Ayi beno boso lubotama mu Klisto, lumana vuata Klisto. <verse number="28" style="v"/>Kusiedi kadi luviakunu ko va khatitsika Nyuda voti Ngeleke ko ; va khatitsika mvika voti mutu wukulu ko ; kusiedi luviakunu ko va khatitsika bakala voti nketo ko bila beno boso luidi mutu wumosi mu Klisto Yesu. <verse number="29" style="v"/>Enati luidi mu Klisto buna luidi nkuna Abalahami, ayi buna luela tambula bima biobi Nzambi kavanina tsila.</para>
  <chapter number="4" style="c"/>
  <para style="p">
    <verse number="1" style="v"/>Sumbu didi ti mutu wumvinginani kuika bu kakidi muana lezi buna kasi luviakunu ayi mvika ko ; ka diambu ko niandi pfumu yi bima bioso. <verse number="2" style="v"/>Muana beni kafueti tuama ba ku tsi minsua mi minsungi ayi minkebi nate mu thangu yizenga dise diandi.</para>
  <para style="p">
    <verse number="3" style="v"/>Beto mamveto, mu thangu tuba bana, tuba ku tsi kivika ki ziphevi ziozi zi ntuadisanga nza.</para>
  <para style="p">
    <verse number="4" style="v"/>Vayi thangu bu yifuana, Nzambi wufidisa Muanꞌandi, wubutu kuidi nketo, mu thangu Mina, <verse number="5" style="v"/>muingi kakula batu bobo baba ku tsi kivika ki Mina mu diambu tukituka bana ba Nzambi.</para>
  <para style="p">
    <verse number="6" style="v"/>Sumbu luidi bana bandi, diawu Nzambi katumina Pheve yi Muanꞌandi mu mintima mieto ; Pheve yoyi yeta tuba : “Aba” bu dinsundula “Tata”.</para>
  <para style="p">
    <verse number="7" style="v"/>Buabu wusiedi diaka mvika ko vayi weka muana. Sumbu widi muana buna Nzambi wela kukitula mvingidi wu kiuka mu nlemvo andi.</para>
  <para style="s1">Kiadi ki Polo mu diambu di basi Ngalatiya</para>
  <para style="p">
    <verse number="8" style="v"/>Mu thama, bu lusia zaba Nzambi ko, luba bavika ba zinzambi ziozi zilendi dedokoso banga Nzambi ko. <verse number="9" style="v"/>Vayi buabu luzebi Nzambi, voti Nzambi wuluzebi ; buna buevi lufueti buela vutukila diaka ziphevi ziozi zikambulu lulendo ayi mfunu muingi lukituka diaka bavika baawu e ? <verse number="10" style="v"/>Lueti kinzikanga bilumbu, zingonda, zitsungi ayi mimvu. <verse number="11" style="v"/>Tsisi ndilembo moni mu diambu dieno tala kisalu kioso kioki ndisedi mu beno kiedi ba kisalu kiphamba.</para>
  <para style="p">
    <verse number="12" style="v"/>Bakhomba baama, ndikululeba lukituka banga minu bila minu veka ndidi banga beno. Lusia kuphangila kadi mbimbi yimosi ko.</para>
  <para style="p">
    <verse number="13" style="v"/>Keti luzebi ti kimbevo kiphana diluaku di kulusamunina Nsamu Wumboti mu khumbu yitheti. <verse number="14" style="v"/>Ka diambu ko kimbevo kiama kiba kuluyamisanga vayi lusia ku ndenza ko ayi lusia ku ndoza ko. Vayi beno luthambula banga mbasi yi Nzambi, voti banga niandi veka Klisto Yesu.</para>
  <para style="p">
    <verse number="15" style="v"/>Buna kuevi kutadisidi khini yoyi yibedi mu beno e ? Bila ndilenda telama kimbangi mu diambu dieno ti enati baka bubela, nganu ludovula meso meno mu diambu luphana mawu. <verse number="16" style="v"/>Vayi buabu ndieka mbeniꞌeno, bila ndilukembi mambu ma kiedika e ?</para>
  <para style="p">
    <verse number="17" style="v"/>Batu bobo bammonisa bufula bunneni va meso meno vayi zikhanu ziawu zisi ko zimboti. Batidi luvambisa kaka ayi minu mu diambu luluta ba bufula mu diambu diawu. <verse number="18" style="v"/>Didi diambu dimboti mu ba bufula mu zikhanu zimboti, bika sia ti b ndidi kaka yeno va kimosi vayi bufueni kaka mu banga bufula mu zithangu zioso. <verse number="19" style="v"/>Bana bama ba luzolo, ndieka mona ziphasi zingolo mu diambu dieno. Banga mianga mi nketo weka buta ; nate Klisto kela vangama mu beno.</para>
  <para style="p">
    <verse number="20" style="v"/>Muaki buabu, tsatu yiba va luidi ndidi ayi viakisa thubulu ama bila simina ndilembo simina mu diambu dieno.</para>
  <para style="s1">Nguizani yi kivika ayi Nguizani yi kiphuanza.</para>
  <para style="p">
    <verse number="21" style="v"/>Bika lukhamba, beno lutidi zingila ku tsi minsua mi Mina ; Lusudikanga ko mambu mavanga Mina e ? <verse number="22" style="v"/>Muawu musonama ti Abalahami wubuta bana buadi babakala, wumosi mu nketo wu mvika, wunkaka mu nketo wu kiphuanza. <verse number="23" style="v"/>Muana wubutuka mu nketo wu mvika, wubutukila mu kinsuni. Vayi muana wubutuka mu nketo wu kiphuanza wubutukila mu tsila yi Nzambi.</para>
  <para style="p">
    <verse number="24" style="v"/>Mambu mama madi banga nongo, baketo baba buadi balembo monisa zinguizani zizole. Nguizani yivangulu va mongo Sinayi ayi yibuta bana ba mvika. Angali niandi nguizani beni. <verse number="25" style="v"/>Bosi Angali widi mongo wu Sinayi, wowo widi mu tsi yi Alabi. Niandi dedikini banga divula di Yelusalemi di thangu yayi bila wulembo zingila mu buvika va kimosi ayi bana bandi boso. <verse number="26" style="v"/>Muaki Yelusalemi didi ku Diyilu dibeki kiphuanza, diawu ngudi eto. <verse number="27" style="v"/>Bila masonama :</para>
  <para style="q1">
    <char style="qt">Ngeyo nketo wusita, bika wumona khini ;</char></para>
  <para style="q1">
    <char style="qt">Mona khini yiwombo ayi yamikina</char></para>
  <para style="q1">
    <char style="qt">Ngeyo nketo wunkambu monanga mianga mibuta.</char></para>
  <para style="q1">
    <char style="qt">Bila bana ba nketo wowo wu baloza,</char></para>
  <para style="q1">
    <char style="qt">bela ba bawombo viokila bana ba nketo wukuelo.</char></para>
  <para style="p">
    <verse number="28" style="v"/>Vayi beno bakhomba, luidi banga Isaki, bana babutukila mu tsila. <verse number="29" style="v"/>Mu thangu yina, muana wubutukila mu kinsuni wuyamisa muana wubutukila mu lulendo lu Pheve. Buawu bobo buididi mu thangu yayi. <verse number="30" style="v"/>Vayi masonoko mbi malembo tubi e ? Botula mvika ayi muanꞌandi bila muana wu mvika kalendi kabula ko kiuka va kimosi ayi muana wu nketo wu kiphuanza.</para>
  <para style="p">
    <verse number="31" style="v"/>Diawu bakhomba ziama, beto tuisi bana ba nketo wu mvika ko vayi tuidi bana ba nketo wu kiphuanza.</para>
  <chapter number="5" style="c"/>
  <para style="ms1">LUZINGU LUNTAMBUDULUNGU MU PHEVE</para>
  <para style="s1">Kiphuanza tuidi mu Klisto</para>
  <para style="p">
    <verse number="1" style="v"/>Klisto wutukula muingi tuba mu kiphuanza. Diawu lusia ngolo mu ba bakinda ; lubika buela vutulu mu kivika.</para>
  <para style="p">
    <verse number="2" style="v"/>Lungua, minu Polo ndikulukamba : enati beno lutidi zengoso zinitu, buna Klisto kasiedi kadi mfunu ko va meso meno. <verse number="3" style="v"/>Ndikulukamba diaka ti : woso mutu wuntomba zengoso nitu buna kazaba ti kafueti kinzikanga Mina mioso. <verse number="4" style="v"/>Beno batu luntombanga monika basonga va meso ma Nzambi bu luntumukinanga Mina, lufueti zaba ti luidi luvambana ayi Klisto ; lusiedi ku tsi nlemvo wu Nzambi ko.</para>
  <para style="p">
    <verse number="5" style="v"/>Vayi kuidi beto, mu pheve boso buididi minu kieto tueti vingidila diana dikitukila basonga va meso ma Nzambi <verse number="6" style="v"/>Bila mu Klisto Yesu ; zengoso voti kambu zengoso disi kadi mfunu ko. Vayi minu kieti monikina mu luzolo lueto kiawu kilutidi mfunu.</para>
  <para style="p">
    <verse number="7" style="v"/>Beno luzawula thinu bumboti vayi nani wulukandikidi muingi lubika tumukina mambu ma kiedika e ?</para>
  <para style="p">
    <verse number="8" style="v"/>Khakudulu yayi yisia totukila ko kuidi mutu wowo wulutela mbila. <verse number="9" style="v"/>Banga bu beta tuba ti : “Ndambu kuandi yi luvi yifueni mu diambu di funisa falina bu yisobokosolo”. <verse number="10" style="v"/>Muaki minu diana didi yama mu Pfumu ti lulendi ba mayindu maviakana ko. Vayi mutu wowo wulembo kotisa divunzi mu beno, kaba kuandi ti nani, wela baka thumbudulu.</para>
  <para style="p">
    <verse number="11" style="v"/>Bakhomba baama, enati minu ndikidi longi ti zengoso nitu mfunu yidi, buna bila mbi batu bafueti tatamana kundiamisa e ? Enati buawu bobo buna malongi mu diambu di dikulusi yimeni malendi buela buisa batu ko. <verse number="12" style="v"/>Bika bakilueka bobo bankotisanga divunzi mu beno.</para>
  <para style="s1">Pheve ayi lunitu lu masumu</para>
  <para style="p">
    <verse number="13" style="v"/>Bakhomba baama, luzebi ti beno lutelo mu diambu di kiphuanza vayi lubika sadila kiphuanza beni mu diambu di kiba diluaku divangilanga mambu ma kinsuni vayi mu diambu di luzolo, lusalasana beno na beno. <verse number="14" style="v"/>Bila Mina mioso midi mifubakana mu muina wawu : <char style="qt">Zola ndiaku banga bu weta kizodila ngeyo veka.</char> <verse number="15" style="v"/>Enati lulembo kilueki beno na beno ayi lulembo kikanzuna beno na beno buna lukeba tala luedi vondasana beno na beno.</para>
  <para style="p">
    <verse number="16" style="v"/>Diambu ndituba diawu diadi, ludiatila mu Pheve, muingi luedi vanga zinzinunu zi nsuni. <verse number="17" style="v"/>Bila zinzinunu zi nsuni zidi ziviakana ayi zinzinunu zi Pheve. Ziozi zinzinunu zi Pheve zidi ziviakana ayi ziozi zi nsuni. Zinzinunu beni ziazi zidi bumbeni, ziawu na ziawu, mu diambu lubika vanga mambu momo lutidi. <verse number="18" style="v"/>Enati Pheve yilembo kuludiatisa buna lusiedi ku tsi minsua mi Mina ko.</para>
  <para style="p">
    <verse number="19" style="v"/>Muaki mavanga ma nsuni momo meta monika mawu mama : kitsuza, zitsumukunu, kindumba ; <verse number="20" style="v"/>tsambudulu yi bitumba ; mazi ; kithatu ; ziphaka, kiphala ; zinganzi ; zikhabunu ; buimi ; ziphambusu, <verse number="21" style="v"/>vambana mu malongi ma kiedika, kikhenene, vonda, kolo malavu, phulu dia ayi nua ayi mambu mankaka ma phila yina. Ndikulukamba banga bu ndituama kulukamba ti baboso bobo beti vanganga mambu mama ; balendi baka ko kuku mu kiuka ki kipfumu ki Nzambi.</para>
  <para style="p">
    <verse number="22" style="v"/>Vayi mbutu wu Pheve wawu wawu : luzolo, khini, ndembama, mvibudulu, tsalasani, vanganga mamboti, kikhuikizi, <verse number="23" style="v"/>banga batu balembama, kukiyala. Mambu ma phila yayi masi bumbeni ayi mina ko.</para>
  <para style="p">
    <verse number="24" style="v"/>Bobo badi batu ba Klisto bamana banda va dikulusi kinsuni kiawu va kimosi ayi zinzinunu ayi zitsatu zi nsuni.</para>
  <para style="p">
    <verse number="25" style="v"/>Enati tulembo zingi mu pheve buna bika tudiatila mu pheve.</para>
  <para style="s1">Tusala mu diambu di mamboti ma batu boso</para>
  <para style="p">
    <verse number="26" style="v"/>Tubika tombanga nkembo wu phamba ayi tubikanga bisombolo mu beto na beto voti tubika kukimonisinanga kikhenene beto na beto.</para>
  <chapter number="6" style="c"/>
  <para style="p">
    <verse number="1" style="v"/>Zikhomba, enati lubuididi wumosi mu beno mu nzimbala, buna bika beno lundiatusu kuidi Pheve, luvutula mu ndembama mutu wu phila yoyi mu nzila ayi bika wulubuka ngeyo tala wedi bua mu phukumunu. <verse number="2" style="v"/>Lunatasananga bizitu bieno beno na beno bila mu nzila yoyi lundukisila Mina mi Klisto.</para>
  <para style="p">
    <verse number="3" style="v"/>Enati mutu wukibanzidi ti niandi lutidi mfunu, vayi kasi kadi mfunu ko buna mutu beni wulembo kukivuni. <verse number="4" style="v"/>Bika kadika mutu katala mavanga mandi ; enati wulenda kukiniemisa ; buna bika kakiniemisa niandi veka vayi bika mu diambu di batu bankaka. <verse number="5" style="v"/>Bila kadika mutu wela nata wandi mfuna.</para>
  <para style="p">
    <verse number="6" style="v"/>Mutu wowo banlonga mambu ma Nzambi, kafueti kabudila mutu wowo wulembo nlongisa ndambu yi bima bi kavuidi.</para>
  <para style="p">
    <verse number="7" style="v"/>Lubika kueno vunuka, basekininanga Nzambi ko. Bila bioso bima weti kuna, biawu wela tota. <verse number="8" style="v"/>Woso mutu kunini mu diambu di nsuni andi buna wela tota biobi bieta buta nsuni : mbivusu. Vayi woso kunini mu diambu di Pheve buna wela tota biobi bieta buta Pheve : luzingu lu kalumani. <verse number="9" style="v"/>Tubika vonga mu vanganga mamboti ; bila beto kambu vonga tuela tota mimbutu mu thangu yifuana. <verse number="10" style="v"/>Diawu diluaku bu dimonikini, buna bika tuvanga mamboti kuidi batu boso vayi viokila kuidi bakhomba zieto mu minu.</para>
  <para style="s1">Zindubu zitsuka ayi zimbote</para>
  <para style="p">
    <verse number="11" style="v"/>Lulembo moni phila yitodidi bisono ; mu koko kuama ndilusonikini. <verse number="12" style="v"/>Batu bobo balembo lukuiki ti lufueti zengoso balembo tombi monika va meso ma batu. Balembo vangila bobo bila balembo tini yamusu mu diambu di dikulusi di Klisto. <verse number="13" style="v"/>Bila bawu veka bazengo, bakinzikanga Mina ko. Vayi bawu batidi kaka ti beno luzengoso muingi bakiniemisa mu zinitu zieno.</para>
  <para style="p">
    <verse number="14" style="v"/>Vayi mu diambu diama, enati thidi kukiniemisa, buna ndenda kukiniemisa mu diambu di dikulusi di Pfumu eto Yesu Klisto. Bila mu diambu di dikulusi beni nza yibandu va dikulusi mu diambu diama ayi minu ndibandu va dikulusi mu diambu di nza. <verse number="15" style="v"/>Bila zengoso voti kambu zengoso kuisi mfunu ko. Diambu didi mfunu mu kituka vangu kimona.</para>
  <para style="p">
    <verse number="16" style="v"/>Bika ndembama ayi kiadi ki Nzambi biba kuidi babo beta landakana thumunu yayi va kimosi ayi kuidi nkangu wu Iseli wu Nzambi.</para>
  <para style="p">
    <verse number="17" style="v"/>Tona buabu, kadi mutu kabuela kumbonisa phasi bila biviasu bi Pfumu Yesu bidi mu nitu ama.</para>
  <para style="p">
    <verse number="18" style="v"/>Zikhomba, bika nlemvo wu Pfumu eto Yesu Klisto wubanga yeno. Amen !</para>
</usx>
