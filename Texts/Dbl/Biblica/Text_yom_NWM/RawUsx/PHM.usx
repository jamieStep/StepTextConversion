<?xml version="1.0" encoding="UTF-8"?>
<usx version="2.6">
  <book code="PHM" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">FILEMO</para>
  <para style="toc1">Nkanda Polo kuidi Filemo</para>
  <para style="toc2">Filemo</para>
  <para style="toc3">Filemo</para>
  <para style="mt2">Nkanda Polo kuidi</para>
  <para style="mt1">Filemo</para>
  <para style="ip">Nkanda wu Polo kuidi Filemo wulembo yolukila nsamu wu bawu veka. Nkanda beni widi banga nkanda wu kiphovi mu diambu di mvika wumosi baba tedilanga Onezime. Mvika beni wuyiza kituka nkua Klisto mu malongi ma Polo bu katina ku nzo pfumu andi, Filemo, mutu wuba nkua Klisto wu divula di basi Kolosayi. Polo wulembo lombi Filemo mu yakula Onezime banga khomba ayi kanlemvukila.</para>
  <para style="ip">Nduka-nduka mu mvu 62, Polo kasonikinina nkanda wawu mu nloko mu thangu bankanga mu khumbu yitheti ku Loma. Nkanda wawu wukasonika niandi veka wuba nduka-nduka wufubakana va kimosi ayi nkanda kuidi basi Kolosayi wowo Tishike kanata (<char style="xt"><ref loc="COL 4:7-9">Kolosayi 4.7-9</ref></char>).</para>
  <para style="ip">Nkanda wawu wulembo monisa phila yibela nzingulu, mu khama yitheti yi mimvu, yi nkua Klisto va ntuala bavika. Polo kakadi kuika khadulu yifuana kuidi pfumu yo yitambudila Klisto vayi wulembo nlombi kaka mu yindula mambu madi mu minu kiandi.</para>
  <para style="ip">Diambu dilembo luti monika mu nkanda wawu diawu diadi : bufula bulembo monisa Polo mu mambu ma batu ayi mu mambu manneni ma mfunu. Ayi diawu Luteli katumbu tubila : “Polo wulembo sokudila, va ntuala Filemoni mu diambu di Onezime, mambu momo Klisto kavanga mu diambu dieto va ntuala Dise diandi”. Wulembo moni ziphasi va kimosi ayi beto (<char style="xt"><ref loc="PHM 1:10">10</ref>,<ref loc="PHM 1:20">20</ref></char>), wulembo kutudila mvutu (<char style="xt"><ref loc="PHM 1:9">9</ref>,<ref loc="PHM 1:10">10</ref></char>) ayi wunata zipholo zieto (<char style="xt"><ref loc="PHM 1:18">18</ref>,<ref loc="PHM 1:19">19</ref></char>).</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Polo, muisi nloko mu diambu di Yesu Klisto, ayi Timote khombꞌetobafidisidi nkanda wawu kuidi Filemo, nkundi eto wu luzolo ayi kisadi yeto <verse number="2" style="v"/>ayi kuidi khombꞌeto yi nketo Afi ayi kuidi Alasipe, kinuani yeto ayi kuidi dibundu dinkutakananga ku nzo aku.</para>
  <para style="p">
    <verse number="3" style="v"/>Bika nlemvo ayi ndembama bi Nzambi Dise dieto ayi bi Pfumu eto bibangayeno.</para>
  <para style="s1">Luzolo ayi minu bi Filemo</para>
  <para style="p">
    <verse number="4" style="v"/>Ndimvutulanga matondo kuidi Nzambi mu zithangu zioso bu ndikutebukilanga moyo mu zitsambulu ziama, <verse number="5" style="v"/>bu ndilembo wanga zitsangu zi luzolo ayi zi minu zidi yaku mu diambu di Pfumu Yesu ayi mu diambu di banlongo boso. <verse number="6" style="v"/>Ndinsambila Nzambi muingi wuba bufula mu ba mu kithuadi ayi bankaka mu minu kiaku muingi wuba diela difuana di sudikila dioso-diosodiambu di mboti didi yeto mu Klisto. <verse number="7" style="v"/>Luzolo luaku lumbonisa khini yingolo ayi lukhindisa bila ngeyo, khomba, bika wuzaba bumbote ti wukulula mintima mi banlongo.</para>
  <para style="s1">Polo wuleba Filemo mu diambu di Onezime</para>
  <para style="p">
    <verse number="8" style="v"/>Diawu, budidi ti mbeki kiphuanza kingolo mu Klisto mu kutumina mu mambu mafueni, <verse number="9" style="v"/>mu diambu di luzolo, vayi mu diambu di boso bu ndidi minu Polo, kinunu ayi buela ndidi buabu mu nloko mu diambu di Yesu Klisto ; <verse number="10" style="v"/>ndikulomba mu diambu di Onesime, muanꞌama wundibuta buna ndidi wukangama. <verse number="11" style="v"/>Va theti niandi kasia ba mfunu kuidi ngeyo ko vayi buabu mfunu wuwombo keka kuidi ngeyo ayi kuidi minu.</para>
  <para style="p">
    <verse number="12" style="v"/>Ndimvutudi diaka kuidi ngeyo ; niandi bukadi kintima kiama. <verse number="13" style="v"/>Muaki ndiedi katia ti kavuanda kuandi yama muingi katsadisa va buangu kiaku bu ndidi wukangama mu diambu di Nsamu Wumboti.</para>
  <para style="p">
    <verse number="14" style="v"/>Vayi mbengi kuama buvanga mu kambu teka zaba mayindu maku mu diambu wubika vangila mamboti maku mu kuiku<note caller="+" style="f"><char style="fr" closed="false">1.14 </char><char style="fq" closed="false">mu kuiku</char><char style="fqa" closed="false"> : </char><char style="ft" closed="false">voti mu kingolo.</char></note> vayi mavangimina mu luzolo.</para>
  <para style="p">
    <verse number="15" style="v"/>Nani zebi, mananga Onesime wutuama vambana yaku mu ndambu thangu kaka muingi wuntambula buabu mu zithangu zioso ; <verse number="16" style="v"/>vayi bika banga mvika vayi banga mutu wowo viatukidi mvika, banga khomba yi luzolo. Niandi thalu yiwombo kadi kuidi minu vayi kuidingeyo wela luta thalu bu keka mutu ayi khomba mu Pfumu.</para>
  <para style="p">
    <verse number="17" style="v"/>Diawu, mu diambu di kithuadi ayi minu, buna wunyakula banga timinu veka yakudi. <verse number="18" style="v"/>Enati diambu di mbimbi kavangila voti pholo aku kadi, buna tangila biawu va dizina diama. <verse number="19" style="v"/>Tala minu veka Polo tsonikini mambu mama mu koko kuama. Minu ndiela futa yawu ayi mbengi kuama kutebula moyo ti ngeyo mamvaku pholowidi kuidi minu. Pholo beni yidi luzingu luaku veka.</para>
  <para style="p">
    <verse number="20" style="v"/>Nyinga khomba, mu diambu di Pfumu bika wutsadisa ; buisa ntimꞌamamu Klisto. <verse number="21" style="v"/>Bu tsididi tumama kuaku diana, diawu ndisonikini bila nzebi ti wela vanga viokila momo ndombidi.</para>
  <para style="p">
    <verse number="22" style="v"/>Diambu dinkaka, wukhubikila nlekolo, bila diana ndisia ti mu diambu di zitsambulu zieno bela ku phutula kuidi beno.</para>
  <para style="s1">Zimboti zi tsuka</para>
  <para style="p">
    <verse number="23" style="v"/>Mboti aku yibedi kuidi Epafalasi, nkundi ama mu nloko mu diambu di Klisto Yesu. <verse number="24" style="v"/>Zimboti ziaku zibedi kuidi bisadi yama Malako, Alisitalike, Demasi ayi Luka.</para>
  <para style="p">
    <verse number="25" style="v"/>Bika nlemvo wu Pfumuꞌeto Yesu Klisto wubanga yaku.</para>
</usx>
