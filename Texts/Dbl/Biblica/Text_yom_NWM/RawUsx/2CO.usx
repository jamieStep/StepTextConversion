<?xml version="1.0" encoding="UTF-8"?>
<usx version="2.6">
  <book code="2CO" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">2 KOLINTO</para>
  <para style="toc1">Nkanda wumuadi wu Polo kuidi basi Kolinto</para>
  <para style="toc2">2 Kolinto</para>
  <para style="toc3">2 Kol</para>
  <para style="mt2">Nkanda wumuadi wu Polo kuidi basi</para>
  <para style="mt1">Kolinto</para>
  <para style="ip">Polo wufidisa nkandꞌandi wutheti kuidi basi Kolinto mu mvu wu makutananu ayi sambanu (56) buna Timote widi mu nzila mu kuenda ku Kolinto. Bu kavutuka, buna wunata zitsangu zimbimbi ayi zi kiadi zi dibundu. Buna Polo wuyenda bumina basi Kolinto mu bilumbu bi khufi bu kaba ku Efeso. Mambu ma phasi makambu zabakana tsundu mavioka kuna mu thangu kababumina.</para>
  <para style="ip">Bu kavutuka ku Efeso, wubuela diaka sonikina basi Kolinto nkanda ayi matsuela mu meso (<char style="xt"><ref loc="2CO 2:4">2 Kol 2.4</ref> ; <ref loc="2CO 7:8">7.8</ref></char>). Nkanda beni wuzimbala ; wusia monika ko. Tite niandi wunata wawu. Tite ayi Polo badengana ku Maseduani. Tite wunata zitsangu zimboti. Diawu diodi diluaku dieka sonikina Polo nkandꞌandi wummuadi.</para>
  <para style="ip">Tona mu kapu kitheti nate mu kapu ki tsambuadi, muawu Polo kalembo yolukila kimbeni kilembo monika muidi basi Kolinto bobo batidi vonda kisalu kiandi.</para>
  <para style="ip">Bosi mu kapu kinana ayi kivua, Polo wulembo yolukila mambu momo madi yandi mu ntima : khungulu yi makaba yilembo vangi mabundu ma batu bobo bakambulu Bayuda mu diambu di dibundu di Yelusalemi.</para>
  <para style="ip">Ku tsuka, Polo wukubika mambu mafueti kuiza nsualu (<char style="xt"><ref loc="2CO 10-13">2 Kol 10–13</ref></char>) : bumina kafueti babumina mu nsualu ayi vavila kisalu kiandi ki kimvuala.</para>
  <para style="ip">Dimbu kindiatisa nkanda wawu kidi ndandasani yi mambu yikubuku ayi yitezo bumboti : mambu mavioka, mambu ma thangu yayi ayi mambu mankuiza ; muawu muidi diambu di ntombo. Diambu beni diawu diadi : tsila yivanu mu kuba bumina. Mu mambu mama ma phasi, Nzambi wumonisa nlemvo andi kuidi Polo bu kakamba ti : “Ngolo ndidi mu thangu ndidi wulebakana.” (<char style="xt"><ref loc="2CO 12:10">2 Kol 12.10</ref></char>).</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Polo, mvuala wu Klisto Yesu, mu luzolo lu Nzambi, va kimosi ayi khombꞌeto Timote tufidisidi nkanda kuidi dibundu di Nzambi didi ku Kolintova kimosi kuidi banlongo boso badi ku Akayi dioso.</para>
  <para style="p">
    <verse number="2" style="v"/>Bika nlemvo ayi ndembama bibedi kuidi Nzambi Dise dieto ayi kuidi Pfumu Yesu Klisto bibanga yeno.</para>
  <para style="s1">Polo vutudidi Nzambi matondo</para>
  <para style="p">
    <verse number="3" style="v"/>Bika Nzambi kasakumunu, dise di Pfumuꞌeto Yesu Klisto, dise difulukidi mu kiadi ayi Nzambi wumbombanga mu mambu moso. <verse number="4" style="v"/>Niandi wukutubombanga mu ziphasi zioso muingi beto mamveto tuba bafuana mu bomba bobo badi mu ziphasi ziphila mu phila banga beto bu tumeni bombo kuidi Nzambi.</para>
  <para style="p">
    <verse number="5" style="v"/>Sumbu ziphasi zi Klisto zidi ziwombo mu beto, buawu bobo mu Klistombombolo eto yididi yiwombo. <verse number="6" style="v"/>Enati beto tulembo moni ziphasi ziozi ; buna ziawu zidi mu diambu di lubaka mbombolo ayi phulusu. Enati tulembo bombo, buna diodi didi mu diambu beno mamveno lubaka mbombolo muingi luzaba bu kangila ntima bu luela mona ziphasi banga ziozi tulembo moni.</para>
  <para style="p">
    <verse number="7" style="v"/>Diawu diana dieto didi dikuikama mu beno bila tuzebi ti boso bu lummonina ziphasi va kimosi ayi beto, buawu bobo beno mamveno luntambudila mbombolo va kimosi ayi beto. <verse number="8" style="v"/>Zikhomba, tutidi luzaba phila ziphasi ziozi tumona ku Azi. Yamusu tuyamusu kuviokakana zingolo zieto ayi tutumbu sakula diana ti tulenda buela zinga diaka.</para>
  <para style="p">
    <verse number="9" style="v"/>Beto tubanzila ti batuzengidi nkanu wu lufua. Vayi diambu diodi divangimina mu diambu tubika tula diana dieto mu beto veka vayi tutuladiana dieto mu Nzambi yoyi yimfulukisanga bafua. <verse number="10" style="v"/>Niandi wutukula mu lufua lu phila yoyi ayi wela buela kutukula diaka. Nyinga tusidi diana ti wela buela kutukula diaka <verse number="11" style="v"/>sumbu lulembo kutusadisa mu zitsambulu zieno. Mu diambu di nlemvo wututambula mu zitsambulu zi batu bawombo, buna batu bawombo bela vutudila Nzambi matondo mu diambu dieto.</para>
  <para style="ms1">MAMBU MATEDI NZINGULU YI POLO AYI BASI KOLINTO</para>
  <para style="s1">Polo wuviakisa mayindu mandi mu kuenda ku Kolinto</para>
  <para style="p">
    <verse number="12" style="v"/>Diambu dimmonisanga nkembo eto diawu diadi : mintima mieto mintelamanga kimbangi ti tudiatidi va nza ayi va ntuala eno mu bunlongo ayi mu busonga biobi bimbanga kuidi Nzambi ; bika sia ti mu nduenga yi batu vayi mu nlemvo wu Nzambi. <verse number="13" style="v"/>Bila tulusonikinanga mambu mankaka ko mu minkanda mieto vayi momo kaka lueta tanga ayi sudika. Tsidi diana ti malusudika bumboti mambu beni. <verse number="14" style="v"/>Bu didi ti lusudika fioti, ti lulenda kukiniemisa mu diambu dieto, buawu bobo beto mamveto tuela kukiniemisina mu diambu dieno mu lumbu ki Pfumu Yesu.</para>
  <para style="p">
    <verse number="15" style="v"/>Mu diana diodi, ndiba mayindu mu kuiza theti kuidi beno mu diambu di lumona khini mu khumbu yimmuadi. <verse number="16" style="v"/>Bukiedika nditia viokila theti kuidi beno bu nditia kuenda ku Maseduani, bosi ndiba mayindu mu monana diaka yeno minu vutuka ku Maseduani mu diambu luba kutsindika mu landakana nzilꞌama nate ku Yuda.</para>
  <para style="p">
    <verse number="17" style="v"/>Bu ndikubika diyindu diodi, buna diodi dinsundula ti ndimonisa lebakana kuama e ? Mananga mayindu mama maba mayindu ma kinsuni mu mona ti ndilenda tuba nyinga ayi nana va kimosi e ?</para>
  <para style="p">
    <verse number="18" style="v"/>Sumbu Nzambi kadi wukuikama, luzaba mboti ti mambu tululongamalendi ba “Nyinga” voti “Nana” ko. <verse number="19" style="v"/>Bila Yesu Klisto, Muana Nzambi, diodi minu veka, Silasi ayi Timote tululonga kasia ba nyinga ayi nana ko. Nyinga kaka yidi mu niandi. <verse number="20" style="v"/>Bila zitsila zioso zi Nzambi, zinsundukanga mu niandi. Mu niandi tuntubilanga, “Amen”, mu diambu di nkembo wu Nzambi. <verse number="21" style="v"/>Ayi Nzambi niandi wutukindisa va kimosi ayi beno mu Klisto, ayi niandi wutusobula. <verse number="22" style="v"/>Niandi wututula dimbu kiandi banga kiuka kiandi ayi wutula Pheveꞌandi mu mintima mieto ; mu monisa ti tuidi batu bandi ayi tuela tambula mamboti momo katulundila.</para>
  <para style="p">
    <verse number="23" style="v"/>Nzambi niandi mbangi ama. Ndisia buela kuizila ko ku Kolinto mu diambu ndimanga kuiza lumonisa kiadi. <verse number="24" style="v"/>Muaki tumengi yadila minu kieno vayi tutidi sala va kimosi ayi beno mu diambu di khini eno ; bila luidi bakinda mu minu.</para>
  <chapter number="2" style="c"/>
  <para style="p">
    <verse number="1" style="v"/>Diawu ndibakila lukanu mu kambu buela kuiza kuidi beno muingi ndibika kulumonisa diaka kiadi. <verse number="2" style="v"/>Bila enati ndilumonisini kiadi buna nani wukumbonisa khini enati ka beno ko bobo ndimonisa kiadi e ?</para>
  <para style="p">
    <verse number="3" style="v"/>Enati ndilusonikina mambu momo, banga bu ndituama kulusonikina mu diambu mu thangu ndiela kuiza kuidi beno, ndibika monoso kiadi kuidi batu bobo bafueti kumbonisa khini. Ayi tsidi diana mu diambu dieno beno boso ti khini ama yidi khini eno beno boso.</para>
  <para style="p">
    <verse number="4" style="v"/>Ku tsi maniongo ayi kiadi kingolo mu ntima ndiba boso ndilusonikina nkanda beni ayi matsuela mu meso. Bika sia ti mu diambu di kulumonisa kiadi vayi mu diambu luzaba boso buididi luzolo luama mu beno.</para>
  <para style="s1">Bufueni mu lemvukila khomba vengi mbimbi</para>
  <para style="p">
    <verse number="5" style="v"/>Enati wumosi mu beno wulumonisini kiadi, buna bika sia ti minu kamonisini kiadi vayi beno boso, voti buna ndambu mu beno mu kambu viokikisa tezo. <verse number="6" style="v"/>Thumbudulu yoyi kabeki kuidi batu bawombo, mu beno yifueni kaka. <verse number="7" style="v"/>Vayi buabu bufueni mu kunlemvukila ayi kunkindisa mu diambu kabika ba mu kiadi kiwombo.</para>
  <para style="p">
    <verse number="8" style="v"/>Ndikululeba mu diambu lummonisa ti lueti kunzola. <verse number="9" style="v"/>Bila ndilusonikini bobo mu diambu di kulutota muingi ndizaba enati bulemvo luidi mu mambu moso. <verse number="10" style="v"/>Beno lemvukila mutu, mamvama ndinlemvukidi. Enati minu ndemvukidimutu buna ndinlemvukidi mu diambu dieno va ntuala Klisto <verse number="11" style="v"/>muingi Satana kabika kutuyadila bila tuzebi mboti mabanza bandi.</para>
  <para style="s1">Polo wukiyamisa</para>
  <para style="p">
    <verse number="12" style="v"/>Bu ndiyenda ku Tolowasi mu diambu di samuna Nsamu Wumboti wu Klisto, buna ndimona ti Pfumu wunzibudila muelo. <verse number="13" style="v"/>Vayi ntima mbazu ndiba ; bu ndikambu mona khombꞌama Tite. Diawu ndisia bikila basi Tolowasi ayi ndiyendila nsualu ku Maseduani.</para>
  <para style="s1">Ndungunu yi Klisto</para>
  <para style="p">
    <verse number="14" style="v"/>Vayi matondo kuidi Nzambi ! Niandi wukutunungisanga mu zithangu ziosomu Klisto ayi beto keta sadila mu tembikisa, mu bibuangu bioso, bioso nzayilu yi Klisto banga malasi ma tsudi yi kitoko. <verse number="15" style="v"/>Bila beto tuidi malasi ma tsudi yi kitoko ma Klisto kuidi batu bobo bamana vuka ayi kuidi bobo banzimbala. <verse number="16" style="v"/>Kuidi bankaka tsudi beni yidi tsudi yi lufua, yinnatanga ku lufuavayi kuidi bankaka, tsudi beni yidi tsudi yi luzingu yinnatanga ku luzingu.</para>
  <para style="p">Buna nani fueni mu sala kisalu kioki e ? <verse number="17" style="v"/>Beto tuisi ko banga batu bankaka bobo bankitilanga mu mambu ma Nzambi. Vayi beto tueti tubanga, mu Klisto, mambu ma kiedika va meso ma Nzambi, banga batu bobo kafidisa.</para>
  <chapter number="3" style="c"/>
  <para style="s1">Bisadi bi Nguizani yimona</para>
  <para style="p">
    <verse number="1" style="v"/>A buevi, tutona diaka kukitelimina kimbangi beto veka e ? Voti tuba banga batu bankaka, tulunatinanga minkanda mi kimbangi voti minkanda mi kimbangi miomi mintotukila kuidi beno e ? <verse number="2" style="v"/>Beno luidi nkandꞌeto wu kimbangi, wowo wusonama mu mintima mieto, wuzabikini ayi wuntangu kuidi batu boso. <verse number="3" style="v"/>Bukiedika beno lummonika ti luidi nkanda wu Klisto, ndandu yi kisalu kieto. Nkanda beni wusia sonokono mu thita yi lapi ko, vayi mu pheve yi Nzambi yi moyo ; wusia sonokono va mbata ditadi ko vayi mu khati mintima mi batu.</para>
  <para style="p">
    <verse number="4" style="v"/>Buawu bobo buididi diana diodi tuididi mu Klisto va ntuala Nzambi. <verse number="5" style="v"/>Bika sia ti beto veka tuidi bafuana mu sala kisalu kiaki vayi zingolo zioso kuidi Nzambi ziba. <verse number="6" style="v"/>Niandi wutusadisa mu ba bafuana, mu ba bisadi bi Nguizani yimona. Nguizani beni yisi yi Mina ko vayi yi Pheve bila Mina mimvondanga vayi Pheve yivananga luzingu.</para>
  <para style="p">
    <verse number="7" style="v"/>Enati kisalu ki lufua, kioki kiba kisonama va matadi, kiba ki nkembo wuwombo mu mona ti bana ba Iseli balembakana nkutu tala zizi ki Moyize mu diambu di nkembo wu zizi kiandi, banza ti nkembo beni wufueti suka <verse number="8" style="v"/>Buna kisalu ki pheve kilendi vioka mu nkembo ko e ?</para>
  <para style="p">
    <verse number="9" style="v"/>Bila enati kisalu kioki kimvananga thumbudulu kiba ki nkembo, buna buevi buela bela nkembo wu kisalu kioki kinatanga busonga e ? <verse number="10" style="v"/>Bila beni kiba ayi nkembo, vayi buabu kisiedi nkembo ko va ntuala nkembo wowo wulutidi. <verse number="11" style="v"/>Bila enati kioki kilenda suka kiba ayi nkembo, buna buevi buelabela nkembo wu kioki kilendi suka ko e ?</para>
  <para style="p">
    <verse number="12" style="v"/>Bu tuidi diana di phila yoyo buna diawu tuididi mu kiphuanza kinneni. <verse number="13" style="v"/>Tuvanganga ko banga bu vangila Moyize, wufuka zizi kiandi muingi bana ba Iseli bedi tala tsukulu yi kioki kiela suka.</para>
  <para style="p">
    <verse number="14" style="v"/>Vayi diela diawu diba difuku. Bila banza nate buabu, bu bantanganga minkanda mi Nguizani yikhulu, nledi beni widi kaka wufuku ; wusia botolo ko bila mu kithuadi ayi Klisto kaka wela botukila.</para>
  <para style="p">
    <verse number="15" style="v"/>Bukiedika nate buabu, bu bantanganga minkanda mi Moyize, mintimamiawu midi mifuku kuidi nledi. <verse number="16" style="v"/>Vayi mutu niandi baluka kuidi Pfumu, buna bosi nledi beni wubotukidi. <verse number="17" style="v"/>Pfumu niandi pheve ; koso kuidi pheve yi Pfumu kuawu kuidi kiphuanza.</para>
  <para style="p">
    <verse number="18" style="v"/>Beto boso bobo bizizi, bisi bifuku nledi ko, biobi bilembo monisa nkembo wu Pfumu banga mu lumueno, tukitulu mu mfikulꞌandi mu nkembo wulembo buelamanga. Kiaku kioki kisalu ki Pfumu ; bu dinsundula kisalu ki Pheve.</para>
  <chapter number="4" style="c"/>
  <para style="s1">Kiuka kidi mu zinzungu zi tuma</para>
  <para style="p">
    <verse number="1" style="v"/>Bu didi ti bobo buididi kisalu kituvana Nzambi mu kiadi kiandi, buna diawu tubika vonga. <verse number="2" style="v"/>Tuloza mambu matsoni momo meta vangininanga mu kinsueki. Tubikanga luvunu ayi tubika balulanga mambu ma Nzambi. Vayi mu monikisanga mambuma kiedika, buna tueti kukimonikisanga kuidi batu boso muingi batutala bumboti va ntuala Nzambi.</para>
  <para style="p">
    <verse number="3" style="v"/>Enati Nsamu Wumboti wowo tueti longa wukidi wufuku, buna widi kaka wufuku kuidi bawu badi mu nzila yi nzimbala, <verse number="4" style="v"/>kuidi batu bobo kaba wilukilanga ko, bobo nzambi yi nza wawu yifuka diela diawu muingi babika mona kiezila ki Nsamu Wumboti wu nkembo wu Klisto. Klisto niandi mfikula yi Nzambi.</para>
  <para style="p">
    <verse number="5" style="v"/>Bila beto tulonganga ko mambu meto veka vayi Pfumu Yesu Klisto niandi tueti longa. Beto veka tuidi bisadi bieno mu diambu di Yesu. <verse number="6" style="v"/>Bila Nzambi yoyi yituba : bika kiezila kiba va khatitsika tombi, niandi wukienzuka mu mintima mieto muingi kakienzula nzayilu yi nkembo andi wowo widi mu zizi ki Klisto.</para>
  <para style="p">
    <verse number="7" style="v"/>Vayi kiuka beni kioki tueti nata kidi mu mimvungu mituma mu diambu lulendo lolo lulutidi ngolo luba lu Nzambi vayi lubika ba lueto veka.</para>
  <para style="p">
    <verse number="8" style="v"/>Bakutumonisanga ziphasi zi phila mu phila vayi tusia vonga ko. Vayi mu mambu makiadi, tusia loza diana dieto ko. <verse number="9" style="v"/>Batuyamisa vayi tusia yekolo ko. Batubeta vayi tusia fua ko.</para>
  <para style="p">
    <verse number="10" style="v"/>Tunata, mu zithangu zioso, mu zinitu zieto lufua lu Yesu muingi luzingu lu Yesu lumonika mu zinitu zieto. <verse number="11" style="v"/>Bila beto tulembo zingi tuidi mu zithangu zioso va ntuala lufua mu diambu di Yesu muingi luzingu lu Yesu lumonika mu zinitu zieto zimfuanga.</para>
  <para style="p">
    <verse number="12" style="v"/>Diawu lufua lulembo sadi kisalu mu beto ayi luzingu lulembosadi kisalu mu beno. <verse number="13" style="v"/>Disonama ti : <char style="qt">Minu ndiwilukila, diawu nditubila ; mu minu kimosi kioki beto mamveto tuwilukila, diawu tutubila.</char> <verse number="14" style="v"/>Tuzebi ti Nzambi wufulukisa Pfumu Yesu mu bafua wela tufulukisa va kimosi ayi Yesu ; wela kutumonisa beto ayi beno va ntualꞌandi.</para>
  <para style="p">
    <verse number="15" style="v"/>Mambu moso momo madi mu diambu di mamboti meno muingi nlemvo wuba wuwombo ayi batu bawombo bela vutula matondo mawombo mu diambu di nkembo wu Nzambi.</para>
  <para style="p">
    <verse number="16" style="v"/>Diawu diodi tuvonganga ko. Ka diambu ko lunitu lueto lu kimutu lulembo bivi fioti-fioti, vayi lunitu lueto lu Kipheve lulembo kituka lumona, kadika lumbu.</para>
  <para style="p">
    <verse number="17" style="v"/>Bila ziphasi zieto zidi mu ndambu thangu kaka ayi vioka kuandi zimvioka ; ziawu zilembo kutukubikila zitu kikakisukanga ko ki nkembo mu kambu tezo. <verse number="18" style="v"/>Bila beto thalu eto yisi ko mu bima biobi tueti monanga vayi thalu eto yidi mu biobi bi kabimonikanga ko. Bila bima biobi bieti monikanga bidi kaka mu ndambu thangu ; bizingilanga ko zithangu zioso vayi biobi kabimonikanga ko bieti zingila mu zithangu zioso.</para>
  <chapter number="5" style="c"/>
  <para style="p">
    <verse number="1" style="v"/>Bila tuzebi ti enati nitu eto yifuidi, nzo yoyi tueti vuandanga va ntoto, buna tubeki nzo yoyi Nzambi, yisia vangulu mu mioko mi batu ko. <verse number="2" style="v"/>Bila bu tuidi mu nzo yoyi yi kapu<note caller="+" style="f"><char style="fr" closed="false">5.2 </char><char style="fq" closed="false">nzo yoyi yi kapu</char><char style="fqa" closed="false"> : </char><char style="ft" closed="false">nzo ngoto.</char></note>, tulembo kungila ku tsi ntima mu diambu di tsatu yoyi yidi yeto yi vuata nzo eto yi diyilu. <verse number="3" style="v"/>Bila enati tuvueti yawu, balendi kutubata pheni ko.</para>
  <para style="p">
    <verse number="4" style="v"/>Bukiedika, beto tukidi mu nzo yayi yi kapu, tulembo kungi ku tsi ntima bu tuidi ku tsi bizitu, bika sia ti tutidi vuluka vayi tutidi vuata muingi luzingu lumina kioki kimfuanga.</para>
  <para style="p">
    <verse number="5" style="v"/>Niandi veka Nzambi wutukubikila buawu ayi wutuvana pheve andi banga ndambu mu bima biobi bidi ku ntuala. <verse number="6" style="v"/>Diawu diana dieto didi mu zithangu zioso ayi tuzebi ti sumbu tulembo zingila mu nitu yayi buna thama tukidi ayi Pfumu. <verse number="7" style="v"/>Bila mu minu tueti diatila vayi bika mu mambu tueti mona. <verse number="8" style="v"/>Khembingi ti diana dingolo didi yeto vayi tutidi botuka mu nitu yayi muingi tuenda vuandi vadi Pfumu.</para>
  <para style="p">
    <verse number="9" style="v"/>Diawu, buba ti vuanda mu nitu yayi voti botuka, mayindu meto madi kaka mu diambu di monisa Pfumu khini. <verse number="10" style="v"/>Bila beto boso tuela telama va ntuala ntilibinadu wu Klisto, mu diambu kadika mutu katambula mfutu andi boso bubedidi mavanga mandimamboti voti mambimbi momo kavengi mu nitu andi.</para>
  <para style="s1">Kisalu kivutulanga nguizani</para>
  <para style="p">
    <verse number="11" style="v"/>Bu tuzebi ti Pfumu kafueti kinzuku, diawu tueti tudila bufula mu diambu di buila bankaka muingi bawilukila Pfumu. Nzambi wutuzebi ayi diana tsidi ti beno mamveno lutuzebi ku tsi mintima mieno.</para>
  <para style="p">
    <verse number="12" style="v"/>Tukadi buela vutukila kukitelimina kimbangi kuidi beno. Vayi tuluveni diluaku diodi lulenda kukiniemisina mu diambu dieto muingi lubaka bu vutudila mimvutukuidi batu bobo bakukiniemisanga mu mambu momo mammonikanga mu meso vayi bika momo madi mu ntima. <verse number="13" style="v"/>Enati bukiedika ti tuidi bivungisi, buna bika diodi diba mu diambu di Nzambi. Vayi enati tuidi ayi mayindu ma kiedika, diodi didi mu diambu di mamboti meno.</para>
  <para style="p">
    <verse number="14" style="v"/>Bila luzolo lu Klisto lueti kutufietikisa, bu tumueni ti, enati mutu wumosi wufuila mu diambu di batu boso, buna batu boso bafua. <verse number="15" style="v"/>Wufua mu diambu di batu boso muingi batu bobo banzinga babika zingila mu diambu di bawu veka vayi mu diambu di mutu wowo wuba fuila ayi wufuluka.</para>
  <para style="p">
    <verse number="16" style="v"/>Diawu tona lumbu kiaki, tukadi buela tala kadi mutu wumosi mu phila yi kimutu. Ka diambu ko ti tutala Klisto mu phila yi kimutu, vayi buabu tulendi buela kuntadila mu phila yi kimutu ko.</para>
  <para style="p">
    <verse number="17" style="v"/>Diawu enati mutu widi mu Klisto, buna wuyikidi vangu kimona ; mambu momo makhulu maviokidi vayi mambu mamoso meka mamona. <verse number="18" style="v"/>Mambu moso mama kuidi Nzambi mabedi bila niandi wuvutula nguizani yeto ayi niandi mu Klisto ayi niandi wutuvana kisalu kivutulanganguizani. <verse number="19" style="v"/>Bila Nzambi, wuba mu Klisto, bu kavutula nguizani ayi nza ayi niandi veka mu kambu tangila batu zinzimbala ziawu. Wutula mu beto mambu ma nguizani. <verse number="20" style="v"/>Diawu tuidi bamvuala ba Klisto, banga ti mu beto Nzambi kanlubudila. Diawu tulembo lulebila mu dizina di Klisto : vutulanu nguizani ayi Nzambi. <verse number="21" style="v"/>Niandi kasia vola kadi disumu dimosi ko vayi Nzambi wunkitula nkua masumu mu diambu dieto muingi mu diambu diandi, beto tukituka basonga va meso ma Nzambi.</para>
  <chapter number="6" style="c"/>
  <para style="p">
    <verse number="1" style="v"/>Sumbu tueta sala va kimosi ayi Nzambi, tukululeba mu diambu lubikatambula nlemvo wu Nzambi mu phamba. <verse number="2" style="v"/>Bila Nzambi niandi wutuba :</para>
  <para style="q1">
    <char style="qt">Mu thangu yifuana, minu ndivana mvutu</char></para>
  <para style="q1">
    <char style="qt">ayi mu lumbu ki phulusu, minu ndisadisa.</char></para>
  <para style="q1">
    <char style="qt">Tala buabu yawu yayi thangu yifuana,</char></para>
  <para style="q1">
    <char style="qt">buabu kiawu kiaki lumbu ki phulusu.</char></para>
  <para style="p">
    <verse number="3" style="v"/>Mu diambu di kisalu kieto kikambu tsembolo, tuzolanga ko mu mambu moso, monisa kadi mutu wumosi mfiti. <verse number="4" style="v"/>Tueti kukimonisanga mu mambu moso banga bisadi bi Nzambi muthatumunu yingolo, mu mayama, mu ziphasi, mu maniongo ; <verse number="5" style="v"/>mu zikhuba, mu minloko ; mu zikhindu, mu bisalu, mu kambu tulu, mu kukifuisa nzala mu diambu di lusambulu, <verse number="6" style="v"/>mu vedila, mu nzayilu, mu mvibudulu, mu mamboti, mu pheve yinlongo, mu luzolo lukiedika <verse number="7" style="v"/>mu mambu ma kiedika, mu lulendo lu Nzambi, mu binduanina bisongabiobi binuanina ayi bikukikakila. <verse number="8" style="v"/>Va khatitsika nkembo voti va khatitsika mvuezolo ; va khatitsika zitsangu zimboti voti zitsangu zimbimbi ; beti kutumonanga banga bankua luvunu vayi tueti tubanga mambu ma kiedika. <verse number="9" style="v"/>Beti kutumonanga banga batu bakambulu zabakana vayi tuzabikini. Beti kutumonanga banga batu bafua vayi tulembo zingi. Beti kutumonanga banga batu bazengolo nkanu vayi tusi fua ko. <verse number="10" style="v"/>Beti kutumonanga banga batu ba kiadi vayi mu khini tuidi mu zithangu zioso ; beti kutumonanga banga minsukami, vayi batu bawombo tukitudi zimvuama. Beti kutumonanga banga tuisi kadi kima ko vayi beto tubeki bima bioso.</para>
  <para style="p">
    <verse number="11" style="v"/>A beno basi Kolinto, tulukembi mu kiphuanza kioso, ayi tuluzibudidi mintima mieto. <verse number="12" style="v"/>Tusia kulukangila ntima ko vayi beno lutukangila mintima mieno. <verse number="13" style="v"/>Bika ndiluyolukila banga bana bama baluzolo : bika beno mamvenolutusadila banga phila beto tulusadila. Lutuzibudila mintima mieno.</para>
  <para style="s1">Kadi fubakana ayi mambimbi</para>
  <para style="p">
    <verse number="14" style="v"/>Lubika fubakananga ayi batu bobo ka bawilukilanga Pfumu ko. Bila kithuadi mbi kidi va khatitsika mambu masonga ayi mambu mambimbi e ? Kithuadi mbi kidi va khatitsika kiezila ayi tombi e ? <verse number="15" style="v"/>Kamba Klisto wulenda wizana ayi Satana e ? Kithuadi mbi kidi va khatitsika mutu wuwilukila Nzambi ayi mutu wukambu wilukila Nzambi e ? <verse number="16" style="v"/>Kithuadi mbi kidi va khatitsika Nzo Nzambi ayi bitumba e ? Bila beto tuidi Nzo yi Nzambi yi moyo. Niandi veka Nzambi wutuba :</para>
  <para style="q1">
    <char style="qt">Ndiela kala yawu va kimosi ayi ndiela diata yawu,</char></para>
  <para style="q1">
    <char style="qt">ndiela ba Nzambi awu ayi bawu bela ba batu bama !</char></para>
  <para style="q1">
    <verse number="17" style="v"/>
    <char style="qt">Diawu Pfumu kakambila ti :</char></para>
  <para style="q1">
    <char style="qt">Totukanu mu bawu ayi vambananu yawu ;</char></para>
  <para style="q1">
    <char style="qt">lubika simba biobi bisumuka muingi ndilutambula,</char></para>
  <para style="q1">
    <verse number="18" style="v"/>
    <char style="qt">Pfumu nkua zingolo zioso kakembi ti :</char></para>
  <para style="q1">
    <char style="qt">Minu ndiela ba dise dieno</char></para>
  <para style="qm1">beno luela ba bana bama.</para>
  <chapter number="7" style="c"/>
  <para style="p">
    <verse number="1" style="v"/>Bakundi bama baluzolo, sumbu tubeki zitsila ziazi, bika tukivedisa mu mambu moso momo malenda sumuna nitu ayi pheve mu diambu di dukisa bunlongo bueto mu kinzikanga Nzambi.</para>
  <para style="s1">Polo ayi basi Kolinto bavutula nguizani</para>
  <para style="p">
    <verse number="2" style="v"/>Lutuvangisila bibuangu mu mintima mieno bila kadi mutu buna luidi tusia vangila mbimbi ko. Tusia yiba mutu ko ; tusia baka bima bi mutu mu diela di mbimbi ko ! <verse number="3" style="v"/>Bika sia ti bila ndintubila mambu mama mu diambu ndilubedisa. Nana bila ndituama ku lukamba ti luidi mu mintima mieto ; buba mu luzingu voti mu lufua. <verse number="4" style="v"/>Diana dinneni didi yama mu diambu dieno ayi ndieta kukiniemisabuwombo mu diambu dieno. Bila ndikindusu buwombo ayi khini yiwombo ndimmona mu ziphasi zieto zioso.</para>
  <para style="p">
    <verse number="5" style="v"/>Bila mu thangu tutula ku Maseduani, tusia baka kadi buvundila ko vayi tumona ziphasi zi phila mu phila ; khindu ku nganda ayi tsisi mu khati. <verse number="6" style="v"/>Vayi Nzambi, niandi weta kindisa batu bobo badi bavonga, wutukindisa mu thangu Tite kayiza. <verse number="7" style="v"/>Bika sia ti ndizulu andi yawu kaka yitukindisa vayi mu diambu di khindusulu yi kabaka kuidi beno. Wutukamba lukanu lungolo luidi yeno mu kumbona, wutukamba kiadi kieno ayi luzolo lueno luwombo mu minu. Mamoso momo maluta buela kumbonisa khini.</para>
  <para style="p">
    <verse number="8" style="v"/>Ka diambu ko enati kiadi ndilumonisa mu diambu di nkanda wowondilufidisa, buna ndikadi kudiniongina. Muaki enati ndinionga diodi didi mu diambu ndimmona ti nkanda beni wulumonisa phasi mu ndambu thangu. <verse number="9" style="v"/>Buabu khini ndimmona, bika sia ti mu diambu di bu luba mu kiadi, vayi mu diambu di kiadi kieno kilunata nate ku balula mavanga. Bila kiadi beni kiba mu luzolo lu Nzambi ; tusia kuluvangila kadi mbimbi ko.</para>
  <para style="p">
    <verse number="10" style="v"/>Bila kiadi kioki kidi mu luzolo lu Nzambi kimbutanga mbalululu yimavanga, yoyi yinnatanga ku phulusu ayi bayi nionginanga ko. Vayi kiadiki ntoto kieta nata lufua.</para>
  <para style="p">
    <verse number="11" style="v"/>Bila kiadi kioki kidi mu luzolo lu Nzambi kimbutanga mambu mama mu beno : lueka bufula buwombo mu beno ; ndombolo yi nlemvo, lueka tina mambu mambimbi, lueka mona tsisi, lueka mona phuila yiwombo mu kumbona, bufula buwombo lueka mu kisalu, bufula buwombo mu tumbudila mutu vengi mbimbi. Lumonisa ti luisi zaba diambu dimosi ko mu mambu beni.</para>
  <para style="p">
    <verse number="12" style="v"/>Bila ndilusonikina, bika sia ti mu diambu mutu wowo wuvangambimbi voti mu diambu di mutu wowo bavangila mbimbi vayi mu diambu bufula bobo luidi mu beto bumonika va meso ma Nzambi.</para>
  <para style="p">
    <verse number="13" style="v"/>Mu diambu di mamoso momo, beto tukindusu. Va yilu khindusulu yoyi va buelama diaka khini yinneni mu mona khini yiba mu Tite, mu tala phila lumbuisila ntimꞌandi. <verse number="14" style="v"/>Enati ndikiniemisa fioti va ntualꞌandi mu diambu dieno, ndisia fuisu tsoni ko vayi banga bu tueti kulukamba mambu ma kiedika mu zithangu zioso ; diawu niemisa koko tueti kukiniemisa mu diambu dienova ntuala Tite kuidi ku kiedika. <verse number="15" style="v"/>Ayi luzolo luandi kuidi beno kuidi lungolo bu keta yindula tumamana kueno beno boso, phila yoyo luntambudila ku tsi boma ayi lukhuku.</para>
  <para style="p">
    <verse number="16" style="v"/>Khini yiwombo ndimmona mu tala ti ndilenda kulusilanga diana mu mambu moso.</para>
  <chapter number="8" style="c"/>
  <para style="ms1">MAKABA MAKUNGU MU DIAMBU DI BANLONGO BA YELUSALEMI</para>
  <para style="s1">Kifuani ki mabundu ma Maseduani</para>
  <para style="p">
    <verse number="1" style="v"/>Zikhomba, tutidi buabu kulukamba nlemvo wowo Nzambi kavangila banlongo mu mabundu ma basi Maseduani. <verse number="2" style="v"/>Mabundu beni mayamusu buwombo mu ziphasi zingolo ; ka diambu ko baba minsukami vayi mu khini yingolo baba ; diawu bavanina makaba mawombo. <verse number="3" style="v"/>Ndikuditelimina kimbangi ti bawu bavana boso bubela diluaku diawu ; bavana viokila mbakulu awu ayi basia kuiku ko. <verse number="4" style="v"/>Batuleba ngolo mu diambu bawu mamvawu babaka nlemvo wu fubakanamu lusadusu lolo lunkuenda kuidi banlongo ku Yelusalemi. <verse number="5" style="v"/>Bika sia ti bavanga boso bubela diana dieto vayi bakivana thetibawu veka kuidi Pfumu, bosi bakivana kuidi beto mu luzolo lu Nzambi.</para>
  <para style="p">
    <verse number="6" style="v"/>Diawu tulombila Tite kiza manisa kisalu banga bu katonina kiawu. <verse number="7" style="v"/>Beno luidi zimvuama mu mambu moso : mu minu, mu thubulu, mu nzayilu, mu bufula mu mambu moso, mu luzolo luidi yeno kuidi beto. Diawu bufueni luba zimvuama mu kisalu kioki ki kaba.</para>
  <para style="p">
    <verse number="8" style="v"/>Ndikadi kuluvana lutumunu vayi mu diambu di mu bufula bu bankaka thidi tala keni luzolo lueno luidi lu kiedika.</para>
  <para style="p">
    <verse number="9" style="v"/>Bila beno luzebi nlemvo wu Pfumu eto Yesu Klisto : niandi wuba mvuama vayi wukituka nsukami mu diambu dieno muingi mu sukamakuandi beno lukituka zimvuama.</para>
  <para style="p">
    <verse number="10" style="v"/>Mu diambu diodi, ndieka kuluvana dibanza diama bila difueni kuidibeno. Mu mvu wubedi, lusia ba batheti kaka ko mu vanga vayi ayi mu luzolo. <verse number="11" style="v"/>Diawu buabu lumanisa kisalu beni ; sumbu luba bufula mu vanga, bika luba bufula mu manisa boso buididi diluaku dieno. <verse number="12" style="v"/>Enati luzolo luvana luidi mu mutu, buna Nzambi wunkikininanga makaba beni mu tala biobi bidi yandi vayi bika sia ti mu biobi bikambulu yandi.</para>
  <para style="p">
    <verse number="13" style="v"/>Lukanu lueto luisi ko ti bankaka baba mu ndembama beno bu lulembo moni ziphasi vayi tutidi beno boso ludedakana. <verse number="14" style="v"/>Mu thangu yayi, woka ku bima bieno kubaka bu yukutisila zitsatu zi bawu bakambulu. Bobuawu mu woka ku bima biawu kubaka bu yukutisilazitsatu zieno. Buawu bobo lulenda dedikinina <verse number="15" style="v"/>banga boso busonimina :</para>
  <para style="q1">
    <char style="qt">Mutu wowo wutota biwombo kasia luta ko</char></para>
  <para style="q1">
    <char style="qt">ayi mutu wowo wutota bifioti, kasia kambu ko.</char></para>
  <para style="s1">Batu basobolo mu kunga makaba</para>
  <para style="p">
    <verse number="16" style="v"/>Matondo ndimvutula kuidi Nzambi wutudidi mu ntima wu Tite bufula bumosi banga bobo tuidi mu diambu dieno. <verse number="17" style="v"/>Wukikinina thumunu eto vayi bu kaba bufula bu ngolo buna wuyiza kuidi beno mu luzolo luandi veka.</para>
  <para style="p">
    <verse number="18" style="v"/>Tufidisidi va kimosi ayi niandi khomba yinkaka, yoyo mabundu moso metiniemisa mu diambu di Nsamu Wumboti. <verse number="19" style="v"/>Buela diaka mabundu mansobula muingi kenda yendanga yeto mu kisalu kiaki ki nlemvo, kioki tueti sala mu diambu di nkembo wu niandi veka Pfumu ayi mu luzolo. Diambu di monisa bufula bueto mu kulusadisa. <verse number="20" style="v"/>Tulembo vangi mambu moso muingi ka diambu ko mutu wumosi kabikakututubidila mu diambu di tsadulu yi makaba mama. <verse number="21" style="v"/>Bila tueti kukikeba mu vanga mambu mamboti, bika sia ti va mesoma Pfumu kaka vayi ayi va meso ma batu.</para>
  <para style="p">
    <verse number="22" style="v"/>Va kimosi ayi bawu, tufidisidi khombꞌeto, yoyo tumueni ti widi nkua bufula bu tunkikinina mu zikhumbu ziwombo mu mambu mawombo. Ayi buabu bufula buwombo buidi yandi mu diambu di diana diodi didi yandimu diambu dieno.</para>
  <para style="p">
    <verse number="23" style="v"/>Mu diambu di Tite, niandi wunkalanga yama va kimosi ayi widi nkundi ama mu kisalu mu diambu dieno. Mu diambu di bakhomba zieto bawu badi bamvuala ba mabundu, bawu badi batu bammonikisa nkembo wu Klisto. <verse number="24" style="v"/>Diawu lumonisa, ti lueta ku bazola ngolo muingi mabundu makikinina ayi mazaba ti niemisa tueti kukiniemisa mu diambu dieno kuidi ku kiedika.</para>
  <chapter number="9" style="c"/>
  <para style="s1">Lusadusu mu diambu di bankua Klisto ba Yelusalemi.</para>
  <para style="p">
    <verse number="1" style="v"/>Ndimmona ti kadi mfunu ti ndilusonikina mu diambu di lusadusu lufueti kuenda kuidi banlongo badi ku Yelusalemi. <verse number="2" style="v"/>Bila nzebi khubumunu eno mu luzolo lueno mu sadisa ayi ndikukiniemisanga mu bila kioki kuidi basi Maseduani, ndibakamba ti : “Akayi didi dikubama tona mvu wubedi.” Bufula bueno bukindisa batu bawombo mu bawu.</para>
  <para style="p">
    <verse number="3" style="v"/>Vayi ndilufidisidi bakhomba zieto mu diambu di niemisa koko tukukiniemisanga mu beno kubika ba ku phamba, mu diambu luba bakubama banga bobo ndikamba. <verse number="4" style="v"/>Bila enati ndambu basi Maseduani bizidi yama, ayi, kuiza lubata luisibakubama ko, buna tsoni yiwombo tuela fua mu diambu di diana diodi tueti kulutudila. Kadi sia ti beno luela fua tsoni vayi beto.</para>
  <para style="p">
    <verse number="5" style="v"/>Diawu ndimuena ti bulutidi mboti mu lomba bakhomba zina ; zithuaminina kuidi beno, mu diambu zikubika makaba momo luvanina tsila ; muingi maba makubama mu thangu ndiela tula ayi mamonisa ti mu kiphuanza lueti vanina vayi bika mu kuiku.</para>
  <para style="s1">Mimbutu midi mu vana</para>
  <para style="p">
    <verse number="6" style="v"/>Lutebuka moyo ti : mutu wunkunanga fifioti, fifioti kela tota vayi woso wunkunanga buwombo, wela tota buwombo. <verse number="7" style="v"/>Bika kadika mutu kavana boso bu kazengidi mu ntimꞌandi mu kambu luniongo ayi kambu kuiku bila Nzambi weta zola mutu wowo weta vanina mu khini. <verse number="8" style="v"/>Nzambi beki lulendo lu kuludukudila lusakumunu loso mu diambu di mu zithangu zioso ayi mu mambu moso lubaka bubakilanga bima bioso biobi luidi mfunu ayi muingi lusala buwombo bisalu bioso mu bufueni. <verse number="9" style="v"/>Banga bu disonimina :</para>
  <para style="q1">
    <char style="qt">Niandi wutembikisa, wuvana kuidi minsukami ;</char></para>
  <para style="q1">
    <char style="qt">busonga buandi bulendi suka ko.</char></para>
  <para style="p">
    <verse number="10" style="v"/>Nzambi niandi weta vana mimbutu kuidi nkuni ayi bidia, wela luvana ayi kulufulusila mimbutu mieno ayi wela wokisa mimbutu mi busonga bueno.</para>
  <para style="p">
    <verse number="11" style="v"/>Niandi wela kulukitula zimvuama mu bima bioso muingi lubaka bu kabudilanga batu bankaka. Buna batu bawombo bela vutudila Nzambimatondo mu diambu di makaba meno, momo luela tambula kuidi beto.</para>
  <para style="p">
    <verse number="12" style="v"/>Bila makaba meno masi kaka ko mu diambu di yukutisa zitsatu zi banlongo kaka vayi ayi mu diambu di batu bawombo bavutudila Nzambi matondo. <verse number="13" style="v"/>Bu bela mona mfunu wu kisalu kieno, buna bela kembisa Nzambi mu diambu di tumamana koko lulendo monisa mu diambu di Nsamu Wumbotiwu Klisto ayi mu diambu di luzolo lu kabudila bima bieno kuidi bawu ayi kuidi batu boso.</para>
  <para style="p">
    <verse number="14" style="v"/>Beta kulusambidila bila beta ku luzola mu diambu di nlemvo wunneni wowo Nzambi kaluvana. <verse number="15" style="v"/>Matondo kuidi Nzambi mu diambu di dikaba diandi dinnenidiodi dilendi baka busudukusulu ko.</para>
  <chapter number="10" style="c"/>
  <para style="ms1">POLO WUSUDIKISA KISALU KIANDI KI KIMVUALA</para>
  <para style="s1">Lulendo lu mvuala</para>
  <para style="p">
    <verse number="1" style="v"/>Minu Polo, ndikululebila mu ndembama ayi mu mamboti ma Klisto, bankaka beti tuba ti minu nditubanga ko bu ndidi yeno va kimosi vayi bu khambulu yeno va kimosi ndidi mutu wu makhemi.</para>
  <para style="p">
    <verse number="2" style="v"/>Lundemvukila, bu ndiela kuiza kuidi beno, ndibika sadila makhemimomo thidi sadila batu bobo bambanzanga ti mu kinsuni tueti diatila.</para>
  <para style="p">
    <verse number="3" style="v"/>Ka diambu ko tulembo zingi mu nza vayi tunuaninanga mu kinsuni ko. <verse number="4" style="v"/>Bila binduanina biobi tueti nuanina mvita yeto bisi bi kinsuni ko vayi biawu bikibela ayi lulendo lu Nzambi mu tulula zinzo zikindusu ngolo. <verse number="5" style="v"/>Zinzo beni ziawu zikhanu zimbimbi ayi mambu moso malenda kakidila nzayilu yi Nzambi. Ayi tueti buila mayindu moso ma mutu muingi matumimina Klisto. <verse number="6" style="v"/>Diawu tuidi bakubama mu tumbudila kambu koso ku tumamana mu thangu tumamana kueno kuela duka.</para>
  <para style="p">
    <verse number="7" style="v"/>Beno lueta tala mambu boso bu meta monikina. Enati mutu wumbanzanga ti vuiwulu kuidi Klisto ; buna bika kazaba ti beto mamveto tuvuiwulu kuidi Klisto.</para>
  <para style="p">
    <verse number="8" style="v"/>Ka diambu ko ndilembo kukiniemisa fioti mu diambu di kipfumu kioki Pfumu katuvana mu diambu di kudisa minu kieno, vayi bika sia ti mu diambu di tulula minu kieno, buna ndilendi fua nn tsoni ko <verse number="9" style="v"/>bila mbengi kuama monika ti banga minu ndikulumonisa tsisi muminkanda miama. <verse number="10" style="v"/>Bila bankaka beti tubanga ti : “Minkanda miandi zitu midi ayi ngolomidi vayi widi mutu wulebakana enati niandi veka widi yeto va kimosi ayi mambu keta yoluka masi kadi mfunu ko.” <verse number="11" style="v"/>Mutu wuphila yoyo, bika ti boso bu tueti kulusonikina mu minkanda bu tuidi thama ayi beno buawu buela bela mavanga meto bu tuela ba yeno va kimosi.</para>
  <para style="p">
    <verse number="12" style="v"/>Bila tumengi kukidedikisa voti kukifuanikisa ayi bankaka bobo beti kiteliminanga bawu veka kimbangi. Bawu veka bu beti ku kitezangabawu na bawu ayi bu beti kukifuanisanga mu bawu veka, buna basi diela ko.</para>
  <para style="p">
    <verse number="13" style="v"/>Vayi kuidi beto, tumengi kueto kukiniemisa viokila tezo kieto. Muaki tueti kukiniemisa kaka mu tezo kitutezila Nzambi muingi tutula nate kuidi beno. <verse number="14" style="v"/>Tusabukanga ko zindilu zieto mu kukiniemisa banga ti tusia tula kuidi beno ko, bila beto tutula kuidi beno mu diambu di longa Nsamu Wumboti wu Klisto. <verse number="15" style="v"/>Tukukiniemisanga ko mu bisalu bi batu bankaka biobi biviokikini zindilu zieto. Vayi tusidi diana ti enati minu kieno kilembo kuidi bunakisalu kieto kiela yunduka mu beno boso buididi zindilu zieto ; <verse number="16" style="v"/>muingi tubaka bu longila Nsamu Wumboti mu bizunga binkaka bidi thamaviokila vovo luidi, bila tumengi kukiniemisa mu kisalu kisala batu bankaka mu bizunga bi batu bankaka.</para>
  <para style="p">
    <verse number="17" style="v"/>Vayi woso mutu tidi kukiniemisa, buna bika kakiniemisa mu Pfumu. <verse number="18" style="v"/>Bila mutu wowo beta kikinina, bika sia ti wowo weta kitelimina kimbangi niandi veka vayi mutu wowo Pfumu keta telimina kimbangi.</para>
  <chapter number="11" style="c"/>
  <para style="s1">Lulubukila bamvuala ba luvunu</para>
  <para style="p">
    <verse number="1" style="v"/>Thidi luvibidila fioti buvungisi buama. Nyinga, bika lumvibidila. <verse number="2" style="v"/>Bila kiphala kidi yama mu diambu dieno, vayi kiphala beni ki Nzambi. Bila minu ndilukuedisa kuidi bakala dimosi, Klisto ; muingi ndiba kulutambika kuidi Klisto banga ndumba yi vedila, yi kambu zaba bakala.</para>
  <para style="p">
    <verse number="3" style="v"/>Vayi boma ndimmona mu ziphila zioso, mayindu meno mabika bivusu ayi zimbukusu mu diambu di khuikumunu yeno mu mambu matedi Klisto banga nioka bu kavukumuna Eva. <verse number="4" style="v"/>Bila enati mutu wunkaka wizidi mu kululonga Yesu dinkaka, bika Yesu diodi tululonga, voti lutambudi pheve yinkaka yiviakini ayi yoyi lutambula ; voti balulongidi Nsamu Wumboti wunkaka wuviakini ayi wowo luwa ; buna lueti kikinina kueno.</para>
  <para style="p">
    <verse number="5" style="v"/>Muaki ndimbanza ti batu bobo bantedilanga “bamvuala banneni”, basikumvioka ko. <verse number="6" style="v"/>Ka diambu ko ndisi ludede ko, vayi nzayilu yidi yama. Tulumonisa yawu mu mambu moso ayi mu ziphila zioso.</para>
  <para style="p">
    <verse number="7" style="v"/>Nzimbala ndivanga bu ndikikulula minu veka muingi beno luzangulubu ndilulonga Nsamu Wumboti mu kambu futa e ? <verse number="8" style="v"/>Minu ndimanisa kiuka ki mabundu mankaka momo maba kumfidisangazimbongo muingi ndilusadisa. Bu ndiba kuidi beno, ndisia singimina mutu ko ; ka diambu ko phuila yi lusadusu ndiba. <verse number="9" style="v"/>Bila bakhomba baba ku Maseduani zindatina bima bioso biobi bikhambu. Mu mambu moso, ndikikeba mu diambu ndibika singimina mu beno ayi ndiela kukikebanga. <verse number="10" style="v"/>Sumbu kiedika ki Klisto kidi mu minu, kuisi ko mutu wulenda kumbotula nkembo wowo mu tsi yoso yi Akayi.</para>
  <para style="p">
    <verse number="11" style="v"/>Bila mbi e ? Bila ndiluzolanga ko e ? Nzambi zebi buevi ndikuluzodilanga. <verse number="12" style="v"/>Mama ndilembo vangi ndiela buela vanga diaka mawu mu diambu di botula diluaku kuidi bobo bantomba diluaku muingi batudedakana mu bilakioki beta kiniemisina.</para>
  <para style="p">
    <verse number="13" style="v"/>Batu bobo badi bamvuala ba luvunu, badi bisadi bimvunanga batu ayi beta kukikitulanga bamvuala ba Klisto. <verse number="14" style="v"/>Vayi disi diambu disiminina ko bila niandi veka satana weta kituka mbasi yi kiezila. <verse number="15" style="v"/>Disi diambu disiminina ko enati bisadi biandi binkitukanga banga bisadi bisonga. Vayi tsukulu awu yela dedakana boso buididi mavanga mawu.</para>
  <para style="s1">Polo ayi bamvuala ba luvunu</para>
  <para style="p">
    <verse number="16" style="v"/>Ndieka buela divutukila, mutu kabika kumbanzila ti ndidi vungisi. Enati buawu, buna bika luthambula banga vungisi, muingi minu mamvamandikiniemisa fioti. <verse number="17" style="v"/>Mama ndieka tuba, bika sia ti mu lukanu lu Pfumu thubidi buawuvayi banga vungisi bila mbeki mambu momo mfueti kukiniemisina. <verse number="18" style="v"/>Bu didi ti batu bawombo balembo kiniemisa mu diambu di mambu makinsuni, buna bika minu mamvama ndikiniemisa.</para>
  <para style="p">
    <verse number="19" style="v"/>Beno batu ba nduenga luzebi vibidila bivungisi ! <verse number="20" style="v"/>Luzebi vibidila enati mutu wulukitudi bavika, enati mutu wuluzionina kimvuama bueno, bongidi bima bieno, wukizangudi, wulubetidi ku busu.</para>
  <para style="p">
    <verse number="21" style="v"/>Tsoni ndimona mu tuba ti beto tumonika batu balebakana. Vayi mu diambudiodi batu bankaka batidi kukiniemisa. Banga vungisi thubidi buawu, buna minu mamvana ndenda kukiniemisa mu diambu beni. <verse number="22" style="v"/>Bawu badi Baebelewo e ? Minu mamvama ndidi Ebelewo. Bawu badi basi Iseli e ? Minu mamvama ndidi muisi Iseli. Bawu badi mu nkuna Abalahami e ? Minu mamvama ndidi mu nkuna Abalahami. <verse number="23" style="v"/>Bawu bisadi bi Klisto e ? Ndintuba banga vungisi, minu ndiba viokidi. Bila minu ndiluta sala mu bisalu bingolo. Ndikota mu nloko mu zikhumbu ziwombo ; bathuta khuba ; zikhumbu ziwombo ndimonina lufua. <verse number="24" style="v"/>Mu zikhumbu zitanu, Bayuda bambeta makumatatu ayi divua di bikoti. <verse number="25" style="v"/>Zikhumbu zitatu ndibetolo bikoti ; khumbu yimosi ndizubulu matadi, mu zikhumbu zitatu ndibinu lufua mu diama mu masuwa ; ndiviokisa lumbu kimvimba ayi builu bu mvimba va mbu. <verse number="26" style="v"/>Ndikiba kuwombo vayi ndimona boma mu zinzadi, boma mu bidovula, boma mu diambu di basi tsi ama Bayuda ; boma mu diambu di Bapakanu, boma mu mavula, boma mu makanga, boma mu mbu ayi boma mu diambu di bakhomba zi luvunu.</para>
  <para style="p">
    <verse number="27" style="v"/>Ndimona phasi mu bisalu bingolo ; mu zikhumbu ziwombo ndikambulu tulu. Ndimona nzala ayi phuila ; zikhumbu ziwombo ndifuilanzala mu diambu di lusambulu ; ndimona phasi mu diambu di kiozi ayi mu diambu di kambu ku minledi mi vuata. <verse number="28" style="v"/>Mu kambu buela yolukila mambu mankaka, kadika lumbu ndieti natanga mfunꞌama : mayindu mu diambu di mabundu moso. <verse number="29" style="v"/>Nani mutu wulebakana muingi minu mamvama ndiba wulebakana e ? Nani buidi mu masumu, vayi minu ndikadi mona kiadi mu ntima e ? <verse number="30" style="v"/>Vayi enati mfueti kukiniemisa, buna mfueti kukiniemisa mu diambu di lebakana kuama. <verse number="31" style="v"/>Nzambi ayi dise di Pfumuꞌeto Yesu Klisto, mutu wowo widi wusakumunu mu mimvu mioso, zebi ti ndisi mvuna ko.</para>
  <para style="p">
    <verse number="32" style="v"/>Luzebi ti ku Damasi, guvelinela yi ntinu Aletasi, wuvana minsuamu sunga mafula moso ma divula mu diambu bakhanga. <verse number="33" style="v"/>Vayi mu phidi yikangu mu nsinga bathotudila va nela, bakhuludila mu yenda baka ki luphangu. Buawu bobo ndivukila va ntualꞌandi.</para>
  <chapter number="12" style="c"/>
  <para style="p">
    <verse number="1" style="v"/>Kadi kuandi mfunu kuidi minu mu kukiniemisa. Bika ndivioka ku mona-meso ayi ku zitsongolo zi Pfumu.</para>
  <para style="p">
    <verse number="2" style="v"/>Nzebi mutu wumosi, mu Klisto, kumi mimvu minya mivioka tona mambu beni mavangimina, bannata nate ku diyilu di ntatu. Ndisi zaba ko keni mambu momo mavangimina mu nitu andi, voti mu kambu nitu andi, vayi Nzambi zebi. <verse number="3" style="v"/>Muaki nzebi kaka ti mutu wowo, buba ayi nitu andi voti kambu nitu andi, ndisi zaba ko vayi Nzambi zebi ; <verse number="4" style="v"/>Wunatu ku Paladisu ayi wuwa mambu ma kitoko momo mutu kasi ko minsua mu yolukila.</para>
  <para style="p">
    <verse number="5" style="v"/>Ndilenda kukiniemisa mu diambu di mutu wuphila yayi ; vayi ndilendi kukiniemisa ko mu diambu diama vayi ndenda kukiniemisa kaka mu diambudi lebakana kuama. <verse number="6" style="v"/>Enati thidi kukiniemisa, buna ndilendi ba vungisi ko bila ndielatuba kaka mambu ma kiedika. Vayi mbengi kuama kukiniemisa muingi mutu kabika kumbela mayindu manneni malutidi momo kammonanga mu minu voti momo keti wa mu diambu diama. <verse number="7" style="v"/>Muingi ndibika kukiniemisa mu diambu di matsiminanga ma zitsongolo ziozi, diawu Nzambi kaphanina kimbevo mu nsuni. Kiyiza banga mbasi yi satana mu kundiamisanga muingi ndibika kukiniemisanga.</para>
  <para style="p">
    <verse number="8" style="v"/>Mu diambu diodi, mu zikhumbu zitatu ndisambidila Pfumu mu diambu kimbevo beni kibotuka mu minu. <verse number="9" style="v"/>Vayi niandi wukhamba ti : “Nlemvo ama wufueni mu diambu diaku bila lulendo luama lueti monika mu lebakana.” Diawu mfueti kukiniemisa kakamu lebakana kuama mu diambu di lulendo lu Klisto luba va minu.</para>
  <para style="p">
    <verse number="10" style="v"/>Diawu khini ndieti mona mu lebakana, mu bifingu, mu ziphasi, mu yamusu ayi mu maniongo momo ndieti mona mu diambu di Klisto bila mu thangu ndidi wulebakana yawu yoyi thangu ndididi ngolo.</para>
  <para style="s1">Mayindu ma Polo mu diambu di basi Kolinto</para>
  <para style="p">
    <verse number="11" style="v"/>Ndinyolukila banga vungisi bila beno lukhuikidi. Nganu beno lufueti kunduanina, bila ka diambu ko ndidi mutu wu phamba ; vayi batu bobolueta tedilanga “bamvuala banneni”, basi kuphioka ko.</para>
  <para style="p">
    <verse number="12" style="v"/>Bidimbu bi mvuala bivangu mu beno mu mvibudulu yoso : mu bikumu, mu bidimbu ayi mu mavanga manneni.</para>
  <para style="p">
    <verse number="13" style="v"/>Bila diambu mbi di kambulu yeno diodi didi mu mabundu mankaka e ? Diambu beni diawu diadi : minu ndisia singimina mu beno ko. Bika lundemvukila mu nzimbala yoyi.</para>
  <para style="p">
    <verse number="14" style="v"/>Khumbu yayi yintatu ndieka kuizila kuidi beno. Bobuawu, ndisi nsingimina mu beno ko bila ndisi mfunu bima bieno ko, vayi beno veka ndintomba. Bila bika sia ti bana bawu beta sadisa bambuta ziawu vayi bambuta ziawu zieta sadisa bana bawu. <verse number="15" style="v"/>Mu khini yiwombo, minu ndiela yekula bima biama bioso ayi ndielakukiyekula minu veka mu diambu dieno. Enati minu ndiluzodidi buwombobuna beno fioti kaka lukunzodila e ?</para>
  <para style="p">
    <verse number="16" style="v"/>Ka diambu ko minu ndisia singimina mu beno ko vayi bu didi ti ndidi nkua mayuya, mu mayuya ndilubakila. <verse number="17" style="v"/>A buevi, beno lukhitula mvuama mu nzila yi batu bobo ndilufidisila e ? <verse number="18" style="v"/>Ndileba Tite kiza kuidi beno ayi ndimfidisa va kimosi ayi khomba yoyi ndiluyolukila. A buevi, lukitula Tite mvuama e ? A buevi, beto buadi tusia diatila mu Pheve yimosi ko e ? Tusia landakana zithambi zimosi ko e ? <verse number="19" style="v"/>Tona thama, lueti banza ti tueti tomba kukinungisa va meso meno. Tueti yoluka va ntuala Nzambi mu Klisto. Mu mambu moso, bakundi bama, madi mu diambu di kudisa minu kieno.</para>
  <para style="p">
    <verse number="20" style="v"/>Bila boma ndimmona, mananga bu ndiela kuiza kuidi beno, ndibika kuiza lubati mu phila yoyi thididi ayi beno mamveno lubika kumbona mu phila yoyi lunkambu zodila. Boma ndimona ndiedi kuiza bati ziphaka, kiphala, nganzi, nduanisani, mfinganasini, bimbanzila, luniemo, divunzi.</para>
  <para style="p">
    <verse number="21" style="v"/>Nyinga, boma ndimona bila mananga bu ndiela kuiza ; Nzambi welakumfuisa tsoni va meso meno, kumbonisa kiadi ayi kundidisa mu diambu di batu bobo batuama vola masumu vayi basia balula mintima miawu ko, mu zitsumukunu, mu kitsuza kiawu ayi mu nzingulu yawu yimbimbi yoyi bazingila.</para>
  <chapter number="13" style="c"/>
  <para style="s1">Zindubu zi tsuka ayi mboti</para>
  <para style="p">
    <verse number="1" style="v"/>Khumbu yayi yintatu ndieka kuizila kuidi beno. <char style="qt">Mambu moso mela baka nzengolo mu kimbangi ki batu buadi voti batatu.</char> <verse number="2" style="v"/>Ndilulubula bu ndiyiza mu khumbu yimmuadi kuidi beno. Ayi buabu sumbundikidi thama, ndieka buela vutukila mu diambu di batu bobo batuama vola masumu ayi mu diambu di batu boso bankaka ti bu ndiela kuiza diaka buna kadi mutu ndilendi mona kiadi ko. <verse number="3" style="v"/>Bila lutidi zaba ti Klisto wunyolukanga mu minu vayi luzaba ti Klisto beni kasi wulebakana ko va khatitsikꞌeno vayi widi nkua lulendo va khatitsikꞌeno.</para>
  <para style="p">
    <verse number="4" style="v"/>Ka diambu ko wufua va dikulusi mu lebakana, vayi wulembo zingi mu lulendo lu Nzambi. Mu kithuadi ayi niandi, beto mamveto tuidi balebakana ; vayi tuela zingila mu lulendo lu Nzambi mu diambu dieno.</para>
  <para style="p">
    <verse number="5" style="v"/>Lukifiongunina beno veka ayi lukitala mu diambu di zaba kani lulembo zingila mu minu ! Luzabanga ko ti Klisto Yesu widi mu beno e ? Mananga lubua mu ziphukumunu. <verse number="6" style="v"/>Tsidi diana ti beno luzebi ti beto tusia bua mu ziphukumunu ko. <verse number="7" style="v"/>Tueti sambila Nzambi muingi lubika vanga kadi diambu dimosi di mbimbi ; bika sia ti muingi tumonika batu bafuana vayi muingi beno luvanga mambu madi mamboti mu diambu beto tumonika batu babua mu phukumunu. <verse number="8" style="v"/>Bila tulendi kakidila kiedika ko vayi tunsadilanga kaka mu kiedika. <verse number="9" style="v"/>Khini yiwombo tueti mona bu tueti ba balebakana vayi beno bu luidi ngolo. Tueta lomba kuidi Nzambi mu zitsambulu zieto mu diambu beno luba batu bafuana.</para>
  <para style="p">
    <verse number="10" style="v"/>Diawu diodi ndilusonikini mambu moso mama bu ndikidi thama, muingibu ndiela ba yeno va kimosi ; ndibika sadila kipfumu ayi lulendo lolo luphana Pfumu. Bila luawu luidi mu diambu di tunga vayi bika sia ti mu diambu di tulula.</para>
  <para style="p">
    <verse number="11" style="v"/>Bakhomba baama, mbanisini kuama. Bika lubanga mu khini, lusala mu diambu di luba bafuana ; lukikindisanga beno na beno, luzingilanga mu nguizani. Luzingilanga mu ndembama, buna Nzambi yi luzolo ayi yi ndembama wela ba va beno.</para>
  <para style="p">
    <verse number="12" style="v"/>Luvanasana mboti beno na beno mu besi ki kinlongo. Banlongoboso badi kuaku baluveni mboti.</para>
  <para style="p">
    <verse number="13" style="v"/>Bika nlemvo wu Pfumu eto Yesu Klisto, luzolo lu Nzambi ayi kithuadi ki Pheve Yinlongo bibanga yeno beno boso.</para>
</usx>
