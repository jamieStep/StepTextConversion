<?xml version="1.0" encoding="UTF-8"?>
<usx version="2.6">
  <book code="TIT" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">TITE</para>
  <para style="toc1">Nkanda Polo kuidi Tite</para>
  <para style="toc2">Tite</para>
  <para style="toc3">Tite</para>
  <para style="mt2">Nkanda Polo kuidi</para>
  <para style="mt1">Tite</para>
  <para style="ip">Bu katotolo mu nloko mu khumbu yitheti ku Loma (<char style="xt"><ref loc="ACT 28">Mav 28</ref></char>), buna Polo wusamuna Nsamu Wumboti ku Kelete, sanga kilutidi tola mu bisanga bioso bidi mu Ngeleke. Mu thama, Polo kasia muzingila ko bila wuba muisi nloko, mu nzietolo andi ku Loma mu kuenda sambi va ntuala ntinu, (<char style="rq"><ref loc="ACT 27:7-8">Mavanga 27.7-8</ref></char>).</para>
  <para style="ip">Thangu bu yifuana mu botuka mu sanga, mvuala Polo wubika Tite ku sanga. Tite wuba wumosi mu bisadi bifikama Polo mu sala mu kithuadi, niandi kasia ba nyuda ko (<char style="rq"><ref loc="GAL 2:3">Ngalatiya 2.3</ref></char>). Baba kunyekudilanga, mu zikhumbu ziwombo, bisalu biphasi banga ku Kolinto (<char style="rq"><ref loc="2CO 2:12-13">2 Kolinto 2.12-13</ref> ; <ref loc="2CO 7:6-7">7.6-7</ref></char>). Polo wunyekudila kisalu ki manisa mu phasi yingolo (<char style="xt"><ref loc="TIT 1:12-13">1.12-13</ref></char>), khubukulu yi dibundu diodi dikubuku mu divula beni (<char style="xt"><ref loc="TIT 1:5">1.5</ref></char>).</para>
  <para style="ip">Polo wuwizana ayi Tite muingi badengana ku Nikapolisi tuamina tsungi yi kiozi kingolo, divula didi mu ndambu wesite yi Ngelese (<char style="xt"><ref loc="TIT 3:12">3.12</ref></char>). Nduka-nduka Polo wusonikina nkandꞌandi ku Maseduani ayi mu yoyawu tsungi kasonikina nkanda wutheti kuidi Timote. Mu minkanda mioso miami mimmiodi mulembo monika mambu mamosi, phila yimosi yi tsonokono ayi mayindu mamosi ma “kikengi”. Malembo monika mu phila kasonikina bisadi yandi.</para>
  <para style="ip">Bu kamana tebula mintuadisi mi dibundu moyo mu mambu ma mfunu ma nzingulu, Polo wutotula va nganda zinzimbala ayi “mambu maphamba ayi makambulu mfunu momo bayuda baba tubanga” madi khakumusu mu “malongi ma kiedika” (<char style="xt">kapu <ref loc="TIT 1">1</ref></char>). Bosi Polo wuvana zithumunu kuidi makabu ma phila mu phila madi mu dibundu (<char style="xt">kapu <ref loc="TIT 2">2</ref></char>) ayi wumanisina nkandꞌandi mu tebula batu moyo mu kisalu ki nlemvo wu Nzambi ; nlemvo wowo wunnatanga mutu wowo wuwilukila mu zingilanga boso buididi Nsamu Wumboti (<char style="xt">kapu <ref loc="TIT 3">3</ref></char>).</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Polo, kisadi ki Nzambi ayi mvuala wu Yesu Klisto, boso buididiminu ki batu bobo basobolo ba Nzambi ayi boso buididi nzayilu yi mambu ma kiedika madi boso buididi khinzukulu yi mambu ma Nzambi, <verse number="2" style="v"/>mu diana di luzingu lukalumani. Luzingu lolo Nzambi yoyi yika yilendivuna ko kavanina tsila tuamina thonono yi zitsungi. <verse number="3" style="v"/>Vayi thangu bu yifuana, niandi wuzabikisa mambu mandi mundongolo yoyi ndiyekodolo boso buididi lutumunu lu Nzambi Mvulusi eto, <verse number="4" style="v"/>mfidisidi nkanda wawu kuidi Tite khatika, muanꞌama mu minu kioki tuidi mu kithuadi.</para>
  <para style="p">Bika nlemvo ayi ndembama bi Nzambi Tata ayi bi Klisto Yesu Mvulusi eto bibanga yaku.</para>
  <para style="s1">Mbiekolo yi mintuadisi mu dibundu</para>
  <para style="p">
    <verse number="5" style="v"/>Bila ndibikila ku Kelete kiawu kiaki : wukubika mambu moso masiala ayimuingi wubieka mintuadisi mi Dibundu mu kadika divula boso bu nditumina. <verse number="6" style="v"/>Kadika ntuadisi kabika ba bila kioki kafueti sembolo ; kafueti ba bakala dikuela nketo wumosi kaka ; beki bana bakuikama. Batu babika baka diluaku di fundila bana benit i khadulu yimbimbi badi voti batumiminanga batu ko.</para>
  <para style="p">
    <verse number="7" style="v"/>Didi diambu di mfunu ti ntuadisi wu dibundu kafueti ba mutu kambulu tsembolo banga kisadi ki Nzambi wunkambu tulanga diana mu diela diandi, kafuemanga nsualu ko ; kanuanga malavu ko ; kanuananga ko, kabika ba mutu weti zola baka zimbongo mu mayuya. <verse number="8" style="v"/>Kafueti ba mutu zebi yakulanga bumboti banzenza ayi kafueti ba mutu weti zola mamboti ; kafueti ba mutu wu diela, mutu wusonga, mutu wuvedila, zebi kukiyala. <verse number="9" style="v"/>Kafueti ba wukangama mu mambu ma kuikama boso buididi malongimuingi kaba wufuana mu lubula boso buididi malongi ma kiedika ayi mu bedisila bobo bamfindisanga ziphaka.</para>
  <para style="s1">Lubuka mu diambu di minlongi mi luvunu</para>
  <para style="p">
    <verse number="10" style="v"/>Bila bawombo kaba tumamananga ko, banyolukanga mambu ma phamba ; bamvunanga batu. Badi bawombo muidi Bayuda. <verse number="11" style="v"/>Bufueni mu kuba kangisa miunu bila zinzo ziwombo balembo zimbisabu beti longa mambu ma kambulu fuana mu diambu di babaka zimbongo mu luvunu.</para>
  <para style="p">
    <verse number="12" style="v"/>Wumosi mu bawu, mbikudi awu veka wutuba ti :</para>
  <para style="q1">
    <char style="qt">Basi Kelete badi bankua luvunu</char></para>
  <para style="q1">
    <char style="qt">badi bibulu bimbimbi,</char></para>
  <para style="q1">
    <char style="qt">ayi kisalu kiawu dia kaka ayi badi miolo.</char></para>
  <para style="p">
    <verse number="13" style="v"/>Kimbangi kiaki kidi ki kiedika. Diawu wuba temina ngolo muingi baba minu ki kiedika <verse number="14" style="v"/>ayi babika singimina mu zinongo zi Bayuda ayi zithumunu zi batu bobo beti vengama mu mambu ma kiedika.</para>
  <para style="p">
    <verse number="15" style="v"/>“Bibioso bidi bivedila mu diambu di batu bobo badi bavedila” vayi bibioso bisi bivedila ko mu diambu di batu bobo badi basumuka ayi bakambulu minu ayi diela diawu ayi mayindu ma mintima miawu bidi bisumuka. <verse number="16" style="v"/>Muaki bambanzilanga ti bazebi Nzambi vayi bantunukanga Nzambimu mavanga mawu bila baba zolanga ko ; basi bulemvo ko ayi balendi vangakadi diambu dimosi di mboti ko.</para>
  <chapter number="2" style="c"/>
  <para style="s1">Zithumunu mu diambu di makabu ma phila mu phila ma minkuikizi</para>
  <para style="p">
    <verse number="1" style="v"/>Vayi ngeyo, tuba mambu mafueni mu malongi ma kiedika. <verse number="2" style="v"/>Longa babakala bayunduka babika ba phulu yi dia ayi yi nua, baba batu ba lukinzu, batu ba nzayilu ; baba batu ba badi minu ki kiedika, batu ba luzolo lu kiedika ayi baba batu badi mvibudulu.</para>
  <para style="p">
    <verse number="3" style="v"/>Bobuawu, baketo bayunduka baba baketo banzingilanga mu khadulu yifueni kuidi baketo banlongo ; babika ba kifu kitembikisanga mambu mabatu, babika kukiyekulanga mu nuanga malavu mawombo. Baba baketo banlonganga mambu mamboti <verse number="4" style="v"/>muingi balonga baketo bobo bakuedidi bosi mu zola babakala bawu ayi bana bawu, <verse number="5" style="v"/>baba diela, baba bavedila, babelanga zinzo ziawu mayindu ; baba baketo bamboti, batumukinanga babakala bawu mu diambu di mambu ma Nzambimabika vuezo.</para>
  <para style="p">
    <verse number="6" style="v"/>Bobuawu, lubula bamatoko muingi mabika ba phulu yi dia ayi yi nua. <verse number="7" style="v"/>Mu mambu moso ngeyo veka ba kifuani mu mavanga mamboti. Bika malongi maku maba mavedila ayi ma lukinzu. <verse number="8" style="v"/>Mambu maku maba masonga, makambu bila kioki mafueti tubudulu muingi batu bobo bankakidila bafua tsoni bu bakambulu diambu di mbimbi dituba mu diambu dieto.</para>
  <para style="p">
    <verse number="9" style="v"/>Lubula bavika baba bulemvo kuidi bapfumu ziawu, mimonisanga bapfumu ziawu khini mu mambu moso. Bosi mibika findisanga bapfumu ziawu ziphaka. <verse number="10" style="v"/>Mibika yibanga, vayi mimonisa kikhuikizi ki kiedika muingi malongi ma Nzambi, Mvulusi eto makinzuku mu mambu moso.</para>
  <para style="s1">Nlemvo yawu tho yi phulusu</para>
  <para style="p">
    <verse number="11" style="v"/>Bila nlemvo wu Nzambi wunnatanga phulusu wumonika kuidi batu boso. <verse number="12" style="v"/>Wukutulonganga muingi tubika lenzanga Nzambi, tubika zinzinunuzi ntoto. Vayi tuzingila mu tsungi yayi, mu kambu phulu yi dia ayi yi nua. Tuzingila mu busonga, mu khinzukulu yi Nzambi <verse number="13" style="v"/>bu tulembo vingila diana di khini ayi mbonokono yi nkembo yi Nzambi eto yinneni ayi Mvulusi eto Yesu Klisto. <verse number="14" style="v"/>Wukiyekula niandi veka mu diambu dieto muingi katukula mu mambu moso mambimbi ayi muingi kavedisa, mu diambu diandi veka, batu bobo kavuidi niandi veka ayi bobo bantulanga bufula mu vanganga mavanga mamboti.</para>
  <para style="p">
    <verse number="15" style="v"/>Longa mambu momo, lubula ayi temina mu lulendo loso lu tumina. Mutu kabika ku lenza.</para>
  <chapter number="3" style="c"/>
  <para style="s1">Khadulu yi Baklisto</para>
  <para style="p">
    <verse number="1" style="v"/>Bika wutebula batu boso moyo ti bafueti ba bulemvo kuidi minyadi ayi bapfumu. Bosi bafueti ba tumamana ayi bafueti ba bakubama mu vanganga mavanga mamboti. <verse number="2" style="v"/>Babika finganga kadi mutu wumosi, baba batu ba ndembama ayi batu ba luzitu ayi baba batu bammonisanga nlembami kuidi batu boso.</para>
  <para style="p">
    <verse number="3" style="v"/>Bila beto mamveto tutuama ba bivungisi ayi tusia ba bulemvo ko, tuba bazimbala, tuba bavika ba zinzinunu zi phila mu phila ayi zikhini zi phila mu phila ; tuba zingilanga mu luvunu ayi mu kikhenene, batulendaayi mamveto tulendasana beto na beto. <verse number="4" style="v"/>Vayi mamboti ma Nzambi, Mvulusi eto, ayi luzolo luandi mu diambu di batu bu bimonika, <verse number="5" style="v"/>buna niandi wutuvukisa. Bika sia ti mu diambu di mavanga ma busonga momo tuvanga vayi mu diambu di kiadi kiandi ; bu katusukudila mu nlangu, mu mbutukulu yimona, mu kutukitula bamona mu lusadusu lu Pheve Yinlongo. <verse number="6" style="v"/>Niandi wutudukudila Pheve Yinlongo beni mu buwoka mu lusadusu lu Yesu Klisto Mvulusiꞌeto, <verse number="7" style="v"/>mu diambu di bu tukitulu basonga mu nlemvo andi muingi tukitukabatu bela vinginina kiuka boso buididi diana di luzingu lu kalumani. <verse number="8" style="v"/>Mambu momo madi makuikama ayi thidi ti wumalongila mu bufula muingi bobo bawilukila Nzambi bakiyekula mu ba batheti mu vanganga mamboti. Mambu mama madi mamboti ayi ma mfunu kuidi batu.</para>
  <para style="s1">Buevi buzingila ayi batu bobo bannatanga khabunu</para>
  <para style="p">
    <verse number="9" style="v"/>Vayi tinanga biuvu bi buvungisi, mambu ma kikhulu, minzonza ayi ziphakamu diambu di Mina bila masi mfunu ko ayi mambu moso momo madi ma phamba. <verse number="10" style="v"/>Vayi kuidi mutu wulembo totula khabunu, ngeyo kunlubula mu khumbuyitheti ayi yimmuadi. Buna kadi buela ba yandi kithuadi. <verse number="11" style="v"/>Bila zaba ti mutu wuphila yoyi wuzimbala ayi wumvolanga masumu ; ayi wukukibedisanga niandi veka.</para>
  <para style="s1">Zindubu zi tsuka</para>
  <para style="p">
    <verse number="12" style="v"/>Mu thangu ndiela kufidisila Alitemasi voti Tishike buna vika mu kuiza kuidi minu ku Nikopolisi bila ndibeki lukanu lu viokisila kuaku tsungi yi kiozi kingolo. <verse number="13" style="v"/>Tomba busila mu sadisa bumboti zuzi Zenasi mu nzietolo andi ayi Apolo muingi babika kambu kadi kima. <verse number="14" style="v"/>Bufueni batu beto veka balonguka mu ba batheti mu vangangamavanga mamboti mu diambu di mambu ma mfunu muingi bedi kambu mimbutu.</para>
  <para style="s1">Zimboti</para>
  <para style="p">
    <verse number="15" style="v"/>Baboso badi yama kuaku bafidisidi mboti. Vana mboti kuidi batu bobo beti kutuzola mu minu. Bika nlemvo wubanga yeno beno boso.</para>
</usx>
