<?xml version="1.0" encoding="UTF-8"?>
<usx version="2.6">
  <book code="REV" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">Tsongolo</para>
  <para style="toc1">Tsongolo yimona Yowani</para>
  <para style="toc2">Tsongolo</para>
  <para style="toc3">Tsongolo</para>
  <para style="mt1">Tsongolo</para>
  <para style="mt2">yimona Yowani</para>
  <para style="ip">Buku yi tsongolo yimona Yowani yidi buku yifulukidi matsueki ma ngolo. Diambu diadi di “tsongolo yimona Yowani” dilenda kutukotisa mu nzimbala. Bila tsongolo yidi mbangudulu mu kifalisi yi diambu dimosi mu kingeleki, dinsundula “mbonosono” (<char style="xt"><ref loc="REV 1:1">1.1</ref></char>).</para>
  <para style="ip">Nsoniki wulembo yolukila dizina diandi mu zikhumbu ziya ; dizina diandi Yowani. Wulembo kibieki “kisadi ki Nzambi” (<char style="xt"><ref loc="REV 1:1">1.1</ref></char>) ; “khomba yi bankua Klisto” (<char style="xt"><ref loc="REV 1:9">1.9</ref></char>) ayi “mbikudi wu Nzambi” (<char style="xt"><ref loc="REV 22:9">22.9</ref></char>). Kikhulu ki thama kieti siamisa ngolo ti mvuala Yowani niandi nsoniki wu Nsamu Wumboti ayi minkanda mintatu.</para>
  <para style="ip">Mananga nkanda wawu wusonama ku tsuka luyalu lu Domitieni ; mu thangu khuamusu yitembakana mu tsi yoso yi Loma mu mvu 90 nate 95. Buna weka wuyunduka ngolo, sumbu Yowani kasonika buku yayi ku sanga ki Patimosi bila kuawu katinina (<char style="xt"><ref loc="REV 1:9">1.9</ref></char>).</para>
  <para style="ip">Bankua Klisto ba tsambuadi di mabundu ma Azi dikhioki (Tiliki di thangu yayi) bawu batu batheti kasonikina nkanda wawu. Kuidi bawu diaka Pfumu kasonikina minkanda (<char style="xt">kapu <ref loc="REV 2">2</ref> ayi <ref loc="REV 3">3</ref></char>).</para>
  <para style="ip">Buku yayi yifulukidi bifuani biyolukila mimbikudi mi Nguizani yikhulu. Yibeki diaka zithalu ziwombo zieti monisa zimfikula vayi thangu yinkaka tusudikanga ko tsundu yi zithalu beni. Muaki thalu yi “tsambuadi”, yinsundula fuanana ku Nzambi, yilembo sadi kisalu kingolo mu khubukulu yibuku yayi ayi mu mambu madi mu buku beni. Tulenda mona tsambuadi di bitini binneni buela bikapu bi thonono ayi bikapu bi mbanusunu.</para>
  <para style="io1">1. Minkanda kuidi tsambuadi di mabundu (<char style="ior">kapu <ref loc="REV 2">2</ref> ayi <ref loc="REV 3">3</ref></char>)</para>
  <para style="io1">2. Tsambuadi di makolo (<char style="ior"><ref loc="REV 4:1-8:6">4.1–8.6</ref></char>)</para>
  <para style="io1">3. Tsambuadi di tulumbeta (<char style="ior"><ref loc="REV 8:7-11:19">8.7–11.19</ref></char>)</para>
  <para style="io1">4. Tsambuadi di bidimbu (<char style="ior"><ref loc="REV 12:1-15:8">12.1–15.8</ref></char>)</para>
  <para style="io1">5. Tsambuadi di zimbungu zi nganzi yi Nzambi (<char style="ior"><ref loc="REV 16:1-20">16.1-20</ref></char>)</para>
  <para style="io1">6. Tsambuadi di mambu matedi Babiloni (<char style="ior"><ref loc="REV 17:1-19:10">17.1–19.10</ref></char>)</para>
  <para style="io1">7. Mbanusunu yi kikhulu mu tsambuadi di zitsongolo (<char style="ior"><ref loc="REV 19:11-21:8">19.11–21.8</ref></char>)</para>
  <para style="io1">8. Yelusalemi dimona, nketo wu Muana dimemi (<char style="ior"><ref loc="REV 21:9-22:5">21.9–22.5</ref></char>).</para>
  <para style="ip">Mambu ma buku yayi phila malembo landikinina madedikini banga sindama : ndambu yi zitsongolo zilembo landakana va kimosi ayi tsudukusu (mbangudulu) mu mambu mankaka.</para>
  <para style="ip">Mfunu wu buku wulembo monika bumboti tona mu nzila yitheti ; mambu ma buku yayi malembo monika banga “mambu mamonoso” momo “Nzambi kavana kuidi Yesu Klisto muingi kamonisa bisadi biandi mambu momo meka nduka kuiza.” (<char style="xt"><ref loc="REV 1:1">1.1</ref></char>) Buku yayi yisonimina mu diambu di samuna khuamusu yiyamusu bankua Klisto bila mfunu baba mu zaba ti nzengolo nkanu yidi, ti mambu mambimbi malendi zingila ko, ti mfulukulu yi Klisto yidi thonono yi tsungi yimona bosi tsukulu yizidi.</para>
  <para style="ip">Mu bilumbu biabi, tsongolo yimona Yowani yidi buku yilembo lubula bankua Klisto mu tatamana ba wutiemuna mu phingudulu yi “mutu wowo widi, wowo wuba ayi wowo wunkuiza” (<char style="xt"><ref loc="REV 1:4">1.4</ref></char>). Buku beni yilembo samuna diana di dibundu di mvimba, diodi dilenda tuba va kimosi ayi Pheve : “Pfumu, Yiza nsualu”.</para>
  <para style="ie"/>
  <chapter number="1" style="c"/>
  <para style="s1">Yesu niandi mbangi yi kuikama</para>
  <para style="p">
    <verse number="1" style="v"/>Tsongolo yi Yesu Klisto yimvana Nzambi mu monisa mambu mafueti kuiza nsualu kuidi bisadi biandi. Niandi wuzabikisa mawu bu kafidisa mbasi andi kuidi kisadi kiandi Yowani. <verse number="2" style="v"/>Yowani wutelimina mambu moso momo kamona kimbangi ; mambu beni mawu mama : mambu ma Nzambi ayi kimbangi ki Yesu Klisto. <verse number="3" style="v"/>Khini yiwombo yidi kuidi woso wuntanganga ayi kuidi bobo beti wa mambu ma mbikudulu yoyi ayi bankebanga mambu momo masonama muawu bila thangu yifikimini.</para>
  <para style="p">
    <verse number="4" style="v"/>Yowani, fidisidi mboti kuidi tsambudi di mabundu madi mu Azi : bika nlemvo ayi ndembama, bibanga yeno, bibedi kuidi mutu wowo widi, wuba ayi wunkuiza ayi bibedi kuidi tsambudi di ziphevi zidi va ntuala kundu kiandi ki kipfumu. <verse number="5" style="v"/>Bibedi diaka kuidi Yesu Klisto, mbangi yi kuikama, wutheti mu fuluka mu bafua ayi nyadi yi mintinu mi ntoto.</para>
  <para style="p">Kuidi mutu wowo wukutuzolanga ayi wutukula mu masumu meto mu menga mandi, <verse number="6" style="v"/>wutukitula batu ba kipfumu, banganga Nzambi mu diambu di Nzambi andi ayi Dise diandi, kuba nkembo ayi zingolo mu zikhama zi khama zi mimvu ! Amen.</para>
  <para style="q1">
    <verse number="7" style="v"/>Tala wulembo yizi mu matuti</para>
  <para style="q1">ayi batu boso bela kummona</para>
  <para style="q1">ayi bobo kutu bantobula dionga</para>
  <para style="q1">ayi makanda moso madi va ntoto</para>
  <para style="q1">bela nionga mu diambu diandi.</para>
  <para style="q1">Nyinga, Amen !</para>
  <para style="q1">
    <verse number="8" style="v"/>Pfumu Nzambi, nkua ngolo yoso,</para>
  <para style="q1">mutu wowo widi, wuba ayi wunkuiza,</para>
  <para style="q1">kakembi :</para>
  <para style="q1">“Minu ndidi Alafa ayi Omega”.</para>
  <para style="s1">Yowani wumona Klisto mu tsongolo</para>
  <para style="p">
    <verse number="9" style="v"/>Minu, Yowani, khombꞌeno ayi wumfubakana yeno va kimosi mu ziphasi, mu kipfumu, mu mvibudulu mu Yesu ; minu ndiba va sanga kioki beti tedila Patimosi mu diambu di mambu ma Nzambi ayi mu diambu di kimbangi ki Yesu Klisto. <verse number="10" style="v"/>Minu ndizamunu mu Pheve mu lumbu ki Pfumu ayi ndiwa mbembo yinneni ku manima mama ; yawu yiba banga yi tulumbeta. <verse number="11" style="v"/>Yawu yituba :</para>
  <para style="p">—Mambu wulembo moni, sonika mawu mu buku yimosi ayi fidisa yawu kuidi tsambudi di mabundu mama : ku Efeso, ku Similini, ku Pelingami, ku Tiatile, ku Salide, ku Filadelifi ayi ku Lawodise.</para>
  <para style="p">
    <verse number="12" style="v"/>Ayi ndibaluka mu diambu di tala mutu wowo wuba ku ndiolukila.</para>
  <para style="p">Bu ndibaluka, buna ndimona tsambudi di bima biobi beti tetika minda, biba bi nolo. <verse number="13" style="v"/>Va khatitsika di tsambudi di bima biobi beti tetika minda vaba mutu wumosi wudedakana banga Muana Mutu. Mutu beni wuvuata dizuela dimula ditula nate mu malu ayi wuvuata sentila<note caller="+" style="f"><char style="fr" closed="false">1.13 </char><char style="fq" closed="false">Sentila</char><char style="fqa" closed="false"> : </char><char style="ft" closed="false">voti nsinga wunsimbanga phatula muingi yibika zelumuka mu luketo.</char></note> yi nolo va thulu. <verse number="14" style="v"/>Ntu andi ayi zitsuki ziandi biba biphembi banga mika miphembi mi dimemi biba banga mvula yi phembi ; meso mandi maba banga minlaki mi mbazu <verse number="15" style="v"/>ayi malu mandi maba banga sengo kibuakusu ku mfulu yi mbazu ayi mbemboꞌandi yiba banga mbembo yi minlangu minneni. <verse number="16" style="v"/>Wusimba mu koko kuandi ku lubakala tsambudi di zimbuetete. Mu munuꞌandi mutotukila sabala<note caller="+" style="f"><char style="fr" closed="false">1.16 </char><char style="fq" closed="false">Sabala</char><char style="fqa" closed="false"> : </char><char style="ft" closed="false">voti mbedi kiphiti : yidi meno mu zindambu zioso zizole.</char></note> kisekoso bumboti, kiba meno mu zindambu zizole ayi zizi kiandi kiba banga thangu yinlezama mu zingolo ziandi zioso.</para>
  <para style="p">
    <verse number="17" style="v"/>Bu ndimmona, ndibua va malu mandi, ndiba banga wufua, buna niandi wutula koko kuandi ku lubakala va minu ayi wukhamba :</para>
  <para style="p">—Bika mona tsisi. Minu wutheti ayi wutsuka <verse number="18" style="v"/>ayi widi moyo. Minu ndiba wufua ayi tala ndinzinga mu zikhama zikhama zi mimvu. Minu tsimbidi zitsabi zi lufua ayi zi tsi yi bafua. <verse number="19" style="v"/>Diawu, sonika mambu moso momo mueni ayi mambu momo madi ayi mambu momo mafueti kuiza ; mama bu maviokidi. <verse number="20" style="v"/>Tsundu yi mansueki ma tsambudi di zimbuetete ziozi mueni mu koko kuama ku lubakala ayi tsambudi di bima biobi beti tetika minda, biobi biba bi nolo yawu yayi : tsambudi di zimbuetete yinsundula zimbasi zi tsambudi di mabundu bosi tsambudi di bima biobi beti tetika minda yinsundula tsambudi di mabundu.</para>
  <chapter number="2" style="c"/>
  <para style="ms1">MINKANDA KUIDI TSAMBUDI DI MABUNDU</para>
  <para style="s1">Nkanda kuidi dibundu di Efeso</para>
  <para style="p">
    <verse number="1" style="v"/>—Sonika kuidi mbasi yi dibundu di Efeso : “Tala mantuba mutu wowo simbidi tsambudi di zimbuetete mu koko kuandi ku lubakala ayi wundiatila va khatitsika tsambudi di bima biobi beti tetika minda, bima biobi biba bi nolo :</para>
  <para style="p">
    <verse number="2" style="v"/>Nzebi mavanga maku ayi ziphasi ziaku mu kisalu ayi mvibudulu aku. Ayi nzebi ti wulendi kanga ko ntima bu wulembo talanga batu bambimbi ayi ngeyo wutota batu beti tuba ti badi bamvuala vayi basi bamvuala ko, ayi, ngeyo wuba mona badi bankua luvunu. <verse number="3" style="v"/>Mvibudulu widi yaku, wukanga ntima mu ziphasi mu diambu di dizina diama ayi wusia vonga ko. <verse number="4" style="v"/>Vayi diambu ndibeki diawu diadi : ngeyo wulozidi luzolo luaku lutheti. <verse number="5" style="v"/>Bika wutebuka moyo vovo wubuididi ; balula mavanga ayi vanga mavanga matheti. Bila enati buawu ko, buna ndiela kuiza kuidi ngeyo ayi ndiela botula kima kioki beti tetika muindꞌaku va buangu kiandi enati wukadi balula mavanga. <verse number="6" style="v"/>Tala diambu dimosi di mboti didi yaku : wunlendanga mavanga ma Banikolayite ; minu mamvama ndieti kumalenda.</para>
  <para style="p">
    <verse number="7" style="v"/>Bika, woso widi matu, kawa mantuba pheve kuidi mabundu. Kuidi woso wela nunga, ndiela kumvana minsua mu dia mimbutu mi nti wu luzingu widi mu Paladisu di Nzambi.”</para>
  <para style="s1">Nkanda kuidi dibundu di Similini</para>
  <para style="p">
    <verse number="8" style="v"/>—Sonika kuidi mbasi yi dibundu di Similini : “Tala mambu mantuba mutu wowo widi wutheti ayi wutsuka, mutu wowo wufua ayi widi moyo :</para>
  <para style="p">
    <verse number="9" style="v"/>Nzebi ziphasi ziaku ayi sukama kuaku. Muaki widi nkua kimvuama ayi nzebi bifingu bi batu bobo beti tuba ti badi Bayuda vayi basi Bayuda ko. Bawu badi nzo yi lukutukunu yi Satana. <verse number="10" style="v"/>Kadi mona tsisi mu ziphasi zikuvingila. Tala satana<note caller="+" style="f"><char style="fr" closed="false">2.10 </char><char style="fq" closed="false">Satana</char><char style="fqa" closed="false"> : </char><char style="ft" closed="false">voti diabulu.</char></note> weka kuiza lozi bankaka mu beno mu nloko muingi balutota. Ayi luela mona ziphasi mu tezo ki dikumi di bilumbu. Kala wukuikama nate ku lufua, buna ndiela kuvana budu ki luzingu.</para>
  <para style="p">
    <verse number="11" style="v"/>Bika, woso widi matu, kawa mantuba Pheve kuidi mabundu. Woso wela nunga kalendi mona phasi ko mu lufua lunzole.”</para>
  <para style="s1">Nkanda kuidi dibundu di Pelingami</para>
  <para style="p">
    <verse number="12" style="v"/>—Sonika kuidi mbasi yi dibundu di Pelingami : “Tala mambu mantuba mutu wowo simbidi sabala kisekoso bumboti, iidi meno mu zindambu zizole :</para>
  <para style="p">
    <verse number="13" style="v"/>Nzebi kuevi weta vuanda ; nzebi ti kuawu kuidi kundu ki Satana ayi ngeyo simbididi ngolo dizina diama ayi wusia tunuka ko minu kiama mu bilumbu bi Antipasi, mbangi ama yi kuikama, yivondo kuidi beno ; koko kumvuandanga satana.</para>
  <para style="p">
    <verse number="14" style="v"/>Vayi mambu mafioti ndibeki : ngeyo widi ayi batu basimbididi malongi ma Balami, mutu wulonga Balaki mu leka ntambu va ntuala bana ba Iseli. Wuzola ti badia bima bitambuku kuidi bitumba ayi bakiyekula mu kitsuza. <verse number="15" style="v"/>Buna ngeyo widi diaka ayi batu bobo bansimbidila malongi ma Banikolayite. <verse number="16" style="v"/>Diawu balula mavanga ; bila enati buawu ko, buna ndieka kuiza nsualu kuidi ngeyo ayi ndiela kuba nuanisina mu sabala ki munuꞌama.</para>
  <para style="p">
    <verse number="17" style="v"/>Bika, woso widi matu, kawa mantuba pheve kuidi mabundu.</para>
  <para style="p">Kuidi woso wela nunga, ndiela kumvana mana yisueko ayi ndielakumvana ditadi diphembi. Mu ditadi beni musonama dizina dimona dikambulu zaba kadi mutu wumosi botula kaka mutu wowo wuntambula diawu.”</para>
  <para style="s1">Nkanda kuidi dibundu di Tiatila</para>
  <para style="p">
    <verse number="18" style="v"/>—Sonika kuidi mbasi yi dibundu di Tiatila : “Tala mambu mantuba Muana Nzambi, widi meso madi banga minlaki mi mbazu, malu madedikini banga sengo kibuakusu ku mbazu :</para>
  <para style="p">
    <verse number="19" style="v"/>Nzebi mavanga maku ayi luzolo luaku, minu kiaku kisalu kiaku, mvibuduluꞌaku ayi mavanga maku matsuka maviokidi momo matheti.</para>
  <para style="p">
    <verse number="20" style="v"/>Vayi diambu ndibeki : wulembo talanga kuaku nketo wowo Zezabeli, nketo wowo weti tuba ti niandi widi mbikudi wu nketo ; niandi weti longa ayi weti zimbisa bisadi biama bu keti kuba vukumuna mu vanganga kitsuza ayi mu dia bima bitambuku kuidi bitumba. <verse number="21" style="v"/>Ndimbikila thangu muingi kabalula mavanga vayi mengi balula mavanga mandi ma kitsuza kiandi. <verse number="22" style="v"/>Tala, ndieka kunloza va mfulu yi ziphasi va kimosi ayi batu bobo bamvanganga yandi kitsuza enati bakadi balula mavanga. <verse number="23" style="v"/>Ndiela vonda bana bandi ayi mabundu moso mela zaba ti minu ndimfionguninanga mayindu ayi mintima. Ndiela kuluvana, mfutu kadika mutu, boso buididi mavanga mandi.</para>
  <para style="p">
    <verse number="24" style="v"/>Vayi kuidi beno basi Tiatila bankaka, beno lusia landakana ko malongi mandi ayi beno lusia zaba maphinda ma satana ko, ndikulukamba ti ndikadi ku lubuela bizitu binkaka. <verse number="25" style="v"/>Vayi diambu diodi didi yeno, lusimbidila diawu nate ndiela kuiza.</para>
  <para style="p">
    <verse number="26" style="v"/>Kuidi woso wela nunga ayi woso wela keba mavanga mama nate kuna tsukulu, ndiela kumvana kipfumu mu yadila makanda.</para>
  <para style="p">
    <verse number="27" style="v"/>Wela ma yadila mu nkawa wu sengo banga bueti budulu mimvungu mituma ; banga kuandi bu nditambudila kuidi Dise diama <verse number="28" style="v"/>ndiela kumvana mbuetete yi nsuka.</para>
  <para style="p">
    <verse number="29" style="v"/>Bika woso widi matu kawa mambu mantuba pheve kuidi mabundu.”</para>
  <chapter number="3" style="c"/>
  <para style="s1">Nkanda kuidi dibundu di Salide</para>
  <para style="p">
    <verse number="1" style="v"/>—Sonika kuidi mbasi yi dibundu di Salide : “Tala, mantuba mutu wowo beki tsambudi di ziphevi zi Nzambi ayi tsambudi di zimbuetete :</para>
  <para style="p">Nzebi mavanga maku ; nzebi ti ngeyo wulembo monika ti widi moyo vayi widi wufua. <verse number="2" style="v"/>Luzibula meso, kindisa batu bobo basiedi ayi beka nduka fua. Bila mavanga maku ndisi mamona mafuana ko va ntuala Nzambi ama. <verse number="3" style="v"/>Tebuka moyo mu mambu momo wutambula ayi wuwa. Keba mawu ayi balula mavanga. Bila enati wukadi zibula meso, buna ndiela kuiza kuidi ngeyo banga muivi ayi wulendi zaba thangu ko yoyi ndiela kuizila kuidi ngeyo. <verse number="4" style="v"/>Vayi muaki, widi ayi batu bankaka ku Salide basia bivisa minledi miawu ko ; bawu bela diata yama va kimosi mu minledi miphembi bila badi bafuana.</para>
  <para style="p">
    <verse number="5" style="v"/>Woso wela nunga, niandi wela vuiku minledi miphembi ayi ndilendi kusuna ko dizina diandi mu buku yi moyo ayi ndiela kikinina dizina diandi va ntuala Dise diama ayi va ntuala zimbasi ziandi.</para>
  <para style="p">
    <verse number="6" style="v"/>Bika woso widi matu kawa mambu mantuba pheve kuidi mabundu.”</para>
  <para style="s1">Nkanda kuidi dibundu di Filadelifi</para>
  <para style="p">
    <verse number="7" style="v"/>—Sonika kuidi mbasi yi dibundu di Filadelifi : “Tala mantuba wunlongo, wukiedika, mutu wowo simbidi tsabi yi Davidi, mutu wowo widi ti niandi zibula buna kuisi ko mutu wulenda zibika ; mutu wowo widi ti niandi zibika buna kuisi ko mutu wulenda zibula :</para>
  <para style="p">
    <verse number="8" style="v"/>Nzebi mavanga maku. Tala nditudidi muelo wu zibuka va ntualꞌaku, muela wowo mutu kalendi zibika ko. Nzebi ti wusi ko zingolo ziwombo, ngeyo wukeba mambu mama ayi wusia tunuka ko dizina diama. <verse number="9" style="v"/>Tala ndiela kuvana batu bobo badi mu nzo yi lukutukunu lu satana, bobo beti tuba ti badi Bayuda vayi basi Bayuda ko ; vayi balembo vuni. Tala ndiela kubatumisa ayi kuba fukimisa va malu maku ayi bawu bela zaba ti minu ndizola. <verse number="10" style="v"/>Mu diambu wukebidi lutumunu luama mu ba mvibudulu ; buna minu mamvama ndiela kukeba mu thangu yi thotolo yeka kuiza va nza mu diambu di tota batu bobo bamvuandanga va ntoto. <verse number="11" style="v"/>Ndieka kuiza nsualu ; simbidila bumboti mambu momo madi yaku muingi mutu kabika kuziona budu ki ndungunu.</para>
  <para style="p">
    <verse number="12" style="v"/>Woso wela nunga, ndiela kunkitula dikunzi mu nzo yi Nzambi ama ayi kalendi buela totuka ko ku nganda. Ndiela sonika dizina di Nzambi ama mu niandi ayi dizina di divula di Nzambi ama, Yelusalemi dimona, dinkulumuka tona ku diyilu kuidi Nzambi ama ayi ndiela sonika dizina diama dimona mu niandi.</para>
  <para style="p">
    <verse number="13" style="v"/>Bika woso widi matu kawa mantuba Pheve kuidi mabundu.”</para>
  <para style="s1">Nkanda kuidi dibundu di Lawodise</para>
  <para style="p">
    <verse number="14" style="v"/>—Sonika kuidi mbasi yi dibundu di Lawodise : “Tala mantuba Amen, mbangi yi kuikama ayi yi kiedika, thonono yi bivangu bi Nzambi :</para>
  <para style="p">
    <verse number="15" style="v"/>Nzebi mavanga maku ayi nzebi ti wisi kadi kiozi ko, kadi mbazu ko. Muaki thidi ti wuba kiozi voti mbazu. <verse number="16" style="v"/>Sumbu didi ti widi wu vola, wusi kiozi ko voti mbazu ko, ndieka ku luka mu munuꞌama. <verse number="17" style="v"/>Bu wulembo tubi : minu ndidi nkua kimvuama ; ndibeki kimvuama kiwombo ayi ndisi kadi mfunu wu kima ko. Vayi ngeyo wukadi zaba ti ngeyo widi nkua mabienga ayi nkua kiadi ; widi nsukami, phofo ayi pheni nkua widi. <verse number="18" style="v"/>Diawu ndikuvanina dilongi diadi : bika wusumba kuidi minu nolo yi viokoso ku mbazu muingi wukituka nkua kimvuama. Sumba kuidi minu minledimiphembi muingi wuvuata ayi tsoni yi kipheni kiaku yibika monika ayi sumba nkisi mu dakisa mu meso maku muingi wumona. <verse number="19" style="v"/>Minu ndieti tubidila ayi ndieti vana babo bobo ndieti zolathumbudulu. Bika wumonisa bufula ayi balula mavanga. <verse number="20" style="v"/>Tala, minu thelimini va muelo ayi ndilembo kokuta. Enati mutu wilu mbemboꞌama ayi zibudi muelo, buna, ndiela kota kuidi niandi ayi ndiela dia yandi va kimosi, ayi, niandi wela dia va kimosi ayi minu.</para>
  <para style="p">
    <verse number="21" style="v"/>Woso wela nunga, ndiela kumvana minsua mu vuanda yama va kimosi va kundu ki kipfumu banga minu bu ndinungina ayi ndivuandila va kimosi ayi Dise diama va kundu kiandi ki kipfumu.</para>
  <para style="p">
    <verse number="22" style="v"/>Bika woso widi matu kawa mantuba pheve kuidi mabundu.”</para>
  <chapter number="4" style="c"/>
  <para style="ms1">TSAMBUDI DI MAKOLO</para>
  <para style="s1">Muelo wumosi wuzibuka mu diyilu</para>
  <para style="p">
    <verse number="1" style="v"/>Mambu momo bu mavioka, buna ndimona ayi tala muelo wumosi wuzibuka mu diyilu ; ayi mbembo yi theti ndiwa yiba banga yi tulumbeta yikhamba :</para>
  <para style="p">—Kuma vava ayi ndieka kumonisa mambu momo mafueti kuiza ; mama bu maviokidi.</para>
  <para style="s1">Tsongolo yi kundu ki kipfumu ki Nzambi</para>
  <para style="p">
    <verse number="2" style="v"/>Muna yawu thangu, ndizamuka mu pheve. Ayi tala kundu kimosi ki kipfumu kimonika mu diyilu ayi mutu wumosi wuvuanda va kundu beni. <verse number="3" style="v"/>Mutu wowo wuvuanda vana, mu kuntala, wudedakana banga ditadi diodi bantedilanga “Yasipe” ayi di “Saliduani”. Mbumba-luangu yizungidila kundu beni ki kipfumu. Mu kuyitala, yawu yidedakana banga ditadi di emelode.</para>
  <para style="p">
    <verse number="4" style="v"/>Makumuadi bikundu biya bizungidila kundu ki kipfumu ; muawu mu vuanda makumuadi bakulutu baya, bavuata minledi miphembi ayi bavuata ziphu zi nolo mu mintu miawu. <verse number="5" style="v"/>Mu kundu ki kipfumu mu totuka zitsiemo, zimbembo ayi bidumu. Va ntuala kundu ki kipfumu vaba tsambudi di minda miba lema ; miawuminsundula tsambudi di ziphevi zi Nzambi. <verse number="6" style="v"/>Va ntuala kundu ki kipfumu vaba banga mbu widi dio kienzele, wudedikini banga ditadi bantedilanga “Klisitali”. Va khatitsika kundu ayi mu yenda kundu mutelama bivangu biya bimoyo biwala meso ku ntuala ayi ku manima.</para>
  <para style="p">
    <verse number="7" style="v"/>Vangu kitheti kidedakana banga khosi ; kimmuadi kidedakana banga muana ngombi wu mbakala ; vangu kintatu zizi kiandi kiba banga ki mutu ; bosi vangu ki nya kidedikini banga mbemba yindumuka. <verse number="8" style="v"/>Kadika vangu mu bivang biya bimoyo kiba ayi mavavi masambanu mawala meso ku nganda ayi ku khati. Bivonganga ko, builu ayi muini, mu tuba :</para>
  <para style="q1">
    <char style="qt">Pfumu Nzambi nkua ngolo yoso widi</char></para>
  <para style="q1">
    <char style="qt">wunlongo, wunlongo, wunlongo.</char></para>
  <para style="q1">
    <char style="qt">Niandi wuba, widi ayi wunkuiza.</char></para>
  <para style="p">
    <verse number="9" style="v"/>Kadika thangu bivangu bimoyo bu bimvana nkembo, nzitusu ayi bimvutudilanga matondo, mutu wowo vuendi va kundu ki kipfumu, mutu wowo widi moyo mu zikhama-zikhama zi mimvu <verse number="10" style="v"/>buna makumuadi bakulutu baya bamfukamanga va ntuala mutu wowovuendi va kundu ki kipfumu ayi bansambilanga mutu wowo widi moyo mu zikhama-zikhama zi mimvu. Bantulanga ziphu ziawu va ntuala kundu, <verse number="11" style="v"/>bantubanga :</para>
  <para style="q1">
    <char style="qt">A Pfumu eto ayi Nzambi eto,</char></para>
  <para style="q1">
    <char style="qt">ngeyo fueni mu tambula nkembo,</char></para>
  <para style="q1">
    <char style="qt">nzitusu ayi lulendo</char></para>
  <para style="q1">
    <char style="qt">bila ngeyo wuvanga bima bioso</char></para>
  <para style="qm1">ayi mu diambu di luzolo luaku bivangulu ayi bidi moyo.</para>
  <chapter number="5" style="c"/>
  <para style="s1">Buku yikangama tsambudi di makolo ayi Muana dimemi wuvondo</para>
  <para style="p">
    <verse number="1" style="v"/>Buna ndimona, va koko ku lubakala lu mutu wowo wuvuanda va kundu ki kipfumu, buku yisonama mu khati ayi va mbata ; yikangama tsambudi di makolo. <verse number="2" style="v"/>Ndimona diaka mbasi yimosi yi lulendo, yinyamikisa mu mbembo yingolo :</para>
  <para style="p">—Nani fueni mu nianguna makolo ayi mu zibula buku e ?</para>
  <para style="p">
    <verse number="3" style="v"/>Vayi kadi mutu ; buba ku diyilu, va ntoto voti ku tsi ntoto, wulenda zibula buku beni ayi wulenda ku yitala.</para>
  <para style="p">
    <verse number="4" style="v"/>Buna ndidila ngolo mu diambu kadi mutu wumosi kasia monika ko wufuana mu zibula buku ayi ku yitala. <verse number="5" style="v"/>Buna wumosi mu bakulutu wukhamba :</para>
  <para style="p">—Bika dila ; tala khosi yi dikanda di Yuda, muanzi wu Davidi wununga, widi wufuana mu zibula buku ayi nianguna tsambudi di makolo ma buku beni.</para>
  <para style="p">
    <verse number="6" style="v"/>Buna ndimona, va khatitsika kundu ki kipfumu ; muana dimemi wutelama, wuzungulu kuidi bivangu biya bimoyo ayi kuidi bakulutu. Wumonika bangawuvondo ; wuba tsambudi di ziphoka ayi tsambudi di meso, mansundulatsambudi di ziphevi zi Nzambi zifidusu va ntoto wumvimba.</para>
  <para style="p">
    <verse number="7" style="v"/>Buna niandi wuyiza ayi wutambula buku mu koko ku lubakala ku mutu wowo wuvuanda va kundu ki kipfumu. <verse number="8" style="v"/>Bu kabonga buku, bivangu biya bi moyo ayi makumuadi bakulutu bayabafukama va ntuala muana dimemi. Kadika mutu wuba ayi tsambi ayi zikopo zi nolo ziwala malasi ; zinsundula zitsambulu zi banlongo. <verse number="9" style="v"/>Bayimbila nkunga wumona :</para>
  <para style="q1">Ngeyo kaka widi wufuana</para>
  <para style="q1">mu tambula buku ayi</para>
  <para style="q1">mu zibula makolo bila</para>
  <para style="q1">ngeyo wuvondo ayi</para>
  <para style="q1">mu menga maku</para>
  <para style="q1">wukudila di Nzambi, batu ba</para>
  <para style="q1">zimvila zioso, zimbembo zioso</para>
  <para style="q1">batu boso ayi makanda moso.</para>
  <para style="q1">
    <verse number="10" style="v"/>Ayi ngeyo wuba kitula dikanda di mintinu ;</para>
  <para style="q1">banganga Nzambi zinsala mu diambu di</para>
  <para style="q1">Nzambi eto ; ayi ziela yadila ntoto.</para>
  <para style="p">
    <verse number="11" style="v"/>Buna ndimona diaka ayi ndiwa mbembo yi zimbasi ziwombo zizungidila kundu ki kipfumu ; bivangu bi moyo ayi bakulutu. Ziba bivevi na bivevi ayi zimili na zimili. <verse number="12" style="v"/>Zituba mu mbembo yingolo :</para>
  <para style="q1">Muana dimemi divondo widi wufuana</para>
  <para style="q1">mu tambula lulendo, kimvuama ayi nduenga,</para>
  <para style="q1">zingolo, sanusunu, nkembo ayi nzitusu.</para>
  <para style="p">
    <verse number="13" style="v"/>Ayi ndiwa bivangu bioso mu diyilu, va ntoto, ku tsi ntoto ayi mu mbu ; ayi bima bioso biba mu nza biyamikina :</para>
  <para style="q1">Nzitusu, sanusunu, nkembo ayi lulendo</para>
  <para style="q1">bibanga mu zithangu zioso kuidi mutu</para>
  <para style="q1">wowo vuendi va kundu ki kipfumu.</para>
  <para style="p">
    <verse number="14" style="v"/>Bivangu biya bi moyo bivutula : “Amen”. Buna bakulutu bafukama ayi basambila.</para>
  <chapter number="6" style="c"/>
  <para style="s1">Nzibudulu yi dikolo di theti : kinuani kingolo</para>
  <para style="p">
    <verse number="1" style="v"/>Bosi ndimona Muana dimemi ; bu kazibula dikolo di theti mu tsambudi di makolo ayi ndiwa vangu kimosi mu bivangu biya bi moyo kituba mu mbembo yidi banga dumu :</para>
  <para style="p">—Yiza.</para>
  <para style="p">
    <verse number="2" style="v"/>Buna ndimona ayi tala phunda yi phembi ; mutu wuvuanda va mbata phunda beni wuba ayi mbasa, bamvana budu ki kipfumu. Buna wuyenda mu nunga mu diambu kanunga.</para>
  <para style="s1">Nzibudulu yi dikolo dinzole : mvita</para>
  <para style="p">
    <verse number="3" style="v"/>Bu kazibula dikolo di nzole, buna ndiwa vangu kimmuadi ki moyo kituba :</para>
  <para style="p">—Yiza.</para>
  <para style="p">
    <verse number="4" style="v"/>Buna phunda yinkaka yitotuka, yiba yi mbuaki ; buaka kuandi kuba banga ku mbazu. Mutu wuvuanda va mbata phunda beni wutambula lulendo lu botula ndembama va ntoto ayi bamvana sabala muingi batu bavondasana bawu na bawu.</para>
  <para style="s1">Nzibudulu yi dikolo di ntatu : kanda ki nzala</para>
  <para style="p">
    <verse number="5" style="v"/>Bu kazibula dikolo di ntatu, buna ndiwa vangu kintatu ki moyo kituba :</para>
  <para style="p">—Yiza.</para>
  <para style="p">Buna ndimona, tala phunda yi ndombi. Mutu wuvuanda va mbataphunda beni wuba ayi basikilo va koko. <verse number="6" style="v"/>Ndibuela wa mbembo yimosi yitotukila va khatitsika bivangu biya bi moyo yituba :</para>
  <para style="p">—Tezo kimosi ki ble<note caller="+" style="f"><char style="fr" closed="false">6.6 </char><char style="fq" closed="false">ble</char><char style="fqa" closed="false"> : </char><char style="ft" closed="false">kidi kunusu kidi banga masangu ; mu kiawu beti vangila falina.</char></note> mu denali<note caller="+" style="f"><char style="fr" closed="false">6.6 </char><char style="fq" closed="false">denali</char><char style="fqa" closed="false"> : </char><char style="ft" closed="false">widi mfutu wu lumbu kimvimba wu kisadi mu ndima vinu.</char></note> kimosi ayi bitezo bitatu bi olige mu denali kimosi vayi kadi bivisa mafuta ayi vinu.</para>
  <para style="s1">Nzibudulu yi dikolo di nya : lufua</para>
  <para style="p">
    <verse number="7" style="v"/>Bu kazibula dikolo di nya, ndiwa mbembo yi vangu ki nya yituba :</para>
  <para style="p">—Yiza.</para>
  <para style="p">
    <verse number="8" style="v"/>Buna ndimona, tala phunda yidi fufulu banga nlangu tsaka. Dizina di mutu wowo wuvuanda vana mbata phunda beni diba “lufua” ayi tsi yi bafua yiba kunlandakana. Baba vana lulendo, mu ndambu yimosi mu zindambu ziya zi ntoto, lu vondila mu sabala, mu kanda ki nzala, mu lufua, mu bibulu binsitu bidi va ntoto.</para>
  <para style="s1">Nzibudulu yi dikolo di ntanu : tsongolo yi batu bavondo</para>
  <para style="p">
    <verse number="9" style="v"/>Bu kazibula dikolo di ntanu, buna ndimona ku tsi ntala<note caller="+" style="f"><char style="fr" closed="false">6.9 </char><char style="fq" closed="false">ntala</char><char style="fqa" closed="false"> : </char><char style="ft" closed="false">voti diziku, buangu kintambukulungu makaba.</char></note> miela mi batu bobo bavondo mu diambu di mambu ma Nzambi ayi mu diambu di kimbangi kioki batelama. <verse number="10" style="v"/>Miela beni miyamikina mu mbembo yingolo :</para>
  <para style="p">—A nlongi, ngeyo wunlongo ayi wukiedika, nate thangu mbi wela zingila mu sambisa ayi mu vutula landi mu menga meto kuidi bawu bamvuandanga va ntoto e ?</para>
  <para style="p">
    <verse number="11" style="v"/>Wumosi-wumosi wutambula lobi yimula yiphembi ayi babakamba bavunda fioti diaka nate thalu yinduka yi bakundi bawu ba kisalu ayi bakhomba ziawu, bobo bafueti vondo banga bawu.</para>
  <para style="s1">Nzibudulu yi dikolo di nsambanu : lumbu ki nganzi yi Nzambi</para>
  <para style="p">
    <verse number="12" style="v"/>Bu kazibula dikolo di nsambanu ; buna ndimona ndikunu yinneni yi ntoto yiba, thangu yikituka yi ndombi banga nledi wu ndombi, ngondi yoso yikituka mbuaki banga menga. <verse number="13" style="v"/>Zimbuetete zi diyilu zidoduka va ntoto banga nti wu figi weti dodisa makundi mandi makambu yela bu wunikunu kuidi phemo yingolo. <verse number="14" style="v"/>Diyilu dizimbala banga buku yilembo zingu, ayi, miongo mioso ayi bisanga bioso bibotolo mu bibuangu biawu. <verse number="15" style="v"/>Mintinu mi ntoto, batu ba luvalu, bapfumu zi masodi, zimvuama ayi batu bangolo, bavika boso, batu boso badi mu kiphuanza bayenda suama mu minsuku minneni ayi mu zithadi zidi mu miongo. <verse number="16" style="v"/>Batuba kuidi miongo ayi kuidi matadi :</para>
  <para style="p">—Bika lutubuila ayi lutusueka va ntuala zizi ki mutu wowo vuendi va kundu ki kipfumu ayi va ntuala nganzi yi muana dimemi ; <verse number="17" style="v"/>bila lumbu kinneni ki nganzi andi kizidi. Ayi nani wulenda vuka e ?</para>
  <chapter number="7" style="c"/>
  <para style="s1">Khama yimosi makumaya ayi zimili zi ya zi batu batulu dimbu ki Nzambi</para>
  <para style="p">
    <verse number="1" style="v"/>Mambu momo bu mavioka, ndimona zimbasi ziya zitelama mu zitsongi ziya zi ntoto. Buna zisimbididi ziphemo ziya zi ntoto muingi phemo yimosi yibika vevumuka buba va ntoto, buba mu mbu, buba mu nti wumosi.</para>
  <para style="p">
    <verse number="2" style="v"/>Buna ndimona mbasi yinkaka yitotukila ku ntotukilanga thangu, yiba ayi dimbu ki Nzambi yi moyo. Yawu yiyamikina mu mbembo yingolo kuidi zimbasi ziya zina zivanu lulendo mu vanga mbimbi va ntoto ayi va mbu, <verse number="3" style="v"/>yawu yituba :</para>
  <para style="p">—Kadi vanga mbimbi buba kuidi ntoto, buba kuidi mbu, buba kuidi minti nate tummanisa tula dimbu mu zimbulu zi bisadi bi Nzambi eto.</para>
  <para style="p">
    <verse number="4" style="v"/>Buna ndiwa thalu yi batu bobo batulu dimbu. Baba khama yimosi makumaya ayi zimili ziya zi batu mu makanda moso ma bana ba Iseli : <verse number="5" style="v"/>kumi zimili zizole batulu dimbu mu dikanda di Yuda ; kumi zimili zizole mu dikanda di Lubeni ; kumi zimili zizole mu dikanda di Ngadi, <verse number="6" style="v"/>kumi zimili zizole mu dikanda di Aseli ; kumi zimili zi zole mu dikanda di Nefitali ; kumi zimili zizole mu dikanda di Manase ; <verse number="7" style="v"/>kumi zimili zizole mu dikanda di Simewoni ; kumi zimilizizole mu dikanda di Levi ; kumi zimili zizole mu dikanda di Isakali ; <verse number="8" style="v"/>kumi zimili zizole mu dikanda di Zabuloni ; kumi zimili zizole mu dikanda di Zozefi ; kumi zimili zizole batulu dimbu mu dikanda di Benzami.</para>
  <para style="s1">Ndungunu yi Dibundu</para>
  <para style="p">
    <verse number="9" style="v"/>Mambu momo bu mavioka, ndimona nkangu wunneni ; wu batu wowo mutu kalendi tangikisa ko, wu zimbembo zioso ; wutelama va ntuala kunduki kipfumu ayi va ntuala Muana dimemi. Batu baba mu nkangu beni bavuatazilobi ziphembi zimula ayi basimbidila mangievo mu mioko miawu. <verse number="10" style="v"/>Bayamikina mu mbembo yingolo :</para>
  <para style="p">—Phulusu yidi kuidi Nzambi eto yoyi yivuendi va kundu kikipfumu ayi kuidi Muana dimemi.</para>
  <para style="p">
    <verse number="11" style="v"/>Ayi zimbasi zioso zizungidila kundu, bakulutu ayi bivangu biyabi moyo. Zifukama mu yinika bizizi biawu va tsi va ntuala kundu ki kipfumu ayi zizitisa Nzambi bu batuba :</para>
  <para style="p">
    <verse number="12" style="v"/>Amen !</para>
  <para style="q1">Bika nzitusu, nkembo ayi nduenga</para>
  <para style="q1">Phutudulu yi matondo, sanisina, lulendo ayi zingolo</para>
  <para style="q1">bibanga kuidi Nzambi eto</para>
  <para style="q1">mu zikhama zikhama zi mimvu</para>
  <para style="q1">Amen !</para>
  <para style="p">
    <verse number="13" style="v"/>Buna wumosi mu bakulutu wuvutula bu katuba kuidi minu :</para>
  <para style="p">—Banani batu bobo bavueti zilobi ziphembi zimula ayi kuevi babedi e ?</para>
  <para style="p">
    <verse number="14" style="v"/>Minu ndimvutudila :</para>
  <para style="p">—Pfumuꞌama, ngeyo zebi.</para>
  <para style="p">Buna wukhamba :</para>
  <para style="p">—Bawu babedi mu ziphasi zingolo ayi basukudi zilobi ziawu ; bazikitudi ziphembi mu menga ma Muana dimemi. <verse number="15" style="v"/>Diawu batelimini va ntuala kundu ki kipfumu ki Nzambi ayi bankunsadilanga builu ayi muini mu nzoꞌandi Nzambi. Ayi mutu wowo vuendi va kundu ki kipfumu wela kuba sueka ku nzoꞌandi yi ngoto.</para>
  <para style="p">
    <verse number="16" style="v"/>Balendi buela mona nzala ko ; balendi buela mona phuila koayi balendi buela yamusu kuidi muini ko voti kuidi phemo yi mbazu ko <verse number="17" style="v"/>bila muana dimemi widi va khatitsika kundu ki kipfumu ; welabasunganga ayi wela banatanga ku zitho zi minlangu mi luzingu ayi Nzambi wela fiona matsuela moso mu meso mawu.</para>
  <chapter number="8" style="c"/>
  <para style="s1">Nzibudulu yi dikolo di tsambuadi : kadi biyoko.</para>
  <para style="p">
    <verse number="1" style="v"/>Bu kazibula dikolo di tsambuadi, buna kadi biyoko bisia ba ko mu diyilu ; nduka-nduka mu ndambu yi thangu.</para>
  <para style="p">
    <verse number="2" style="v"/>Buna ndimona zimbasi tsambuadi ziozi zintelamanga va ntuala Nzambi. Baba vana tsambuadi di zitulumbeta.</para>
  <para style="p">
    <verse number="3" style="v"/>Ayi mbasi yinkaka yiyiza ayi yitelama vana ntala. Kimfimbu ki nolo kiba yandi. Bamvana malasi mawombo mu diambu di katambika mawu va kimosi ayi zitsambudulu zi banlongo boso va ntala wu nolo widi va ntuala kundu ki kipfumu. <verse number="4" style="v"/>Mu koko ku mbasi yiba va ntuala Nzambi mutotuka muisi wu malasi, wukumava kimosi ayi zitsambulu zi banlongo.</para>
  <para style="p">
    <verse number="5" style="v"/>Mbasi yibonga kimfimbu ayi yiwesa kiawu mbazu yiba va ntala. Niandi wuloza mbazu beni va ntoto ; buna kuwakana zimbembo, bidumu, zitsiemo ayi ndikunu yi ntoto.</para>
  <para style="p">
    <verse number="6" style="v"/>Buna tsambuadi di zimbasi ziozi zisimba tsambuadi di zitulumbeta zikubama mu sika ziawu.</para>
  <para style="ms1">TSAMBUDI DI ZITULUMBETA</para>
  <para style="s1">Zitulumbeta ziya zitheti</para>
  <para style="p">
    <verse number="7" style="v"/>Mbasi yi theti yisika tulumbeta ; buna mvula yi matadi ma kiozi yinokayifubakana ayi mbazu ayi menga ; ayi biawu bilozo va ntoto. Buna ndambu yimosi, mu zindambu zitatu zi ntoto, yiyokana ayi ndambu yimosi yi minti mu zindambu zitatu yiyokana ; ayi biti bioso binlangu biyokana.</para>
  <para style="p">
    <verse number="8" style="v"/>Mbasi yimmuadi yisika tulumbeta ; buna kima kimosi, kidedikini banga mongo wunneni wunlema mbazu, kilozo mu mbu. Buna ndambu yimosi, mu zindambu zitatu zi mbu, yikituka menga. <verse number="9" style="v"/>Ndambu yimosi, mu zindambu zitatu zi bivangu bi moyo biobi bibamu mbu, yifua. Ndambu yimosi, mu zindambu zitatu zi masuwa, yibungana.</para>
  <para style="p">
    <verse number="10" style="v"/>Mbasi yintatu yisika tulumbeta, buna mbuetete yinneni yidoduka mu diyilu ; yawu yiba lema ngolo banga sisi ki mbazu. Yibua va ndambu yimosi mu zindambu zitatu zi zinzadi ayi zi zitho zi minlangu. <verse number="11" style="v"/>Dizina di mbuetete beni “ndudi”. Buna ndambu yimosi, mu zindambuzitatu zi minlangu, yikituka ndudi ayi batu bawombo bafua mu diambu di banua minlangu miomi mikituka ndudi.</para>
  <para style="p">
    <verse number="12" style="v"/>Mbasi yi nya yisika tulumbeta ; buna ndambu yimosi, mu zindambu zitatu zi thangu, yibivusu va kimosi ayi ndambu yimosi, mu zindambu zitatu zi ngondi ayi ndambu yimosi mu zindambu zi zimbuetete muingindambu yimosi yi zimbuetete mu zindambu zitatu zi zimbuetete yiba mu tombi ; muingi ndambu yimosi mu zindambu zitatu zi lumbu yibika kienzulu ayi buawu bobo buvangimina mu diambu di builu.</para>
  <para style="s1">Tsamununu yi mabienga matatu</para>
  <para style="p">
    <verse number="13" style="v"/>Buna ndimona, ayi ndiwa bala kidumuka va khatitsika diyilu, kituba mu mbembo yingolo :</para>
  <para style="p">—A mabienga, a mabienga, a mabienga kuidi basi ntoto mu diambu di zimbembo zi zitulumbeta ziela sika zimbasi zitatu ziozi zisiedi.</para>
  <chapter number="9" style="c"/>
  <para style="s1">Tulumbeta yintanu—Mabienga ma theti : thotokolo yi zingolo zi diyenga</para>
  <para style="p">
    <verse number="1" style="v"/>Mbasi yi ntanu yisika tulumbeta, buna ndimona mbuetete yimosi yiba ku diyilu yidoduka va ntoto ayi bamvana tsabi yi dibulu di diyenga. <verse number="2" style="v"/>Niandi wuzibula dibulu di diyenga ayi muisi wutotuka mu dibulu wuba banga muisi wu nludi wu mbazu yinneni. Buna muisi wu dibulu wunombisa thangu ayi phemo. <verse number="3" style="v"/>Makhoko matotukila mu muisi beni ; mawu matembakana va ntoto ayi matambula lulendo lolo ludedikini banga lu zikhutu zi ntoto. <verse number="4" style="v"/>Mawu makambu ti mabika vanga mbimbi buba kuidi biti bi ntoto, buba biti binlangu, buba kuidi nti wumosi vayi mavanga mambimbi kuidi batu bakambulu dimbu ki Nzambi mu zimbulu ziawu. <verse number="5" style="v"/>Mawu masia tambula ko minsua mu vonda vayi mu yamisa mu tezo ki zingondi zitanu. Vayi ndiamusulu yawu yidi banga ndiamusulu yi khutu bu yitatikidi mutu. <verse number="6" style="v"/>Mu bilumbu bina batu bela tomba lufua vayi balendi lutambula ko. Bela mona tsatu yi fua vayi lufua luela kuba tina.</para>
  <para style="p">
    <verse number="7" style="v"/>Makhoko momo madedakana banga ziphunda zikubuku mu mvita. Mu mintu miawu muba bibudu biba bidedakana banga nolo ; bizizi biawu biba banga bizizi bi batu. <verse number="8" style="v"/>Zitsuki ziawu ziba banga zi baketo ayi meno mawu maba banga meno ma zikhosi. <verse number="9" style="v"/>Minkaku mi zithulu ziawu miawu miba banga minkaku mi sengo. Biyoko bi mavavi mawu biba banga biyoko bi ziphunda ziwombo zintitika “Salio”<note caller="+" style="f"><char style="fr" closed="false">9.9 </char><char style="fq" closed="false">Salio</char><char style="fqa" closed="false"> : </char><char style="ft" closed="false">yiba vuatila yiba ntitukungu kuidi ziphunda</char></note> bu zinzawula mu mvita. <verse number="10" style="v"/>Bosi minkila miawu midedakana banga mi zikhutu. Lulendo luawu luvangila batu mbimbi mu tezo ki zingondi zitanu luba mu minkila miawu.</para>
  <para style="p">
    <verse number="11" style="v"/>Mbasi yi diyenga niandi ntinu makhoko beni ayi dizina diandi mu ki Ebelewo dinsundula : Abadoni bosi mu kingeleki dizina diandi Apolioni<note caller="+" style="f"><char style="fr" closed="false">9.11 </char><char style="ft" closed="false">Mbungi yawu tsundu Abadoni ayi Apolioni.</char></note>.</para>
  <para style="p">
    <verse number="12" style="v"/>Mabienga ma theti maviokidi ; tala mammuadi malembo landakana mama.</para>
  <para style="s1">Tulumbeta yi nsambanu—mabienga mammuadi : Nkangu wu masodi matsisi wutotuka</para>
  <para style="p">
    <verse number="13" style="v"/>Mbasi yi nsambanu yisika tulumbeta ayi ndiwa mbembo yitotukila mu zitsongi ziya zi ntala wu nolo wuba va ntuala Nzambi. <verse number="14" style="v"/>Mbembo beni yituba kuidi mbasi yi nsambanu yisimba tulumbeta :</para>
  <para style="p">—Nianguna zimbasi ziya ziozi zidi zikangama va ndambu Efalata, nlangu wunneni.</para>
  <para style="p">
    <verse number="15" style="v"/>Banianguna zimbasi ziya ziozi zikubuku mu diambu di thangu, lumbu, ngondi ayi mvu muingi zivonda ndambu yimosi mu zindambu zitatu zi batu. <verse number="16" style="v"/>Ndiwa thalu yi batu bobo bandiatilanga va mbata phunda. Baba makumuadi ma mafunda buela kumi di mafunda.</para>
  <para style="p">
    <verse number="17" style="v"/>Tala phila ndimuena ziphunda mu tsongolo ayi batu bobo bavuanda va mbata yi ziphunda beni : bavuata minkaku mu zithulu, miba mi mbuaki dio ngua<note caller="+" style="f"><char style="fr" closed="false">9.17 </char><char style="fq" closed="false">Ngua</char><char style="fqa" closed="false"> : </char><char style="ft" closed="false">voti mbuaki banga yi mbazu</char></note> ; mi bule ayi mi kiti ki ki ntoto<note caller="+" style="f"><char style="fr" closed="false">9.17 </char><char style="fq" closed="false">ntoto</char><char style="fqa" closed="false"> : </char><char style="ft" closed="false">voti thita yi sofolo. Sofolo mu kifalansi soufre.</char></note>. Mintu mi ziphunda miba banga mintu mi zikhosi ; mbazu yitotukila mu miunu miawu va kimosi ayi muisi ayi sufule. <verse number="18" style="v"/>Mu bivuku mbazu, muisi ayi sufule bitotukila mu miunu mi ziphunda mu vondolo ndambu yimosi mu zindambu zitatu zi batu. <verse number="19" style="v"/>Bila lulendo lu ziphunda luidi mu miunu miawu ayi mu minkila miawu. Minkila miawu midedikini banga zinioka, minkila miawu miba ayi mintu ; mu miawu zieti vangila mbimbi.</para>
  <para style="p">
    <verse number="20" style="v"/>Vayi batu bankaka, bobo basiala, bobo basia vondo ko kuidi bivukubiobi, basia balula mavanga ko mu mavanga ma mioko miawu mu diambu babika zitisa ziphevi zimbimbi ayi bitumba binolo, bi palata, bitsongo, bi matadi ayi binti biobi bilendi buba ti mona, buba wa, buba diata. <verse number="21" style="v"/>Basia balula mavanga ko mu phondolo yi batu, mu mazi mawu, mu kitsuza kiawu, mu buivi buawu.</para>
  <chapter number="10" style="c"/>
  <para style="s1">Buku yi fioti</para>
  <para style="p">
    <verse number="1" style="v"/>Buna ndimona mbasi yinkaka yi lulendo yiba ku diyilu ; yikuluka ; yivuata matuti, mbumba-luangu yiba va ntuꞌandi ; zizi kiandi kilezama banga thangu ayi malu mandi maba banga makunzi ma mbazu. <verse number="2" style="v"/>Wusimba buku yi fioti mu koko kuandi ; buku beni yiba yizibuka. Wutula kulu kuandi ku lubakala va mbu ayi kulu ku lumoso va ntoto. <verse number="3" style="v"/>Wuyamikina mu mbembo yingolo banga khosi yinkunga. Bu kayamikina, buna tsambuadi di bidumu biwakikisa zimbembo ziawu.</para>
  <para style="p">
    <verse number="4" style="v"/>Tsambuadi di bidumu bu biduma buna ndiedi kasonika vayi ndiwa mbembo yiba ku diyilu, yituba : “Sueka mambu matubidi tsambudi di bidumu ; kadi ku masonika”.</para>
  <para style="p">
    <verse number="5" style="v"/>Buna mbasi yoyi ndimona yitelama va mbu ayi va ntoto, yivumuna koko kuandi ku lubakala ku yilu <verse number="6" style="v"/>ayi yileva ndefi, mu mutu wowo widi moyo mu zikhama-zikhama zi mimvu, mutu wowo wuvanga diyilu ayi bima bioso bidi muawu ; wuvanga ntotoayi bima bioso bidi muawu, wuvanga mbu ayi bima bioso bidi muawu, ti :</para>
  <para style="p">—Kusiedi diaka thangu ko. <verse number="7" style="v"/>Mu lumbu kiela wakana mbembo yi mbasi yi tsambuadi ; bu kela kubama mu sika tulumbeta, buna yawu yina thangu yela sundukila mansueki ma Nzambi banga bu kasamunina kuidi mimbikudi, bisadi biandi.</para>
  <para style="p">
    <verse number="8" style="v"/>Buna mbembo yoyi ndiwa, yoyi yiba ku diyilu, yibuela kukhamba ti :</para>
  <para style="p">—Yenda bongi buku yoyi yi fioti ; yidi yizibuka va koko ku mbasi yoyi yitelimini va mbu ayi va ntoto.</para>
  <para style="p">
    <verse number="9" style="v"/>Buna ndiyenda kuna kuba mbasi ; ndinkamba kaphana buku beni yi fioti. Buna niandi wukhamba :</para>
  <para style="p">—<char style="qt">Bonga yawu ayi dia yawu. Yawu yela ba ndudi dio sokolo mu vumu kiakuvayi, mu munuꞌaku, yela ba lueki banga niosi.</char></para>
  <para style="p">
    <verse number="10" style="v"/>Buna ndibonga buku yi fioti mu koko ku mbasi ayi ndiyidia. Mu munuꞌama yiba lueki banga niosi vayi bu ndimanisa ku yidia, ndudi dio sokolo yifuluka mu vumu kiama. <verse number="11" style="v"/>Buna bakhamba :</para>
  <para style="p">—Fueti buela bikula diaka kuidi batu, kuidi makanda ; kuidizimbembo ayi kuidi mintinu miwombo.</para>
  <chapter number="11" style="c"/>
  <para style="s1">Bambangi buadi</para>
  <para style="p">
    <verse number="1" style="v"/>buna baphana nti wudedakana banga nti wowo beti tezila luelo ayi bakhamba :</para>
  <para style="p">—Telama ayi teza luelo lu nzo Nzambi ayi lu ntala ayi tanga batu bobo bansambilanga muna. <verse number="2" style="v"/>Vayi bika luphangu luidi ku nganda yi Nzo Nzambi ; kadi teza lueloluandi bila luyekodolo kuidi makanda ma Bapakanu ayi bela diatila divula di nlongo mu tezo ki makumaya ayi zingondi zizole. <verse number="3" style="v"/>Ndiela vana lulendo kuidi bambangi bama zizole. Ziela bikula mu tezo ki mili yimosi ayi zikhama zizole ayi makumasambanu ma bilumbu, ziela vuata zitsaku. <verse number="4" style="v"/>Bambangi beni buadi badi minti miodi mi Olive ayi badi bima biodi biobi beti tetika minda bintelamanga va ntuala Pfumu yi ntoto. <verse number="5" style="v"/>Enati mutu zodidi kuba vanga mbimbi buna mbazu yela totuka mu miunu miawu ayi yela zinisa bambeni ziawu. Ayi enati mutu zodidi kuba vanga mbimbi buna buawu bobo kela fuila.</para>
  <para style="p">
    <verse number="6" style="v"/>Bambangi buadi zibeki lulendo lu zibikila diyilu muingi mvula yibika noka mu bilumbu binzingila mbikudulu awu ayi zibeki lulendo mu minlangu mu kumikitula menga ayi mu buisa va ntoto bivuku bi phila mu phila boso buela bela luzolo luawu.</para>
  <para style="p">
    <verse number="7" style="v"/>Vayi bu bela mana telama kimbangi kiawu, buna bulu kintotukila ku diyenga kiela kuba nuanisa, kiela kuba nunga ayi kiela kuba vonda. <verse number="8" style="v"/>Ayi zimvumbi ziawu ziela tulu va nzila yi divula dinneni dintedolongo mu kipheve Sodoma ayi Ezipiti ; kuna babandila Pfumu va dikulusi. <verse number="9" style="v"/>Buna batu bobo ; ba makanda ; ba zimbembo ; ba zimvila bela tala zimvumbi ziawu mu tezo ki bilumbu bitatu ayi ndambu ayi bela manga ti zimvumbi ziawu ziziku. <verse number="10" style="v"/>Batu bobo bamvuandanga va ntoto bela mona khini mu diambu diawu, bela mona khini ayi bela vanasana makaba bila mimbikudi miomi mimiodi miyamisa bobo bavuanda va ntoto.</para>
  <para style="p">
    <verse number="11" style="v"/>Bilumbu bitatu ayi ndambu bu bivioka ; buna pheve yeti vanaluzingu yiba kuidi Nzambi, yikota mu bawu ayi batelama ayi boma bungolo bu buila batu bobo baba kuba talanga. <verse number="12" style="v"/>Buna bawa mbembo yingolo yitotukila ku diyilu, yiba kamba : “bika lukuma kuaku”. Bakuma ku diyilu mu matuti ayi bambeni ziawu ziba tala. <verse number="13" style="v"/>Mu yina yawu thangu, ndikunu yi ntoto yinneni yiba. Buna ndambu yimosi mu dikumi di zindambu zi divula yibua ayi tsambuadi di mili di batu bavondo mu ndikunu yi ntoto. Bobo bankaka basiala, basimina ngolo ayi bavana Nzambi yi diyilu nkembo.</para>
  <para style="p">
    <verse number="14" style="v"/>Mabienga mammuadi maviokidi. Tala mabienga ma ntatu malembo yizi nsualu.</para>
  <para style="s1">Tulumbeta yi tsambuadi : ndizulu yi kipfumu ki Klisto</para>
  <para style="p">
    <verse number="15" style="v"/>Mbasi yi tsambuadi bu yisika tulumbeta, buna zimbembo ziwakana mu diyilu, zituba :</para>
  <para style="p">—Kipfumu ki ntoto kiyikidi kipfumu ki Pfumu eto ayi ki Klisto andi. Niandi wela yala mu zikhama zikhama zi mimvu.</para>
  <para style="p">
    <verse number="16" style="v"/>Buna makumuadi bakulutu baya bobo bamvuandanga mu bikundu biawuva ntuala Nzambi bafukama mu yinika bizizi biawu mu tsi ayi basambila Nzambi ; <verse number="17" style="v"/>bu batuba :</para>
  <para style="q1">Pfumu Nzambi, nkua ngolo yoso</para>
  <para style="q1">widi ayi wuba</para>
  <para style="q1">tukuvutudila matondo bila</para>
  <para style="q1">ngeyo wusadidi lulendo luaku lunneni</para>
  <para style="q1">ayi wukotidi mu lubialu luaku</para>
  <para style="q1">
    <verse number="18" style="v"/>Makanda mafuemini ayi</para>
  <para style="q1">nganzi aku yiyizidi ayi</para>
  <para style="q1">thangu yiyizidi yifueti sambusulu bafua ayi</para>
  <para style="q1">thangu yiyizidi mu vana mfutu</para>
  <para style="q1">kuidi mimbikudi, bisadi biaku</para>
  <para style="q1">ayi kuidi banlongo ayi</para>
  <para style="q1">kuidi bobo beti kinzika dizina diaku,</para>
  <para style="q1">batu baphamba ayi batu baluvalu,</para>
  <para style="q1">ayi thangu yiyizidi mu bunga batu bobo beti</para>
  <para style="q1">bivisa ntoto.</para>
  <para style="p">
    <verse number="19" style="v"/>Buna nzo Nzambi yidi mu diyilu yizibuka ayi kesi yi Nguizani andiyimonika muna. Kuna kuba zitsiemo, zimbembo, bidumu, ndikunu yi ntoto ayi mvula yingolo yi matadi.</para>
  <chapter number="12" style="c"/>
  <para style="ms1">TSAMBUADI DI BIDIMBU</para>
  <para style="s1">Dimbu ki nketo wuba mu buemba</para>
  <para style="p">
    <verse number="1" style="v"/>Buna dimbu kinneni kimonika mu diyilu : nketo wumosi wuvuata thangu ; ngondi yiba ku tsi bitambi biandi. Va ntuꞌandi vaba phu kiba kumi ayi zimbuetete zizole. <verse number="2" style="v"/>Mu buemba kaba. Muna weka nduka buta ayi wuba yamikina mu diambu di mianga mi butila.</para>
  <para style="p">
    <verse number="3" style="v"/>Ayi dimbu kinkaka kimonika mu diyilu ; tala dalago<note caller="+" style="f"><char style="fr" closed="false">12.3 </char><char style="ft" closed="false">Minsekudi minkaka miyolukila dalaka va buangu ki dalago.</char></note> kimosi kinneni kimbuaki, kiba ayi tsambudi di mintu ; dikumi di ziphoka. Phu ki kitinu kiba mu kadika ntu. <verse number="4" style="v"/>Nkilꞌandi wuvitumuna ndambu yimosi mu zindambu zitatu zi zimbuetete zi diyilu ayi wuziloza va ntoto. Dalago kitelama va ntualanketo wuba nduka mu buta muingi niandi buta kabaka bu dila muanꞌandi. <verse number="5" style="v"/>Nketo beni wubuta muana wu bakala wufueti yadila makanda moso mu nkawa wu sengo. Buna muanꞌandi wutombolo va ndambu Nzambi ayi va ndambu kundukiandi ki kipfumu. <verse number="6" style="v"/>Nketo wutinina ku dikanga, kuna, Nzambi kankubikila buangu muingikadikulu kuna mu tezo ki mili yimosi ayi zikhama zizole ayi makumasambanu ma bilumbu.</para>
  <para style="p">
    <verse number="7" style="v"/>Buna khindu yibua mu diyilu : Misiela ayi zimbasi ziandi zinuanisadalago. Dalago kinuana va kimosi ayi zimbasi ziandi. <verse number="8" style="v"/>Vayi Dalago kisia luta zingolo ko ; diawu buangu kiawu kisia buela monika ko mu diyilu. <verse number="9" style="v"/>Dalago kinneni voti nioka yikhulu yilozolo ku ntoto, kibeti tedila diabulu voti satana ; niandi weti vukumuna ntoto wumvimba widi batu. Wulozolo va ntoto va kimosi ayi zimbasi ziandi.</para>
  <para style="p">
    <verse number="10" style="v"/>Buna ndiwa mbembo yinneni mu diyilu, yituba :</para>
  <para style="q1">Buabu phulusu, lulendo</para>
  <para style="q1">kipfumu ki Nzambi eto,</para>
  <para style="q1">lulendo lu Klisto andi bizidi</para>
  <para style="q1">bila mfundi wu bakhomba zieto ;</para>
  <para style="q1">wubedi kubafundanga builu ayi muini</para>
  <para style="q1">va ntuala Nzambi eto wulozolo.</para>
  <para style="q1">
    <verse number="11" style="v"/>Bawu bannungini mu diambu</para>
  <para style="q1">di menga ma Muana dimemi, bannungini</para>
  <para style="q1">mu diambu di mambu ma kimbangi kiawu ;</para>
  <para style="q1">ayi basia zola ko luzingu luawu</para>
  <para style="q1">nate mu lufua.</para>
  <para style="q1">
    <verse number="12" style="v"/>Diawu diyilu ayi beno lumvuandanga muawu</para>
  <para style="q1">bika lumona khini.</para>
  <para style="q1">Vayi mabienga kuidi ntoto ayi kuidi mbu</para>
  <para style="q1">bila satana wukulukidi kuidi beno ;</para>
  <para style="q1">nganzi yinneni yidi yandi</para>
  <para style="q1">bu kazebi ti thangu yi fioti kaka yisiedi yandi.</para>
  <para style="p">
    <verse number="13" style="v"/>Dalago bu kamona ti wulozolo ku ntoto, buna wulandakana nketo wowo wubuta muana wu bakala. <verse number="14" style="v"/>Bavana mavavi muadi ma mbemba kuidi nketo muingi kabaka bu dumukina ku dikanga, ku buangu kiandi ku kafueti bela thama ayi nioka. Kuna kafueti dikulu mu thangu yimosi, mu zithangu zizole, mu ndambu yi thangu. <verse number="15" style="v"/>Ayi nioka yifulula nlangu mu munuꞌandi ku manima ma nketo. Nlangubeni wuba banga nlangu wunneni muingi kalalumuka mu nzadi. <verse number="16" style="v"/>Vayi ntoto wuyiza sadisa nketo. Ntoto wuzibula munuꞌandi ayi wumina nzadi yifulula dalago mu munu andi. <verse number="17" style="v"/>Buna dalago kifuemina nketo ayi kiyenda nuanisa bana bobo bankaka ba nketo, bobo bankebanga zithumunu zi Nzambi ayi kimbangi ki Yesu. <verse number="18" style="v"/>Buna dalago kitelama va nzielo yi mbu.</para>
  <chapter number="13" style="c"/>
  <para style="s1">Bulu kitotukila mu mbu</para>
  <para style="p">
    <verse number="1" style="v"/>Buna ndimona bulu kitotukila mu mbu, kiba ayi dikumi di ziphoka ayi tsambudi di mintu. Mu ziphoka ziandi muba dikumi di ziphu bi kitinu ayi mu mintu miandi musonama mazina ma mvuezolo. <verse number="2" style="v"/>Bulu kioki ndimona kidedakana banga ngo ; malu mandi maba banga ma ulusu ; munuꞌandi wuba banga munu wu khosi. Buna dalago kimvana zingolo ziandi, kundu kiandi ki kipfumu ayi lulendo lunneni. <verse number="3" style="v"/>Buna ndimona ntu andi wumosi wuba banga wawu wulueku phuta yi lufuavayi phuta yoyi yedi kamvonda yibeluka. Buna ntoto wumvimba wusiminaayi wulandakana bulu.</para>
  <para style="p">
    <verse number="4" style="v"/>Batu bazitisa dalago mu diambu kivana lulendo kuidi bulu ayi bazitisa bulu bu batuba : “Nani dedikini banga bulu e ? Nani wulenda kunnuanisa e ?” <verse number="5" style="v"/>Buna bavana bulu munu mu diambu di totudila mambu manneni ayi ma mvuezolo, ayi bamvana lulendo lu yadila mu makumaya zingondi zizole.</para>
  <para style="p">
    <verse number="6" style="v"/>Buna wuzibula munuꞌandi mu diambu di vueza Nzambi, mu diambu di vueza dizina diandi, vueza nzoꞌandi ayi babo bobo bamvuandanga mu diyilu. <verse number="7" style="v"/>Bamvana minsua mu nuanisa banlongo ayi kuba nunga. Bamvana lulendolu yadila makanda moso, batu boso, zimbembo zioso ayi zimvila zioso. <verse number="8" style="v"/>Ayi babo bobo bamvuandanga va ntoto ; bobo mazina masia sonama ko, tona vana thonono yi ntoto, mu buku yi luzingu lu Muana dimemi divondo ; bela zitisa bulu beni.</para>
  <para style="p">
    <verse number="9" style="v"/>Woso widi matu, buna bika kawa !</para>
  <para style="p">
    <verse number="10" style="v"/>Enati mutu fueni mu kota mu nloko, buna kafueti kota mu nloko. Enati mutu fueni mu vondolo mu sabala buna kafueti vondolo mu sabala. Vawu vava vadi mvibudulu ayi minu ki banlongo.</para>
  <para style="s1">Bulu kitotukila mu ntoto</para>
  <para style="p">
    <verse number="11" style="v"/>Ndimona bulu kinkaka kitotukila mu ntoto ; kiba ayi ziphoka zizole zidedakana banga zi Muana dimemi. Kiyoluka banga dalago. <verse number="12" style="v"/>Kisadila lulendo loso lu bulu kitheti va meso mandi ; ayi bulu beni kisia ti ntoto ayi bobo babo bamvuandanga va ntoto bazitisa bulu kitheti, kioki kiba phuta yi lufua vayi yibeluka. <verse number="13" style="v"/>Buna kivanga bidimbu binneni nate kutu mu buisa va ntoto, va ntuala wu batu, mbazu yi diyilu. <verse number="14" style="v"/>Buna kivukumuna bobo bamvuandanga va ntoto mu diambu di bikumubiobi katambudila minsua mu vanga va ntuala bulu, bu kikamba batu bobobamvuandanga va ntoto bavanga mfikula yi bulu kiba ayi phuta yiluekolo mu sabala ayi kidi diaka kimoyo. <verse number="15" style="v"/>Bamvana minsua mu vumukisa mfikula yi bulu muingi mfikula yi buluyiyoluka ayi yivondisa batu boso basia kunzitisa ko.</para>
  <para style="p">
    <verse number="16" style="v"/>Buna bulu beni kikuika batu boso, batu baphamba ayi batu baluvalu, bamvuama ayi minsukami, bankua kiphuanza ayi bavika ; batulu dimbu mu koko kuawu ku lubakala voti va mbulu awu. <verse number="17" style="v"/>Ayi kadi mutu kalendi sumba ko voti sumbisa ko botula kaka mutu wowo widi dimbu. Dimbu beni diawu dizina di bulu voti thalu yi dizina diandi. <verse number="18" style="v"/>Vava vadi nduenga. Woso mutu widi diela bika katanga thalu yi bulubila yidi thalu yi mutu ; ayi thaluꞌandi yawu yayi : zikhama zisambanu ayi makumasambanu ayi sambanu.</para>
  <chapter number="14" style="c"/>
  <para style="s1">Muana dimemi ayi khama yimosi ayi makumaya ayi zimili ziya zi ba batu bakulu.</para>
  <para style="p">
    <verse number="1" style="v"/>Buna ndimona ; tala Muana dimemi ditelama va mongo wu Sioni ayi khama yimosi ayi makumaya ayi zimili ziya zi batu baba yandi, dizinadiandi ayi dizina di Dise diandi maba masonama mu zimbulu zi batu beni. <verse number="2" style="v"/>Ndiwa mbembo yitotukila ku diyilu, yiba banga mbembo yi minlangu minneni ayi banga mbembo yi dumu kinneni. Mbembo yoyi ndiwa yiba banga yiminsiki mi ngitale<note caller="+" style="f"><char style="fr" closed="false">14.2 </char><char style="fq" closed="false">Ngitale</char><char style="fqa" closed="false"> : </char><char style="ft" closed="false">voti tsambi.</char></note>, minsika zingitale ziawu. <verse number="3" style="v"/>Bayimbila nkunga wumona va ntuala kundu, va ntuala bivangu biyabi moyo ayi va ntuala bakulutu. Ayi kadi mutu kalendi longuka ko nkunga beni botula kaka khama yimosi ayi makumaya ayi zimili ziya zi batu bobo bakulu va ntoto.</para>
  <para style="p">
    <verse number="4" style="v"/>Bawu basia kisumuna ko ayi baketo bila basia zaba zinitu zi baketo ko ; bawu beti landakananga Muana dimemi koso ku kankuenda ; bawubakulu va khatitsika yi batu, bawu mimbutu mitheti mintambuku kuidi Nzambiayi kuidi Muana dimemi. <verse number="5" style="v"/>Luvunu luisia monika ko mu miunu miawu ; kadi bila ki tsembolo basi ko.</para>
  <para style="s1">Basamuna tsambusu ayi mbuilu yi Babiloni</para>
  <para style="p">
    <verse number="6" style="v"/>Ndimona mbasi yinkaka yidumuka va khatitsika diyilu, yiba ayi Nsamu Wumboti wuka wusukanga ko mu kuwusamuna kuidi bobo badi va ntoto, kuidi makanda moso, zimvila zioso, zimbembo zioso ayi batu boso. <verse number="7" style="v"/>Wutuba mu mbembo yingolo :</para>
  <para style="p">—Lukinzika Nzambi ayi lumvana nkembo bila thangu yi tsambusulu andiyizidi ; luzitisa mutu wowo wuvanga diyilu ayi ntoto, mbu ayi zitho zi minlangu.</para>
  <para style="p">
    <verse number="8" style="v"/>Ayi mbasi yinkaka ; mbasi yimmuadi, yilandakana ayi yituba :</para>
  <para style="p">—Babiloni dinneni dibuidi, dibuidi ; diawu dinuikina makanda mosovinu ki nganzi ki kitsuza kiandi.</para>
  <para style="p">
    <verse number="9" style="v"/>Mbasi yinkaka, mbasi yintatu, yilandakana zimbasi zina zizole, yituba mu mbembo yingolo :</para>
  <para style="p">—Woso mutu wunzitisa bulu ayi mfikulꞌandi ayi tambudi dimbu va mbulu andi voti va koko kuandi <verse number="10" style="v"/>buna niandi mamvandi kafueti nua vinu ki nganzi yi Nzambi. Vinu beni, kikambu sobokoso, bela kundukudila kiawu mu mbungu yi nganzi andi. Wela yamusu mu mbazu ayi mu sofolo va ntuala zimbasi zinlongoayi va ntuala Muana dimemi. <verse number="11" style="v"/>Muisi wu mayama mawu wunkuma mu zikhama-zikhama zi mimvu. Babo bobo banzitisanga bulu ayi mfikulꞌandi va kimosi ayi mutu wowowuntambulanga dimbu ki dizina diandi, builu ayi muini, balendi baka luvundulu ko.</para>
  <para style="p">
    <verse number="12" style="v"/>Vava vadi mvibudulu wu banlongo ; bobo beti keba zithumunu zi Nzambi ayi minu mu Yesu.</para>
  <para style="p">
    <verse number="13" style="v"/>Buna ndiwa mbembo yiba ku diyilu yituba :</para>
  <para style="p">—Sonika : khini kuidi bobo bamfuilanga mu Pfumu. Nyinga pheve kakembi tona buabu bika bavunda mu bisalu biawu, bila mavanga mawu maku balandakananga.</para>
  <para style="s1">Phedolo makundi ayi khamununu makundi</para>
  <para style="p">
    <verse number="14" style="v"/>Buna ndimona dituti dimosi di phembi ; mutu wumosi wuvuanda vanambata dituti beni wudedakana banga Muana Mutu ; wuba ayi phu ki nolova ntuꞌandi ayi wusimba va koko kuandi kondolo ki sengo kidi meno.</para>
  <para style="p">
    <verse number="15" style="v"/>Buna mbasi yinkaka yitotuka mu nzo Nzambi, yiyamikina mu mbembo yingolo kuidi mutu wowo wuvuanda va dituti :</para>
  <para style="p">—Sadila kondolo kiaku kisengo ayi vela makundi bila thangu yi vedila makundi yizidi ; bila makundi mayedidi va ntoto.</para>
  <para style="p">
    <verse number="16" style="v"/>Mutu wowo wuvuanda va dituti wuloza kondolo kiandi kisengo va ntoto ayi makundi mavelo va ntoto.</para>
  <para style="p">
    <verse number="17" style="v"/>Mbasi yinkaka yitotuka mu nzo Nzambi yidi mu diyilu, niandi mamvandi wuba ayi kondolo kisengo kiba meno. <verse number="18" style="v"/>Ayi mbasi yinkaka, yiba lulendo mu mbazu, yitotuka va ntala ayiyiyamikina mu mbembo yingolo ; yiyamikina kuidi yoyi yiba kondolokisengo ki meno, yituba :</para>
  <para style="p">—Sadila kondolo kiaku kisengo kidi meno ayi vela makundi ma nti wuvinu widi va ntoto bila makundi mandi mayedidi.</para>
  <para style="p">
    <verse number="19" style="v"/>Mbasi yisadila kondolo kiandi va ntoto ayi yivela makundi ma nti wu vinu widi va ntoto, ayi yiloza makundi mu kamununu kinneni ki nganzi yi Nzambi. <verse number="20" style="v"/>Buna kamununu ki makundi kilozo ku nganda divula ; ayi muna kamununu mutotukila menga maba thipula nate mu miunu mi ziphunda ; phunda bu yitelimini. Menga momo mayalumuka mu tezo ki zikhama zitatu zi bikilometele.</para>
  <chapter number="15" style="c"/>
  <para style="s1">Dimbu ki tsambuadi di bivuku bi tsuka</para>
  <para style="p">
    <verse number="1" style="v"/>Buna ndimona mu diyilu dimbu kinkaka, kinneni ayi kitsiminanga : tsambuadi di zimbasi ziba ayi tsambuadi di bivuku bi tsuka bila nganzi yi Nzambi yidi yiduka mu bivuku beni. <verse number="2" style="v"/>Ndimona mbu wuba wukienzuka banga lumueno wusobakana ayi mbazu ayi ndimona batu bobo banunga bulu, mfikulꞌandi ayi thalu yi dizina diandi, baba batelama va mbu wuba banga lumueno, basimba zingitale<note caller="+" style="f"><char style="fr" closed="false">15.2 </char><char style="fq" closed="false">ngitale</char><char style="fqa" closed="false"> : </char><char style="ft" closed="false">Minsekudi minkaka miyolukila lusinga va buangu ki ngitale.</char></note> zi Nzambi. <verse number="3" style="v"/>Bayimbila nkunga wu Moyize, kisadi ki Nzambi ayi nkunga wu Muana dimemi. Bayimbila ti :</para>
  <para style="q1">Pfumu Nzambi, nkua ngolo yoso</para>
  <para style="q1">Mavanga maku madi manneni ayi madi matsiminanga.</para>
  <para style="q1">A ntinu wu makanda,</para>
  <para style="q1">zinzila ziaku zidi zisonga ayi zikiedika</para>
  <para style="q1">
    <verse number="4" style="v"/>A Pfumu, nani wunkambu kukinzika</para>
  <para style="q1">ayi nani wunkambu kembisa dizina diaku e ?</para>
  <para style="q1">Bila ngeyo veka kaka widi wunlongo ;</para>
  <para style="q1">makanda moso mela kuiza ayi</para>
  <para style="q1">mela fukama va ntualꞌaku</para>
  <para style="q1">bila mavanga maku masonga mamonikini.</para>
  <para style="ms1">TSAMBUADI DI ZIMBUNGU ZI NGANZI YI NZAMBI</para>
  <para style="p">
    <verse number="5" style="v"/>Mambu mama bu mavioka, ndimona nzo Nzambi, yizibuka mu diyilu, yawu nzo yi ngoto yi kimbangi.</para>
  <para style="p">
    <verse number="6" style="v"/>Tsambudi di zimbasi zinata tsambudi di bivuku zitotukila muna Nzo Nzambi. Zivuata minledi mi lino yivedila ayi miba lezama ayi sentila yi nolo mu zithulu ziawu.</para>
  <para style="p">
    <verse number="7" style="v"/>Wumosi mu bivangu biya bi moyo wuvana tsambuadi di zimbungu zi nolokuidi tsambuadi di zimbasi. Zimbungu beni ziba zi wala nganzi yi Nzambiyi moyo mu zikhama-zikhama zi mimvu. <verse number="8" style="v"/>Buna muisi, wutotukila mu nkembo wu Nzambi ayi lulendo luandi, wuwesa Nzo Nzambi ayi kadi mutu kalendi kota mu nzo Nzambi ko nate tsambuadi di bivuku binata tsambuadi di zimbasi bimeni.</para>
  <chapter number="16" style="c"/>
  <para style="p">
    <verse number="1" style="v"/>Buna ndiwa mbembo yinneni yitotukila mu nzo Nzambi, yituba kuiditsambuadi di zimbasi :</para>
  <para style="p">—Yendanu ayi dukulanu tsambuadi di zimbungu zi nganzi yi Nzambi va ntoto.</para>
  <para style="p">
    <verse number="2" style="v"/>Mbasi yitheti yiyenda ayi yidukula mbunguꞌandi va ntoto ; buna phuta yi tsisi ayi yi phasi yibua mu batu bobo baba dimbu ki bulu ayi mu bobo bazitisa mfikulꞌandi.</para>
  <para style="p">
    <verse number="3" style="v"/>Mbasi yimmuadi yidukula mbungu andi mu mbu, buna mbu wukituka menga ; maba banga menga ma nitu yifua. Buna bibio biba zinga mu mbu bifua.</para>
  <para style="p">
    <verse number="4" style="v"/>Mbasi yintatu yidukula mbungu andi mu minlangu minneni ayi mu zitho ziminlangu, ziawu zikituka menga. <verse number="5" style="v"/>Buna ndiwa mbasi yi minlangu yituba :</para>
  <para style="p">—Widi wusonga, ngeyo widi ayi wuba, ngeyo wunlongo bila buawu bobo wuzengila. <verse number="6" style="v"/>Bila bawu batengula menga ma banlongo ayi ma mimbikudi ayi ngeyowuba veni menga muingi banua. Mawu momo mambu bafueti tambula.</para>
  <para style="p">
    <verse number="7" style="v"/>Buna ndiwa mbembo yitotukila va ntala, yiwakana :</para>
  <para style="p">—Nyinga Pfumu Nzambi nkua ngolo yoso ; zinzengolo ziaku zidi zi kiedika ayi zisonga.</para>
  <para style="p">
    <verse number="8" style="v"/>Mbasi yi nya yidukula mbunguꞌandi va thangu, buna thangu yiyoka batu mu mbazu <verse number="9" style="v"/>ayi batu bayokana mu diambu di diamu di ngolo. Buna bavuezadizina di Nzambi, mutu beki lulendo lu bivuku biabi ayi basiabalula mavanga mawu ko mu diambu bamvana nkembo.</para>
  <para style="p">
    <verse number="10" style="v"/>Mbasi yi ntanu yidukula mbungu andi va kundu ki bulu ; bunakipfumu kiandi kikituka tombi. Mu diambu di ziphasi batu bakitatika ludimi. <verse number="11" style="v"/>Bavueza Nzambi yi diyilu mu diambu di ziphasi ziawu ayi ziphuta ziawuvayi basia balula mavanga mawu ko.</para>
  <para style="p">
    <verse number="12" style="v"/>Mbasi yi nsambanu yidukula mbungu andi va nlangu wunneni wu Efalata ; buna nlangu wusika mu diambu di kubika nzila yi mintinu mimbangaku ndambu yintotukilanga thangu.</para>
  <para style="p">
    <verse number="13" style="v"/>Buna ndimona ziphevi zitatu zimbimbi ziba banga bisioto ; zitotukila mu munu wu dalago, mu munu wu bulu ayi mu munu wu mbikudi wu luvunu.</para>
  <para style="p">
    <verse number="14" style="v"/>Bila ziawu zidi ziphevi zi satana zimvanganga bikumu. Zinkuendanga kuidi mintinu mi nza yimvimba mu kuba kutikisa mu diambu di mvita yi lumbu kina kinneni ki Nzambi, nkua ngolo yoso.</para>
  <para style="p">
    <verse number="15" style="v"/>Tala, ndilembo yizi banga muivi. Khini kuidi mutu wowo wunleka nkielo ayi wunkeba minledi miandi muingi kabika diata pheni ayi babikamona tsoni andi.</para>
  <para style="p">
    <verse number="16" style="v"/>Zipheve zimbimbi zikutikisa batu va buangu beti tedila mu ki Ebelewo : Alimangedoni.</para>
  <para style="p">
    <verse number="17" style="v"/>Mbasi yi tsambuadi yidukula mbungu andi mu phemo ; buna mu nzo Nzambi yi diyilu mutotukila mbembo yingolo yiba mu kundu, yiwakana :</para>
  <para style="p">—Buvangimini.</para>
  <para style="p">
    <verse number="18" style="v"/>Buna kutotuka zitsiemo, zimbembo, bidumu ayi ndikunu yinneni yi ntoto. Ndikunu yi ntoto yoyi yiba yinneni ayi yi phila yoyi yibedi ko tona batu badidi va ntoto. <verse number="19" style="v"/>Buna divula dinneni divasuka mu zindambu zitatu ayi mavula ma makanda mabulumuka bua. Buna Nzambi wutebukila Babiloni dinneni moyo mu kumvana mbungu yiwala vinu yi kikhesi ki nganzi andi. <verse number="20" style="v"/>Bisanga bioso bitina ayi miongo misia monika ko. <verse number="21" style="v"/>Ayi mvula yi matadi manneni, yiba ku diyilu yibuila batu. Kadika ditadi diba zitu nduka-nduka makumuadi bikilu bitanu nate makumatatu ma bikilu. Buna batu bavueza Nzambi mu diambu di vuku ki mvula yi matadi bila kiba kinneni.</para>
  <chapter number="17" style="c"/>
  <para style="ms1">TSAMBUADI DI MAMBU MU DIAMBU DI BABILONI</para>
  <para style="s1">Diambu di theti : bamonisa nkua kitsuza wu nketo</para>
  <para style="p">
    <verse number="1" style="v"/>Mbasi yimosi, mu tsambuadi di zimbasi ziozi zisimba tsambuadi di zimbungu, yiyiza kukhamba :</para>
  <para style="p">—Yiza vava, ndiela kumonisa nzengolo nkanu wu nkua kitsuzawunneni wu nketo wuvuendi va mbata minlangu miwombo. <verse number="2" style="v"/>Mintinu mi ntoto mivanga yandi kitsuza ayi bobo bamvuandanga va ntoto bakolo vinu yi kitsuza kiandi.</para>
  <para style="p">
    <verse number="3" style="v"/>Buna wunzamuna mu pheve ku dikanga ; ndimona nketo wumosi wuvuanda va mbata bulu kimosi kimbuaki, kiwala mazina ma mvuezolo. Kiba ayi tsambuadi di mintu ayi dikumi di ziphoka. <verse number="4" style="v"/>Nketo beni wuvuata minledi midi mbuaki yi fufulu ayi mi mbuaki ; wuvuata nolo, matadi ma thalu ayi nzimbu. Mu koko kuandi muba mbungu yi nolo yi wala mambu ma khakumusu ayi ma mvindu yi kitsuza kiandi. <verse number="5" style="v"/>Va mbulu andi vasonama dizina : “Mansueki, Babiloni dinneni ; ngudi yi bankua kitsuza ayi yi mambu ma khakumusu va ntoto”. <verse number="6" style="v"/>Buna ndimona nketo beni wukolo menga ma banlongo ayi menga ma bambangi ba Yesu. Bu ndimmona, ndisimina ngolo.</para>
  <para style="s1">Diambu di nzole : Mansueki ma nkua kitsuza</para>
  <para style="p">
    <verse number="7" style="v"/>Mbasi yikhamba :</para>
  <para style="p">—Bila mbi wulembo siminina e ? Ndiela ku kamba mansueki ma nketo ayi ma bulu kioki kinnatanga nketo beni ; bulu kioki kidi tsambuadi di mintu ayi dikumi di ziphoka. <verse number="8" style="v"/>Bulu kioki wumueni, kiba ayi kisiedi ko, kiela totukila ku diyengaayi kiela kuenda ku nzimbala. Batu bobo bamvuandanga va ntoto, bobo mazinamawu masi ko masonama mu buku yi luzingu, tona vana thonono nzabela simina bu bela mona bulu kioki kiba vayi kisiedi ko ayi kiela kuiza.</para>
  <para style="p">
    <verse number="9" style="v"/>Vava vadi diela didi nduenga.</para>
  <para style="p">Tsambuadi di mintu minsundula tsambudi di miongo ; kuna kueti vuandanganketo beni. Vayi mintu beni minsundula diaka tsambuadi di mintinu : <verse number="10" style="v"/>mintanu mibua, wumosi wulembo yadi mu thangu yayi bosi wunkakakayizidi ko. Vayi bu kela kuiza, kela zingila ko thangu yiwombo. <verse number="11" style="v"/>Vayi mu diambu di bulu kioki kiba ayi kisiedi ko, kiawu ntinuwu nana. Widi wumosi mu tsambuadi di mintinu ayi wunkuenda ku nzimbala.</para>
  <para style="p">
    <verse number="12" style="v"/>Dikumi di ziphoka ziozi wumueni zidi dikumi di mintinu miomi mitambudi ko kipfumu vayi miela tambula lulendo, mu thangu yimosi, banga mintinu. Miela tambula lulendo beni va kimosi ayi bulu. <verse number="13" style="v"/>Mintinu miami, babo babeki diyindu dimosi kaka ; bamvananga zingoloziawu ayi lulendo luawu kuidi bulu. <verse number="14" style="v"/>Bela nuanisa muana dimemi ayi Muana dimemi diela kuba nungabila niandi Pfumu yi bapfumu ayi Ntinu wu mintinu. Ayi bobo kavuidi, bobo batelo, basobolo ayi bakuikama bela nunga yandi va kimosi.</para>
  <para style="p">
    <verse number="15" style="v"/>Buna wukhamba :</para>
  <para style="p">—Minlangu miomi mueni ; kuna kuvuendi nkua kitsuza ; minsundula batu, minkangu mi batu, makanda ayi zimbembo. <verse number="16" style="v"/>Vayi dikumi di ziphoka ziozi mueni va kimosi ayi bulu biela lenda nkua kitsuza ayi biela kunziona bima biandi bioso ayi biela kumbika pheni nkua, biela dia nsuni andi ayi biela kunyoka ku mbazu. <verse number="17" style="v"/>Bila Nzambi wutula mu mintima miawu lukanu lu vangila luzolo luandi ayi lubela mayindu mamosi mu vana kipfumu kiawu kuidi bulu nate mambu ma Nzambi mela duka.</para>
  <para style="p">
    <verse number="18" style="v"/>Ayi nketo wowo wumueni wunsundula divula dinneni dinyadila mintinu mioso mi ntoto.</para>
  <chapter number="18" style="c"/>
  <para style="s1">Diambu di ntatu : mbuilu yi Babiloni</para>
  <para style="p">
    <verse number="1" style="v"/>Mambu momo bu mavioka, buna ndimona mbasi yinkaka yiba ku diyilu ; yiba ayi lulendo lunneni. Nkembo andi wukienzula ntoto. <verse number="2" style="v"/>Mbasi beni yiyamikina mu mbembo yingolo :</para>
  <para style="q1">Babiloni dinneni dibuidi, dibuidi.</para>
  <para style="q1">Dikitukidi nzo yi ziphevi zimbimbi ;</para>
  <para style="q1">suamunu ki yoso-yoso pheve yi sumuka ;</para>
  <para style="q1">suamunu ki yoso-yoso nuni yi sumuka</para>
  <para style="q1">ayi yilendo.</para>
  <para style="q1">
    <verse number="3" style="v"/>Bila makanda moso ma nuini vinu</para>
  <para style="q1">ki nganzi ki kitsuza kiandi.</para>
  <para style="q1">Mintinu mi ntoto va kimosi ayi niandi</para>
  <para style="q1">mikiyekula mu kitsuza</para>
  <para style="q1">ayi minkiti mi ntoto mikitukidi</para>
  <para style="q1">zimvuama zingolo mu diambu di lulendo</para>
  <para style="q1">lu kimvuama kandi ki viatuka tezo.</para>
  <para style="s1">Diambu di nya : Divula dinneni dilalikini</para>
  <para style="p">
    <verse number="4" style="v"/>Buna ndiwa mbembo yinkaka yitotukila ku diyilu, yiwakana :</para>
  <para style="p">—A batu bama, bika lubotuka va khatitsikꞌandi muingi lubika fubakana mu masumu mandi ayi lubika builu bivuku biandi. <verse number="5" style="v"/>Bila masumu mandi mayilimini, matudidi nate ku diyilu ayi Nzambi wutebukidi mambimbi mandi moyo. <verse number="6" style="v"/>Bika lumvangila boso kaluvangila ayi lumvangila mu zikhumbu zizole mambu momo lufueti kumvangila, boso buididi mavanga mandi. Mu mbungu yoyi kasobikisa, bika lunsobikisa tsobikisa zizole. <verse number="7" style="v"/>Boso bu kabela mu nkembo ayi boso bu kabela mu zikhini, buna buawu bobo lunyamisina ayi lummonisa kiadi ki lufua. Bila niandi wubedi tubanga mu ntimꞌandi : “Minu mvuendi banga ntinu wu nketo ; ndisi difuola ko ayi ndilendi ba mu kiadi ki lufua ko.”</para>
  <para style="p">
    <verse number="8" style="v"/>Diawu diodi, bivuku biandi biela kuizila mu lumbu kimosi : lufua, kiadi ki lufua ayi kanda ki nzala. Wela yoko ku mbazu bila Pfumu Nzambi, wuzenga buawu, beki zingolo zivangila buawu.</para>
  <para style="p">
    <verse number="9" style="v"/>Buna mintinu mintoto, miomi mivanga kitsuza ayi niandi ayi mizingila muzikhini va kimosi ayi niandi, miela dila ayi miela nionga mu diambu diandibu miela mona muisi wu mbazu andi. <verse number="10" style="v"/>Thama miela telimina mu diambu di tsisi yi mayama mandi ayi mielatuba : “Mabienga, mabienga kuidi divula dinneni ; Babiloni divuladingolo ! Bila nzengolo andi yizidi mu thangu yimosi kaka.” <verse number="11" style="v"/>Minkiti mi ntoto, mamvawu, milembo didi ayi midi mu kiadi mu diambu diandi bila kadi mutu kakadi buela sumba bima biawu : <verse number="12" style="v"/>bima bi nolo, bi palata ; bi matadi ma thalu ; bi bilunga ; bi minledi miawu mi lino yidi dio veyi-veyi ; mi mbuaki yi fufulu ; mi nlezama ; mi mbuaki ; minti mioso mi tsudi ayi bima bioso bivangulu mu meno ma nzawu ; bima bioso bavangulu mu minti mi thalu ; mu bitsongo ; mu bisengo ayi mu matadi meti lezama momo beti tedila “malibele” ; <verse number="13" style="v"/>sinamoni ayi mafuta ma thalu, malasi, ansa ayi mile, vinu ayi mafuta ; falina ayi foloma ; mamemi ayi zingombi ; ziphunda ayi zisalio ; bavika ayi miela mi batu.</para>
  <para style="p">
    <verse number="14" style="v"/>—Mambu momo muelꞌaku wubedi zolanga matatukidi thama ayi bima bioso bi kitoko ayi bi nlezama bizimbidi mu diambu diaku ayi bilendi buela monika ko.</para>
  <para style="p">
    <verse number="15" style="v"/>Minkiti mi bima biobi, miomi mikituka zimvuama mu diambu diandi, thama miela telimina mu diambu di tsisi yi mayama mandi ; miela dila ayi miela mona kiadi. Miela tuba :</para>
  <para style="p">
    <verse number="16" style="v"/>A mabienga ! A mabienga ! Divula dinneni dibedi vuatanga lino yidi dio veyi-veyi ; minledi mi mbuaki yi fufulu ayi mi mbuaki ; divula dibedi vuatanga nolo, matadi ma thalu ayi bilunga ! <verse number="17" style="v"/>Bila mu thangu yimosi kaka kimvuama kioso kioki ki lalikini.</para>
  <para style="p">Babo beti nata masuwa ayi babo beti kibilanga mu masuwa, babo bansadilanga mu masuwa ayi babo banzingilanga mu mukhita mu mbu thama batelimina. <verse number="18" style="v"/>Bu bamona muisi wu mbazu andi, buna bayamikina ayi batuba :</para>
  <para style="p">—Divula mbi dilenda dedakana banga divula dinneni e ?</para>
  <para style="p">
    <verse number="19" style="v"/>Bakilozila mbungi-mbungi mu mintu miawu, badila ayi bamona kiadi. Bayamikina :</para>
  <para style="p">—A Mabienga ! A Mabienga ! Divula dinneni diodi dikitula batu boso bobo baba ayi masuwa mu mbu zimvuama mu diambu di kimvuama kiandi. Mu thangu yimosi dilalikini !</para>
  <para style="p">
    <verse number="20" style="v"/>A diyilu, bika wumona khini mu diambu di lalakana kuandi ayi beno banlongo, bamvuala ayi mimbikudi ! Bila Nzambi wuzengidi nkanu mu diambu dieno.</para>
  <para style="s1">Diambu di ntanu : Divula dinneni dilendi buela monika ko</para>
  <para style="p">
    <verse number="21" style="v"/>Buna mbasi yidi ngolo yibonga ditadi, diodi diba tola banga tsindu, wudiloza mu mbu ayi wutuba :</para>
  <para style="p">—Babiloni dinneni diela lozolo mu makhemi banga mama ; dilendi buela monika ko.</para>
  <para style="p">
    <verse number="22" style="v"/>Buna mbembo yi minsiki mi ngitale, yi minsiki mi miziki, yi minsiki mi ziphungi ayi yi minsiki mi tulumbeta yilendi buela wakakana ko mu ngeyo. Kadi kisadi kimosi kinsalanga kioso-kioso kuandi kisalu kilendi buela monika ko mu ngeyo ayi biyoko bi tsindu bilendi buelawakakana ko mu ngeyo. <verse number="23" style="v"/>Kiezila ki muinda kilendi buela lezama ko mu ngeyo. Mbembo yi bakala ayi yi nketo bakuelini bosi yilendi buela wakana ko mu ngeyobila minkiti miaku mibedi batu ba luvalu ba ntoto ; bila makanda mosomazimbidi mu diambu di mazi maku. <verse number="24" style="v"/>Kuidi ngeyo kumonikina menga ma mimbikudi, ma banlongo ayi ma babobavondo va ntoto.</para>
  <chapter number="19" style="c"/>
  <para style="s1">Diambu di nsambanu : Nkunga wu ndungunu</para>
  <para style="p">
    <verse number="1" style="v"/>Mambu momo bu mavioka ; ndiwa banga mbembo yinneni yi nkanguwunneni mu diyilu, yiwakana :</para>
  <para style="q1">Aleluya !</para>
  <para style="q1">Nzambi eto niandi vuidi phulusu ;</para>
  <para style="q1">nkembo ayi lulend.</para>
  <para style="q1">
    <verse number="2" style="v"/>Bila zinzengolo ziandi zidi zikiedika ayi zisonga.</para>
  <para style="q1">Bila wusambisidi nkua kitsuza wunneni, mutu wowo</para>
  <para style="q1">wubedi bivisanga ntoto mu kitsuza kiandi</para>
  <para style="q1">ayi Nzambi eto wuvutudi landi mu menga ma bisadi biandi.</para>
  <para style="p">
    <verse number="3" style="v"/>Babuela tuba diaka mu khumbu yi nzole :</para>
  <para style="q1">Aleluya !</para>
  <para style="q1">Muisi andi wufundumukanga mu zithangu zioso.</para>
  <para style="p">
    <verse number="4" style="v"/>Buna makumuadi bakulutu baya ayi bivangu biya bi moyo bafukama ayi bazitisa Nzambi vuendi va kundu ki kipfumu ayi bayamikina :</para>
  <para style="p">—Amen ! Aleluya !</para>
  <para style="p">
    <verse number="5" style="v"/>Buna mbembo yitotukila mu kundu ki kipfumu yituba :</para>
  <para style="p">—Luyayisa Nzambi eto, beno bisadi biandi bioso ayi beno lueti ku nkinzikanga ; batu baphamba ayi batu ba luvalu.</para>
  <para style="s1">Diambu di tsambudi : Nyengo wu dikuela wu Muana dimemi ayi ndumbꞌandi.</para>
  <para style="p">
    <verse number="6" style="v"/>Ayi ndiwa banga mbembo yi nkangu wunneni wu batu ayi banga mbemboyi minlangu minneni ; ayi banga mbembo yi bidumu bingolo ; yiwakana :</para>
  <para style="q1">Aleluya !</para>
  <para style="q1">Bila Pfumu, Nzambi eto, nkua ngolo yoso</para>
  <para style="q1">wulembo yadi<note caller="+" style="f"><char style="fr" closed="false">19.6 </char><char style="fq" closed="false">Yadi</char><char style="fqa" closed="false"> : </char><char style="ft" closed="false">voti widi ntinu.</char></note></para>
  <para style="q1">
    <verse number="7" style="v"/>Bika tumonanu khini, tuyangalala</para>
  <para style="q1">ayi bika tumvananu nkembo</para>
  <para style="q1">bila nyengo wu dikuela wu Muana dimemi wizidi</para>
  <para style="q1">ayi ndumbꞌandi kubimini</para>
  <para style="q1">
    <verse number="8" style="v"/>Ayi bamvana minsua mu vuata minledi mi lino</para>
  <para style="q1">yidi dio veyi-veyi, yinlezama ayi yivedila.</para>
  <para style="p">Lino yoyi yidi dio veyi-veyi yinsundula mavanga masonga ma banlongo.</para>
  <para style="s1">Mambu ma kiedika ma Nzambi</para>
  <para style="p">
    <verse number="9" style="v"/>Buna niandi wukhamba :</para>
  <para style="p">—Sonika : khini kuidi batu bobo batumusu ku nyengo wu dikuela wu Muana dimemi.</para>
  <para style="p">Ayi wubuela diaka :</para>
  <para style="p">—Mawu mama mambu ma kiedika ma Nzambi.</para>
  <para style="p">
    <verse number="10" style="v"/>Buna ndibua va malu mandi mu diambu di kunsanisina. Vayi niandi wukhamba :</para>
  <para style="p">—Kadi vanga bobo ; minu ndidi kisadi banga ngeyo ayi kisadi ki bakhomba ziaku zibeki kimbangi ki Yesu vayi sanisina Nzambi.</para>
  <para style="p">Bila kimbangi ki Yesu kidi Pheve yi mbikudulu.</para>
  <para style="ms1">NDUNGUSULU YI MAMBU MA PHULUSU MU TSAMBUADI DI ZITSONGOLO</para>
  <para style="s1">Tsongolo yi theti : Mutu wuvuanda va mbata phunda yi phembi</para>
  <para style="p">
    <verse number="11" style="v"/>Ndimona diyilu dizibuka ayi phunda yimosi yi phembi. Mutuwuvuanda va mbata phunda beni bantedila “wukuikama ayi wukiedika”. Niandi weti sambisa mu busonga ayi weti nuana mu busonga. <verse number="12" style="v"/>Meso mandi madi minlaki mi mbazu ayi ziphu biwombo bi kipfumubidi va mbata ntu andi. Dizina dimosi disonama mu nitu andi ; kadi mutukasi ku dizaba ko botula kaka niandi veka. <verse number="13" style="v"/>Wuvuata nledi wubuiku mu menga ayi dizina diandi : “Mambu ma Nzambi”. <verse number="14" style="v"/>Minkangu mi masodi midi mu diyilu mieti kunlandakana va mbataziphunda ziphembi. Masodi beni mavuata lino yidi dio veyi-veyi, yi phembi ayi yivedila. <verse number="15" style="v"/>Mu munuꞌandi mutotukila sabala kisekoso bumboti muingikavondila makanda. Niandi wela kuba yadilanga mu nkawa wu sengo. Niandi veka wela diatidila kamununu ki vinu ki nganzi yi Nzambi yi ngolo yoso. <verse number="16" style="v"/>Mu nledi andi ayi mu dibunda-bunda musonama dizina : “NTINU WU MINTINU AYI MFUMU YI ZIMFUMU.”</para>
  <para style="s1">Tsongolo yinzole : nyengo wunneni wu zimbemba</para>
  <para style="p">
    <verse number="17" style="v"/>Ndimona mbasi yitelama va thangu, yiyamikina mu mbembo yingolo, kuidi zinuni zioso zindumukanga va khatitsika yi diyilu :</para>
  <para style="p">—Yizanu, kutakananu mu diambu di nyengo wunneni wu Nzambi <verse number="18" style="v"/>muingi ludia minsuni mi mintinu ayi minsuni mi bapfumu zi masodi, mi batu ba ngolo, mi ziphunda ayi mi batu bannatanga ziphunda ; minsuni mi batu boso, minsuni mi batu ba kiphuanza ayi bavika, batu baphamba ayi batu ba luvalu.</para>
  <para style="s1">Tsongolo yintatu : Bakanga bulu ayi mbikudi wu luvunu</para>
  <para style="p">
    <verse number="19" style="v"/>Buna ndimona bulu, mintinu mi ntoto ayi minkangu mi masodimawu makutakana mu diambu di nuanisa mutu wowo wuvuanda va mbata phundaayi nuanisa nkangu andi wu masodi. <verse number="20" style="v"/>Babuila bulu va kimosi ayi mbikudi wu luvunu wuba yandi ; mbikudi wowo wuvanga bikumu va ntuala bulu. Mu bikumu biobikavukumunina batu bobo batambula dimbu ki bulu ayi basambila mfikulꞌandi. Bawu buadi balozo kimoyo ku diyenga di mbazu ayi di sofolo. <verse number="21" style="v"/>Ndambu yi batu bobo basiala bavondolo mu sabala yi mutu wowo wuvuanda va mbata phunda. Sabala beni yitotukila mu munuꞌandi ayi zinuni zioso ziyukuta bu zidoda minsuni miawu.</para>
  <chapter number="20" style="c"/>
  <para style="s1">Tsongolo yi nya : dalago kikangama mu tezo ki mili di mimvu</para>
  <para style="p">
    <verse number="1" style="v"/>Ndimona mbasi yimosi yiba ku diyilu, yisimba tsabi yi diyenga ayi sieni yinneni mu koko kuandi. <verse number="2" style="v"/>Yibuila dalago, nioka yi khulu yoyi beti tedila diabulu ayi satana. Wuyikanga mu tezo ki mili di mimvu. <verse number="3" style="v"/>Wuyiloza ku diyenga ayi wudizibika. Wuditula dimbu muingi kabika buela vukumuna makanda nate mili di mimvu miela duka. Momo bu mela vioka bunawela niangunu mu ndambu thangu.</para>
  <para style="s1">Tsongolo yintanu : Ndungunu yi tsuka mu satana bu kayekolo</para>
  <para style="p">
    <verse number="4" style="v"/>Bosi ndimona bikundu ayi batu bobo bavuanda mu bikundu beni. Baba vana minsua mu sambisa. Ndimona miela mi batu bobo bazengomintu mu diambu di kimbangi ki Yesu ayi mu diambu di mambu ma Nzambi. Babo bobo basia zitisa ko bulu ayi mfikulꞌandi, ayi, bobo basiatambula ko dimbu mu zimbulu ziawu ayi mu mioko miawu ; bazinga ayi bayala va kimosi ayi Klisto mu tezo ki mili di mimvu.</para>
  <para style="p">
    <verse number="5" style="v"/>Ndambu yi batu bafua basia fuluka ko nate mili di mimvu miduka. Yayi yawu mfulukulu yi theti. <verse number="6" style="v"/>Badi batu a zikhini ayi banlongo batu bobo bela fuluka mu mfulukulu yi theti bila lufua lunzole luisi ko lulendo mu bawu. Vayi bela ba banganga Nzambi ayi zi Klisto ; bela yadila yandi va kimosi mu tezo ki mili di mimvu.</para>
  <para style="p">
    <verse number="7" style="v"/>Mili di mimvu bu miela vioka, satana wela totolo mu nlokoꞌandi <verse number="8" style="v"/>ayi wela totuka mu zimbikisa makanda ma batu madi mu zitsongi ziya zi ntoto, Ngongi ayi Mangongi. Wela kuba kutikisa mu diambu di nuana. Thalu awu yidi banga nzielo yi mbu.</para>
  <para style="p">
    <verse number="9" style="v"/>Makanda ma batu mayalumuka va mbata ntoto wumvimba ayi mazungidila ka ki banlongo ayi divula diodi bazola. Buna mbazuyitotuka ku diyilu ayi yiba yoka. <verse number="10" style="v"/>Buna diabulu, mutu wuba zimbikisa, wulozo ku diyenga di mbazuayi di sofolo ; kuna kuidi bulu ayi mbikudi wu luvunu. Bela yamusu, builu ayi muini, mu zikhama-zikhama zi mimvu.</para>
  <para style="s1">Tsongolo yinsambanu : Tsambusulu</para>
  <para style="p">
    <verse number="11" style="v"/>Buna ndimona kundu kiphembi ayi mutu wowo wuvuanda vana. Diyilu ayi ntoto thama bitinina va ntuala zizi kiandi. Kadi buangukisia monika ko mu diambu diawu. <verse number="12" style="v"/>Ayi ndimona batu bafua, batu ba luvalu ayi batu baphamba, batelamava ntuala kundu. Zibuku zizibulu ayi buku yinkaka, buku yi luzingu, yizibulu. Batu basambusu boso bubela mambu masonama mu zibuku, boso bubela mavanga mawu. <verse number="13" style="v"/>Mbu wuvutula bafua baba mu niandi ; lufua ayi tsi yi bafua bivutula bafua baba mu bawu ayi basambusu kadika mutu boso bubela mavanga mandi.</para>
  <para style="p">
    <verse number="14" style="v"/>Lufua ayi tsi yi bafua bilozo ku diyenga di mbazu. Diyengadi mbazu luawu lualu lufua lunzole. <verse number="15" style="v"/>Mutu wowo dizina disia ba ko disonama mu buku yi luzingu, mamvandi wulozo kuna.</para>
  <chapter number="21" style="c"/>
  <para style="s1">Tsongolo yi tsambuadi : Diyilu dimona ayi ntoto wumona</para>
  <para style="p">
    <verse number="1" style="v"/>Ndimona diyilu dimona ayi ntoto wumona bila diyilu di theti ayi ntoto wutheti bivioka ayi mbu wusiedi ko.</para>
  <para style="p">
    <verse number="2" style="v"/>Ndimona divula dinlongo, Yelusalemi dimona, diba ku diyilu kuidi Nzambi ; dikubuku banga nketo wukitulu kitoko mu diambu di bakala diandi. <verse number="3" style="v"/>Buna ndiwa mbembo yingolo, yitotukila mu kundu, yiwakana :</para>
  <para style="q1">
    <char style="qt">Tala nzo yi Nzambi yidi va kimosi ayi batu ;</char></para>
  <para style="q1">
    <char style="qt">Niandi wela vuanda yawu va kimosi ;</char></para>
  <para style="q1">
    <char style="qt">bela ba batu bandi ayi niandi veka Nzambi, Nzambi awu ;</char></para>
  <para style="q1">
    <char style="qt">wela ba yawu va kimosi.</char></para>
  <para style="q1">
    <verse number="4" style="v"/>
    <char style="qt">Nzambi wela fiona matsuela moso mu meso mawu</char></para>
  <para style="q1">
    <char style="qt">ayi lufua lulendi buela ba ko ;</char></para>
  <para style="q1">
    <char style="qt">kiadi ki lufua kilendi buela ba ko,</char></para>
  <para style="q1">
    <char style="qt">bidilu ayi ziphasi bilendi buela ba ko</char></para>
  <para style="q1">
    <char style="qt">bila mambu ma theti maviokidi.</char></para>
  <para style="p">
    <verse number="5" style="v"/>Buna mutu wowo wuvuanda va kundu wutuba :</para>
  <para style="p">—Tala, ndieka kitula bima bioso bimona.</para>
  <para style="p">Niandi wubuela diaka :</para>
  <para style="p">—Sonika bila mambu mama madi makuikama ayi ma kiedika.</para>
  <para style="p">
    <verse number="6" style="v"/>Ayi wukhamba :</para>
  <para style="p">—Buvangimini. Minu ndidi Alifa ayi Omega ; thonono ayi tsukulu. Kuidi woso mutu widi phuila, minu ndiela vana tho yi nlangu yi luzingu mu nua mu kambu sumba.</para>
  <para style="p">
    <verse number="7" style="v"/>Woso mutu wela nunga wela tambula bima bioso biobi banga kuika. Minu ndiela ba Nzambi andi ayi niandi wela ba Muanꞌama. <verse number="8" style="v"/>Vayi kuidi batu badi bukhita, bankambu wilukilanga, kuidi bobo beti vanga mavanga ma khakumusu ; kuidi mimvondi, kuidi bankua kitsuza, bankua mazi ; kuidi bansambilanga bitumba ayi kuidi batu boso ba luvunu, kuku kiawu kidi ku diyenga dinlema mbazu ayi sofolo. Luawu lolo lufua lunzole.</para>
  <para style="s1">Yelusalemi dimona, nketo wu muana dimemi</para>
  <para style="p">
    <verse number="9" style="v"/>Buna mbasi yimosi mu tsambuadi di zimbasi ziozi zisimba tsambuadi di zimbungu ziba ziwala tsambuadi di bivuku bi tsuka yiyiza ayi yikhamba :</para>
  <para style="p">—Yiza, ndiela kumonisa nketo weka kuelo, nketo wu muana dimemi.</para>
  <para style="p">
    <verse number="10" style="v"/>Buna wunzamuna mu Pheve va mbata mongo wunneni ayi wumula. Kunakambonisina Yelusalemi, divula dinlongo, ditotukila ku diyilu kuidi Nzambi. <verse number="11" style="v"/>Divula beni diba ayi nkembo wu Nzambi. Kiezila kiandi kidedakana banga ditadi di thalu ; banga ditadi di Yasipe didi dio kienzele. <verse number="12" style="v"/>Divula beni diba ayi luphangu lunneni ayi luzangama. Diba kumi ayi mielo miodi ; kumi ayi zimbasi zizole ziba mu mielo. Mu mielo benimusonama mazina ma kumi ayi makanda muadi ma bana ba Iseli.</para>
  <para style="p">
    <verse number="13" style="v"/>Ku Esite kuba mielo mintatu ; mielo mintatu ku Nodi ; mielo mintatu ku Sude ; mielo mintatu ku Wesite. <verse number="14" style="v"/>Luphangu lu divula luba ayi kumi zifundasio zizole. Va mbata zifundasio beni vaba kumi ayi mazina muadi ma kumi ayi bamvuala buadi ba Muana dimemi.</para>
  <para style="p">
    <verse number="15" style="v"/>Buna mbasi yoyi yiba solula yama yiba ayi luelo. Luelo beni luba lu nti wu fioti wu nolo ; lukubuku mu diambu di tezila luelo lu divula, mielo miandi ayi luphangu luandi. <verse number="16" style="v"/>Zindambu ziya zi divula beni ziba kula kumosi ; kula kuandi kudedakana ayi siadila kuandi. Wuteza luelo lu divula mu nti andiwufioti ayi wumona nduka-nduka zimili zizole ayi zikhama zizole ayi maumuadi ma zikilometele<note caller="+" style="f"><char style="fr" closed="false">21.16 </char><char style="fq" closed="false">zikilometele</char><char style="fqa" closed="false"> : </char><char style="ft" closed="false">stade kimosi=185 metele.</char></note> : kula kuandi, siadila kuandi ayi zangama kuandi bidedakana. <verse number="17" style="v"/>Wuteza luelo lu luphangu luandi ; buna wumona nduka-ndukamakumasambanu ayi zimetele zi tanu<note caller="+" style="f"><char style="fr" closed="false">21.17 </char><char style="ft" closed="false">Minsekudi minkaka misadila zimfuoko.</char></note> ; boso buididi luelo lunsadilanga mutu vayi luawu luelo mbasi kasadila.</para>
  <para style="p">
    <verse number="18" style="v"/>Luphangu lutungulu mu Yasipe ; divula ditungulu mu nolo yivedila yidedakana banga lumueno luvedila. <verse number="19" style="v"/>Mu zifundasio zi luphangu lu divula mufikulu matadi moso ma thalu ma phila mu phila : fundasio yitheti mu Yasipe, yinzole mu safili ; yintatu mu Kaliseduani ; yinya mu emelode <verse number="20" style="v"/>yintatu mu salidonikisi ; yinsambanu mu salidiusi ; yitsambuadi mu Klizolite ; yinana mu belili ; yivua mu topaze ; yikumi mu Klizopalaze ; yi kumi yimosi mu Yasinte ; yi kumi yinzole mu ametisite. <verse number="21" style="v"/>Kumi ayi mielo miodi miawu kumi ayi bilunga biodi bithalu. Kadika muelo wusadulu mu lunga kiandi ki thalu. Nzila yidi va khatitsikadivula yiba yi nolo yi vedila ; yiba banga lumueno luidi dio kienzele. <verse number="22" style="v"/>Kadi Nzo Nzambi ndisia mona ko mu divula beni bila Pfumu Nzambi, nkua ngolo yoso ayi Muana dimemi bawu nzo Nzambi mu divula beni. <verse number="23" style="v"/>Divula disi ko mfunu wu thangu ayi wu ngondi mu diambu di kienzula diawu. Bila nkembo wu Nzambi wunkienzulanga diawu ayi Muana dimemi niandi muinda wu divula beni. <verse number="24" style="v"/>Makanda ma batu mela diatila mu kiezila kiandi ayi mintinu mi ntoto miela nata nkembo awu mu divula beni. <verse number="25" style="v"/>Mielo miandi milendi kangama va muini ko bila builu bulendi ba kuna ko. <verse number="26" style="v"/>Bela kunnatina nkembo ayi nzitusu wu makanda ma batu. <verse number="27" style="v"/>Kadi kima kisumuka kilendi kota muna ko. Woso wumvanganga mambu madi khakumusu ayi ma luvunu kalendi kota muna ko. Vayi bobo kakabadi mazina masonama mu buku yi luzingu yi Muana dimemi bawu kaka bela kota muawu.</para>
  <chapter number="22" style="c"/>
  <para style="s1">Nlangu wunneni wu luzingu</para>
  <para style="p">
    <verse number="1" style="v"/>Mbasi yimbonisa nlangu wunneni wu luzingu ; yinlezama bangalumueno. Nlangu beni wutotukila mu kundu ki Nzambi ayi ki muana dimemi ; <verse number="2" style="v"/>wunkumba va khatitsika nzila yi divula. Ku ndambu yi ndambu yi nlangu kuba nti wu luzingu. Nti beni wumbutanga mimbutu kumi ayi zikhumbu zizole mu mvu ; wumbutanga mimbutu khumbu yimosi mu kadika ngondi. Meza ma nti beni meti belusa makanda ma batu.</para>
  <para style="p">
    <verse number="3" style="v"/>Kulendi buela ba tsingulu ko. Kundu ki Nzambi ayi ki Muana dimemikiela ba mu divula. Bisadi biandi biela kunsadila. <verse number="4" style="v"/>Bisadi biela mona zizi kiandi ayi dizina diandi diela ba disonama mu zimbulu ziawu. <verse number="5" style="v"/>Builu bulendi buela ba ko. Balendi mona kadi mfunu wu kiezila ki muinda ko voti mfunu wu thangu ko bila Pfumu Nzambi wela kienzula kiezila kiandi mu bawu ; bawu bela yadila mu zikhama-zikhama zi mimvu.</para>
  <para style="p">
    <verse number="6" style="v"/>Buna mbasi yikhamba :</para>
  <para style="p">—Mambu mama madi makuikama ayi ma kiedika ayi Pfumu, Nzambi yi ziphevi zi mimbikudi, wufidisa mbasi andi mu diambu di monisa bisadi biandi mambu meka nduka kuiza.</para>
  <para style="s1">Yesu wulembo yizi</para>
  <para style="p">
    <verse number="7" style="v"/>—Tala, ndieka nduka kuiza. Khini yiwombo kuidi mutu wowowunkeba mambu ma mbikudulu yi buku yayi.</para>
  <para style="p">
    <verse number="8" style="v"/>Minu, Yowani, ndimona ayi ndiwa mambu moso momo. Bu ndimona ayi ndiwamambu mama, buna ndifukama va malu ma mbasi yiba kumbonisanga mambu momomu diambu ndimbuongimina.</para>
  <para style="p">
    <verse number="9" style="v"/>Vayi niandi wukhamba :</para>
  <para style="p">—Tala, kadi vanga bobo ; minu ndidi kisadi banga ngeyo, kisadiki bakhomba ziaku mimbikudi ayi ki batu bobo beti keba mambu ma buku yayi. Vayi buongimina Nzambi.</para>
  <para style="p">
    <verse number="10" style="v"/>Ayi wubuela kukhamba diaka :</para>
  <para style="p">—Kadi sueka mambu ma mbikudulu ma buku yayi bila thangu yifikimini. <verse number="11" style="v"/>Woso mutu wumvanganga mambimbi katatamana vanganga mambimbi. Woso mutu widi wusumuka katatamana sumuka. Woso mutu widi wusonga katatamananga ba wusonga. Woso widi wunlongo katatamananga ba wunlongo.</para>
  <para style="p">
    <verse number="12" style="v"/>—Tala, ndiela nduka kuiza ayi mfutu ama widi yama mu diambu di futa kadika mutu boso bu bela mavanga mandi. <verse number="13" style="v"/>Minu ndidi Alafa ayi Omenga ; wutheti ayi wutsuka ; thonono ayi tsukulu. <verse number="14" style="v"/>Khini kuidi bobo bansukulanga minledi miawu muingi babakaminsua mu dia mimbutu mi nti wu luzingu ayi mu kotila mu divula mu mielo miandi. <verse number="15" style="v"/>Ku nganda kuawu kuidi zimbua, batu bansadilanga mazi ; bankua kitsuza ; mimvondi ; bansambilanga bitumba ayi woso mutu wunzolangaayi wunsadila luvunu.</para>
  <para style="p">
    <verse number="16" style="v"/>Minu Yesu, ndifidisa mbasi ama mu diambu di telimina kimbangi mu mambu mama mu mabundu. Minu ndidi muanzi ayi nkuna wu Davidi. Minu mbuetete yinlezamanga va nsuka.</para>
  <para style="p">
    <verse number="17" style="v"/>Ayi pheve ayi ndumba weka kuelo batuba :</para>
  <para style="p">—Yiza !</para>
  <para style="p">Bika woso mutu wulembo wa mambu mama katuba :</para>
  <para style="p">—Yiza !</para>
  <para style="p">Woso mutu widi phuila bika kiza. Woso mutu tidi ; buna bika katambula nlangu wu luzingu mu kambu sumba.</para>
  <para style="s1">Mambu ma tsuka</para>
  <para style="p">
    <verse number="18" style="v"/>Minu ndilembo lubula woso mutu wunwa mambu ma mbikudulu yi buku yayi : enati mutu buedidi mambu va mbata mambu mama buna Nzambi wela kumbuedila bivuku bisonama mu buku yayi. <verse number="19" style="v"/>Enati mutu botudi diambu dimosi mu mambu ma mbikudulu ma buku yayi, buna Nzambi wela botula kuku kiandi mu nti wu luzingu ayi mu divula dinlongo, biobi bisonama mu buku yayi.</para>
  <para style="p">
    <verse number="20" style="v"/>Mutu wowo wuntelimina mambu mama kimbangi, wuntuba ti :</para>
  <para style="p">—Nyinga, ndieka nduka kuiza !</para>
  <para style="p">Amen ! Yiza Pfumu Yesu !</para>
  <para style="p">
    <verse number="21" style="v"/>Bika nlemvo wu Pfumu Yesu Klisto wubanga kuidi banlongo boso.</para>
</usx>
