<?xml version="1.0" encoding="UTF-8"?>
<usx version="2.6">
  <book code="2PE" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">2 Piela</para>
  <para style="toc1">Nkanda wummuadi wusonika Piela</para>
  <para style="toc2">2 Piela</para>
  <para style="toc3">2 Piela</para>
  <para style="mt2">Nkanda wummuadi wusonika</para>
  <para style="mt1">Piela</para>
  <para style="ip">“Simoni Piela, mvuala wu Yesu Klisto” (<char style="xt"><ref loc="2PE 1:1">1.1</ref></char>) wummonika banga ti niandi nsoniki wu nkanda wawu. Wuba mbangi mu thangu Yesu kakituka ayi wuwa mbembo yi Nzambi yitotukila mu diyilu (<char style="xt"><ref loc="2PE 1:16-18">1.16-18</ref></char>). Ku nzimunina Piela wulembo tebula batu moyo ti Yesu wubikula ti niandi Piela wela vondo mu diambu di minu kiandi (<char style="xt"><ref loc="2PE 1:14">1.14</ref></char>).</para>
  <para style="ip">Piela kakadi sudikisa batu bobo kasonikini nkanda ayi kuevi nkanda beni wunkuenda. Bu balembo yolukila nkanda wutheti (<char style="xt"><ref loc="2PE 3:1">3.1</ref></char>) diodi disi ko mu diambu di nkanda wutheti wowo kasonika (I Piela) bila bulendakana ti Piela wusonika minkanda miwombo mu luzingu luandi. Luviakunu lulembo monika mu phila yi tsonokono yi minkanda miandi mi mmiodi. Diodi dilembo monika mu luviakunu lu makalaka (bisekeletele) bila kadika dikalaka disonika wandi nkanda.</para>
  <para style="ip">Nkanda wawu wusonama ku tsukusunu yi luzingu lu Piela. Bila phila yi tsonokono yidedikini, mu tala mu mambu mawombo, banga mambu ma tsuka mu luzingu lu mutu. Nsoniki wulembo lubula “ngiendolo andi” ; wulembo tebula batu moyo mu malongi mandi mavioka (<char style="xt"><ref loc="2PE 1:12-15">1.12-15</ref></char>) ; wulembo samuna ngizulu yi “minlongi mi luvunu” miomi miela tomba bu bivisila kisalu kiandi (<char style="xt">kapu <ref loc="2PE 2">2</ref></char>) ayi wulembo bongi zikhanu mu sadisa batu bobo kasonikina nkanda muingi babika vukumunu (<char style="xt"><ref loc="2PE 1:15">1.15</ref></char>).</para>
  <para style="ip">Bu kaba lubula mu buela va mbata minu mambu mamboti mafueti monika kuidi bankua Klisto (kukiyala, thatumunu, luzolo) (<char style="xt"><ref loc="2PE 1:3-11">1.3-11</ref></char>), Piela wusudikisa mfunu wu nkandꞌandi : “vayi minu mbueni ti didi diambu disonga mu kulutebula moyo bu ndikidi zingi mu nitu yayi” (<char style="xt"><ref loc="2PE 1:13">1.13</ref></char>). Diambu ditheti kakubatebudila moyo didi mu diambu di kiedika ki Nsamu Wumboti wowo wutotukila mu kimbangi kimona-meso ayi mbikudulu yitotukila kuidi Pheve Yinlongo (<char style="xt"><ref loc="2PE 1:16-21">1.16-21</ref></char>). Kapu kinzole kisonimina mu diambu di tsisi yidi mu “minlongi mi luvunu”. Kapu kintatu kilembo monisa tsukulu yi minlongi miomi milonga zinzimbala mu kikhulu ki phulusu : nzengolo nkanu mu nlangu yiba (khuka yi nlangu) ayi kuela ba nzengolo nkanu mu mbazu. Vayi Piela wulembo tebula batu moyo ti Nzambi beki mvibudulu “wulembo kuluvibidila bila kakadi zola ti wumosi kabungana vayi wuntomba ti batu boso babalula mavanga” (<char style="xt"><ref loc="2PE 3:9b">3.9b</ref></char>).</para>
  <para style="ip">Piela wulembo manisa nkandꞌandi mu ndubu mu diambu di batu bobo bambivisanga tsundu yi Masonoko Manlongo (<char style="xt"><ref loc="2PE 3:16">3.16</ref></char>).</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Simoni Piela, kisadi ayi mvuala wu Yesu Klisto mfidisidi nkanda kuidi bobo batambula minu ki thalu yimosi banga beto mu nzila yi busonga bu Nzambi eto ayi Mvulusi eto Yesu Klisto.</para>
  <para style="p">
    <verse number="2" style="v"/>Bika baluwokisila nlemvo ayi ndembama mu nzila yi nzayilu yi Nzambi ayi Yesu, Pfumu eto.</para>
  <para style="s1">Lutelo lu Nzambi ayi mavanga mandi</para>
  <para style="p">
    <verse number="3" style="v"/>Lulendo luandi, lutuvana bima bioso biobi tuvua mfunu mu luzingu ayi mu kukiyekula mu nzila yi zaba mutu wowo wututela mu nkembo andi ayi muvanganga mambote<note caller="+" style="f"><char style="fr" closed="false">1.3 </char><char style="ft" closed="false">Minsekudi minkaka misonika lusongo va buangu ki vangana mambote.</char></note>. <verse number="4" style="v"/>Mu nzila yoyi katuvanina zitsila zinneni ayi zilutidi thalu muingi mu ziawu beno mamveno lufubakana mu kithuadi mu lunitu lu kinzambi beno bu lutina mbivusu yi nzinunu yidi va ntoto.</para>
  <para style="p">
    <verse number="5" style="v"/>Mu diambu diodi bika lutula zingolo zieno mu buela vanganga mambote va mbata minu kieno ; nzayilu va mbata vanganga mambote ; <verse number="6" style="v"/>kukiyala va mbata nzayilu ; thatumunu<note caller="+" style="f"><char style="fr" closed="false">1.6 </char><char style="fq" closed="false">thatumunu</char><char style="fqa" closed="false"> : </char><char style="ft" closed="false">yinsundula kuendanga kaka kuu ntuala.</char></note> va mbata kukiyala ; kukiyekula kuidi Nzambi va mbata thatumunu ; <verse number="7" style="v"/>luzolo lu kikhomba va mbata kukiyekula kudi Nzambi ; bosi luzolo va mbata luzolo lu kikhomba.</para>
  <para style="p">
    <verse number="8" style="v"/>Bila enati mambu mama madi yeno ayi enati mawu malembo yilama mu beno buna malendi kulukitula miolo ko ayi bisita ko mu nzayilu eno yi Pfumu eto Yesu Klisto. <verse number="9" style="v"/>Bila mutu kambulu mambu mama widi banga phofo ayi kamonanga mbote ko. Wuzimbakana ti wuvedoso mu masumu mandi ma thama.</para>
  <para style="p">
    <verse number="10" style="v"/>Diawu, bakhomba ziama, bika lumonisa bufula mu kindisa lutelo lueno ayi tsobobolo eno. Bila enati lumvanga mambu mama buna lulendi bua ko, <verse number="11" style="v"/>ayi buna bela kuluyakula bumbote mu kipfumu ki mvu ka mvu ki Pfumu eto ayi Mvulusi eto Yesu Klisto.</para>
  <para style="s1">Malongi mafueni mu mambu ma kiedika</para>
  <para style="p">
    <verse number="12" style="v"/>Diawu ndiela kulutebulanga mu zithangu zioso moyo mu mambu mama ; ka diambu ko luzebi mawu ayi luidi bakinda mu kiedika ki thangu yayi.</para>
  <para style="p">
    <verse number="13" style="v"/>Vayi minu mbueni ti didi diambu disonga mu kulutebula moyo bu ndikidi zingi mu nitu<note caller="+" style="f"><char style="fr" closed="false">1.13 </char><char style="ft" closed="false">Mu minkanda minkaka musonama “nzo yi kapu” va buangu ki nitu.</char></note> yayi <verse number="14" style="v"/>bila nzebi ti fioti kuandi fisiedi buna ndieka bika nitu beni banga bumbonisina Pfumu eto Yesu Klisto. <verse number="15" style="v"/>Vayi ndiela tula zingolo mu diambu lutebukilanga mambu mama moyo ka diambu ko minu ndiedi.</para>
  <para style="p">
    <verse number="16" style="v"/>Bila tusia landakana zinongo zituama yindulu bumbote ko mu thangu tuluzabikisa lulendo ayi ndizulu yi Pfumu eto Yesu Klisto vayi beto tuba bambangi bamona nzitusu andi. <verse number="17" style="v"/>Bila wutambula nzitusu ayi nkembo kuidi Nzambi Tata mu thangu mbembo yitotukila mu nkembo wunneni wu Nzambi yituba ti : <char style="qt">“Niani niandi muanꞌama wu luzolo ; khini yiwombo kakumbonisanga.”</char> <verse number="18" style="v"/>Ayi beto mamveto tuwa mbembo beni yitotukila ku diyilu mu thangu tuba yandi va kimosi va mbata mongo wunlongo.</para>
  <para style="p">
    <verse number="19" style="v"/>Ayi tubeki mambu ma mimbikudi makitulu makinda ; mu mawu lufueti lubukila bila madi banga muinda wunlema mu tombi nate buisi butona kienzuka ayi mbuetete yi nsuka yintotuka mu mintima mieno.</para>
  <para style="p">
    <verse number="20" style="v"/>Mu mamo momo bika lutuama zaba ti kadi mutu wumosi kalendi sudikisa ko kadi mbikudulu yimosi yi masonoko mu diela diandi veka. <verse number="21" style="v"/>Bila mbikudulu yiyizilanga mu luzolo lu mutu ko vayi batu banlongo ba Nzambi bayoluka bu badiatusu kuidi pheve Yinlongo.</para>
  <chapter number="2" style="c"/>
  <para style="s1">Minlongi mi luvunu</para>
  <para style="p">
    <verse number="1" style="v"/>Muaki mimbikudi mi luvunu midi va khatitsika batu banga buela monikina minlongi mi luvunu va khatitsikꞌeno. Miela fielumuna kotisa malongi mambimbi mamvambisanga, mu diela di luvunu miela tunuka Pfumu yiba sumba. Buawu bobo miela kukituadila mu nsualu mbivusu. <verse number="2" style="v"/>Ayi batu bawombo bela ku balandakana mu zinzila ziawu zimbimbi ayi mu diambu diawu nzila yi bukiedika yela vuezuka. <verse number="3" style="v"/>Mu luzolo luawu lu zimbongo, minlongi miomi miela ku luyiba mu masolo momo miela yindula bawu veka. Vayi tona thama mbedosolo yawu yidi mu bawu ayi mbivusulu yawu yilembo bakiengidila<note caller="+" style="f"><char style="fr" closed="false">2.3 </char><char style="ft" closed="false">Minsoniki minkaka misonika yikadi leka tulu.</char></note>.</para>
  <para style="p">
    <verse number="4" style="v"/>Bila enati Nzambi kasia mona ko kiadi zimbasi bu zivola masumu vayi wuziloza ku diyenga, kuna zilundulu bu zidi zikangama mu tombe mu zisieni mu diambu di vingila tsambusulu <verse number="5" style="v"/>ayi enati kasia mona ko kiadi ntoto wukhulu ayi wuvukisa Nowa, mutu wu nana mu longa mambu ma busonga, mu thangu kadukula nkuka yi nlangu mu batu bobo bakambu kinzika Nzambi ; <verse number="6" style="v"/>enati niandi wukitula mavula ma sodoma ayi Ngomola dibombi, niandi wuzengila mavula momo nkanu mu bivusu ayi wukitula mawu kifuani kiela buila bobo bela kambu kinzika Nzambi ; <verse number="7" style="v"/>ayi enati wuvukisa Loti, mutu wusonga, mutu wuyamusu mu diambu di khadulu yi kitsuza yi batu bambimbi <verse number="8" style="v"/>bila mutu wawu wusonga wuzinga va khatitsikꞌawu, bu kaba kuba monanga ayi kuba wanga banyoluka ; buna kadika lumbu wuyamisa muelꞌandi wusonga mu diambu di mavanga mawu mambimbi.</para>
  <para style="p">
    <verse number="9" style="v"/>Buna Pfumu zebi buevi kafueti kudila mu zithotolo batu bobo bakunkinzikanga ayi buevi kafueti kebila batu bobo bakambulu basonga mu diambu di lumbu ki tsambusu muingi babaka thumbudulu. <verse number="10" style="v"/>Vayi wela luta vana thumbudulu kuidi bobo banlandakana boso buididi nsuni mu zitsatu zisumuka ayi bobo banlenza kipfumu ki Nzambi.</para>
  <para style="p">Badi batu beti kukibanzilanga bawu veka ayi badi batu ba luniemo ; bamonanga tsisi ko mu finga bivangu bi nkembo bi diyilu <verse number="11" style="v"/>muaki zimbasi, ka diambu ko, zidi zinneni mu ngolo ayi mu lulendo vayi zifundanga ko bivangu bi nkembo bi diyilu mu mambu ma mvuezolo va meso ma Pfumu. <verse number="12" style="v"/>Vayi batu bana badi banga bibulu bikambulu mayindu ; bibutu mu diambu di builungu ayi bivusungu ; beti vueza mambu bakambulu zaba ; buna bela bivusu mu mbivusulu yimosi banga bibulu.</para>
  <para style="p">
    <verse number="13" style="v"/>Bela tambula mfutu mu mambimbi momo beti vanga. Beti monanga khini mu vanganga matsoni va meso ma batu. Badi batu ba mvindu ayi babivusu ; beti monanga khini mu kuluvuna bu bandianga yeno va kimosi mu minyengo.</para>
  <para style="p">
    <verse number="14" style="v"/>Meso mawu mafulukidi mu kitsuza ayi bavonganga ko mu vola masumu ; bambuilanga mu tambu batu bobo bakambulu bakinda. Mintima miawu mifulukidi khunia yi zimbongo ; badi ku tsi tsingulu yi Nzambi. <verse number="15" style="v"/>Bawu babika nzila yi lulama ayi bazimbala bu balandakana nzila yi Balami, muana wu Bewoli mutu wuzola mfutu wu mambu mambimbi. <verse number="16" style="v"/>Vayi wutubudulu mu diambu di kambu kuandi ku tumamana kuidi phunda, bulu kioki kitubanga ko ; kisokudila mbembo yi mutu, kiawu kikandika mbikudi muingi kabika vanga buvungisi buandi.</para>
  <para style="p">
    <verse number="17" style="v"/>Batu beni badi banga zitho zinlangu zikambulu nlangu ayi badi matuti mavevomono kuidi muphepi. Tombi kinkobo kikubukulu batu bobo. <verse number="18" style="v"/>Vayi bu beti tuba mambu mawu ma luniemo, makambulu mfunu ; buna beti tombanga tuta mu nzila yi zitsatu zinsuni mu kitsuza kiawu, bobo bavukidi bosi va khatitsika batu bobo banzingila mu nzimbala. <verse number="19" style="v"/>Beti kuba vana tsila yi kiphuanza ; bawu veka badi bavika ba mbivusu bila kadika mutu widi mvika wu mutu wowo wunnungidi.</para>
  <para style="p">
    <verse number="20" style="v"/>Enati bavuka mu mbivusu yi ntoto mu nzayilu yi Pfumu ayi Mvulusi Yesu Klisto, balembo vukumuka diaka ayi yadulu mu mambu beni, buna khadulu awu yiviokidi yitheti mu mbimbi. <verse number="21" style="v"/>Bila bulutidi mbote kuidi bawu mu kambu zaba nzila yi busonga vayi mbimbi bu bavengama mu yawu mu thangu bazaba yawu ayi baloza lutumunu lunlongo lolo baba vana. <verse number="22" style="v"/>Balembo kindisa bukiedika bu zingana ziasi : “mbua yivutukidi dia biobi kaluka” ayi “ngulu yiyoboso yivutukidi vindumuka mu nyamba.”</para>
  <chapter number="3" style="c"/>
  <para style="s1">Ndizulu yi Pfumu</para>
  <para style="p">
    <verse number="1" style="v"/>Bakundi bama, wawu nkanda wummuadi ndieka kulusonikina. Mu wowo wutheti ayi mu wawu ndintomba kotula diela dieno divedila mu kulutebula moyo mu mambu mama <verse number="2" style="v"/>muingi lutebukila moyo mambu momo matubu thama kuidi mimbikudi minlongo ayi lutebukila moyo lutumunu lu Pfumu ayi Mvulusi eto, lolo baluvana kuidi mimvuala mieno. <verse number="3" style="v"/>Muaki lufueti zaba ti mu bilumbu bi tsuka minsekinini miela kuiza, miela diatila mu mvuezolo boso buididi zitsatu ziawu. Miela tuba <verse number="4" style="v"/>“A kuevi kuidi tsila yi ndizulu andi bila tona bakulu bafua bima bioso bidi vana vawu ; vana thonono yi ntoto.”</para>
  <para style="p">
    <verse number="5" style="v"/>Bila batidi zimbakala mu luzolo diambu diadi : mu thama Nzambi wuvangila diyilu ayi ntoto mu Mambu mandi ; ntoto beni wutotukila mu nlangu ayi wuvangulu mu nlangu. <verse number="6" style="v"/>Ntoto wu thangu yina wubungu mu thangu nlangu wudiamisa ntoto beni. <verse number="7" style="v"/>Vayi diyilu ayi ntoto bi thangu yayi bilembo lundu kuidi mambu mandi muingi biba yekolo ku mbazu. Bilembo lundu mu diambu di lumbu ki tsambusu ayi lumbu ki bunga batu bankambu kinzikanga Nzambi.</para>
  <para style="p">
    <verse number="8" style="v"/>Vayi baki luzolo bama, lubika zimbakana diambu diadi : kuidi Pfumu lumbu kimosi kidi banga mili di mimvu ayi mili di mivmu midi banga lumbu kimosi. <verse number="9" style="v"/>Pfumu kalendi zingila ko mu dedikisa tsilulu andi banga bueta yindudila batu bankaka. Vayi wulembo kuluvibidila bila kakadi zola ti wumosi kabungana. Vayi wuntomba ti baboso babalula mavanga. <verse number="10" style="v"/>Muaki lumbu ki Pfumu kiela kuiza banga muivi ayi mu lumbu kina diyilu diela zimbala mu biyoko bingolo ayi bima bi diyilu biela siuta mu mbazu ; ntoto ayi mavanga madi muawu mela tumbu zinisu.</para>
  <para style="p">
    <verse number="11" style="v"/>Bu didi ti bima bioso bifueti suita, buna phila batu mbi lufueti ba e ? Lufueti ba batu ba khadulu yinlongo ayi beti kinzikanga Nzambi <verse number="12" style="v"/>bu lulembo vingila lumbu ki Nzambi ayi bu lulembo tudi nsualu muingi kivika fuana. Mu lumbu kina diyilu diodi dilema mbazu diela suita ayi bima bi diyilu biela suita mu mbazu. <verse number="13" style="v"/>Vayi banga buididi tsilꞌandi, beto tulembo vingila diyilu dimona ayi ntoto wumona ; kuna kuidi busonga.</para>
  <para style="p">
    <verse number="14" style="v"/>Diawu bakiluzolo bama, bu lumvingilanga mambu momo buna bika lunuana muingi kalubata mu ndembama batu bakambulu ditona ayi tsembolo va ntualꞌandi.</para>
  <para style="p">
    <verse number="15" style="v"/>Lufueti sudika bumbote ti mvibudulu yi Pfumu yawu luvulusu lu batu banga bu lusonikina Polo, khombꞌeto wu luzolo, boso buididi nzayilu yoyo bamvana. <verse number="16" style="v"/>Wuvanga buawu mu minkanda miandi mioso momo kayolukila mambu momo. Muaki, bukiedika, bitina binkaka phasi bidi mu sudika ; biawu biobi bakambulu diela ayi bakambulu bakinda bumbote balembo balula tsundu banga bu beti vangila mu masonoko mankaka mu diambu di mbivusu yawu veka.</para>
  <para style="s1">Zindubu zitsuka</para>
  <para style="p">
    <verse number="17" style="v"/>Diawu, beno bakiluzolo, lukizabidila mambu mama. Lukeba tala bu luvitumunu mu nzimbala yi batu bambimbi, luedi lebakana mu kinda kueno kuidi yeno. <verse number="18" style="v"/>Vayi luyunduka mu nlemvo ayi mu nzayilu yi Pfumu eto ayi Mvulusi Yesu Klisto. Bika nkembo wubanga yandi tona buabu nate mu zithangu zioso. Ameni !</para>
</usx>
