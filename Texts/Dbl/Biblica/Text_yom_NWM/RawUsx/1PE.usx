<?xml version="1.0" encoding="UTF-8"?>
<usx version="2.6">
  <book code="1PE" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">1 PIELA</para>
  <para style="toc1">Nkanda wuthete wusonika Piela</para>
  <para style="toc2">1 Piela</para>
  <para style="toc3">1 Piela</para>
  <para style="mt2">Nkanda wuthete wusonika</para>
  <para style="mt1">Piela</para>
  <para style="ip">Nsoniki wu nkanda wawu dizina diandi Piela ; buawu bobo tutengi mu 1.1. Piela wuba “mvuala wu Yesu Klisto” ayi mu 5.1 wulembo sudikisa bumboti ti wuba “mbangi yi ziphasi zi Klisto”. Buna diodi dimonikini ti Simoni, muana Yonasi, muisi Betesayida mu Ngalili, mutu wowo Yesu katela muingi kanlandakana niandi bantubila vava.</para>
  <para style="ip">Va kimosi ayi Zaki ayi Yowani, Piela wuba mu dikabu di bakundi bakiedika ba Yesu. Niandi wuba wutheti mu bakula ti Yesu niandi Mesiya. Vayi wuntunuka mu zikhumbu zitatu. Muaki wukikinina nzimbalꞌandi ayi Yesu wunlemvukila. Piela wusala kisalu ki mfunu va thonono dibundu di bankua Klisto, tona mu lumbu ki Pantekoti (<char style="rq"><ref loc="ACT 2">Mavanga 2</ref></char>) nate ku lukutukunu lu Yelusalemi (<char style="rq"><ref loc="ACT 15">Mavanga 15</ref></char>). Yesu wubikula ti Piela wela vondo mu diambu di minu kiandi (<char style="xt"><ref loc="JHN 21:18">Yowani 21.18</ref></char>).</para>
  <para style="ip">Piela wulembo kutukambi ti mu lusadusu lu Siluvani (Sila) kasonikina nkanda wawu (<char style="xt"><ref loc="1PE 5:12">5.12</ref></char>). Nkanda wawu wulembo monika banga nkanda wufidusu kuidi mabundu mawombo. Wawu wusonimina ku Babiloni nduka-nduka ku Loma kuidi bankua Klisto batambudi bosi Yesu Klisto (<char style="xt"><ref loc="1PE 2:2">2.2</ref></char>) ; bankua Klisto bobo baba minkuikizi mi mabundu ma phila mu phila maba mu bizunga bi Azi dikhioki. (Tsi yoyi beti tedila mu bilumbu biabi Tiliki.) Mambu mawombo momo ma Nguizani yi khulu momo Piela kalembo buela vutukila, bifuani bi mambu mavioka ayi zitsadulu mu Nguizani yi khulu ; kifuani ki Sala, mambu ma Nowa ayi ma Abalahami malenda kutunata mu banza ti batu baba mu mabundu beni baba bayuda batambula Yesu. Vayi thubulu yi mambu mankaka ma nkanda yilembo kutumonisa ti batu bawombo bobo kasonikina nkanda beni basia ba Bayuda ko banga diambu diadi : “Bila mu thama beno lusia ba batu bandi ko” (<char style="xt"><ref loc="1PE 2:10">2.10</ref></char>).</para>
  <para style="ip">Diambu dintombo mu nkanda wawu dilembo tumbu monika : mvuala tidi kindisa bankua Klisto muba basiama va ntuala zithotolo ayi khuamusu yoyi yeka nduka kuiza. Malongi matedi ziphasi (<char style="xt"><ref loc="1PE 1:3-9">1.3-9</ref> ; <ref loc="1PE 3:18-5:10">3.18–5.10</ref></char>) malembo sudikisa khadulu yimboti yoyi yifueti landakana mutu wowo weti wilukila, weti zingila va ntoto wowo widi bumbeni kuidi niandi.</para>
  <para style="ip">Diana di phulusu yi tsuka yivanga Yesu Klisto (<char style="xt"><ref loc="1PE 1:3-25">1.3-25</ref></char>) va kimosi ayi bukiedika bobo bueti monisa ti Nzambi wulenda vanga mamo kazodidi mu kioso-kioso kipfumu, (<char style="xt"><ref loc="1PE 2:13-17">2.13-17</ref></char>) bifueti sadisa mvika mu tumukina pfumu andi, ka diambu ko pfumu andi kasi wusonga ko (<char style="xt"><ref loc="1PE 2:18-25">2.18-25</ref></char>) ; bifueti sadisa nketo mu zinga va kimosi ayi bakala diandi, ka diambu ko bakala diandi diwilukilanga Nzambi ko (<char style="xt"><ref loc="1PE 3:1-6">3.1-6</ref></char>) ; bifueti sadisa nkua Klisto mu zola ndiandi ka diambu ko mbimbi keti vanga (<char style="xt"><ref loc="1PE 3:8-17">3.8-17</ref></char>).</para>
  <para style="ip">Mu mambu moso momo, kifuani ki Klisto kidi va khatitsika bila “bu kafingu, niandi kasi vutula mu fingu ko ; bu kamonoso ziphasi, niandi kasia yindula mambimbi ko mu diambu di batu vayi wutumbu kukiyekula mu mioko mi zuzi disonga” (<char style="xt"><ref loc="1PE 2:23">2.23</ref></char>).</para>
  <para style="im">Nkanda wawu widi mfunu nate buabu kuidi dibundu di bilumbu biabi, diodi dilembo zingila va ntoto wu batu bakambulu zaba Nzambi. Dibundu beni dilembo kiyuvula kiuvu ki zaba kithuadi kidi va khatitsika makabu ma batu manzungididi ayi kimbangi kioki kalembo telama mu mavanga mandi ayi mambu mandi : “Bika lukalanga bakubama mu zithangu zioso mu vutulanga mu malembi ayi mu lukinzu kuidi woso mutu tidi zaba bila ki diana diodi didi mu beno” (<char style="xt"><ref loc="1PE 3:15">3.15</ref></char>).</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Piela, mvuala wu Yesu Klisto, mfidisidi nkanda kuidi bobo Nzambi kasobula ayi banzingila mu zitsi banzenza, batembakana mu bizunga bi Ponti, Ngalatiya, Kapadosi, Azi ayi Bitini. <verse number="2" style="v"/>Nzambi Tata wulusobula tona thama boso bubela lukanu luandi lolo kakubika ayi beno lukitulu batu banlongo mu lusadusu lu Pheve andi mu diambu di tumukina Yesu Klisto ayi vedoso mu menga mandi.</para>
  <para style="p">Bika nlemvo ayi ndembama biba yeno mu buwombo.</para>
  <para style="ms1">DIANA DI PHULUSU</para>
  <para style="s1">Diana di moyo</para>
  <para style="p">
    <verse number="3" style="v"/>Bika Nzambi kakemboso, niandi Dise di Pfumu eto Yesu Klisto wutuvana luzingu lumona mu kiadi kiandi bu kafulukisa Yesu Klisto mu bafua, mu kutuvana diana diodi di moyo. <verse number="4" style="v"/>Bila wutukubikila kiuka kioki kilendi fua ko ; kilendi biva ko ; kilendi vembudila ko, kioki kilundulu ku diyilu mu diambu dieno. <verse number="5" style="v"/>Beno lunkebolongo mu lulendo lu Nzambi mu nzila yi minu mu diambu di phulusu yoyi yikubimini mu monokoso mu thangu yi tsuka.</para>
  <para style="p">
    <verse number="6" style="v"/>Diawu diodi dilembo kulumonisa khini, ka diambu ko buabu lufueti monoso diaka kiadi, mu ndambu thangu mu diambu di zithotolo zi phila mu phila <verse number="7" style="v"/>muingi minu kieno bu kimeni toto bumboti kikituka diambu di luzitu, di nkembo ayi di nzitusu mu lumbu kiela kuiza Yesu Klisto, bila minu kienokilutidi luvalu ayi nolo yoyo yeti biva ayi yoyi beti tota ku mbazu.</para>
  <para style="p">
    <verse number="8" style="v"/>Yesu, mutu wowo kalumueni ko vayi lueti kunzola. Ka diambu ko beno lumueni ko vayi lueti kunwilukila ayi diawu luididi mu khini yi nkemboayi yika yilendi sudukusu ko. <verse number="9" style="v"/>Bila lutambulanga tsundu yi minu kieno : phulusu yi miela mieno.</para>
  <para style="p">
    <verse number="10" style="v"/>Mimbikudi, miomi mibikula nlemvo wowo balukubikila miyuvula ayi mifiongunina tsundu yi phulusu beni. <verse number="11" style="v"/>Mizola zaba thangu mbi voti buevi buela vangimina mambu momo matuba Pheve yi Klisto, Pheve yoyi yiba mu bawu ; yisamuna tona thama ziphasi ziela mona Klisto ayi nkembo wowo wela landakana. <verse number="12" style="v"/>Baba monisa ti mambu beni momo baba kamba, masia ba mu diambudiawu ko vayi mu diambu dieno. Buabu balukamba mambu beni kuidi batubobo balusamunina Nsamu Wumboti mu nzila yi lulendo lu Pheve Yinlongo, yoyo yiba ku Diyilu. Ayi zimbasi zimmonanga phuila mu mona mambu beni.</para>
  <para style="ms1">MAMBU MAFUETI SADILA BANKUA KLISTO</para>
  <para style="s1">Banga diana</para>
  <para style="p">
    <verse number="13" style="v"/>Diawu, bika luba bakubama mu diela dieno mu diambu di sala ayi lubika ba phulu dia ayi nua ; lutula diana dieno mu nlemvo wowo luelatambula mu lumbu Yesu Klisto kela monika.</para>
  <para style="s1">Lubanga banlongo</para>
  <para style="p">
    <verse number="14" style="v"/>Banga bana badi bulemvo, lubika landakana zinzinunu ziozi ziba yenomu thama bu luba batu bakambulu diela. <verse number="15" style="v"/>Vayi bu didi ti mutu wowo wulutela widi wunlongo, buna bika beno mamveno luba banlongo mu khadulu eno ; <verse number="16" style="v"/>bila masonama ti :</para>
  <para style="q1">
    <char style="qt">Bika luba banlongo bila minu veka ndidi wunlongo !</char></para>
  <para style="s1">Kinzikanga Nzambi</para>
  <para style="p">
    <verse number="17" style="v"/>Enati mu lusambulu lueno, lueti tedila Tata mutu wowo wetisambila batu boso buididi mavanga mawu mu kambu ntalu zizi mu batu ; buna bika bu lukidi va nza, luzingila mu lukinzu va ntualꞌandi.</para>
  <para style="p">
    <verse number="18" style="v"/>Beno luzebi ti lukulu mu nzingulu eno yi buvungisi yoyi bakulu beno balulongisa. Khudulu eno yisia vangimina mu bima bimbolanga ko, mu palata ko voti mu nolo ko <verse number="19" style="v"/>vayi mu menga ma thalu, ma Klisto widi banga muana dimemi wukambulu kieta ayi wukambulu kadi ditona. <verse number="20" style="v"/>Niandi wusobolo nza yivangama ntoto wuvangama ayi wumonika mu diambu dieno mu zithangu ziazi zi tsuka. <verse number="21" style="v"/>Mu nzilꞌandi lueka wilukila Nzambi yoyi yimfulukisa mu bafuaayi yimvana nkembo mu diambu di minu kieno ayi diana dieno bibanga kaka mu Nzambi.</para>
  <para style="s1">Luzolasananga</para>
  <para style="p">
    <verse number="22" style="v"/>Lumana vedoso bu lutumukina mambu ma kiedika mu diambu di luzola mu bukiedika bakhomba zieno. Diawu luzolasananga beno na beno mu ntimawu vedila <verse number="23" style="v"/>beno lubutuka mbutuka yimona, bika sia ti mu lulendo lu nkuna weti fuanga vayi mu lulendo lu nkuna wowo ka wufuanga ko ; mu mambu ma moyo ma Nzambi, momo madi mu zithangu zioso. <verse number="24" style="v"/>Bila disonama ti :</para>
  <para style="q1">
    <char style="qt">Woso mutu widi banga kiti ki nsitu</char></para>
  <para style="q1">
    <char style="qt">Nkembo woso wu batu widi banga teka ki zitsola</char></para>
  <para style="q1">
    <char style="qt">Kiti kieti yuma ayi teka kiandi kieti bua.</char></para>
  <para style="q1">
    <verse number="25" style="v"/>
    <char style="qt">Vayi mambu ma Pfumu manzingilanga mu zithangu zioso.</char></para>
  <para style="p">Muaki mambu beni wawu Nsamu Wumboti wowo balulonga.</para>
  <chapter number="2" style="c"/>
  <para style="s1">Lumonanga phuila yi mambu ma Nzambi</para>
  <para style="p">
    <verse number="1" style="v"/>Luloza mambu moso ma ngianza ayi luvunu ; mayuya, kikhenene ayi tubidila badieno ku ndambu. <verse number="2" style="v"/>Banga bana batsombi, bika lumona phuila yi miliki mikambu sobokoso ayi mi kipheve, muingi lubaka buyundukila mu diambu di miliki beni mu diambu tambula phulusu, <verse number="3" style="v"/>bu lubimba ti Pfumu widi wu mboti.</para>
  <para style="s1">Lutunga nzo yi Nzambi mu diambu di Nzambi</para>
  <para style="p">
    <verse number="4" style="v"/>Bika lufikama vadi niandi, niandi ditadi di moyo diloza batu, vayi disobolo kuidi Nzambi ayi didi di mfunu kuidi Nzambi. <verse number="5" style="v"/>Diawu beno mamveno luidi matadi ma moyo, bika lutungu mu diambu di vanga nzo yi kipheve ayi mu diambu lukubika dikabu di banganga Nzambi zivedila. Banganga Nzambi bakubuku mu diambu di tambikanga makaba ma kipheve momo mammonisa Nzambi khini mu nzila yi Yesu Klisto. <verse number="6" style="v"/>Bila tala mambu masonama mu masonuku :</para>
  <para style="q1">
    <char style="qt">Minu thudidi ditadi di mfunu, di fuma ki nzo</char></para>
  <para style="q1">
    <char style="qt">ditadi disobolo ayi di thalu ;</char></para>
  <para style="q1">
    <char style="qt">woso wukudiwilukila kalendi fua tsoni ko.</char></para>
  <para style="p">
    <verse number="7" style="v"/>Nyinga, mfunu wuwombo didi kuidi beno lueti wilukila vayi kuidibobo kaba wilukilanga ko :</para>
  <para style="q1">
    <char style="qt">Ditadi diodi mintungi miloza</char></para>
  <para style="q1">
    <char style="qt">dikitukidi ditadi di mfunu,</char></para>
  <para style="q1">
    <char style="qt">ditadi di fuma ki nzo.</char></para>
  <para style="q1">
    <verse number="8" style="v"/>
    <char style="qt">Batu balembo bumina thutu va ditadi beni</char></para>
  <para style="q1">
    <char style="qt">ayi dilembo buisi batu.</char></para>
  <para style="p">Bila bamanga wilukila mambu ma Nzambi diawu balembo buminina thutu. Bumina thutu ayi bua mawu mambu bakubukulu.</para>
  <para style="p">
    <verse number="9" style="v"/>Vayi beno luidi nkuna wu batu basobolo, dikabu di banganga Nzambi, dikanda dinlongo ; batu bobo Nzambi kavuidi mu diambu lusamuna mavangamutu wowo wulutela bu luba mu tombi muingi luiza ku kiezila kiandi kimboti. <verse number="10" style="v"/>Bila mu thama beno lusia ba batu bandi ko vayi buabu luyikidi batu ba Nzambi ; mu thama lusia ba ku tsi nlemvo ko vayi buabu ku tsi nlemvo lueka.</para>
  <para style="ms1">BUEVI BUZINGILA VA NZA YIDI BUMBENI</para>
  <para style="s1">Khadulu yimboti vadi bakambu wilukila</para>
  <para style="p">
    <verse number="11" style="v"/>Bakundi bama ba luzolo, luidi banzenza ayi minkibi va nza yayi ; diawu ndikululeba mu tina zinzinunu zi nsuni, zinnuanisanga muela. <verse number="12" style="v"/>Bika khaduluꞌeno va khatitsika Bapakanu yiba yimboti mu diambu divovo balembo kulutubidila banga ti luidi batu bambimbi, bamona mavangameno mamboti ayi bela kembisa Nzambi mu thangu kela kuiza.</para>
  <para style="s1">Luba bulemvo</para>
  <para style="p">
    <verse number="13" style="v"/>Mu diambu di luzolo mu Pfumu, bika luba bulemvo kuidi babo beti yala : kuidi ntinu, pfumu yitheti mu luvalu. <verse number="14" style="v"/>Kuidi baguvelenele, bobo ntinu keti tuma mu diambu di vanangathumbudulu kuidi minyadi, batu bobo bamvanganga mbimbi ayi mu diambu di niemisanga bobo bamvanganga mamboti. <verse number="15" style="v"/>Bila tala buididi luzolo lu Nzambi : bika luvanga mamboti muingimiunu mi batu bakambulu diela mizibama. <verse number="16" style="v"/>Bika luba batu badi mu kiphuanza vayi kiphuanza beni kibikaba banga yunga mu diambu di fuka mambimbi ; vayi bika luba bangabisadi bi Nzambi. <verse number="17" style="v"/>Lukinzikanga batu boso. Luzola bakhomba zieno mu minu ; “lukinzikanga Nzambi ayi luzitisanga ntinu.”</para>
  <para style="s1">Mimvika ayi bapfumu ziawu</para>
  <para style="p">
    <verse number="18" style="v"/>A beno bisadi, bika luba bulemvo kuidi bapfumu zieno mu lukinzu loso, bika sia kaka kuidi bapfumu badi mboti ayi balembama vayi ayi kuidi bapfumu bambimbi. <verse number="19" style="v"/>Bila didi diambu di mfunu, enati mutu wulembo vibidila ziphasi bu betikummonisa ziphasi mu kambu bila mu diambu di Nzambi. <verse number="20" style="v"/>Bila nkembo mbi luela tambula enati luvibididi bu balubetidi mu mambimbi ma luvengi e ? Vayi enati lummona ziphasi bu luvengi mamboti ayi luvibididi ; buna diodi didi diambu di mfunu va meso ma Nzambi.</para>
  <para style="p">
    <verse number="21" style="v"/>Mu bila kioki beno lutedolo mbila bila Klisto wumona ziphasimu diambu dieno. Niandi wulubikila kifuani muingi lulandakana zithambi ziandi. <verse number="22" style="v"/>Kasia vola masumu ko, kasia tuba luvunu ko. <verse number="23" style="v"/>Bu kafingu, niandi kasia vutula mu finga ko ; bu kamonoso ziphasi, niandi kasia temina ko vayi wutumbu kiyekula kuidi zuzi di busonga. <verse number="24" style="v"/>Niandi wunata masumu meto mu nituꞌandi va dikulusi, muingi ka diambu ko tufuidi mu masumu, tuzinga luzingu lusonga. Bila mu ziphuta ziandi lubelukila. <verse number="25" style="v"/>Bila luba banga mameme mazimbala vayi buabu luvutukidi kuidi mvungi ayi nsungi wu miela mieno.</para>
  <chapter number="3" style="c"/>
  <para style="s1">Baketo ayi babakala bawu</para>
  <para style="p">
    <verse number="1" style="v"/>Buawu bobo beno baketo : bika luba bulemvo kuidi babakala beno muingi, enati babakala bankaka mu bawu bawilukilanga mambu ma Nzambi ko, balenda balula mintima miawu mu kambu longo mambu ma Nzambi bu beti mona khadulu yi baketo bawu <verse number="2" style="v"/>bila bela mona ti nzingulu yeno yidi yivedila ayi yidi yi lukinzu.</para>
  <para style="p">
    <verse number="3" style="v"/>Bika lutomba, bika sia kitoko ki mbata kaka : zitsuki zikangusu bumboti, bilunga binolo, minledi mi kitoko <verse number="4" style="v"/>vayi bika lutomba kitoko ki khati kioki kilendi suka ko, kilembami kindembama kimonikanga mfunu va meso ma Nzambi. <verse number="5" style="v"/>Buawu bobo mu thama buvuatila baketo banlongo ; bobo batula diana diawu mu Nzambi ayi bulemvo baba kuidi babakala bawu.</para>
  <para style="p">
    <verse number="6" style="v"/>Buawu bobo bubela Sala : bu katumimina Abalahami buna wuntedila Pfumuꞌama. Beno lukitukidi bana bandi ba baketo enati lumvanga mambotimu kambu mona tsisi.</para>
  <para style="p">
    <verse number="7" style="v"/>Bobuawu beno babakala, luzinga va kimosi ayi baketo beno mu diela, banga kuidi vangu kilebakana. Bika luba kinzikanga. Bafueti tambulangava kimosi ayi beno dikaba di nlemvo di luzingu muingi va bika ba diambu dinkakidila zitsambulu zieno.</para>
  <para style="s1">Luvanganga mamboti</para>
  <para style="p">
    <verse number="8" style="v"/>Bosi, bika beno boso luba mayindu mamosi ; bika lumonasananga kiadi ; bika luzolasananga banga bakhomba ; bika luba batu bamboti ; bika lukikululanga. <verse number="9" style="v"/>Lubika vutudilanga mambimbi mu mambimbi ; fingu mu bifingu. Vayi bulutidi mboti lusakumunanga bila mu bila kioki beno lutedolo mbila muingi lutambula lusakumunu.</para>
  <para style="q1">
    <verse number="10" style="v"/>
    <char style="qt">Woso mutu zodidi zinga mboti</char></para>
  <para style="q1">
    <char style="qt">ayi zodidi mona bilumbu bi zikhini,</char></para>
  <para style="q1">
    <char style="qt">buna kafueti yadila ludimi luandi</char></para>
  <para style="q1">
    <char style="qt">mu mambu mambimbi</char></para>
  <para style="q1">
    <char style="qt">ayi bididi biandi mu</char></para>
  <para style="q1">
    <char style="qt">mambu ma luvunu.</char></para>
  <para style="q1">
    <verse number="11" style="v"/>
    <char style="qt">Kafueti tinanga mambimbi</char></para>
  <para style="q1">
    <char style="qt">ayi kafueti vanganga mamboti ;</char></para>
  <para style="q1">
    <char style="qt">kafueti tombanga ndembama</char></para>
  <para style="q1">
    <char style="qt">ayi landakananga yawu.</char></para>
  <para style="q1">
    <verse number="12" style="v"/>
    <char style="qt">Bila meso ma Pfumu madi kuidi basonga ;</char></para>
  <para style="q1">
    <char style="qt">Pfumu wuntambanga dikutu diandi</char></para>
  <para style="q1">
    <char style="qt">mu lusambulu lu basonga,</char></para>
  <para style="q1">
    <char style="qt">vayi zizi ki Pfumu kidi kikangama</char></para>
  <para style="q1">
    <char style="qt">kuidi bobo bamvanganga mambimbi.</char></para>
  <para style="s1">Kalanga wukubama mu vovila diana diaku</para>
  <para style="p">
    <verse number="13" style="v"/>Nani wulenda kuluvanga phasi enati mamboti kaka lueti vanga e ? <verse number="14" style="v"/>Vayi enati lulenda mona phasi mu diambu di mambu masonga, buna luidi mu khini. Lubika mona batu tsisi ayi lubika kukiyamisa. <verse number="15" style="v"/>Vayi mu mintima mieno lukembisa Klisto banga Pfumu. Bika lukalanga bakubama mu zithangu zioso mu vutula mu malembi ayi mu lukinzu kuidi woso mutu tidi zaba bila ki diana diodi didi mu beno. <verse number="16" style="v"/>Vayi bika luba mayindu mamboti ma ntima mivedila mu diambu di batu bobo balembokulutubidila banga ti luidi batu bamvanganga mambu mambimbi, batu bobo balembo yolukila khadulu eno yimboti mu Klisto bafua tsoni. <verse number="17" style="v"/>Bila bulutidi mboti, enati buawu bobo buididi luzolo lu Nzambi, mu mona phasi mu vanganga mambu mamboti vayi bika mu vanganga mambu mambimbi.</para>
  <para style="s1">Kifuani kifueni</para>
  <para style="p">
    <verse number="18" style="v"/>Niandi veka Klisto wumona phasi mu khumbu yimosi mu diambu di masumu meno ; niandi mutu wusonga ; wufua mu diambu di batu bobo bakambulu basongamuingi katunata kuidi Nzambi. Wufua mu nsuni vayi wuzingusu mu Pheve.</para>
  <para style="p">
    <verse number="19" style="v"/>Mu pheve beni kayendila ayi kalongila ziphevi ziba mu nloko. <verse number="20" style="v"/>Zipheve beni zisia tuama tumukina ko, ka diambu ko Nzambi wuvibidila mu thangu Nowa kaba tunga masuwa. Batu bafioti kuandi, dinana kuandi di batu divuka mu khuka yi nlangu beni. <verse number="21" style="v"/>Buawu bobo beno luvukidi buabu. Mambu momo madi kifuani ki mbotokolo. Yawu yisi ko mu diambu di sukula mvindu yi nitu vayi mu diambu di kukiyekula kuidi Nzambi mu mayindu mamboti ma ntima.</para>
  <para style="p">Mambu moso momo malenda vangama mu diambu di mfulukulu yi Yesu Klisto <verse number="22" style="v"/>bila buna kavuendi va lubakala lu Nzambi tona kakuma ku Diyilu ; zimbasi ayi bipfumu ayi lulendo bidi ku tsi minsua miandi.</para>
  <chapter number="4" style="c"/>
  <para style="p">
    <verse number="1" style="v"/>Sumbu Klisto kamona ziphasi mu nituꞌandi, buna bika beno mamveno luba mayindu momo ; bila mutu wowo wumona ziphasi mu nitu andi widi wuvambana ayi masumu <verse number="2" style="v"/>mu diambu kabika buela zingila, mu ndambu yi bilumbu bisiedi yandi mu nitu andi, boso buididi zitsatu zi batu vayi boso buididi luzolo lu Nzambi. <verse number="3" style="v"/>Bila mu bilumbu biviokidi, luviokisidi thangu yiwombo mu vanganga luzolo lu Bapakanu bu lukivana mu kitsuza, mu zitsatu zimbimbi, mu kolo malavu, mu phulu yi dia ayi yi nua, mu sambilanga bitumba. <verse number="4" style="v"/>Bukiedika, buabu balembo simina bu lunkambu buela zawula yawu mu luzingu lu kitsuza ; balembo ku luvuezi. <verse number="5" style="v"/>Vayi bela vumbula kipholo kiawu kuidi mutu wowo widi wukubama mu sambisa batu bobo badi moyo ayi bafua. <verse number="6" style="v"/>Kiawu kioki bila Nsamu Wumboti wunlongolo kuidi batu bobo bafua, mu diambu bu basambusulu mu nsuni banga batu bobo badi moyo, babaka bu zingila mu Pheve boso buididi Nzambi yi moyo.</para>
  <para style="ms1">LUZINGU LU KITHUADI</para>
  <para style="s1">Tusalasananga</para>
  <para style="p">
    <verse number="7" style="v"/>Tsukulu yi mambu moso yeka nduka. Diawu lubika ba phulu yi dia ayi yi nua vayi luleka nkielo mu sambila. <verse number="8" style="v"/>Vayi tuamina mambu moso luzolasananga beno na beno mu bukiedika, bila luzolo lueti fuka masumu mawombo. <verse number="9" style="v"/>Luyakula bumboti banzenza mu kambu maniunguta.</para>
  <para style="p">
    <verse number="10" style="v"/>Bika kadika mutu wutambula dikaba di kipheve kasadila diawu mu diambu di sadisa batu bankaka, banga nkebi wumboti wu nlemvo wu Nzambi ; nlemvo wowo widi mu ziphila mu phila. <verse number="11" style="v"/>Enati mutu wulembo yoluka buna bika kayoluka banga mutu wunyoluka mambu ma Nzambi. Enati mutu wulembo sadila bankaka buna bika kasadila mu zingolo zivana Nzambi muingi mu mambu moso Nzambi kakemboso mu diambu di Yesu Klisto, bila niandi vuidi nkembo ayi lulendo mu zikhama zi zikhamazi mimvu. Amen !</para>
  <para style="s1">Ziphasi zieti mona nkua Klisto</para>
  <para style="p">
    <verse number="12" style="v"/>Bakundi bama, lubika simina mu diambu di zithotolo mu ziphasi ziozilulembo moni banga ti beno lubuilulu diambu di tsisi. <verse number="13" style="v"/>Vayi bika lumona khini bila lunnata ndambu yi ziphasi zi Klisto muingi beno mamveno lumona khini mu thangu kela monika mu nkemboꞌandi woso. <verse number="14" style="v"/>Enati balembo lufingi mu diambu di dizina di Klisto buna bika lumona khinibila pheve yi nkembo ayi Pheve yi Nzambi yidi mu beno. <verse number="15" style="v"/>Bika mutu mu beno kabika mona phasi bu kavondidi mutu voti bu kayibidi, voti bu kavengi mambimbi voti bu kakotidi mu mambu mangana. <verse number="16" style="v"/>Vayi disi diambu dimuena tsoni ko enati mutu wulembo moni phasi bila kadi “nkua Klisto”. Muaki bika kakembisa Nzambi mu diambu di dizina diodidi nkua Klisto. <verse number="17" style="v"/>Bila thangu yifueni yifueti tona tsambusulu, yifueti tonina mu dikanda di bana ba Nzambi. Buna tala, enati kuidi beto kuntonina tsambusulu beni, buna buevi buela bela tsukulu yi batu bobo beti kambu tumukina Nsamu wumboti wu Nzambi e ? <verse number="18" style="v"/><char style="qt">Enati mutu wusonga wumvukila mu ziphasi ziwombo, buna buevi buela bela mutu wumbimbi ayi wu masumu e ?</char></para>
  <para style="p">
    <verse number="19" style="v"/>Diawu batu bobo balembo moni ziphasi mu luzolo lu Nzambi, buna bika bakiyekula kuidi mvangi, niandi widi wukuikama ; ayi bika batatamana vanganga mamboti.</para>
  <chapter number="5" style="c"/>
  <para style="s1">Zithumunu kuidi bakulutu ba Dibundu ayi kuidi bobo bawilukila</para>
  <para style="p">
    <verse number="1" style="v"/>Buabu ndieka vana ndambu yi zithumunu kuidi batu bobo badi bakulutumu beno. Minu mamvama ndidi nkulutu banga bawu ayi ndidi mbangi mu ziphasi zi Klisto ayi ndiela fubakana mu nkembo wowo weka nduka monokoso. <verse number="2" style="v"/>Banga minsungi mi mamemi, ludikilanga bumboti nkangu wowo Nzambi kaluyekudila. Lusunganga wawu bumboti, bika sia ti mu kuiku vayi mu luzolo ; bika sia ti mu diambu di tomba ndandu vayi mu luzolo lu ntima. <verse number="3" style="v"/>Lubika monisa kipfumu kuidi batu bobo Nzambi kaluyekudila vayi banu kifuani kuidi nkangu wu mamemi <verse number="4" style="v"/>muingi thangu Pfumu yi minsungi mi mamemi kela kuiza, luba tambula budu ki nkembo, kioki kimvembudilanga ko.</para>
  <para style="p">
    <verse number="5" style="v"/>A beno baleki, lutumukina bakulutu. Bika kadika mutu buna luidikakikulula va meso ma ndiandi, bila disonama ti : <char style="qt">Nzambi weti kakumukina bankua luniemo vayi weti vana nlemvo andi kuidi batu bobo beti kukikulula.</char> <verse number="6" style="v"/>Diawu bika lukikulula ku tsi koko ku lulendo lu Nzambi muingi kalunangika mu thangu yifuana.</para>
  <para style="s1">Zikhindusu</para>
  <para style="p">
    <verse number="7" style="v"/>Bika lunyekudila mayindu meno bila niandi veka wukulubanzilanga. <verse number="8" style="v"/>Lubika ba phulu dia ayi nua vayi luleka nkielo bila mbeni eno satana wulembo lufiedi banga khosi yinkunga, wulembo tombi nani kafueti mina. <verse number="9" style="v"/>Bu lukunnuanisa, bika luba bakinda mu minu bila luzebi ti ziawu ziozi ziphasi zimmona bakhomba zieno badi va nza. <verse number="10" style="v"/>Vayi bu luela mona ziphasi mu ndambu bilumbu, Nzambi yi nlemvo, mutu wowo wulutela mu diambu luzaba nkemboꞌandi wuka wusuki ; nkembowowo kamonikisa mu Yesu Klisto wela kulufuanisa, ku lukindisa, ku luvana zingolo ayi wela ku lutedimisa mu kambu nikuka.</para>
  <para style="p">
    <verse number="11" style="v"/>Bika lulendo lubanga kuidi niandi mu zithangu zioso. Amen !</para>
  <para style="s1">Zimboti</para>
  <para style="p">
    <verse number="12" style="v"/>Mu lusadusu lu Siluvani, khomba yi kuikama, ndilusonikini nkanda wawumu bukhufi mu diambu di kulukindisa ayi ku lumonisa mu bukiedika ti nlemvowowo widi mu beno widi nlemvo wu kiedika wu Nzambi.</para>
  <para style="p">
    <verse number="13" style="v"/>Dibundu didi ku Babiloni, diodi disobolo va kimosi ayi beno, dilufidisidi mboti. Muanꞌama Malako mamvandi wulufidisidi mboti.</para>
  <para style="p">
    <verse number="14" style="v"/>Bika lufifasana besi ki kikhomba. Ndembama kuidi beno boso luidi bakangama mu Klisto.</para>
</usx>
