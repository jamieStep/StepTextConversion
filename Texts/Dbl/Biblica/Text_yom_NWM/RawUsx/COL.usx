<?xml version="1.0" encoding="UTF-8"?>
<usx version="2.6">
  <book code="COL" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">KOLOSAYI</para>
  <para style="toc1">Nkanda Polo kuidi basi Kolosayi</para>
  <para style="toc2">Kolosayi</para>
  <para style="toc3">Kolosayi</para>
  <para style="mt2">Nkanda Polo kuidi basi</para>
  <para style="mt1">Kolosayi</para>
  <para style="ip">Nkanda kuidi bankua Klisto ba Kolosayi, divula didi mu tsi yi Tiliki yi thangu yayi, wusonama kuidi Polo va kimosi ayi wowo wu basi Efeso. Dibundu diadi disia kubuku kuidi Polo ko vayi kuidi Epafalasi ; wumosi mu batu baba zietanga yandi. Niandi wusamuna Nsamu Wumboti kuidi basi Kolosayi (<char style="xt"><ref loc="COL 1:7">1.7</ref></char>).</para>
  <para style="ip">Mu thangu bakamba Polo, mananga kuidi Epafalasi (<char style="xt"><ref loc="PHP 1:23">Filipi 1.23</ref></char>) ti divunzi dikitumunu kuidi batu baba longanga zinzimbala muidi bankua Klisto, buna Polo wusonika nkanda wawu mu diambu di tebula basi Kolosayi moyo boso buididi zifundasio zi Nsamu Wumboti. Wulembo monisa, mu bifuani, malongi mavenga momo malembo nuanisa ti madi khubukulu yi mayindu yitotukila kuidi basi Ngelese. Muna mufubakana mambu bayuda beti wilukila ayi beti sadila, banga sambila zimbasi, nzengosolo yi nitu yi kibakala, mafuanikini kuidi batu beti kinzika mambu ma Nzambi. (<char style="xt"><ref loc="COL 2:20-23">2.20-23</ref></char>). Nzimbala yayi yibotula Yesu Klisto va buangu kiandi kimosi kaka ki nzila yi nata batu kuidi Nzambi ; va buangu kiandi kimosi kaka ki Mvulusi. Nzimbala yayi yiba buela vutulanga bankua Klisto mu singimina mu Mina. Mu khama yinzole yi mimvu, mambu mama mazabikini bumboti mu dizina di dikabu di batu baba banzilanga ti balenda zabila Nzambi mu nzayilu.</para>
  <para style="ip">Phanunu yi mboti, phutudulu matondo ayi lusambulu bu bivioka (<char style="xt"><ref loc="COL 1:1-11">1.1-11</ref></char>), mvuala Polo wulembo yolukila Klisto ayi kisalu kiandi (<char style="xt"><ref loc="COL 1:12-23">1.12-23</ref></char>). Bosi wuyolukila diaka fioti zimvita ziandi zikadengana mu tembikisa Nsamu Wumboti kuidi basi Kolosayi ayi kuidi basi Lawodise. (<char style="xt"><ref loc="COL 1:24-2:5">1.24–2.5</ref></char>). Bosi wulembo buela landakana yolukila kisalu ki Klisto (<char style="xt"><ref loc="COL 2:6-19">2.6-19</ref></char>). Kuna kalembo monisa ti mu kithuadi ayi niandi muawu muidi “Fuluka mu Pheve Yinlongo”. Diambu diadi di fuluka mu Pheve Yinlongo diawu minlongi mi luvunu mivanina basi Kolosayi tsila.</para>
  <para style="ip">Mu ndambu yinzole yi nkandꞌandi, muawu Polo kalembo yolukila mambu meti monika kuidi bankua Klisto.</para>
  <para style="io1">1. Luzingu lu nkua Klisto luidi luzingu lu kiphuanza (<char style="ior"><ref loc="COL 2:20-3:5">2.20–3.5</ref></char>).</para>
  <para style="io1">2. Luzolo ayi ndembama bieti monika mu luzingu lu nkua Klisto (<char style="ior"><ref loc="COL 3:6-17">3.6-17</ref></char>).</para>
  <para style="io1">3. Bila luzolo ayi ndembama biela monika mu nzingulu yi dikanda ayi mu dikabu di batu (<char style="ior"><ref loc="COL 3:18-4:6">3.18–4.6</ref></char>).</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Polo, mvuala wu Yesu Klisto mu luzolo lu Nzambi va kimosi ayi khombꞌeto Timote, <verse number="2" style="v"/>tufidisidi nkanda kuidi banlongo ayi bakhomba zikuikama mu Klistobadi ku Kolosayi.</para>
  <para style="p">Bika nlemvo ayi ndembama bi Nzambi, Dise dieto bibanga yeno.</para>
  <para style="s1">Lusambulu lu phutudulu yi matondo</para>
  <para style="p">
    <verse number="3" style="v"/>Beto tueti vutula matondo kuidi Nzambi, Dise di Pfumu eto Yesu Klisto, bu tueti sambila mu zithangu zioso mu diambu dieno <verse number="4" style="v"/>bu tuwilu tsangu yi minu kieno mu Klisto Yesu ayi luzolo lolo luidi yeno mu diambu di banlongo boso ; <verse number="5" style="v"/>mudiambu di diana diodi lukubukulu mu Diyilu ayi diana diodi lutuama wa mu mambu ma kiedika ma Nsamu wumboti. <verse number="6" style="v"/>Nsamu wumboti beni wutula nate kuidi beno banga bu wididi mu nza yimvimba. Wawu weti buta mimbutu ayi wulembo yendi ku ntuala ; banga buididi mu beno tona lumbu kioki luwa ayi luzaba nlemvo wu Nzambi mu kiedika kiandi kioso.</para>
  <para style="p">
    <verse number="7" style="v"/>Epafalasi, nkundi eto wu luzolo mu kisalu, niandi wululonga wawu. Niandi widi kisadi kikuikama ki Klisto mu diambu dieno. <verse number="8" style="v"/>Niandi wutuzabikisidi boso buididi luzolo lueno mu pheve.</para>
  <para style="ms1">MAMBU MOSO MADI MU KLISTO</para>
  <para style="s1">Lusambulu lu Polo ayi nkunga kuidi Yesu Klisto</para>
  <para style="p">
    <verse number="9" style="v"/>Diawu tona lumbu kioki tuwa buawu, beto mamveto, tukadi vonga mu kulusambidila ayi mu lomba muingi luba lufuluka mu nzayilu yi luzololuandi ; mu nduenga yoso ayi mu diela di Kipheve. <verse number="10" style="v"/>Mu diambu ludiatila mu phila yifuana mu Pfumu, muingi lummonisa khinimu mambu moso ; bu lumbutanga mimbutu mu mavanga mambote ayi luetayunduka mu nzayilu yi Nzambi. <verse number="11" style="v"/>Niandi wela kulukindisa mu zingolo zioso boso buididi lulendo luandi lu nkembo mu diambu lubaka bu vibidila mu mambu moso ayi bu kangila ntima nate kuna tsukulu. <verse number="12" style="v"/>Mu khini, luvutulanga matondo kuidi Tata wutufuanisa muingi mamveno lubaka bu tambudila kiuka kioki kalundila banlongo boso mu kiezila. Bila :</para>
  <para style="q1">
    <verse number="13" style="v"/>Niandi wutukula mu lulendo lu tombi</para>
  <para style="q1">ayi wutunata mu Kipfumu ki Muanꞌandi wu luzolo ;</para>
  <para style="q1">
    <verse number="14" style="v"/>mu niandi tutambudidi khudulu</para>
  <para style="q1">ayi tutambudidi nlemvo wu masumu.</para>
  <para style="q1">
    <verse number="15" style="v"/>Niandi mfikula yi Nzambi</para>
  <para style="q1">yi kayimonikanga ko</para>
  <para style="q1">ayi niandi wuthete mu butuka mu bivangu bioso.</para>
  <para style="q1">
    <verse number="16" style="v"/>Bila mu niandi bima bioso bivangulu :</para>
  <para style="q1">bima biobi bidi mu diyilu</para>
  <para style="q1">ayi bima biobi bidi va ntoto,</para>
  <para style="q1">biobi bieti monika</para>
  <para style="q1">ayi biobi kabi monikanga ko,</para>
  <para style="q1">biba bikundu bi kipfumu voti bipfumu,</para>
  <para style="q1">voti bikulutu voti batu ba lulendo.</para>
  <para style="q1">Niandi wuvanga bima bioso ;</para>
  <para style="q1">ayi biawu bivangulu mu diambu diandi.</para>
  <para style="q1">
    <verse number="17" style="v"/>Niandi widi ku ntuala bima bioso</para>
  <para style="q1">ayi bima bioso binzinga mu niandi.</para>
  <para style="q1">
    <verse number="18" style="v"/>Niandi ntu wu nitu, dibundu diawu nitu.</para>
  <para style="q1">Niandi thonono ; wuthete mu butuka mu batu bafua</para>
  <para style="q1">mu diambu kaba va buangu kithete mu bima bioso.</para>
  <para style="q1">
    <verse number="19" style="v"/>Bila Nzambi wuzola ti kinzambi kiandi</para>
  <para style="q1">kioso kiba mu niandi.</para>
  <para style="q1">
    <verse number="20" style="v"/>Ayi mu niandi kazola vutudila</para>
  <para style="q1">nguizani yidi va khatitsika niandi veka ayi bima bioso ;</para>
  <para style="q1">biba biobi bidi va ntoto voti biobi bidi ku diyilu</para>
  <para style="q1">bu kakivangila ndembama</para>
  <para style="q1">va dikulusi diandi mu menga mandi.</para>
  <para style="p">
    <verse number="21" style="v"/>Beno lutuama ba batatuka ayi Nzambi, buela bambeni ziandi mu mayindu meno ayi mu diambu di mavanga meno mambimbi ; <verse number="22" style="v"/>mu diambu di buabu, kalumonisa banlongo va ntualꞌandi, batu bakambulu tsembolo ayi bakambulu nzimbala va meso ma Nzambi ; diawu Nzambi kavutudila nguizani andi ayi beno mu lufua lu nitu yi muanꞌandi. <verse number="23" style="v"/>Mu bila kioki, lufueti ba bakangama mu minu, batungu ayi badi dio ngui. Lubika zimbukusu mu diana diodi di Nsamu wumboti wowo beno luwa. Nsamu wumboti beni wawu wusamunu muidi bivangu bioso bidi va ntoto ayi mu diambu di wawu minu Polo ndiyikila kisadi.</para>
  <para style="s1">Mvita yi mvuala mu diambu di dibundu</para>
  <para style="p">
    <verse number="24" style="v"/>Buabu ndilembo moni khini mu ziphasi ziozi ndilembo moni mu diambu dieno. Ndilembo dukisa mu nituꞌama ziphasi zikambu mona Klisto mu diambu di nituꞌandi. Nituꞌandi yawu Dibundu. <verse number="25" style="v"/>Mu diambu di dibundu, ndiyikidi kisadi boso buididi kisalukiphana Nzambi mu diambu dieno, muingi ndikudisa mambu ma Nzambi. <verse number="26" style="v"/>Mambu beni madi mansueki momo masueko tona mu thonono yi zithangu ayi yi zitsungi vayi buabu mazabukusulu kuidi banlongo bandi. <verse number="27" style="v"/>Bila Nzambi wuzola kuba zabikisa boso buidi kimvuama ki nkembo bu mansueki momo va khatitsika Bapakanu bu dinsundula ti Klisto widi mu beno, niandi diana di nkembo.</para>
  <para style="p">
    <verse number="28" style="v"/>Klisto beni niandi tueti samuna, mu lubula ayi mu longa kadika mutu mu nduenga yoso mu diambu tumonisa kadika mutu wufuana mu Klisto. <verse number="29" style="v"/>Kiawu kioki bila ndieti sadila ayi ndieti nuanina boso buididi zingolo ziandi ; ziozi zilembo sadi mu lulendo mu minu.</para>
  <chapter number="2" style="c"/>
  <para style="p">
    <verse number="1" style="v"/>Thidi luzaba phila yididi mvita yi ndieti nuanina mu diambu dieno, mu diambu di bobo badi ku Lawodise ayi mu diambu di bobo basiamona zizi kiama ko <verse number="2" style="v"/>muingi mintima miawu miluta kindusu bu badi mu ithuadi mu luzolo ayikimvuama ki bu diela difuana di zabila mansueki ma Nzambi ; Klisto niandi mansueki beni. <verse number="3" style="v"/>Kiuka kioso ki nzayilu ayi ki diela kisuamini mu niandi.</para>
  <para style="p">
    <verse number="4" style="v"/>Thubidi bobo muingi mutu kabika ku luvukumuna mu mambu ma luvunu. <verse number="5" style="v"/>Bila ka diambu ko thama ndidi ayi beno mu nsuni vayi mu phevendidi yeno va kimosi ; ayi ndieti mona khini yiwombo mu mona ti lulembo wizana bumboti, ayi mu mona ti minu kieno kidi kikinda ngolo mu Klisto.</para>
  <para style="s1">Klisto niandi nzayilu yi kiedika</para>
  <para style="p">
    <verse number="6" style="v"/>Diawu, sumbu lutambudila Klisto Yesu banga Pfumu, buna bika ludiatila mu niandi. <verse number="7" style="v"/>Lumena mianzi ayi lutungu mu niandi ; lukindusu mu minu boso buididimalongi lulongo ayi luzaba vutulanga matondo mawombo.</para>
  <para style="p">
    <verse number="8" style="v"/>Lukeba mu diambu mutu kabika ku lubuila, mu malongi ma luvunuayi maphamba ma batu boso buididi kikhulu ki batu ayi ziphevi zindiatisanga nza yayi bika boso buididi Klisto. <verse number="9" style="v"/>Bila mu nitu andi, mu niandi muidi kinzambi kioso <verse number="10" style="v"/>ayi beno kinzambi kieno kidi mu niandi ; niandi ntu wu kikulutu kioso ayi wu lulendo loso. <verse number="11" style="v"/>Mu niandi beno luzengoso mu nzengolo yikambu vangulu mu mioko mi batu, vayi luzengoso mu nzengoso yi Klisto, yoyo yilubotudi munitu yi kinsuni. <verse number="12" style="v"/>Beno luziku va kimosi ayi niandi mu mbotokolo yi lubotokolo ayi mu yawu beno lufuluka va kimosi ayi niandi mu lulendo lu minu, mu zingolozi Nzambi, yoyo yimfulukisa mu bafua.</para>
  <para style="p">
    <verse number="13" style="v"/>Beno bu luba bafua mu diambu di zinzimbala zieno ayi beno bu luba bakambu zengoso, Nzambi wuluzingisa va kimosi ayi Klisto :</para>
  <para style="q1">Niandi wutulemvukila masumu meto</para>
  <para style="q1">
    <verse number="14" style="v"/>Niandi wukusuna mambu maonama mu minsiku,</para>
  <para style="q1">mawu maba kutubedisanga</para>
  <para style="q1">ayi mawu maba kutukakidilanga.</para>
  <para style="q1">Niandi wukusuna mawu bu kabanda mawu va dikulusi</para>
  <para style="q1">
    <verse number="15" style="v"/>Vana kazionina binduanina bioso kuidi bakulutu</para>
  <para style="q1">ayi batu ba lulendo</para>
  <para style="q1">wuba sekinina va ntuala batu boso banga biyeyila</para>
  <para style="q1">wuba nunga va dikulusi.</para>
  <para style="p">
    <verse number="16" style="v"/>Diawu mutu kabika kulusambisa mu diambu di ndiwulu ayi ndiunuvoti mu diambu di lumbu ki nyengo, voti, mu diambu di ngondi bu yitotukidi bosi, voti mu diambu di lumbu ki saba. <verse number="17" style="v"/>Mambu moso momo madi kitsusula ki mambu mankuiza ku ntuala vayi nitu yidi mu Klisto. <verse number="18" style="v"/>Kadi tala ti balubedisa kuidi batu bammonanga khini mu kukikulula mu luzolo luawu veka mu mambu meti monikanga ayi bu bansambilanga zimbasi. Beti kukiyekulanga mu zitsongolo ziawu veka ayi mu phamba beti kukiniemisininanga mu mayindu mawu ma kimutu. <verse number="19" style="v"/>Bazolanga ko bundana mu Klisto niandi ntu mu niandi nitu yimvimba yimbakilanga bidia, yiyikukusu mu madikulu ayi mianzi ; yeti kulanga mu khudulu yi Nzambi.</para>
  <para style="ms1">LUZINGU MU KLISTO</para>
  <para style="s1">Kiphuanza mu Klisto</para>
  <para style="p">
    <verse number="20" style="v"/>Enati beno lufua va kimosi ayi Klisto ayi lukulu mu ziphevi ziozizindiatisanga nza, buna bila mbi, lufueti tumukina zithumunu ziazibanga ti beno lukidi zingila va nza : <verse number="21" style="v"/>“Kadi bonga ; kadi bimba ! Kadi simba” <verse number="22" style="v"/>Bila bioso biobi bimbivanga bu bimeni sadulu boso buididi zithumunu ayi malongi ma batu. <verse number="23" style="v"/>Mu tala, mu kiedika, zithumunu beni zilembo monika ti zidizi diela ; mu zitsambudulu zi luzolo lu bawu veka ; mu kukikulula, mu ndiamusulu yi nitu. Vayi zithumunu beni zisi kadi mfunu ko mu kakidila zinzinunu zi nsuni.</para>
  <chapter number="3" style="c"/>
  <para style="p">
    <verse number="1" style="v"/>Enati beno lufuluka va kimosi ayi Klisto, buna bika lutomba bima biobi bidi ku Diyilu, koko Klisto kadidi va lubakala lu Nzambi. <verse number="2" style="v"/>Bika lutula mayindu meno mu bima biobi bidi ku diyilu vayi bika mu biobi bidi va nza. <verse number="3" style="v"/>Bila beno lumana fua ayi luzingu lueno luidi lusueko va kimosi ayi Klisto mu Nzambi. <verse number="4" style="v"/>Thangu Klisto, niandi luzingu lueto, bu kela monika buna beno mamveno luela monika ayi niandi va kimosi mu nkembo.</para>
  <para style="s1">Luzingu lumona</para>
  <para style="p">
    <verse number="5" style="v"/>Diawu bika luvonda binama bieno bidi va ntoto banga : kitsuza, mambu ma tsoni, zitsatu zimbimbi, zinzinunu zimbimbi ayi tsuina yi baka zimbongo ziwombo bila yidi phila tsambudulu yi bitumba.</para>
  <para style="p">
    <verse number="6" style="v"/>Bila mambu momo mantotulanga nganzi yi Nzambi [kuidi batu bakambulu tumama<note caller="+" style="f"><char style="fr" closed="false">3.6 </char><char style="ft" closed="false">mambu madi mu [ ] masi ko mu minkanda minkaka.</char></note>.] <verse number="7" style="v"/>Beno mamveno ludiatila mu mambu momo mu thama bu lubedi zingilanga mu mambu momo.</para>
  <para style="p">
    <verse number="8" style="v"/>Vayi buabu beno mamveno luloza mambu moso momo : Nganzi, kikhesi, nsoki, bifingu, mambu matsoni mantotukila mu miunu mieno. <verse number="9" style="v"/>Lubika vunasananga beno na beno bila benoluvula mutu wukhulu ayi mavanga mandi. <verse number="10" style="v"/>Vayi buabu lumana vuata mutu wumona, wunkitulungu wumona mu nzayilu boso buididi mfikula yi mutu wowo wumvanga. <verse number="11" style="v"/>Kuna kusiedi diaka muisi Ngelese ko, voti Nyuda ko ; mutu wuzengoso voti wukambu zengoso nzenza, wukambu longuka, mvika voti phuanzako vayi Klisto widi mu mamoso ayi mu baboso.</para>
  <para style="p">
    <verse number="12" style="v"/>Bu didi ti Nzambi wulusobula, beno banlongo ayi bakiluzolo, bunabika luvuata kiadi, mambote, kukikulula, lembama ayi mvibudulu. <verse number="13" style="v"/>Luzaba kanga ntima mu beno na beno ; luzaba lemvukila badienoenati vadi mutu beki ndiandi bila sumbu didi ti Pfumu wululemvukila ; buna bika beno mamveno luvanga bobuawu. <verse number="14" style="v"/>Vayi va mbata mambu moso momo luvuata luzolo ; bila luzolo luawunsinga wufuana. <verse number="15" style="v"/>Bika ndembama yi Klisto yiyala mu mintima mieno bila mu diambu di ndembama beni, beno lutedolo mu ba nitu yimosi ayi luzaba vutulanga matondo.</para>
  <para style="p">
    <verse number="16" style="v"/>Bika mambu ma Klisto mu kimvuama kioso maba mu beno. Lulongasananga beno na beno mu nduenga yoso. Lulubasana beno na beno mu nduenga yoso ; mu minkunga mi lusambulu ; mu minkunga mi kipheve. Luyimbila Nzambi mu phutudulu matondo mu mintima mieno. <verse number="17" style="v"/>Dioso diambu lumvanga mu thubulu voti mu mavanga, buna bika luvangila diawu mu dizina di Pfumu Yesu ayi luvutulanga matondo kuidi Nzambi Tata mu nzilꞌandi.</para>
  <para style="s1">Zindubu mu diambu di dikanda</para>
  <para style="p">
    <verse number="18" style="v"/>Beno baketo, lutumukinanga babakala beno mu phila yifueni mu Pfumu. <verse number="19" style="v"/>Beno babakala, luzolanga baketo beno ; lubika kuba vangilanga mambu mandudi. <verse number="20" style="v"/>Beno bana, lutumukinanga bambuta zieno mu mambu mamo, bila diawu diodi diambu dimmonisa Pfumu khini. <verse number="21" style="v"/>Vayi beno madisa, lubika fuemisanga bana beno muingi bedi lebakana.</para>
  <para style="s1">Zindubu mu diambu di bapfumu ayi bavika</para>
  <para style="p">
    <verse number="22" style="v"/>Beno bavika, lutumukinanga mu mambu moso bapfumu zieno mu nsuni ; bika sia ti mu thangu balembo lutadi bu lulembo sadi banga benolunzola monisa batu khini vayi mu luzolo lu ntima lukinzikanga Pfumu. <verse number="23" style="v"/>Dioso diambu lumvanga, luvangila diawu mu luzolo lu ntima, banga ti mu diambu di Pfumu vayi bika mu diambu di batu <verse number="24" style="v"/>bila luzebi ti Pfumu wela kuluvana mfutu wu kiuka. Bila Klisto niandi Pfumu lueti sadila. <verse number="25" style="v"/>Bila woso mutu wumvanganga mambimbi wela futu mu diambu di mavanga mandi mambimbi. Bila kulendi ba thalu yi zizi ko.</para>
  <chapter number="4" style="c"/>
  <para style="p">
    <verse number="1" style="v"/>Beno bapfumu, luvangila bavika baeno mambu masonga ayi mafuana bila bu luzebi ti beno mamveno lubeki Pfumu yimosi yidi ku Diyilu.</para>
  <para style="s1">Zindubu zi tsuka</para>
  <para style="p">
    <verse number="2" style="v"/>Lutatamana ayi luzibula meso mu lusambulu va kimosi ayi phutudulu yi matondo. <verse number="3" style="v"/>Lutusambidilanga muingi Nzambi katuvana diluaku di samunina Mambu mandi, muingi katuvana diluaku di yamikisa mansueki ma Klisto ; momo ndididi wukangama <verse number="4" style="v"/>muingi ndibaka bu yamikisila mawu boso mfueti tubila.</para>
  <para style="p">
    <verse number="5" style="v"/>Ludiatila mu nzayilu va ntuala batu bobo badi ku nganda<note caller="+" style="f"><char style="fr" closed="false">4.5 </char><char style="fq" closed="false">batu bobo badi ku nganda</char><char style="fqa" closed="false"> : </char><char style="ft" closed="false">dinsundula ti batu bobo bakambulu mu dikanda di bana ba Nzambi.</char></note> ayi lusadila thangu. <verse number="6" style="v"/>Bika mambu meno lueti tuba mabanga kaka mambu ma wedi nlemvo wu Nzambi ayi ma kitoko muingi luzaba buevi lufueti vutudila mvutu kuidi kadika mutu.</para>
  <para style="s1">Zimboti</para>
  <para style="p">
    <verse number="7" style="v"/>Titsike, khombꞌeto yi luzolo, kisadi kikuikama ayi nkundi eto mu kisalu ki Pfumu wela kulukamba mambu moso matedi mu minu. <verse number="8" style="v"/>Mu bila kioki ndilufidisidi niandi muingi luzaba buevi tuididiayi kabomba mintima mieno. <verse number="9" style="v"/>Ndimfidisidi va kimosi ayi Onesime, khombꞌeto yi luzolo ayi yikuikama. Niandi widi mutu eno. Bela kulukamba mambu moso mamviokakuaku.</para>
  <para style="p">
    <verse number="10" style="v"/>Alisitalike, nkundi ama wu nloko, wulufidisidi mboti va kimosi ayi Malako, muana khazi wu Balinabasi ; mutu wowo ndiluvanina lutumunu ti lufueti kunyakula bumbote enati wizidi kuidi beno. <verse number="11" style="v"/>Yesu diodi beta tedila ti Yusitusi mamvandi wulufidisidi mboti. Bawu kaka batu batotukila mu dikanda di Bayuda bansalanga yama mu diambu di Kipfumu ki Nzambi ayi bawu bakhindisa ngolo.</para>
  <para style="p">
    <verse number="12" style="v"/>Epalafasi wulufidisidi mboti, niandi widi wumosi mu beno ayi widi kisadi ki Klisto Yesu. Weti kulunuaninanga mu zithangu zioso mu zitsambulu mu diambu lutelama nangui mu luzolo loso lu Nzambi ; mu diambu luba bafuana ayi diana di ngolo. <verse number="13" style="v"/>Bila minu ndieti kuntelimina kimbangi ti niandi beki kisalu kiwombomu beno ayi mu diambu di bobo badi ku Lawodise ayi ku Yelapolisi.</para>
  <para style="p">
    <verse number="14" style="v"/>Luka, munganga wu luzolo wulufidisidi mboti va kimosi ayi Demasi. <verse number="15" style="v"/>Luvana mboti kuidi bakhomba badi ku Lawodise ayi kuidi Nimfa va kimosi ayi dibundu dieti kutakananga ku nzoꞌandi.</para>
  <para style="p">
    <verse number="16" style="v"/>Nkanda bu wela tangu kuidi beno ; buna lunuana muingi wutangu ku dibundu di Lawodise ; ayi beno mamveno lutanga wowo wuntotukila ku dibundu di Lawodise.</para>
  <para style="p">
    <verse number="17" style="v"/>Lukamba Alishipe ti : Keba bumboti kisalu kiwutambula mu Pfumu mu diambu di wumanisa kiawu.</para>
  <para style="p">
    <verse number="18" style="v"/>Minu Polo ndilufidisidi zimbote ; tsonikini ziawu mu koko kuama. Lubika kunzimbakana bu ndidi mu nloko. Bika nlemvo wu Nzambi wubanga yeno.</para>
</usx>
