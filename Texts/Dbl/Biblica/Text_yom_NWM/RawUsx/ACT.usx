<?xml version="1.0" encoding="UTF-8"?>
<usx version="2.6">
  <book code="ACT" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">MAVANGA MA BAMVUALA</para>
  <para style="toc1">Mavanga ma Bamvuala</para>
  <para style="toc2">Mavanga</para>
  <para style="toc3">Mav</para>
  <para style="mt1">Mavanga</para>
  <para style="mt2">ma Bamvuala</para>
  <para style="ip">Nkanda wu Mavanga ma Bamvuala yawu ndambu yimmuadi yi buku yisonika Luka ; yawu yilandila Nsamu andi Wumboti. Nsoniki wulembo landakana lukanu luandi ; lolo kamonisa va thonono Nsamu andi Wumboti ; lolo kayolukila mu ndandasani yifuana bu katuama fiongunina ayi yuvula bumboti batu ( <char style="rq"><ref loc="ACT 1:1">Mavanga 1.1</ref></char>). Mu nkanda wawu, muawu nsoniki kalembo yolukila thonono yi dibundu di bankua Klisto. Niandi veka Luka wuba mbangi ayi wusala mu kithuadi. Diawu diodi kasonikina ti “beto” mu Mav 16.10.</para>
  <para style="ip">Ndandasani yi mambu yilandakana Luka yidedikini banga mbuangusulu yi dibundu mu ndimba wu Meditelane boso buididi thumunu yibika Klisto tuamina kakuma ku Diyilu. Thumunu beni yawu yayi : “Beno luela ba bambangi bama ku Yelusalemi, mu Yuda dioso ayi ku Samali nate ku tsuka yi nza.” (<char style="xt"><ref loc="ACT 1:8">Mav 1.8</ref>.</char>)</para>
  <para style="ip">Dibundu ditonina ku Yelusalemi mu lumbu ki Pantekoti mu thangu bamvuala batambula Pheve Yinlongo yivanunu tsila. Dibundu diyunduka mu nsualu, ka diambu ko zikhakudulu zitotuka kuidi Bayuda mu diambu di dibundu. Dibundu diyunduka diaka mu nsualu ka diambu ko ziphasi ziozi zitotukila mu khati dibundu. Yawu yoyi tsungi mvuala Piela kamonikina ku ntuala dibundu. (<char style="xt"><ref loc="ACT 2-7">Mav 2–7</ref></char>).</para>
  <para style="ip">Bosi landakana nzomono yoyi yitombisa lufua lu Etieni, mutu wutheti wufua mu diambu di minu kiandi mu Nzambi, (<char style="xt"><ref loc="ACT 7">Mav 7</ref></char>) dibundu diodi ditembakana mu Yuda ayi mu Samali, disamuna Nsamu Wumboti kuidi makanda ma batu momo kadengana (<char style="xt"><ref loc="ACT 8:13">Mav 8.13</ref></char>) banga basi Samali, muisi Etiopi wumosi wuba vioka, pfumu yimosi yi masodi ma basi Loma. Buna Pfumu wusonga Piela ti phulusu yidi diaka mu diambu di batu bobo bakambulu bayuda (<char style="xt"><ref loc="ACT 10">Mav 10</ref></char>).</para>
  <para style="ip">Mu nzila yi Damasi mfalisi wumosi, muisi Talise, wubalula mavanga. Dizina diandi Sawuli. Buna mutu wowo wuyamisa dibundu. Niandi wutambula kuidi Klisto, mutu wufuluka, lutumunu lu samuna Nsamu Wumboti muidi makanda ma bapakanu (<char style="xt"><ref loc="ACT 9:5">Mav 9.5</ref></char>). Kuidi niandi kuvanu kisalu kiba mbangi yi Yesu Klisto “nate ku tsuka yi nza” (<char style="xt"><ref loc="ACT 13-28">Mav 13–28</ref></char>).</para>
  <para style="ip">Diawu, ndambu yi nzole yi buku yilembo monisa zinzietolo zitatu zi Sawuli, mutu wuviakisa dizina ; wuyika Polo. Zinzietolo ziandi ziba mu diambu di longa Nsamu Wumboti mu zunga ki Meditelane muidi Tshipie, Maseduani, Ngelese, Azi dikhioki nate bu kayenda kangama ku Yelusalemi (<char style="xt"><ref loc="ACT 20">Mav 20</ref></char>). Tona thangu yina, Polo wulandakana kisalu kiandi, ka diambu ko widi mu nloko, tonina ku Yelusalemi theti, bosi ku Sezale ayi wusukisa ku Loma. Kuawu kazingila mu ndambu kiphuanza. Vawu vava vasukisina nsamu andi.</para>
  <para style="ip">Mbuangusulu yi tsisi ayi yi tsiminanga yi Nsamu Wumboti yisi ko kaka kisalu ki bamvuala ayi ki batu basala yawu. Vayi kidi diaka kisalu ki Pheve yinlongo yeti kudisa dibundu. Luka wulembo tubila Pheve Yinlongo mu makumasambanu ayi zikhumbu zizole. Kisalu ki Pheve kidi mfunu tona mu Pantekoti nate mu dibundu di lumbu kiaki. Dibundu diodi dintomba, mu buku yayi, malongi ayi khindusulu mu diambu di kimbangi kiandi va ntoto.</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>A mueni Tewofile, mu buku ama yitheti ndiyolukila tona vana thonono mambu moso momo matona vanga Yesu ayi makalonga <verse number="2" style="v"/>nate mu lumbu kioki katombolo ku Diyilu bu kamana vana zithumunu, mu lulendo lu Pheve Yinlongo, kuidi bamvuala ba kasobula.</para>
  <para style="p">
    <verse number="3" style="v"/>Bu kamana mona ziphasi, wukimonikisa wu moyo kuidi bawu mu kuba monisa bidimbu biwombo. Wukimonisa kuidi bawu mu makumaya ma bilumbu ayi wuba kuba yolukilanga mambu ma Kipfumu ki Nzambi.</para>
  <para style="ms1">MU PHINGUDULU YI PHEVE YINLONGO</para>
  <para style="s1">Tsila yi Pheve Yinlongo</para>
  <para style="p">
    <verse number="4" style="v"/>Bu kadia yawu va kimosi, wuba vana lutumunu ti :</para>
  <para style="p">—Lubika totuka mu Yelusalemi vayi bavingila tsila yi Tata yoyi luwa kuidi minu. <verse number="5" style="v"/>Bila Yowani mu nlangu kabotikila, muaki fioti kuandi fisiedi buna lueka botama mu Pheve Yinlongo.</para>
  <para style="p">
    <verse number="6" style="v"/>Bu bakutakana va kimosi, bamvuala banyuvula :</para>
  <para style="p">—A Pfumu, buna yayi thangu weka mvutudila kipfumu ki Iseli e ?</para>
  <para style="p">
    <verse number="7" style="v"/>Wuba vutudila :</para>
  <para style="p">—Disi diambu dieno ko mu zaba zithangu ayi zitsungi zikubika Tata mu lulendo luandi. <verse number="8" style="v"/>Vayi Pheve Yinlongo bu kela kuiza va beno ; buna luela tambula lulendo ayi luela ba bambangi bama tona mu Yelusalemi, mu Yuda dioso, mu Samali ayi nate muna mu sukisina ntoto.</para>
  <para style="s1">Bavutuka ku Yelusalemi</para>
  <para style="p">
    <verse number="9" style="v"/>Buna kamana tuba mambu momo, bammona wutombolo ku diyiluayi dituti dimosi dimfuka va meso mawu.</para>
  <para style="p">
    <verse number="10" style="v"/>Bu basungimina tala ku diyilu, mu phila kaba nkuendila, talababakala buadi bavuata minledi miphembi batelama va ndambuꞌawu ; <verse number="11" style="v"/>babakamba :</para>
  <para style="p">—A beno basi Ngalili, a bila mbi lutelimini vava bu lulembo talanga ku diyilu e ? Yesu diodi dimeni tombolo ku diyilu va khatitsikꞌeno, wela buela vutuka boso lummuenini kendidi ku Diyilu.</para>
  <para style="p">
    <verse number="12" style="v"/>Buna bamvuala bavutuka ku Yelusalemi bu babotuka va mongo wu minti mi olive, mongo wowo wuba nduka-nduka mu tezo ki nana di zikhama di zimetele mu tula ku Yelusalemi. <verse number="13" style="v"/>Muna batula ku divula, bakuma ku yilu banga ; kuawu baba nkutikininanga. Kuna kuba : Piela, Yowani, Zaki, Andele, Filipi, Toma, Balitelemi, Matayi, Zaki muana Alife, Simoni muisi dikabu di Zeloti ayi Yuda muana Zaki. <verse number="14" style="v"/>Babo mu kithuadi kimosi baba nkutakananga bilumbu bioso mu diambu di sambila va kimosi ayi baketo ayi Maliya ngudi yi Yesu, ayi bakhomba zi Yesu.</para>
  <para style="s1">Basobula Matiasi mu vinginina Uuda</para>
  <para style="p">
    <verse number="15" style="v"/>Mu bilumbu beni, Piela wutelama va khatitsika bakhomba. Thalu yi batu bakutakana baba nduka-nduka khama yimosi ayi makumuadi. <verse number="16" style="v"/>Wuba kamba :</para>
  <para style="p">—A bakhomba, bufueni masonoko matuba Pheve Yinlongo mu munu Davidi madedakana bu kayolukila Yuda, mutu wowo wutuadisa batu bobo bakanga Yesu. <verse number="17" style="v"/>Niandi wuba wumosi mu beto, niandi mamvandi wutambula kiandi kuku mu kisalu kiaki tutambula. <verse number="18" style="v"/>Mu zimbongo ziozi bamfuta, mu diambu di mambimbi mandi, ziawu kasumbila tsola. Niandi wubua ntu wutuama ku tsi, wutumbu buka vumu, midi mioso mimana totuka va nganda. <verse number="19" style="v"/>Basi Yelusalemi boso bawa tsangu beni ; diawu babiekila tsola beni mu mbembo awu “Akelidama” bu dinsundula : “Tsola yi menga”.</para>
  <para style="p">
    <verse number="20" style="v"/>Muaki masonama mu Minkunga ti :</para>
  <para style="q1">
    <char style="qt">Tala ! Bika nzoꞌandi yiba dio yambi,</char></para>
  <para style="q1">
    <char style="qt">mu bika mutu kabika mu kala ;</char></para>
  <para style="q1">
    <char style="qt">bosi mutu wunkaka kabonga kisalu kiandi.</char></para>
  <para style="p">
    <verse number="21" style="v"/>Diawu bufueni tusobula mutu wumosi mu batu bobo babedi kutulandakananga mu thangu Pfumu Yesu kabedi zinganga yeto va kimosi, <verse number="22" style="v"/>tona thangu Yowani kabotika nate mu lumbu kioki katombolo va khatitsikꞌeno, wumosi mu bawu fueti kala mbangi banga beto mu diambu di mfulukulu yi Yesu.</para>
  <para style="p">
    <verse number="23" style="v"/>Basobula batu buadi : Zozefi baba ntedilanga “Balisabasi”. Dizina diandi dinkaka “Yusitusi” ; ayi Matiasi. <verse number="24" style="v"/>Bu baba nsambila, buna batuba :</para>
  <para style="p">—A Pfumu, ngeyo zebi mintima mi batu boso, wutumonisa nani wusobula mu batu buadi baba <verse number="25" style="v"/>muingi katambula kuku ki kisalu kiandi ayikimvuala kiandi, kisalu kioki kibika Yuda wuyenda ku buangu kiandi.</para>
  <para style="p">
    <verse number="26" style="v"/>Bosi bata wadi. Wadi yibuila Matiasi ayi niandi wubuelama mu dikabu di kumi mvuala wumosi.</para>
  <chapter number="2" style="c"/>
  <para style="ms1">BAMBANGI KU YELUSALEMI</para>
  <para style="s1">Ndukudulu Pheve Yinlongo</para>
  <para style="p">
    <verse number="1" style="v"/>Lumbu ki Pantekoti bu kidedakana, babo bakutakana va kimosi. <verse number="2" style="v"/>Zimbukila biyoko bingolo biba ku diyilu banga vuka ki ngolo, bimana wasa mu nzo yoso yi baba. <verse number="3" style="v"/>Bosi minlaki mi mbazu mivasuka, miba monikina, mitelama va mbata mintu miawu. <verse number="4" style="v"/>Batu boso bamana wala mu Pheve Yinlongo ; ayi batona yolukazimbembo bankaka, boso Pheve Yinlongo kaba kuba yolukisila.</para>
  <para style="p">
    <verse number="5" style="v"/>Bayuda bawombo baba kinzikanga Mina mi Nzambi baba mu zitsi zioso zi ntoto bayiza ku Yelusalemi. <verse number="6" style="v"/>Biyoko bina bu bitembakana, nkangu wu batu wukutakana ayi wusimina mu mona ti kadika mutu wulembo wa mu mbembo andi. <verse number="7" style="v"/>Basimina buwombo ayi bakiyuvula bawu na bawu :</para>
  <para style="p">—Tala, batu boso bobo bantuba basi ko basi Ngalili e ? <verse number="8" style="v"/>Vayi buevi, beto boso, tulembo wila kadika mutu mu yandi mbembo, yoyi kabutukila e ?</para>
  <para style="p">
    <verse number="9" style="v"/>Bila vava vadi basi Palitesi, basi Medesi, basi Elami, ayi beto tumvuandanga mu Mezopotami, basi Yuda, basi Kapadose, basi Ponti, basi Azi, <verse number="10" style="v"/>basi Filizi, basi Pamfili, basi Ezipite, basi zunga ki Libi kioki kifikimini ayi Silene, bosi beto basi Loma, tumvuandanga vava ; <verse number="11" style="v"/>Bayuda ayi banzenza bankaka zikituka Bayuda, basi Kelete, basi Alabi ; tulembo kuba wi balembo samuna mambu manneni ma Nzambi.</para>
  <para style="p">
    <verse number="12" style="v"/>Babo basimina ayi bayuvasana : “Diambu diadi mbi dinsundula e ?” <verse number="13" style="v"/>Vayi bankaka baba nseva, batuba : “A beno keti vinu bakololo !”</para>
  <para style="s1">Piela wulonga nkangu wu batu</para>
  <para style="p">
    <verse number="14" style="v"/>Bosi Piela wutelama ayi kumi mvuala wumosi, wuvumbula mbembo, wuba kamba :</para>
  <para style="p">—Beno basi Yuda ayi beno boso lumvuandanga mu Yelusalemi, bika luzaba diambu diadi ayi luteka matu mu mambu mama. <verse number="15" style="v"/>Batu baba basi kolo vinu ko banga bu lulembo yindudila bila tukidi kueto mu thangu yi vua yi nsuka. <verse number="16" style="v"/>Vayi mambu mama mawu mambu mabikula mbikudi Yoweli :</para>
  <para style="q1">
    <verse number="17" style="v"/>
    <char style="qt">Nzambi wutuba ti :</char></para>
  <para style="q1">
    <char style="qt">Tala mambu mela ba mu bilumbu bi tsuka :</char></para>
  <para style="q1">
    <char style="qt">ndiela dukula Pheve ama Yinlongo mu batu boso,</char></para>
  <para style="q1">
    <char style="qt">bana beno babakala ayi babaketo bela bikula,</char></para>
  <para style="q1">
    <char style="qt">bamatoko meno mela mona zitsongolo,</char></para>
  <para style="q1">
    <char style="qt">bosi biboba bieno biela lota zindozi.</char></para>
  <para style="q1">
    <verse number="18" style="v"/>
    <char style="qt">Nyinga, mu bilumbu bina, ndiela dukula Pheve ama Yinlongo</char></para>
  <para style="q1">
    <char style="qt">mu bisadi biama,</char></para>
  <para style="q1">
    <char style="qt">bibaketo ayi bi babakala ayi bela bikula ;</char></para>
  <para style="q1">
    <verse number="19" style="v"/>
    <char style="qt">Ndiela vanga bikumu mu matuti, mu diyilu.</char></para>
  <para style="q1">
    <char style="qt">Ndiela monisa bidimbu va mbata ntoto :</char></para>
  <para style="q1">
    <char style="qt">Menga, mbazu ayi muisi ;</char></para>
  <para style="q1">
    <verse number="20" style="v"/>
    <char style="qt">thangu yela kituka tombi,</char></para>
  <para style="q1">
    <char style="qt">bosi ngondi yela kituka menga.</char></para>
  <para style="q1">
    <char style="qt">Mawu mambu mela monika tuamina lumbu ki Pfumu,</char></para>
  <para style="q1">
    <char style="qt">lumbu kinneni ayi ki nkembo ;</char></para>
  <para style="q1">
    <verse number="21" style="v"/>
    <char style="qt">ayi buela, woso mutu wela tela dizina di Pfumu wela vuka.</char></para>
  <para style="p">
    <verse number="22" style="v"/>A beno basi Iseli, wanu mambu mama : Yesu muisi Nazaleti, mutu wowo Nzambi kalumonisa ayi kakikinina va meso meno mu bikumu, mu mambu manneni ayi mu bidimbu biobi Nzambi kavangila mu mioko miandi va khatitsikꞌeno, banga kuandi bu luzebi buawu <verse number="23" style="v"/>baluyekudila niandi boso bubela mayindu ma Nzambi ayi boso bubela lukanu lukakikanina. Beno lumbanda va dikulusi ayi lumvondisa mu mioko mi bankua masumu. <verse number="24" style="v"/>Nzambi wumfulukisa ayi wunkula mu mianga mi lufua bila lufua lusia ba kadi lulendo ko mu kunsimbidila. <verse number="25" style="v"/>Bila Davidi wutuba mu diambu diandi :</para>
  <para style="q1">
    <char style="qt">Minu ndimona mu zithangu zioso Pfumu ku ntualꞌama.</char></para>
  <para style="q1">
    <char style="qt">Bila widi va koko kuama ku lubakala</char></para>
  <para style="q1">
    <char style="qt">muingi ndibika nikunu.</char></para>
  <para style="q1">
    <verse number="26" style="v"/>
    <char style="qt">Diawu ntimꞌama wumona monina khini</char></para>
  <para style="q1">
    <char style="qt">ayi ludimi luama lumona moni khini</char></para>
  <para style="q1">
    <char style="qt">ayi nitu ama yela vundila mu diana dioso.</char></para>
  <para style="q1">
    <verse number="27" style="v"/>
    <char style="qt">Bila wulendi yekula ko muelꞌama wusiala ku tsi yi bafua,</char></para>
  <para style="q1">
    <char style="qt">ayi wulendi kikinina ko ti nitu yi kisadi kiaku kinlongo yi bola.</char></para>
  <para style="q1">
    <verse number="28" style="v"/>
    <char style="qt">Ngeyo wumbonisa zinzila zi luzingu.</char></para>
  <para style="q1">
    <char style="qt">Bosi wela ku mbonisa khini yiwombo</char></para>
  <para style="q1">
    <char style="qt">bu wela kumbengudila thalu aku.</char></para>
  <para style="p">
    <verse number="29" style="v"/>A bakhomba ziama, bika ndilukamba mu kambu memata mu diambudi nkulu eto Davidi, niandi wufua ayi wuziku. Ziami kiandi kidinate lumbu kiaki. <verse number="30" style="v"/>Bu kaba mbikudi, ayi bu kazaba ti Nzambi wunlevila ndefi ti wela vuandisa va kundu kiandi ki kipfumu mutu wowo wela totukila mu nkunꞌandi, <verse number="31" style="v"/>buna niandi wukimuena ayi wuyolukila mfulukulu yi Klisto. Wutuba ti : kasia yekolo ko mu tsi yi bafua ayi nitu andi yisia bola ko. <verse number="32" style="v"/>Yesu beni, Nzambi wumfulukisa. Beto boso tuidi bambangi mu diambu diodi. <verse number="33" style="v"/>Bosi wutombolo mu diambu di vuanda va koko ku lubakala ku Nzambi, ayi, wutambula kuidi Tata Pheve Yinlongo yivanunu tsila ; buna niandi wutembikisa mambu lulembo moni ayi lulembo wi.</para>
  <para style="p">
    <verse number="34" style="v"/>Bila Davidi kasia kuenda ku Diyilu ko, vayi niandi veka wutuba :</para>
  <para style="q1">
    <char style="qt">Pfumu wukamba kuidi Pfumuꞌama :</char></para>
  <para style="q1">
    <char style="qt">Vuandila va koko kuama ku lubakala,</char></para>
  <para style="q1">
    <verse number="35" style="v"/>
    <char style="qt">nate ndiela mana tula bambeni ziaku</char></para>
  <para style="q1">
    <char style="qt">zioso ku tsi malu maku !</char></para>
  <para style="p">
    <verse number="36" style="v"/>Bika Iseli dioso dizaba mu bukiedika ti Yesu beni diodi lubanda va dikulusi Nzambi wunkitudi Pfumu ayi Klisto !</para>
  <para style="s1">Batu batheti bawilukila</para>
  <para style="p">
    <verse number="37" style="v"/>Bu bawa mambu mama, mintima miawu miluala ; diawu bayuvudila Piela va kimosi ayi bamvuala bankaka :</para>
  <para style="p">—A bakhomba, a mbi tuvanga e ?</para>
  <para style="p">
    <verse number="38" style="v"/>Piela wuba vutudila :</para>
  <para style="p">—Lubalula mavanga ! Bika kadika mutu mu beno kabotama mu dizina di Yesu Klisto mu diambu di ndemvokolo yi masumu. Buna luela tambula dikaba di Pheve Yinlongo. <verse number="39" style="v"/>Bila tsila beni yidi mu diambu dieno, mu diambu di bana beno ayi mu diambu di baboso badi thama, babo bobo Pfumu eto Nzambi kela tela mbila.</para>
  <para style="p">
    <verse number="40" style="v"/>Piela wubuela kuba kamba diaka mambu mawombo muingi bawilukila ayi wuba kindisa ti :</para>
  <para style="p">—Bika lukivukisa mu tsungi yayi yi mbimbi.</para>
  <para style="p">
    <verse number="41" style="v"/>Babo bobo bawilukila mambu ma Piela babotama. Mu lumbu kina nduka-nduka mili tatu zi batu zi buelama.</para>
  <para style="s1">Nzingulu yi batu batheti ba wilukila</para>
  <para style="p">
    <verse number="42" style="v"/>Buna bazingila ngolo mu landakananga malongi ma bamvuala, ayi mu kithuadi, mu ndiwulu dipha ayi mu zitsambulu.</para>
  <para style="p">
    <verse number="43" style="v"/>Baboso bamona boma ; bamvuala bavanga mambu manneni ayi bikumu. <verse number="44" style="v"/>Batu boso bawilukila baba kalanga va buangu kimosi ayi batula bima bioso mu kithuadi.</para>
  <para style="p">
    <verse number="45" style="v"/>Baba sumbisanga mintoto miawu ayi bima biawu ayi baba kabulanga kuidi batu babo boso bubela minkiza mi kadika mutu.</para>
  <para style="p">
    <verse number="46" style="v"/>Bilumbu bioso, mu kithuadi kimosi baba kutakananga mu Nzo Nzambi, baba dianga mapha mu zinzo ziawu, baba dianga bidia biawu mu khini ayi mu kukikulula koso. <verse number="47" style="v"/>Baba kembisanga Nzambi ayi batu boso baba zola.</para>
  <para style="p">Kadika lumbu Pfumu wuba kuba buelanga batu bobo baba mvukanga.</para>
  <chapter number="3" style="c"/>
  <para style="s1">Dikoka dibeluka</para>
  <para style="p">
    <verse number="1" style="v"/>Lumbu kimosi mu thangu yintatu yi masika, Piela ayi Yowani bayenda ku lusambulu ku Nzo Nzambi. <verse number="2" style="v"/>Banata mutu wuba dikoka tona kabutuka. Baba kuntulanga kadika lumbuva muelo Nzo Nzambi, wowo wuba ntedolongo : “Muelo kitoko” mu diambu di lombanga lusadusu kuidi batu bobo baba kotanga mu Nzo Nzambi. <verse number="3" style="v"/>Mutu beni bu kamona ti Piela ayi Yowani beka kota mu nzo Nzambi, wuba lomba lusadusu.</para>
  <para style="p">
    <verse number="4" style="v"/>Piela ayi Yowani bansungimina kuntala, bosi Piela wunkamba :</para>
  <para style="p">—Wututadi !</para>
  <para style="p">
    <verse number="5" style="v"/>Dikoka beni dieka batala, dibanzila ti beka kumvana lusadusu.</para>
  <para style="p">
    <verse number="6" style="v"/>Vayi Piela wutuba :</para>
  <para style="p">—Ndisi kadi palata ko voti nolo ko bikuvana vayi biobi bidi yama ndieka kuvana biawu : Mu dizina di Yesu Klisto, muisi Nazaleti, telama ayi diata kuaku !</para>
  <para style="p">
    <verse number="7" style="v"/>Bu kansimba mu koko ku lubakala, wuntelimisa. Mu yina yawu thangu, bitambi biandi ayi bikodi biandi bikinda. <verse number="8" style="v"/>Wudumuka, wutelama ayi wudiata. Wukota yawu va kimosimu Nzo Nzambi, wundiata, wundumuka ayi wunkembisa Nzambi.</para>
  <para style="p">
    <verse number="9" style="v"/>Batu boso bammona wulembo diati ayi wulembo kembisa Nzambi. <verse number="10" style="v"/>Bazaba ti niandi wuba mvuandanga va “muelo kitoko” wu Nzo Nzambi.</para>
  <para style="p">Batu basimina, bamona tsisi bu bamona mambu momo mavangama mu niandi.</para>
  <para style="p">
    <verse number="11" style="v"/>Mutu beni bu kasimbidila Piela ayi Yowani ; buna batu boso basimina, bazawula ku baba ku ndambu yi nzo yiba ntedilanga “Velanda yi Solomo”.</para>
  <para style="s1">Piela wusudikisa kumu</para>
  <para style="p">
    <verse number="12" style="v"/>Piela bu kamona bobo, wukamba batu :</para>
  <para style="p">—A beno basi Iseli, bila mbi lulembo siminina mu diambu diadi e ? Voti bila mbi lulembo tutadila bobo banga ti mu lulendo lueto veka ayi mu buvedila bueto tutelimisini mutu beni e ? <verse number="13" style="v"/>Nzambi yi Abalahami, yi Isaki, yi Yakobi ayi Nzambi yi bakulu beto niandi wukembisidi kisadi kiandi Yesu, diodi beno luyekula ayi diodi lutunuka va ntuala Pilatu mu thangu kabaka lukanu lu kunyekula. <verse number="14" style="v"/>Vayi beno lutunuka mutu wunlongo ayi wu busonga, vayi beno luzola ti baluyekudila mvondi. <verse number="15" style="v"/>Beno luvondisa tho yi Luzingu, yoyi Nzambi kafulukisa mu bafua. Beto tuidi bambangi ba mambu momo.</para>
  <para style="p">
    <verse number="16" style="v"/>Mu minu mu dizina diandi, mutu wawu wu lulembo moni ayi wu luzebi, kabakidi zingolo. Mu dizina di Yesu ayi mu minu kioki kidi mu niandi mutu wawu kabelukididi banga bu lulembo monina beno boso.</para>
  <para style="p">
    <verse number="17" style="v"/>Buabu bakhomba ziama, nzebi ti beno ayi bapfumu beno luvangila buawu mu kambu ku zaba, beno ayi bapfumu zieno. <verse number="18" style="v"/>Vayi Nzambi wudedikisa mambu momo katuba mu mimbikudi miosoti Klisto andi kafueti mona phasi. <verse number="19" style="v"/>Lubalula mavanga meno ayi luvutuka kuidi Nzambi muingi masumu meno malemvokolo. <verse number="20" style="v"/>Buna Pfumu wela kuluvana zithangu zivundila ayi wela kulufidisila Yesu : Klisto mutu wowo kalukubikila tona thama.</para>
  <para style="p">
    <verse number="21" style="v"/>Vayi kafueti tuama vuanda ku Diyilu nate mu thangu mambu moso mela kituka mamona banga bobo buyolukila Nzambi mu miunu mi mimbikudi miandi minlongo.</para>
  <para style="p">
    <verse number="22" style="v"/>Moyize wutuba thama ti :</para>
  <para style="q1">
    <char style="qt">Pfumu, Nzambi eno, wela kulutotudila mbikudi va khatitsika</char></para>
  <para style="q1">
    <char style="qt">bakhomba zieno banga minu.</char></para>
  <para style="q1">
    <char style="qt">Beno luela kunwa mu mambu moso,</char></para>
  <para style="q1">
    <char style="qt">momo kalenda kulukamba.</char></para>
  <para style="q1">
    <verse number="23" style="v"/>
    <char style="qt">Ayi vela ba ti woso mutu wela kambu</char></para>
  <para style="q1">
    <char style="qt">wila mbikudi wowo, wela zimbukusu va</char></para>
  <para style="q1">
    <char style="qt">khatitsika di batu.</char></para>
  <para style="p">
    <verse number="24" style="v"/>Ayi mimbikudi mioso nkutu tona Samueli nate mimbikudi mioso minlandakana, bayolukila bilumbu biabi.</para>
  <para style="p">
    <verse number="25" style="v"/>Beno luidi bana ba mimbikudi ayi bana ba Nguizani yoyi Nzambi kawizinina ayi bakulu beto bu kakamba Abalahami ti : <char style="qt">mu nkunꞌaku makanda moso ma ntoto mela sakumunu.</char> <verse number="26" style="v"/>Mu diambu dieno theti Nzambi kafulukisila kisadi kiandi mu bafua. Wuntuma muingi kalusakumuna ayi kabotula kadika mutu, mu beno, mu masumu.</para>
  <chapter number="4" style="c"/>
  <para style="s1">Piela ayi Yowani basamba va ntuala lukutukunu lu minyadi</para>
  <para style="p">
    <verse number="1" style="v"/>Piela ayi Yowani bu baba yoluka kuidi batu, buna vatotuka banganga Nzambi, pfumu yi batu baba sunganga Nzo Nzambi ayi Basaduki ; <verse number="2" style="v"/>bamona phiti mu ntima mu diambu di bamvuala balonga batu ayi zisamuna mfulukulu mu bafua mu nzila yi Yesu. <verse number="3" style="v"/>Buna baba kanga. Vayi bu yiba thangu masika, baba tula mu nloko nate mu lumbu kilanda. <verse number="4" style="v"/>Vayi bawombo bawilukila mu batu bobo bawa malongi mawu. Thalu yi batu yibuelama nduka-nduka mili tanu.</para>
  <para style="p">
    <verse number="5" style="v"/>Muaki yiyiza ba ti mu lumbu kilanda, bapfumu ziawu, bakulutu bawu ba batu ayi minsoniki miawu mi mina bakutakana ku Yelusalemi. <verse number="6" style="v"/>Kuna kuba Ana, Pfumu yi banganga Nzambi, Kayife, Yowani, Alasendele ayi bawombo bankaka baba mu nkuna wu pfumu yi banganga Nzambi. <verse number="7" style="v"/>Batula Piela ayi Yowani va ntualꞌawu, bosi baba yuvula :</para>
  <para style="p">—Mu lulendo mbi voti mu dizina di nani luvangidi diambu diadi e ?</para>
  <para style="p">
    <verse number="8" style="v"/>Buna Piela, bu kaba wuwala mu Pheve Yinlongo, wuba vutudila :</para>
  <para style="p">—A bapfumu zi batu ; bakulutu ba Iseli ! <verse number="9" style="v"/>Enati lumbu kiaki tueka sambusu mu diambu di mavanga mamboti momo mavangimini kuidi mutu wubela ayi mu diambu di zaba buevi kabelukididi, <verse number="10" style="v"/>buna bika luzaba beno boso ayi beno batu boso ba Iseli ti mu dizina di Yesu Klisto muisi Nazaleti. Yesu diodi beno lubanda va dikulusi, diodi Nzambi kafulukisa mu bafua. Mu dizina diodi mutu wawu kadidi va tualꞌeno vava ayi nitu yi buvini. <verse number="11" style="v"/>Bila niandi, ditadi dilozo kuidi beno mintungi, diyikidi ditadi di mfunu va fuma. <verse number="12" style="v"/>Phulusu luisi ko mu mutu wunkaka ; bila va nza yimvimba kuisi ko dizina dinkaka divanu kuidi batu diodi tufueti vukila.</para>
  <para style="p">
    <verse number="13" style="v"/>Bu bamona bukhafi bu Piela ayi bu Yowani, ayi, bu babakula ti Piela ayi Yowani basia ba balonguka ko ayi badi batu baphamba ; buna basimina buwombo. Bazaba ti bawu baba kibanga ayi Yesu. <verse number="14" style="v"/>Bu bamona mutu wowo wubelusu wuba yawu vana, buna basia baka ko diambu di findisila ziphaka.</para>
  <para style="p">
    <verse number="15" style="v"/>Baba vana lutumunu lu totuka ku nganda yi lukutukunu lu minyadi. Buna bayuvasana bawu na bawu :</para>
  <para style="p">
    <verse number="16" style="v"/>—A mambu mbi tufueti vangila batu baba e ? Bila kuidi batu boso bankalanga mu Yelusalemi, didi dikiedika ti batu bobo bavengi kumu kinneni ayi tulendi ditunuka ko. <verse number="17" style="v"/>Vayi muingi nsamu beni wubika luta tembakana muangana batu, bika tuba kandika muingi babika buela yolukila mu dizina diodi buba kuidi nani. <verse number="18" style="v"/>Bosi bu baba tumisa, baba kandika babika buela yolukila voti buela longila mu dizina di Yesu.</para>
  <para style="p">
    <verse number="19" style="v"/>Vayi Piela ayi Yowani baba vutudila :</para>
  <para style="p">—Zenganu beno veka : didi difuana va ntuala Nzambi mu kuluwila voti mu wila Nzambi e ? <verse number="20" style="v"/>Bila beto tulendi vonga ko yolukila mambu momo tumona ayi momo tuwa !</para>
  <para style="p">
    <verse number="21" style="v"/>Bu babuela ku batitisa diaka, baba yekula bila basi mona ko buevi balenda kuba vanina thumbudulu. Bila batu boso bakembisa Nzambi mu diambu di kumu kioki kivangama. <verse number="22" style="v"/>Bila mutu wowo wuvangulu kumu kioki wuba viokila tezo makumaya ma mimvu.</para>
  <para style="s1">Batu bawilukila basambila</para>
  <para style="p">
    <verse number="23" style="v"/>Bu babayekula, Piela ayi Yowani bayenda bata bakundi bawu ayi baba kamba mambu moso mabakamba bapfumu zi zinganga Nzambi ayi bakulutu ba batu.</para>
  <para style="p">
    <verse number="24" style="v"/>Bu bawa mambu momo, va kimosi bawu boso batumbula mbembo mu sambila Nzambi :</para>
  <para style="p">—Pfumu ngeyo wuvanga Diyilu ayi ntoto, mbu ayi bibioso bidi muna ; <verse number="25" style="v"/>ngeyo wuyolukila mu Pheve Yinlongo mu munu wu nkulu eto Davidi, kisadi kiaku.</para>
  <para style="q1">
    <char style="qt">A bila mbi makanda mafuemini e ?</char></para>
  <para style="q1">
    <char style="qt">Bila mbi batu balembo yindudila mambu makambulu fuana e ?</char></para>
  <para style="q1">
    <verse number="26" style="v"/>
    <char style="qt">Mintinu mi ntoto mitelama</char></para>
  <para style="q1">
    <char style="qt">bapfumu zikutikini mu nuanisa Pfumu ayi Klisto andi.</char></para>
  <para style="p">
    <verse number="27" style="v"/>Bila mu divula diadi ntinu Elode ayi Ponse-Pilatu, Bapakanu ayi basi Iseli bawizini muingi banuanisa Yesu, kisadi kiaku kinlongo, kioki wubieka, <verse number="28" style="v"/>mu diambu di vanga mambu moso momo wuyindula tona thama mu luzolo ayi mu lulendo luaku. <verse number="29" style="v"/>Vayi buabu, Pfumu, tala bu balembo tutitisila ayi vana bisadi biaku bukhafi bu longila mambu maku. <verse number="30" style="v"/>Bika wunonumuna koko kuaku mu diambu di belusa ayi mu diambu dibikumu ayi mambu manneni mavangama mu dizina di Yesu, kisadi kiaku kinlongo.</para>
  <para style="p">
    <verse number="31" style="v"/>Bu bamanisa sambila, buangu kioki ki bakutikinina kinikukaayi baboso bawala mu Pheve Yinlongo. Balonga mambu ma Nzambi mu bukhafi.</para>
  <para style="s1">Batu bawilukila basalasana</para>
  <para style="p">
    <verse number="32" style="v"/>Nkangu woso wu batu bobo bawilukila baba ntima wumosi ayi pheve yimosi. Kusia ba ko mutu wubanzila ti bima biandi biba mu diambu diandi veka ; vayi bina bioso biba bi kithuadi.</para>
  <para style="p">
    <verse number="33" style="v"/>Mu lulendo lungolo, bamvuala batelimina mfulukulu yi Pfumu Yesu kimbangi ayi nlemvo wuwombo wumonika mu bawu boso.</para>
  <para style="p">
    <verse number="34" style="v"/>Kadi mutu wumosi mu bawu kasia ba wusukama ko. Bila batu boso baba zitsola voti zinzo bazisumbisa <verse number="35" style="v"/>ayi banata kuidi bamvuala thalu yi zimbongo yoyo basumbisila bima biawu. Bamvuala baba kabulanga ziawu kuidi kadika mutu boso bubela minkiza mi kadika mutu.</para>
  <para style="p">
    <verse number="36" style="v"/>Buna Zozefi, wubieko kuidi bamvuala “Balinabasi” tsundu dizina beni “muana mbombolo” wuba muisi sanga ki Sipeli<note caller="+" style="f"><char style="fr" closed="false">4.36 </char><char style="ft" closed="false">minsekudi minkaka misonika Kipelo va buangu ki Sipeli.</char></note> mu dikanda di Levi. <verse number="37" style="v"/>Niandi mamvandi wusumbisa tsolꞌandi, wunata zimbongo ayi wuvana ziawu kuidi bamvuala.</para>
  <chapter number="5" style="c"/>
  <para style="p">
    <verse number="1" style="v"/>Vayi mutu wumosi dizina diandi Anania, va kimosi ayi nketoꞌandi Safila basumbisa tsolꞌawu. <verse number="2" style="v"/>Vayi bu kawizana ayi nketoꞌandi, Anania wusueka ndambu yi zimbongo ziozi kasumbisila tsola. Bosi wunata ndambu yinkaka kuidi bamvuala.</para>
  <para style="p">
    <verse number="3" style="v"/>Piela wunkamba :</para>
  <para style="p">—A Anania ! Bila mbi Satana kawadidi mu ntimꞌaku e ? Vunini Pheve Yinlongo, suekidi ndambu yi zimbongo ziozi sumbisidi tsolꞌaku e ? <verse number="4" style="v"/>Tuamina wusumbisa tsola beni, yisi ba yaku veka ko e ? Bosi ku nzimunina bu wumeni kuyisumbisa, wulendi sadila zimbongo beni ko boso buzodidi e ? Buna buevi bakidi lukanu luvangila diambu di phila yayi e ? Bika sia ti batu vunini vayi Nzambi vunini !</para>
  <para style="p">
    <verse number="5" style="v"/>Anania bu kamana wa mambu mama, wubua va tsi ayi wufua. Batu boso bobo bawa diambu beni bamona boma. <verse number="6" style="v"/>Matoko mayiza zinga mvumbi, manata yawu ku nganda bosi mayenda kuyizika.</para>
  <para style="p">
    <verse number="7" style="v"/>Nduka-nduka zithangu zitatu zivioka bosi nketoꞌandi wuyiza kota, mukambu zaba mambu mavioka.</para>
  <para style="p">
    <verse number="8" style="v"/>Piela wunyuvula :</para>
  <para style="p">—Wutsudikisa : yawu yoyi thalu lusumbisididi tsolꞌeno e ?</para>
  <para style="p">Niandi wumvutudila :</para>
  <para style="p">—Mu thalu yoyi kaka !</para>
  <para style="p">
    <verse number="9" style="v"/>Bosi Piela wunkamba :</para>
  <para style="p">—A bila mbi luwizinini mu diambu di tota Pheve yi Pfumu e ? Tala batu bobo babedi ku zika bakala diaku badi va muelo ayi ngeyo mamvaku, beka ku nata.</para>
  <para style="p">
    <verse number="10" style="v"/>Muna thangu yina wubua va malu ma Piela ayi wufua. Matoko bu mavutuka mammona wufua. Mannata ayi manzika vana ndambu bakala diandi.</para>
  <para style="p">
    <verse number="11" style="v"/>Mambu mama mamonisa basi dibundu tsisi yiwombo ayi batu boso bobo bawa mambu beni.</para>
  <para style="s1">Bamvuala zitelama kimbangi va ntuala lukutukunu lu minyadi</para>
  <para style="p">
    <verse number="12" style="v"/>Bamvuala zivanga bikumu ayi bidimbu biwombo va khatitsika batu. Babo baba kifu kikutakananga ku velanda yi Solomo. <verse number="13" style="v"/>Kadi mutu wunkaka kasia fubana yawu ko, muaki batu baba kuba niemisanga ngolo.</para>
  <para style="p">
    <verse number="14" style="v"/>Vayi babakala ayi baketo bawombo bawilukila Pfumu ayi babuelama. <verse number="15" style="v"/>Buna batu baba natina bambevo bawombo mu ziphambu zi zinzila ; bazitula va zikhuala ayi mu biphoyi muingi Piela bu kamvioka, kitsuisula kiandi kibua vadi bambevo bankaka. <verse number="16" style="v"/>Batu bawombo baba kuizanga, baba mu mavula mafikimini Yelusalemi ; banata bambevo ziawu ayi banata batu baba yamusu kuidi ziphevi zimbimbi. Baboso babeluka.</para>
  <para style="p">
    <verse number="17" style="v"/>Pfumu yi zinganga Nzambi ayi batu bandi boso va kimosi ayi basi dikabu di Basaduki ; bamona kikhenene <verse number="18" style="v"/>bakanga bamvuala ayi babakotisa mu nloko wunneni.</para>
  <para style="p">
    <verse number="19" style="v"/>Vayi mbasi yi Pfumu yiyiza va builu, yizibula mielo mi nloko ayi yitotula bamvuala, <verse number="20" style="v"/>buna yiba kamba :</para>
  <para style="p">—Yendanu ku Nzo Nzambi, lulonga batu malongi ma luzingu lualu.</para>
  <para style="p">
    <verse number="21" style="v"/>Bu bawa bobo, mu nsuka-nsuka bayenda ku nzo Nzambi, batona longa ! Pfumu yi zinganga Nzambi ayi batu bandi batumisa batu ba lukutukunu lu minyadi ayi bakulutu boso ba Iseli. Buna batuma batu benda landi bamvuala mu nloko.</para>
  <para style="p">
    <verse number="22" style="v"/>Vayi minsungi bu miyenda tula kuna nloko, misia bamona ko mu nloko. Mivutuka ayi mituba :</para>
  <para style="p">
    <verse number="23" style="v"/>—Tuenda bata nloko widi wukangama ayi minsungi mi nloko buna mitelimini va mielo. Vayi bu tuzibudi kadi mutu wumosi tuisi mona ko !</para>
  <para style="p">
    <verse number="24" style="v"/>Thangu pfumu yi minsungi mi Nzo Nzambi ayi pfumu yi zinganga Nzambi bawa mambu mama, basia zaba ko mbi bivanga. Bayindula kani buevi bu kuiza sukila Nsamu wawu.</para>
  <para style="p">
    <verse number="25" style="v"/>Vana vawu mutu wumosi wuyiza ku bakamba :</para>
  <para style="p">—Batu bobo lukotisa mu nloko badi muna Nzo Nzambi, balembo longi !</para>
  <para style="p">
    <verse number="26" style="v"/>Pfumu yi minsungi mi Nzo Nzambi wuyenda va kimosi ayi masodi mandi kuna nzo Nzambi. Wunata bamvuala ku lukutukunu lu minyadi, bika sia ti mu kingolo bila boma baba mona mu diambu di batu bedi kuba zuba matadi. <verse number="27" style="v"/>Bu baba nata, baba tula va ntuala lukutukunu lu monyadi bosi Pfumu yi zinganga Nzambi wuba yuvula :</para>
  <para style="p">
    <verse number="28" style="v"/>—Tulukandika lubika buela longilanga mu dizina di mutu wuna. Vayi tala malongi meno mameni tembakana mu Yelusalemi dioso, bosi lutidi beto tunata nkanu wu lufua lu mutu wuna e ?</para>
  <para style="p">
    <verse number="29" style="v"/>Vayi Piela ayi bamvuala bavutula :</para>
  <para style="p">—Bulutidi mboti mu tumukina Nzambi vayi bika batu. <verse number="30" style="v"/>Nzambi yi bakulu beto wufulukisa Yesu beni mu bafua. Yesu diodi luvondisa bu lumbanda va nti. <verse number="31" style="v"/>Vayi Nzambi wunnangika bu kamvuandisa va koko kuandi ku lubakala banga Pfumu ayi Mvulusi mu diambu di basi Iseli babalula mavanga ayi balemvokolo mu masumu. <verse number="32" style="v"/>Beto tuidi bambangi ba mambu mama va kimosi ayi Pheve Yinlongo yoyi Nzambi kavana kuidi batu beti kuntumimina.</para>
  <para style="p">
    <verse number="33" style="v"/>Vayi bawu bu bawa mambu momo, bafuema ngolo ; bawizana mu diambu di baba vondisa.</para>
  <para style="p">
    <verse number="34" style="v"/>Vayi mfalisi wumosi mu dikabu di lukutukunu lu minyadi, dizina diandi Ngamalieli, wuba nlongi wu Mina ; wuba kinzukungu kuidi batu boso, wutelama va khatitsika lukutukunu minyadi ; wuvana lutumunu batotula bamvuala ku nganda mu ndambu thangu.</para>
  <para style="p">
    <verse number="35" style="v"/>Buna wuba kamba :</para>
  <para style="p">—A beno basi Iseli, lulubuka mu diambu di batu baba ayi talanu mambu mbi lutidi kuba vangila. <verse number="36" style="v"/>Bila mu bilumbu kuandi bibedi, mutu wumosi wutotuka, dizina diandi Tewudasi wuzola kukimonisa mutu wu minsua. Nduka-nduka zikhama ziya zi batu banlandakana. Vayi bu kavondo, buna batu bandi boso baba kuntumukinanga basasukusu. Dingumba diandi disia buela wakakana ko. <verse number="37" style="v"/>Niandi bu kavioka, mu thangu yiba disasama, Yuda muisi Ngalili wutotuka. Niandi mamvandi wuvitumuna batu bawombo mu diambu batotula khindu, vayi mamvandi wufua ayi batu baba kuntumukinanga bamana sasukusu.</para>
  <para style="p">
    <verse number="38" style="v"/>Buabu ndieka ku lukamba : Bikanu buela kota mambu ma batu baba ayi luba yekula benda kuawu ; bila enati lukanu lualu votimavanga mama madi ma batu buna mela fua. <verse number="39" style="v"/>Vayi enati madi mavanga ma Nzambi buna lulendi nunga ku mavonda ko ayi lukeba luedi nuanisa Nzambi.</para>
  <para style="p">
    <verse number="40" style="v"/>Batu boso bakikinina ndubu andi. Bu batumisa bamvuala ; baba kandika babika buela yolukila dizina di Yesu. Bu bamana kuba tuta khuba ; bosi baba yekula.</para>
  <para style="p">
    <verse number="41" style="v"/>Bawu batotuka va ntuala lukutukunu lu minyadi mu khini bila bamonika ti bafueni mona ziphasi mu diambu di dizina di Yesu. <verse number="42" style="v"/>Bosi kadika lumbu mu nzo Nzambi ayi mu zinzo, bamvuala basia vonga ko mu longa ayi mu yamikisa Yesu banga Klisto.</para>
  <chapter number="6" style="c"/>
  <para style="s1">Basobula tsambudi di bisadi</para>
  <para style="p">
    <verse number="1" style="v"/>Muaki mu bilumbu bina, thalu yi minlonguki yibuelama, Bayuda bobo baba tubanga kingeleki baniungutina Bayuda bobo baba tubanga Kiebelewo. Bila mu thangu kabula bidia bi lumbu ka lumbu baba babanzilangamafuola mawu mu bufuana.</para>
  <para style="p">
    <verse number="2" style="v"/>Buna kumi bamvuala buadi zitumisa nkangu wu minlonguki, baba kamba :</para>
  <para style="p">—Busi fuana ko ti tubika buela longa mambu ma Nzambi muingi tukabulanga bidia ! <verse number="3" style="v"/>Zikhomba, sobulanu tsambudi di batu, bobo badi kimbangi kimboti, badi bawala mu Pheve Yinlongo ayi badi diela muingi tuba vana kisalu kioki. <verse number="4" style="v"/>Vayi beto, tueka yekimina kisalu kisambila ayi kilonga !</para>
  <para style="p">
    <verse number="5" style="v"/>Nkangu woso wumona khini mu diambu di mambu momo. Diawu basobudila Etieni, mutu wuba wuwala mu minu ayi wuwala mu Pheve Yinlongo ; Filipi, Polokoli, Nikanoli, Timoni, Palimenasi ayi Nikola, muisi Antioshi wukituka Nyuda. <verse number="6" style="v"/>Baba tuala va ntuala bamvuala. Bamvuala bu zisambila, babatetika mioko.</para>
  <para style="p">
    <verse number="7" style="v"/>Mambu ma Nzambi maluta buela tembakana ; thalu yi minlonguki yiluta buelama mu Yelusalemi ayi banganga Nzambi bawombo ziwilukila.</para>
  <para style="s1">Bakanga Etieni</para>
  <para style="p">
    <verse number="8" style="v"/>Etieni wuba wuwala mu nlemvo ayi mu lulendo, wuvangamambu manneni ayi bikumu biwombo va khatitsika batu. <verse number="9" style="v"/>Buna batu bankaka ba nzo lukutukunu, lolo baba tedilanga nzo lukutukunu lu batu bakulu mu buvika va kimosi ayi batu basi Silene, basi Alesandeli ayi basi Silisi ayi basi Azi, batona findana ziphaka ayi Etieni. <verse number="10" style="v"/>Vayi basia nunga ko va ntuala diela ayi Pheve yoyi yika yolukila.</para>
  <para style="p">
    <verse number="11" style="v"/>Vana vawu bafuta batu muingi batuba ti :</para>
  <para style="p">—Beto tuwilu mutu wawu wulembo yoluka mambu mamvuezolo mu diambu di Moyize ayi mu diambu di Nzambi.</para>
  <para style="p">
    <verse number="12" style="v"/>Bakitumuna khindu muidi batu, muidi bakulutu, muidi minsoniki mi Mina ; bayiza kuidi Etieni, bankanga ayi bannata va ntuala lukutukunu lu minyadi. <verse number="13" style="v"/>Batotula bambangi baluvunu, zituba ti :</para>
  <para style="p">—Mutu wawu kakadi vonga mu yolukanga mambu mambimbi mu diambu di buangu kiaki kinlongo ayi mu diambu di Mina. <verse number="14" style="v"/>Bila tuwilu boso kabedi tuba ti Yesu diodi di muisi Nazaleti, wela tiolomuna buangu kiaki ayi wela viakisa bifu bi tulonga Moyize.</para>
  <para style="p">
    <verse number="15" style="v"/>Vayi meso ma batu boso bobo baba mu lukutukunu lu minyadi masungimina tala Etieni. Bamona zizi kiandi kikituka banga zizi ki mbasi.</para>
  <chapter number="7" style="c"/>
  <para style="s1">Etieni wulonga</para>
  <para style="p">
    <verse number="1" style="v"/>Bosi pfumu yi zinganga Nzambi wunyuvula :</para>
  <para style="p">—Mambu mama bafundidi madi makiedika e ?</para>
  <para style="p">
    <verse number="2" style="v"/>Buna Etieni wuvutula :</para>
  <para style="p">—Batata ayi bakhomba ziama, bika luwa mambu ndieka ntuba : Nzambi yi nkemboyimonikina Dise dieto Abalahami bu kaba ku Mesopotami, tuamina kavuanda ku Alani, <verse number="3" style="v"/>ayi wunkamba : <char style="qt">Bika tsi aku ayi bibutu biaku vayi yenda ku tsi yoyi ndiela ku monisa.</char> <verse number="4" style="v"/>Buna wubika tsi yi Kalide ayi wuyenda vuanda ku Alani. Dise diandi bu kafua, Nzambi wuntumisa mu tsi yayi lulembo zingila buabu. <verse number="5" style="v"/>Vayi Nzambi kasia kumvana kadi kiuka ko mu tsi yayi, ka diambu ko tini kintoto kioki kalenda tula lutambi luandi. Muaki Nzambi wunvana tsila yi kunvana tsi beni va kimosi ayi nkunꞌandi. Vayi mu thangu yina buna kabutidi kadi muana ko.</para>
  <para style="p">
    <verse number="6" style="v"/>Buna Nzambi wunkamba :</para>
  <para style="q1">
    <char style="qt">nkunꞌaku wela zingila mu tsi yi kinzenza ;</char></para>
  <para style="q1">
    <char style="qt">bela kuwuyadila ayi bela kuwuyamisa</char></para>
  <para style="qm1">mu tezo ki zikhama ziya zi mimvu. <verse number="7" style="v"/>Vayi Nzambi wubuela kamba diaka :</para>
  <para style="q1">
    <char style="qt">ndiela sambisa tsi yoyi yela kuba yadila</char></para>
  <para style="q1">
    <char style="qt">Bosi bela totuka mu tsi beni</char></para>
  <para style="q1">
    <char style="qt">ayi bela kuiza ku tsambidila va buangu kiaki.</char></para>
  <para style="p">
    <verse number="8" style="v"/>Nzambi wuvanga nguizani andi ayi Abalahami : nguizani yi nzengolo yi nitu yi kibakala. Abalahami wubuta Isaki, wunzenga mu lumbu ki nana. Isaki wubuta Yakobi bosi Yakobi wubuta kumi bakulu buadi.</para>
  <para style="p">
    <verse number="9" style="v"/>Bakulu basumbisa Zozefi ku Ezipite mu diambu di kikhenene. Vayi Nzambi wuba yandi. <verse number="10" style="v"/>Diawu kankudila mu ziphasi ziandi zioso ayi mu nlemvo wu Nzambi, Zozefi wumonika mutu wu diela va ntuala Falawo, ntinu wu Ezipite. Diawu kanbiekila nyadi<note caller="+" style="f"><char style="fr" closed="false">7.10 </char><char style="fq" closed="false">nyadi</char><char style="fqa" closed="false"> : </char><char style="ft" closed="false">voti guvelinele.</char></note> mu Ezipite dioso ayi mu nzo andi yoso.</para>
  <para style="p">
    <verse number="11" style="v"/>Vayi kutotuka kanda kingolo mu Ezipite dioso ayi mu Kana. Ziphasi zingolo ziba mu thangu beni. Bakulu beto basia baka bidia ko. <verse number="12" style="v"/>Yakobi bu kawa ti ble<note caller="+" style="f"><char style="fr" closed="false">7.12 </char><char style="fq" closed="false">ble</char><char style="fqa" closed="false"> : </char><char style="ft" closed="false">kidi kunusu kidi banga loso. Mu kiawu beti vangila falina. Tala Matayi 13.29.</char></note> yiba ku Ezipite, buna kuna kafidisa bakulu beto mu khubu yitheti. <verse number="13" style="v"/>Mu khumbu yimmuadi yayi kaba fidisa, Zozefi wukimonikisa kuidi bakhomba bandi ayi Falawo wuyiza zaba dikanda de Zozefi. <verse number="14" style="v"/>Buna Zozefi wutumisa dise diandi Yakobi ayi bibutu biandi bioso. Thalu yi batu boso yiba lusambudi lu batu ayi batu batanu. <verse number="15" style="v"/>Yakobi wuyenda ku Ezipite, kuawu kafuila va kimosi ayi bakulu beto. <verse number="16" style="v"/>Banatu ku Sikemi, baziku mu biziami bisumba Abalahami kuidi bana ba Amoli, bobo baba nkalanga mu Sikemi.</para>
  <para style="p">
    <verse number="17" style="v"/>Sumbu thangu yifueti dedikinina tsila Nzambi kavana Abalahami bu yifikama, buna batu babuelama ayi baluta buelama mu Ezipite <verse number="18" style="v"/>nate ntinu wunkaka wukambu zaba Zozefi wutotuka mu Ezipite. Zozefi. <verse number="19" style="v"/>Ntinu beni wusadila luvunu va ntuala dikanda dieto, wumonisa bakulu beto ziphasi nate mu kuba kuika baloza bana bawu batsombi mu diambu bana beni babika zinga.</para>
  <para style="p">
    <verse number="20" style="v"/>Yawu thangu yibutukila Moyize, wuba muana wu kitoko va ntuala Nzambi. Zingondi zitatu bambuta bandi bansuekila mu nzo. <verse number="21" style="v"/>Vayi bambuta bandi bu banloza, buna muana wunketo wu Falawo wuntota ayi wunyundula, wunkitula muanꞌandi. <verse number="22" style="v"/>Diawu Moyize wulongila mu ndongokolo yoso yi basi Ezipite, wuyiza ba mutu wunneni mu thubulu andi ayi mu mavanga mandi.</para>
  <para style="p">
    <verse number="23" style="v"/>Moyize bu kadukisa makumaya ma mimvu, wubaka lukanu lu kuenda tadi bakhomba bandi ; bana ba Iseli. <verse number="24" style="v"/>Bu kamona wumosi mu bawu, wumonoso phasi, buna wunkotila ayi wuvonda muisi Ezipite mutu wumonisa muana Iseli phasi. <verse number="25" style="v"/>Wubanza ti bakhomba bandi zilznda sudika ti mu nzilꞌandi Nzambi wela kuba kula vayi basia sudika ko.</para>
  <para style="p">
    <verse number="26" style="v"/>Mu lumbu kilanda, wukimonisa kisa bana ba Iseli thangu baba nuana. Wuzola vutula ndembama va bawu bu kaba kamba :</para>
  <para style="p">—A kiti beno luidi bakhomba ! A bila mbi lulembo kimonisina phasi beno na beno e ?</para>
  <para style="p">
    <verse number="27" style="v"/>Vayi mutu wowo wumonisa ndiandi phasi wutemina Moyize ayi wunkamba :</para>
  <para style="p">—A nani wubiekidi pfumu ayi zuzi dieto e ? <verse number="28" style="v"/>Fuana ngeyo minu tidi vonda banga bobo wuvondidi muisi Ezipite kibeni yono e ?</para>
  <para style="p">
    <verse number="29" style="v"/>Moyize bu kawa bobo, wutina ayi wukituka nzenza mu tsi yi Madiani, kuawu kabutila bana buadi bababakala.</para>
  <para style="p">
    <verse number="30" style="v"/>Makumaya ma mimvu bu mavioka, buna mbasi yimmonikina mu dikanga di mongo wu Sinayi. Wummonikina mu nlaki wu mbazu mu finti. <verse number="31" style="v"/>Moyize bu kamona bobo, wusimina mu diambu di tsongolo. Bu kafikama mu kuenda tadi, buna mbembo yi Pfumu yiwakana :</para>
  <para style="q1">
    <verse number="32" style="v"/>
    <char style="qt">Minu ndidi Nzambi yi bakulu baku ;</char></para>
  <para style="q1">
    <char style="qt">Nzambi yi Abalahami, yi Izaki ayi yi Yakobi.</char></para>
  <para style="p">Moyize weka tita ayi kasia nunga buela tala ko.</para>
  <para style="p">
    <verse number="33" style="v"/>Buna Pfumu wunkamba :</para>
  <para style="q1">
    <char style="qt">Vula zisapatu zidi mu malu maku,</char></para>
  <para style="q1">
    <char style="qt">bila buangu kioki telimini kidi ntoto wunlongo.</char></para>
  <para style="q1">
    <verse number="34" style="v"/>
    <char style="qt">Ndimueni ziphasi zi batu bama badi ku Ezipite.</char></para>
  <para style="q1">
    <char style="qt">Ndiwilu bidilu biawu.</char></para>
  <para style="q1">
    <char style="qt">Diawu ndizidi mu kuba kula.</char></para>
  <para style="q1">
    <char style="qt">Yiza buabu bila ngeyo ndieka tuma ku Ezipite.</char></para>
  <para style="p">
    <verse number="35" style="v"/>Moyize beni diodi bamanga bu batuba : <char style="qt">Nani wubiekidi pfumu ayi zuzi e ?</char></para>
  <para style="p">Buabu Nzambi wuntuma mu ba pfumu ayi nkudi mu lusadusu lu mbasi yoyi yimmonikina mu finti. <verse number="36" style="v"/>Niandi wuba totula bu kavanga mambu manneni ayi bikumu mu tsi yi Ezipite, mu mbu wu mbuaki ayi mu dikanga mu tezo ki makumaya ma mimvu. <verse number="37" style="v"/>Moyize beni niandi wukamba bana ba Iseli : <char style="qt">Nzambi wela kulutotudila mbikudi wela ba banga minu va khatitsika bakhomba zieno.</char></para>
  <para style="p">
    <verse number="38" style="v"/>Niandi wuba mu lukutukunu ku dikanga va kimosi ayi mbasi yoyi yinyolukila ku mongo Sinayi va kimosi ayi bakulu beto. Niandi wutambula mambu ma moyo muingi katutudisila mawu.</para>
  <para style="p">
    <verse number="39" style="v"/>Vayi bakulu beto bamanga kuntumukina ; banloza ayi mintima miawu mibaluka ku Ezipite. <verse number="40" style="v"/>Bawu bakamba Aloni :</para>
  <para style="p">—<char style="qt">Wutuvangila zinzambi zilenda ku tutuaminina ku ntuala bila tukadi zaba mambu mbi mabuilulu Moyize diodi ditutotula mu tsi yi Ezipite.</char></para>
  <para style="p">
    <verse number="41" style="v"/>Diawu mu bilumbu bina, bavanga tumba kimuana ngombi ayi batambika makaba kuidi tumba beni. Bamona khini mu diambu di bima bivanga mioko miawu.</para>
  <para style="p">
    <verse number="42" style="v"/>Vayi Nzambi wuba tamba manima, wuba yekula mu sadila zimbuetete banga busonimina mu nkanda wu mimbikudi :</para>
  <para style="q1">
    <char style="qt">A basi Iseli, minu lutambikila bibulu ayi makaba</char></para>
  <para style="q1">
    <char style="qt">mu makumaya ma mimvu mu dikanga e ?</char></para>
  <para style="q1">
    <verse number="43" style="v"/>
    <char style="qt">Beno lunata nzo ngoto yi Moloki ayi mbuetete</char></para>
  <para style="q1">
    <char style="qt">yi nzambi Lefani, zimfikula ziozi luvanga</char></para>
  <para style="q1">
    <char style="qt">muingi lubi ; sambidila</char></para>
  <para style="q1">
    <char style="qt">diawu ndiela kulunata mu buvika vioka Babiloni !</char></para>
  <para style="p">
    <verse number="44" style="v"/>Bakulu beto baba ayi Nzo ngoto yi kimbangi mu dikanga, yivangama banga bu tumina Nzambi, Nzambi mutu wukamba Moyize ti kavanga yawu boso buididi mfikula yoyi kamona. <verse number="45" style="v"/>Bakulu beto bu batambula yawu ; bayikotisa mu thangu zozue mu zitsi zi Bapakanu, babo Nzambi kakuka ku ntuala bakulu beto nate mu thangu Davidi, <verse number="46" style="v"/>mutu wowo wumonokono nlemvo kuidi Nzambi ayi wuzola tungila Nzambi Yakobi nzo. <verse number="47" style="v"/>Vayi Salomo wuyiza kuntungila nzo. <verse number="48" style="v"/>Muaki, Nzambi yizangama kakalanga ko mu zinzo zitungulu mu mioko mi batu, banga bu tubila mbikudi :</para>
  <para style="q1">
    <verse number="49" style="v"/>
    <char style="qt">Pfumu wutuba : Diyilu diawu kundu kiama,</char></para>
  <para style="q1">
    <char style="qt">ntoto kiawu buangu ndieti tetika malu mama.</char></para>
  <para style="q1">
    <char style="qt">Buna phila nzo mbi luela kuthungila e ?</char></para>
  <para style="q1">
    <char style="qt">Voti phila buangu mbi kiela ba vundulu kiama e ?</char></para>
  <para style="q1">
    <verse number="50" style="v"/>
    <char style="qt">Mioko miama misia vanga ko bima bioso biobi e ?</char></para>
  <para style="p">
    <verse number="51" style="v"/>A beno bankua matingu ! Beno luidi mintima mikangama ayi matu mafua ! Beno mamveno lukidi tingunanga kueno Pheve Yinlongo mu zithangu zioso banga bakulu beno. <verse number="52" style="v"/>Mbikudi mbi wowo bakulu beno bakambu yamisa e ? Bavonda mimbikudi miomi mitubila ndizulu yi “Mutu wusonga”, mutu wowo beno lusumbisidi ayi lumvodisidi ; <verse number="53" style="v"/>beno lutambula Mina mu nzila yi zimbasi ayi lusia keba mina beni ko.</para>
  <para style="s1">Bavonda Etieni</para>
  <para style="p">
    <verse number="54" style="v"/>Bu bawa mambu momo, bafuema ayi bakueta meno mu diambu diandi. <verse number="55" style="v"/>Vayi niandi wuba wuwala mu Pheve Yinlongo, wutala ku Diyilu, wumona nkembo wu Nzambi ayi wumona Yesu buna katelimini va koko ku lubakala lu Nzambi.</para>
  <para style="p">
    <verse number="56" style="v"/>Buna wuba kamba :</para>
  <para style="p">—Talanu, ndilembo moni Diyilu dizibukidi ayi Muana Mutu telimini va koko ku lubakala lu Nzambi.</para>
  <para style="p">
    <verse number="57" style="v"/>Bayamikina mu mbembo yingolo, bazibika matu mawu. Mu kithuadi baboso batumbu kumfuakana, <verse number="58" style="v"/>bankoka ku fula di divula ayi banzuba matadi. Bambangi batula minledi miawu va malu ma ditoko dimosi dizina diandi Sawuli.</para>
  <para style="p">
    <verse number="59" style="v"/>Bazuba Etieni matadi vayi niandi wusambila ayi wutuba :</para>
  <para style="p">—A Pfumu Yesu, tambula Pheve ama.</para>
  <para style="p">
    <verse number="60" style="v"/>Bosi wufukama ayi wuyamikina mu mbembo yingolo :</para>
  <para style="p">—A Pfumu, kadi kuba tangila disumu diadi !</para>
  <para style="p">Bu kamana tuba bobo, wufua.</para>
  <chapter number="8" style="c"/>
  <para style="ms1">ZIMBANGI MU YUDA AYI MU SAMALI</para>
  <para style="s1">Dibundu di yamusu ayi ditululu</para>
  <para style="p">
    <verse number="1" style="v"/>Sawuli wukikinina ti bavonda Etieni.</para>
  <para style="p">Tona lumbu kina batona yamisa ngolo Dibundu diba ku Yelusalemi. Baboso botula kaka bamvuala, bamana sasukusu mu zunga ki Yuda ayi ki Samali. <verse number="2" style="v"/>Batu baba kinzikanga mambu ma Nzambi bayenda zika Etieni ayi bandila ngolo. <verse number="3" style="v"/>Vayi Sawuli wuyamisa dibundu, wuba kotanga mu kadika nzo, mu kanga babakala ayi baketo ayi kuba loza mu nloko.</para>
  <para style="s1">Filipi wulonga ku Samali</para>
  <para style="p">
    <verse number="4" style="v"/>Vayi batu bobo basasukusu bayenda ndambu na ndambu, balonga mambu ma Nzambi. <verse number="5" style="v"/>Filipi wuyenda ku divula dimosi di Samali. Wulonga nsamu wu Klisto. <verse number="6" style="v"/>Nkangu wu batu, mu kithuadi kimosi, batamba bumboti matu mu mambu Filipi kaba kuba kamba bu banwa ayi bammona mu bikumu kaba vanganga. <verse number="7" style="v"/>Bila ziphevi zimbimbi ziyamikina mu mbembo yingolo bu ziba totuka mu batu bawombo makoka mawombo ayi batu bawombo baba ntiudika babeluka. <verse number="8" style="v"/>Khini yiwombo yiba mu divula dina.</para>
  <para style="p">
    <verse number="9" style="v"/>Muaki tuamina mambu momo, mu divula beni muba mutu wumosi dizina diandi Simoni, wuba sadilanga mazi, ayi basi Samali baba siminanga mu diambu di mavanga mandi ; wukibieka mutu wu luvalu. <verse number="10" style="v"/>Batu boso, tona mu bana balezi ayi bakulutu, banwilukila ayi batuba ti :</para>
  <para style="p">—Mutu niawu niandi lulendo lu Nzambi, lolo luntedolongo “Lulendo lunneni”.</para>
  <para style="p">
    <verse number="11" style="v"/>Banwilukila bila tona thama baba siminanga mu diambu di mazi mandi.</para>
  <para style="p">
    <verse number="12" style="v"/>Vayi bu bawilukila Filipi bu kaba samunina Nsamu Wumboti wutedi Kipfumu ki Nzambi ayi wutedi dizina di Yesu Klisto ; babakala ayi baketo babotama. <verse number="13" style="v"/>Mamvandi Simoni wuwilukila ; bu kabotama buna wukala ayi Filipi mu zithangu zioso. Bu kamona mambu manneni ayi bikumu binneni biba vangamanga, buna wusimina ngolo.</para>
  <para style="p">
    <verse number="14" style="v"/>Mu thangu bamvuala bobo baba ku Yelusalemi bu ziwa ti basi Samali batambula mambu ma Nzambi, baba fidisila Piela ayi Yowani. <verse number="15" style="v"/>Bu batula, baba sambidila muingi batambula Pheve Yinlongo, <verse number="16" style="v"/>bila buna yikulukidi ko kadi va mutu wumosi ; vayi mu dizina di Pfumu Yesu kaka babotimina. <verse number="17" style="v"/>Piela ayi Yowani babatetika mioko ayi batambula Pheve Yinlongo.</para>
  <para style="p">
    <verse number="18" style="v"/>Vayi Simoni bu kamona ti Pheve yinlongo yivanunu mu thetokolo yi mioko mi bamvuala, buna wuba vana zimbongo ; <verse number="19" style="v"/>bosi wuba kamba :</para>
  <para style="p">—Bika luphana mamvama lulendo lolo muingi babo ndikuizatetika mioko batambula Pheve Yinlongo.</para>
  <para style="p">
    <verse number="20" style="v"/>Vayi Piela wumvutudila :</para>
  <para style="p">—Bika wufua ngeyo ayi zimbongo ziaku bu wuyindudi sumba dikaba di Nzambi. <verse number="21" style="v"/>Kadi kuku ayi kadi ndambu wisi ko mu diambu diadi bila ntimaꞌaku wisi wululama ko va meso ma Nzambi. <verse number="22" style="v"/>Bika wubalula mavanga maku mambimbi, ayi sambila Pfumu muingi enati baka bubela mayindu ma ntimꞌaku malemvokolo. <verse number="23" style="v"/>Bila ndimmona ti kikhenene ayi masumu bidi yaku.</para>
  <para style="p">
    <verse number="24" style="v"/>Buna Simoni wuvutula :</para>
  <para style="p">—Bika beno veka lusambila Pfumu muingi mambu momo lutubidi mabika kumbuila.</para>
  <para style="p">
    <verse number="25" style="v"/>Buna bamana telimina Yesu Klisto kimbangi ayi longa Mambu ma Pfumu, Piela ayi Yowani bavutuka ku Yelusalemi. Balonga Nsamu wumboti mu mala mawombo ma Samali.</para>
  <para style="s1">Filipi ayi muisi Etiopi</para>
  <para style="p">
    <verse number="26" style="v"/>Mbasi yi Pfumu yikamba Filipi :</para>
  <para style="p">—Telama ! Yenda mu ndambu yi sude mu nzila yitonina ku Yelusalemi nate ku Ngasa ; nzila yikambulu batu. <verse number="27" style="v"/>Niandi wutelama ayi wuyenda. Tala muisi Etiopi wumosi wuba lundanga zimbongo ayi kiuka kioso ki ntinu wunketo wu Etiopi ; wuyiza ku Yelusalemi mu sambila. <verse number="28" style="v"/>Bu kaba mvutuka, wuvuanda mu Saleti<note caller="+" style="f"><char style="fr" closed="false">8.28 </char><char style="fq" closed="false">Saleti</char><char style="fqa" closed="false"> : </char><char style="ft" closed="false">ditoma diba makalu muadi masengo ayi diba titukungu kuidi ziphunda.</char></note> kiandi. Wuba tanga nkanda wu mbikudi Ezayi.</para>
  <para style="p">
    <verse number="29" style="v"/>Pheve yikamba Filipi :</para>
  <para style="p">—Fikama ayi bakidila saleti yoyi. <verse number="30" style="v"/>Filipi wuzawula ; wunwa wulembo tangi nkanda wu mbikudi Ezayi ; buna wunyuvula :</para>
  <para style="p">—Wulembo sudika kuaku mambu momo wulembo tangi e ?</para>
  <para style="p">
    <verse number="31" style="v"/>Mutu beni wumvutudila :</para>
  <para style="p">—Buevi ndenda kumasudikila enati mutu kakadi kutsudikisa mawu e ?</para>
  <para style="p">Bosi wuleba Filipi kakuma mu Saleti ayi wunleba kavuanda va ndambu andi.</para>
  <para style="p">
    <verse number="32" style="v"/>Buku ki mambu kioki kaba tanga kiawu kiaki :</para>
  <para style="q1">
    <char style="qt">Bannata banga dimemi diyenda ku vondo ;</char></para>
  <para style="q1">
    <char style="qt">banga muana dimemi diodi dinkambu samba</char></para>
  <para style="q1">
    <char style="qt">va ntuala mutu wowo wulembo nkulula mika,</char></para>
  <para style="q1">
    <char style="qt">vayi kasia zibula munu ko ;</char></para>
  <para style="q1">
    <verse number="33" style="v"/>
    <char style="qt">mu diambu di kukikulula</char></para>
  <para style="q1">
    <char style="qt">bamanga kunnungisa.</char></para>
  <para style="q1">
    <char style="qt">Nani wela yolukila nkunꞌandi e ?</char></para>
  <para style="q1">
    <char style="qt">Bila basukisidi luzingu luandi va ntoto e ?</char></para>
  <para style="p">
    <verse number="34" style="v"/>Buna nlundi wu kiuka ki ntinu wunketo wuyuvula Filipi :</para>
  <para style="p">—Wundemvukila ; wutsudikisa mu diambu di nani mbikudi kayolukila mambu mama e ? Mu diambu di niandi veka voti mu diambu di mutu wunkaka e ?</para>
  <para style="p">
    <verse number="35" style="v"/>Filipi wutona yoluka, wutona kunsamunina mambu ma Yesu, tonina mu nkanda wowo.</para>
  <para style="p">
    <verse number="36" style="v"/>Bu batatamana diata mu nzila, batula va buindi kinlangu. Buna nlundi wu kiuka ki ntinu wunketo wutuba :</para>
  <para style="p">—Tala nlangu wawu ! A mbi bi kukhakidika mu botama e ?</para>
  <para style="p">[<verse number="37" style="v"/>Filipi wumvutudila :</para>
  <para style="p">—Enati wilukidi mu ntimꞌaku wumvimba buna wulenda kuaku botama !</para>
  <para style="p">Mutu beni wuvutula :</para>
  <para style="p">—Ndinwilukila ti Yesu Klisto niandi Muana Nzambi<note caller="+" style="f"><char style="fr" closed="false">8.37 </char><char style="ft" closed="false">Buku kiaki kisi ko mu minkanda minkaka.</char></note>.]</para>
  <para style="p">
    <verse number="38" style="v"/>Wuvana minsua mu telimisa Saleti. Filipi ayi nlundi wu kiuka ki ntinu wunketo, bawu buadi batibuka mu nlangu ; bosi Filipi wumbotika.</para>
  <para style="p">
    <verse number="39" style="v"/>Bu batotuka mu nlangu, Pheve yi Pfumu yizimbisa Filipi, ayi nlundi wu kiuka ki ntinu wunketo kasia buela kummona ko. Vayi mutu beni wulandakana nzilꞌandi mu khini yiwombo.</para>
  <para style="p">
    <verse number="40" style="v"/>Vayi Filipi wuyenda monikila ku Azoti. Bu kaviokila mu tsiwulonga Nsamu Wumboti mu mala moso momo kaviokila nate katula ku Sezali.</para>
  <chapter number="9" style="c"/>
  <para style="s1">Sawuli wubalula mavanga</para>
  <para style="p">
    <verse number="1" style="v"/>Mayindu ma Sawuli maba kaka mu yamisa ayi mu vonda minlonguki mi Pfumu, wuyenda kuidi Pfumu yi zinganga Nzambi ku Yelusalemi <verse number="2" style="v"/>ayi wunlomba minkanda minata mu zinzo zi zikhutukunu zi Damasi muingi kabaka bukangila babakala voti baketo, bobo banlandakana nzila yi Pfumu ayi kuba nata bakangama ku Yelusalemi.</para>
  <para style="p">
    <verse number="3" style="v"/>Bu kaba mu nzila, buna weka nduka tula ku Damasi, kazimbukila kiezilakikienzuka mu diyilu banga lusiemo. <verse number="4" style="v"/>Bu kabua va tsi, wuwa mbembo yinkamba :</para>
  <para style="p">—A Sawuli e ! A Sawuli e ! A bila mbi wulembo ndiamisina e ?</para>
  <para style="p">
    <verse number="5" style="v"/>Sawuli wuvutula :</para>
  <para style="p">—Pfumu, ngeyo widi nani e ?</para>
  <para style="p">Pfumu wunkamba :</para>
  <para style="p">—Minu Yesu diodi wunyamisanga ! <verse number="6" style="v"/>Vayi telama buabu ! Kota ku divula, kuawu maba kamba mambu mawu fueti vanga !</para>
  <para style="p">
    <verse number="7" style="v"/>Batu boso baba yandi mu nzila batelama, basia baka kadi dituba ko, bawa mbembov ayi basia mona mutu ko. <verse number="8" style="v"/>Sawuli wutelama. Meso mandi maba mazibuka vayi kasia mona ko. Bansimbidila mu koko, bannata ku Damasi.</para>
  <para style="p">
    <verse number="9" style="v"/>Bilumbu bitatu kasia kadi mona, kasia dia voti kadi nua.</para>
  <para style="p">
    <verse number="10" style="v"/>Nlonguki wumosi wuba ku Damasi, dizina diandi Ananiasi. Pfumu wummonikina mu tsongolo ayi wuntela :</para>
  <para style="p">—“Ananiasi !”</para>
  <para style="p">Niandi wuvutula :</para>
  <para style="p">—Tala, Minu kawu Pfumu !</para>
  <para style="p">
    <verse number="11" style="v"/>Bosi Pfumu wunkamba :</para>
  <para style="p">—Telama ! Yenda mu nzila yoyi bantedilanga : “nzila yilulama” ayi tomba mutu wumosi bantedilanga Sawuli muisi Talisi widi ku nzo Yuda. Vayi tala mutu wulembo sambila <verse number="12" style="v"/>ayi wumueni mu tsongolo mutu wumosi, bantedilanga Ananiasiwukotidi ayi wuntetikidi mioko mu diambu di kabuela mona diaka.</para>
  <para style="p">
    <verse number="13" style="v"/>Ananiasi wuvutula :</para>
  <para style="p">—A Pfumu ! Ndiwilu batu bawombo banyolukila mambu ma mutu wowo ayi mabienga momo kavangidi banlongo baku mu Yelusalemi. <verse number="14" style="v"/>Beki kuaku lulendo lubedi kuidi bapfumu banganga Nzambi, lukangisila babo bansambilanga dizina diaku.</para>
  <para style="p">
    <verse number="15" style="v"/>Vayi Pfumu wunkamba :</para>
  <para style="p">—Yenda bila ndisobudi mutu wowo mu kutsadila ; wela zabikisa dizina diama kuidi Bapakanu, mintinu ayi kuidi bana ba Iseli.</para>
  <para style="p">
    <verse number="16" style="v"/>Bosi ndiela kummonisa mambu mawombo momo mafueti kummonisa phasi mu diambu di dizina diama.</para>
  <para style="p">
    <verse number="17" style="v"/>Ananiasi wuyenda ; wukota muna nzo beni, wutetika Sawuli mioko ayi wunkamba :</para>
  <para style="p">—A khombꞌama Sawuli, Pfumu Yesu diodi dimonikini mu nzila yoyi wuyizidi, wuthumini muingi wubuela mona diaka ayi wuba wuwala mu pheve Yinlongo.</para>
  <para style="p">
    <verse number="18" style="v"/>Vana vawu, bima bidoduka mu meso mandi biba banga makua ma mbizi yi nlangu. Wutona buela mona. Buna wutelama ayi wubotama. <verse number="19" style="v"/>Bu kadia zingolo zivutuka.</para>
  <para style="s1">Sawuli wutelimina Yesu Klisto Kimbangi</para>
  <para style="p">Sawuli wukala ndambu bilumbu ayi minlonguki ku Damasi. <verse number="20" style="v"/>Ayi mu bilumbu bina kaka wutona longa mu zinzo zi zikhutukunu ti Yesu niandi Muana Nzambi.</para>
  <para style="p">
    <verse number="21" style="v"/>Batu bobo banwa basimina buwombo ayi batuba :</para>
  <para style="p">—A beno ! Niandi ko mutu wowo wubedi yamisanga batu bobo babedi sambilanga dizina diodi ku Yelusalemi ayi wuyizila kuaku mu lukanu lu kuba nata bakanga kuidi bapfumu banganga Nzambi e ?</para>
  <para style="p">
    <verse number="22" style="v"/>Vayi Sawuli wukinda mu lulendo wukangisa miunu mi Bayuda baba kalanga ku Damasi bu kaba kuba sudikisanga mu bukiedika ti Yesu niandi Klisto.</para>
  <para style="p">
    <verse number="23" style="v"/>Bilumbu biwombo bu bivioka, Bayuda bawizana mu kumvonda. <verse number="24" style="v"/>Vayi Sawuli wuwa lufiefi beni. Basunga builu ayi muini, mielo mi divula muingi bamvonda. <verse number="25" style="v"/>Vayi, va builu, minlonguki miandi minkuludila mu pani mu yenda baka ki luphangu lu divula.</para>
  <para style="p">
    <verse number="26" style="v"/>Bu katula ku Yelusalemi, wutomba fubakana ayi minlonguki, vayi baboso bammona tsisi. Bila basia kikinina ko ti weka nlonguki. <verse number="27" style="v"/>Vayi Balinabasi wumbonga ayi wunnata kuidi bamvuala. Wuba kamba buevi Sawuli kamonina Pfumu mu nzila yi Damasi ; Pfumu yoyi yinyolukila ayi buevi kalongila mu kambu tsisi, mu dizina di Yesu ku Damasi.</para>
  <para style="p">
    <verse number="28" style="v"/>Wuba kuenda ayi kuiza yawu va kimosi ku Yelusalemi ayi wuyolukila mu kambu tsisi mu dizina di Pfumu. <verse number="29" style="v"/>Wusolula, wufindana ziphaka ayi Bayuda bobo baba tubanga Kingeleki vayi bawu batomba kumvonda. <verse number="30" style="v"/>Vayi bakhomba bu zizaba diambu beni, zinnata ku Sezali bosi zimfidisa ku Talise.</para>
  <para style="s1">Piela wuyenda tala dibundu di Yuda</para>
  <para style="p">
    <verse number="31" style="v"/>Dibundu diba mu ndembama mu Yuda dioso, mu Ngalili ayi mu Samali bu dikindusu ayi bu dikinzika Pfumu. Batu babuelama mu lusadusu lu Pheve yinlongo.</para>
  <para style="p">
    <verse number="32" style="v"/>Bu diba ti Piela wudiengila mu zunga kioso, wuyenda tala banlongo bobo baba kalanga ku Lide. <verse number="33" style="v"/>Kuna kamonina mutu wumosi dizina diandi Ene, wuba dikoka. Nana di mimvu kabela wuleka va mbukꞌandi.</para>
  <para style="p">
    <verse number="34" style="v"/>Piela wunkamba :</para>
  <para style="p">—A Ene ! Yesu beti tedila Klisto wubelusidi. Telama kuaku ! Kubika mbukꞌaku ngeyo veka.</para>
  <para style="p">Vana vawu wutelama. <verse number="35" style="v"/>Batu boso baba kalanga ku Lide ayi ku Saloni bammona ayi babaluka kuidi Pfumu.</para>
  <para style="p">
    <verse number="36" style="v"/>Kuba nlonguki wumosi wu nketo ku Yope, baba tedilanga Tabita bu dinsundula Dolukasi<note caller="+" style="f"><char style="fr" closed="false">9.36 </char><char style="fq" closed="false">Dolukasi</char><char style="fqa" closed="false"> : </char><char style="ft" closed="false">dinsundula “tsiesi” mu kingeleki.</char></note> wuba nketo wu mavanga mamboti ayi minsukami miwombo kasadisa. <verse number="37" style="v"/>Vayi yiyiza ba mu bilumbu beni, bu kabakana kimbevo buna wufua. Bu bamana kunsukula, bantula ku vinga kidi ku yilu banga. <verse number="38" style="v"/>Sumbu Lide diba difikama ayi Yope, minlonguki bu miwa ti Piela widi ku divula di Yope, buna mifidisa babakala buadi kuidi niandi ayi bankamba :</para>
  <para style="p">—Kadi zingila mu kuiza kuidi beto.</para>
  <para style="p">
    <verse number="39" style="v"/>Piela wutelama, wuyenda yawu. Buna katumbu tula, bannata ku vinga kidi ku yilu banga. Mafuola moso mayiza ku kaba mu bidilu. Mammonisa biyunga ayi minledi ; bima bioso biobi katunga bu kabedi yawu va kimosi. <verse number="40" style="v"/>Vayi Piela bu katotula batu boso ku nganda, buna wufukama, wusambila, wutadisa ku ndambu kubela mvumbi ayi wutuba :</para>
  <para style="p">—Tabita ! Kotuka kuaku !</para>
  <para style="p">Mbadi Tabita wuzibula meso ; Wumona Piela, wuvuanda. <verse number="41" style="v"/>Piela wunsimba mu koko, wuntelimisa, wutumisa banlongo ayi mafuola ; bosi wuba monisa niandi wumoyo.</para>
  <para style="p">
    <verse number="42" style="v"/>Tsangu beni yimana tembakana mu Yope dioso ayi bawombo bawilukila Pfumu. <verse number="43" style="v"/>Piela wukala bilumbu biwombo ku Yope, ku nzo Simoni diodi diba salanga kisalu ki vanganga bima mu minkanda mi bibulu.</para>
  <chapter number="10" style="c"/>
  <para style="ms1">ZIMBANGI VA NTUALA BAKAMBULU BAYUDA</para>
  <para style="s1">Mbasi yimonikina Khoneli</para>
  <para style="p">
    <verse number="1" style="v"/>Pfumu yimosi yi masodi ma basi Loma mu nkangu wuba ntedilanga “Italiya” wuba kalanga ku Sezali, dizina diandi Khoneli. <verse number="2" style="v"/>Wuba mutu wu busonga, wuba kinzikanga mambu Nzambi va kimosi ayi basi nzoꞌandi yoso. Wuba sadisanga minsukami ayi wuba sambilanga Nzambi mu zithangu zioso. <verse number="3" style="v"/>Wumona mu tsongolo nduka-nduka mu thangu yintatu mu masika, mbasi yi Nzambi yikota mu nzoꞌandi ayi yinkamba :</para>
  <para style="p">—A Khoneli !</para>
  <para style="p">
    <verse number="4" style="v"/>Khoneli wusungamana kuntala ayi lukhuku, ayi wunyuvula :</para>
  <para style="p">—A Pfumu ! Mbi biobi e ?</para>
  <para style="p">Mbasi wumvutudila :</para>
  <para style="p">—Zitsambulu ziaku ayi makaba weti vana minsukami bitudidi kuidi Nzambi, wubitebukidi moyo. <verse number="5" style="v"/>Fidisa buabu batu ku Yope ; tumisa Simoni, mutu wowo beti tedila Piela, <verse number="6" style="v"/>Widi ku nzo Simoni diodi wumvanganga bima mu minkanda mi bibulu nzo beni va muenda mbu yidi.</para>
  <para style="p">
    <verse number="7" style="v"/>Mbasi yoyi yiba kunkamba bu yitumbu kuenda, Kolineyi wutumisa bisadi biodi mu bisadi biandi ayi disodi dimosi mu masodi momo maba kalanga va ndambuꞌandi, diodi diluta kinzikanga mambu ma Nzambi. <verse number="8" style="v"/>Bu kamana kuba samunina mambu moso, buna wuba fidisa ku Yope.</para>
  <para style="p">
    <verse number="9" style="v"/>Mu lumbu kilanda, bu baba mu nzila ayi bu bafikama ayi Yope, Piela wumaka ku yilu muanzu mu kuenda sambila. Yiba nduka-nduka midi. <verse number="10" style="v"/>Nzala yiwombo yiba yandi ayi wuzola dia. Sumbu diba ti buna bakidi nlambila bidia, buna wuzamuka mu Pheve. <verse number="11" style="v"/>Wumona diyilu dizibukidi ayi wumona kima kimosi kidedakani banga nledi wunneni wukuluka mu zitsongi ziandi ziya va ntoto. <verse number="12" style="v"/>Muna muba mintindu mioso mi bibulu ; bibio bindiatilanga mu bivumu<note caller="+" style="f"><char style="fr" closed="false">10.12 </char><char style="ft" closed="false">Mu dikabu diadi di bibulu muawu muidi zinioka, bivala, zingandu, bimbolo…</char></note>, ayi mintindu mioso mi zinuni.</para>
  <para style="p">
    <verse number="13" style="v"/>Wuwa mbembo yimosi yinkamba :</para>
  <para style="p">—Piela, telama ! Vonda ayi dia !</para>
  <para style="p">
    <verse number="14" style="v"/>Piela wuvutula :</para>
  <para style="p">—Nana Pfumu ! Bila ndididi ko bima bisumuka ayi bimvindu.</para>
  <para style="p">
    <verse number="15" style="v"/>Mbembo yibuela kunkamba mu khumbu yimmuadi :</para>
  <para style="p">—Biobi Nzambi kavedisa ngeyo kadi kubi mona bisumuka. <verse number="16" style="v"/>Mu zikhumbu zitatu kamonina tsongolo beni bosi ku nzimunina kima beni kikuma ku diyilu.</para>
  <para style="p">
    <verse number="17" style="v"/>Piela bu kaba yindula tsundu yi tsongolo yoyi kamona, muna thangu beni, batu bobo Kolineyi kafidisa buna bateliminiva muelo nzo bu bamana yuvula nzo yi Simoni. <verse number="18" style="v"/>Batela mbila ayi bayuvula enati Simoni diodi beti tedila Piela widi mu nzo beni.</para>
  <para style="p">
    <verse number="19" style="v"/>Piela bu kaba yindula tsongolo beni, Pheve wunkamba :</para>
  <para style="p">—Tala, batu batatu balembo tombi. <verse number="20" style="v"/>Vayi telama, kuluka ayi yenda yawu mu kambu memata bila minu veka ndiba fidisidi.</para>
  <para style="p">
    <verse number="21" style="v"/>Piela bu kabaluka kuba batu beni, buna wukamba :</para>
  <para style="p">—Tala minu mutu wowo luntomba ; A diambu mbi luizidi e ?</para>
  <para style="p">
    <verse number="22" style="v"/>Bamvutudila :</para>
  <para style="p">—Kolineyi, pfumu yi masodi ma basi Loma wututumini, niandi widi mutu wusonga ayi wunkinzikanga Nzambi ayi tsi yoso yi Bayuda yeti kuntelimina kimbangi kimboti. Mbasi yi Nzambi yinlubudi mu diambu katumisa ku Nzoꞌandi muingi kawa mambu kuidi ngeyo. <verse number="23" style="v"/>Bu kaba kotisa mu nzo ; wuba vangisila nleko.</para>
  <para style="s1">Piela wutelimina Yesu kimbangi kuidi batu bakambulu Bayuda</para>
  <para style="p">Va nsuka, wutelama ayi wuyenda yawu ayi ndambu yi bakhomba zi divula Yope bayenda yandi. <verse number="24" style="v"/>Batula ku Sezali mu lumbu kilanda. Kolineyi wuba kuba vingila, wumana kutikisa bibutu biandi ayi bakundi bandi. <verse number="25" style="v"/>Mu thangu Piela kaba kota mu nzo, Kolineyi wuyiza dengana Piela, wubua va malu mandi ayi wumbuongimina.</para>
  <para style="p">
    <verse number="26" style="v"/>Vayi Petelo wuntelimisa bu katuba :</para>
  <para style="p">—Telama kuaku ! Bila minu mamvama ndidi mutu !</para>
  <para style="p">
    <verse number="27" style="v"/>Bu kaba solula yandi, wukota mu nzo ayi wumona batu bawombobuna bakutikini. <verse number="28" style="v"/>Piela wuba kamba :</para>
  <para style="p">—Beno luzebi ti dikandama mu Mina mi Bayuda kuidi Nyuda mu fubakananga voti buminanga mutu kambulu Nyuda. Vayi Nzambi wumbonisini ti kadi mutu wumosi ndilendi tedilanga ko wusumuka voti wumvindu ko. <verse number="29" style="v"/>Diawu bu lufidisi batu biza thombi, ndizidi mu kambu ziphaka. Buabu thidi zaba diambu mbi luthumisini.</para>
  <para style="p">
    <verse number="30" style="v"/>Kolineyi wumvutudila :</para>
  <para style="p">—Kiawu kiaki lumbu kinya mu thangu yi phila yayi ; mu thangu yintatu yi masika buna ndilembo sambila mu nzoꞌama, tala mutu wumosi, wuvuata minledi miba lezama, wuyiza kuthelimina ku ntuala. <verse number="31" style="v"/>Ayi wukhamba : “Khoneli, Nzambi wuwilu zitsambulu ziaku bosi wutebukidi moyo makaba maku momo weti vana minsukami. <verse number="32" style="v"/>Fidisa batu ku Yope, tumisa Simoni diodi bantedilanga Piela, widi ku nzo Simoni diodi dieti vangila bima mu minkanda mi bibulu. Nzo andi vana muenda mbu yidi. <verse number="33" style="v"/>Diawu mu kambu vingila, mfidisi batu kuidi ngeyo ayi diambu dimboti vengi bu wizidi. Buabu beto boso tuidi vava va ntuala Nzambi mu wa mambu mamo Pfumu katumini mu kutukamba !”</para>
  <para style="p">
    <verse number="34" style="v"/>Piela weka nyoluka :</para>
  <para style="p">—Bukiedika mbakudi ti Nzambi katalanga bizizi bi batu ko. <verse number="35" style="v"/>Vayi mu zitsi zioso woso mutu weti kunkinzika ayi weti sadila busonga, niandi wummonisanga Nzambi khini. <verse number="36" style="v"/>Niandi wufidisa mambu mandi kuidi bana ba Iseli, mu kuba samunina Nsamu Wumboti wu ndembama mu nzila yi Yesu Klisto, niandi Pfumu yi batu boso. <verse number="37" style="v"/>Luzebi mambu moso masamunu mu Yuda dioso, tonina mu zunga ki Ngalili mu thangu Yowani kamanisa longa nsamu wumbotokolo ; <verse number="38" style="v"/>buevi Nzambi kadukudila Pheve Yinlongo ayi lulendo kuidi Yesu, wuba muisi Nazaleti. Niandi wudiengila mu bibuangu bioso mu vanganga mamboti ayi mu belusa batu bobo baba bakangama mu buvika bu lulendo lu Satana, bila Nzambi wuba yandi.</para>
  <para style="p">
    <verse number="39" style="v"/>Beto tuidi bambangi ba mambu moso momo kavanga mu tsi yi Bayuda ayi mu Yelusalemi. Niandi bavondisa bu bambanda va nti. <verse number="40" style="v"/>Vayi Nzambi wumfulukisa mu lumbu kintatu ayi wumvana minsua mi monikina diaka, <verse number="41" style="v"/>bika sia ti kuidi batu boso vayi kuidi bambangi ziozi niandi veka Nzambi kakisobudila thama, fuana beto tudia ayi tunua yandi ku nzimunina bu kafuluka mu bafua. <verse number="42" style="v"/>Niandi wututuma tulonga batu ayi tutelama kimbangi ti niandi Nzambi kabieka zuzi di batu badi moyo ayi bafua. <verse number="43" style="v"/>Mimbikudi mioso mintelimina kimbangi ti woso wunkuwilukilawela lemvokolo masumu mandi mu dizina diandi.</para>
  <para style="s1">Bapakanu batambula dikaba di Pheve</para>
  <para style="p">
    <verse number="44" style="v"/>Buna Piela wikidi tubi mambu mama, Pheve Yinlongo yikuluka mu batu boso bobo bawa mambu beni. <verse number="45" style="v"/>Bayuda bobo bawilukila bayiza ayi Piela, basimina mu mona ti dikaba di Pheve Yinlongo dieka ayi kuidi batu bobo bakambulu Bayuda. <verse number="46" style="v"/>Bila babawa babo banyoluka zimbembo zinkaka ayi bankembisa Nzambi.</para>
  <para style="p">
    <verse number="47" style="v"/>Buna Piela wuba yuvula :</para>
  <para style="p">—A buevi, mutu wulenda kandika batu baba babotama mu nlangu, bawu batambudi Pheve Yinlongo banga beto e ?</para>
  <para style="p">
    <verse number="48" style="v"/>Diawu wuvana lutumunu muingi babotama mu dizina di Yesu Klisto.</para>
  <para style="p">Bosi banleba mu diambu kakala ndambu bilumbu.</para>
  <chapter number="11" style="c"/>
  <para style="s1">Piela wuvumbula kipholo kuidi bawilukila ba Yelusalemi</para>
  <para style="p">
    <verse number="1" style="v"/>Bamvuala ayi bakhomba baba mu Yuda ziwa ti batu bobo bakambulu Bayuda mamvawu batambula mambu ma Nzambi. <verse number="2" style="v"/>Vayi Piela bu kavutuka ku Yelusalemi, Bayuda bobo bawilukila bafindana yandi ziphaka <verse number="3" style="v"/>ayi bankamba :</para>
  <para style="p">—Ngeyo wubedi kuidi batu bakambu zengoso nitu yi kibakala ayi wudidi yawu !</para>
  <para style="p">
    <verse number="4" style="v"/>Vayi Piela wuba sudikisa mambu moso boso bu malandikinina ; Wuba kamba :</para>
  <para style="p">
    <verse number="5" style="v"/>—Bu ndiba sambila ku Yope, ndizamuka mu Pheve, ndimona tsongolo. Ndimona kima kimosi kiba banga nledi wunneni kikangu mu zitsongi ziya, kiba nkuluka tona ku diyilu nate va ndiba. <verse number="6" style="v"/>Bu ndikitala, ndikifiongunina, buna ndimona bibulu bi malu maya, bibulu bi nsitu, bibulu bindiatilanga mu bivumu ayi zinuni. <verse number="7" style="v"/>Ayi ndiwa mbembo yikhamba : “Piela, telama, vonda ayi dia”. <verse number="8" style="v"/>Vayi ndivutula : “Nana Pfumu, bila kadi kima kisumuka ayi kimvindu kikotidi ko mu munu ama.” <verse number="9" style="v"/>Mbembo yiwakana diaka mu khumbu yimmuadi mu diyilu : “Kioki Nzambi kavedisa ngeyo kadi kukitala kisumuka”. <verse number="10" style="v"/>Mu zikhumbu zitatu diambu diodi divangimina bosi bima bioso bikuma ku diyilu.</para>
  <para style="p">
    <verse number="11" style="v"/>Muna thangu beni ndimona batu batatu baba ku Sezali bafidusu kuidi minu, batelama va ntuala nzo yoyi ndiba. <verse number="12" style="v"/>Pheve yikhamba ndienda yawu mu kambu memata. Bakhomba basambanu ziazi ziyiza yama ayi tukota mu nzo yi mutu wuna.</para>
  <para style="p">
    <verse number="13" style="v"/>Mutu beni wutukamba buevi kamonina mbasi mu nzoꞌandi, yimmonikina ayi yinkamba : “fidisa batu ku Yope, tumisa Simoni beti tedila Piela. <verse number="14" style="v"/>Niandi wela kukamba mambu malenda kuvukisa ngeyo ayi nzoꞌaku yimvimba.”</para>
  <para style="p">
    <verse number="15" style="v"/>Bu nditona yoluka, Pheve Yinlongo yikuluka mu bawu banga bu yikulukila mu beto vana thonono. <verse number="16" style="v"/>Bosi nditebukila moyo mambu ma Pfumu mu thangu katuba ti :</para>
  <para style="q1">
    <char style="qt">Nyinga, Yowani mu nlangu kabotikila</char></para>
  <para style="q1">
    <char style="qt">vayi beno mu Pheve Yinlongo luela botokolo.</char></para>
  <para style="p">
    <verse number="17" style="v"/>Enati niandi veka Nzambi wuba vana dikaba dimosi ayi beto mu thangu beto tuwilukila Pfumu Yesu Klisto, buna minu ndidi nani mu diambu di kandika Nzambi e ?</para>
  <para style="p">
    <verse number="18" style="v"/>Bu bawa mambu mama, baba dio sui, bakembisa Nzambi ayi batuba :</para>
  <para style="p">—Nyinga, Nzambi wuveni diluaku kuidi batu bakambulu Bayudamu balula mavanga muingi batambula luzingu !</para>
  <para style="s1">Balonga mambu ma Nzambi ku Antioshi</para>
  <para style="p">
    <verse number="19" style="v"/>Bobo basasakana, mu thangu bayamisa dibundu mu diambu di lufua lu Etieni bayenda nate ku Fenisi, Sipeli ayi ku Antioshi. Vayi basia longa Nsamu Wumboti kadi kuidi mutu ko botula kaka Bayuda. <verse number="20" style="v"/>Muaki mu batu bankaka, bayenda ku Antioshi muba basi Sipeli ayi basi Silene basolula ayi balonga Nsamu Wumboti wu Pfumu Yesu kuidi basi Ngelesi. <verse number="21" style="v"/>Lulendo lu Pfumu luba yawu, batu bawombo bawilukila ayi babaluka kuidi Pfumu.</para>
  <para style="p">
    <verse number="22" style="v"/>Tsangu beni yitula mu matu ma basi dibundu di Yelusalemi. Diawu bafidisila Balinabasi nate ku Antioshi. <verse number="23" style="v"/>Bu katula, wumona nlemvo wu Nzambi. Buna wumona khini bosi wukindisa batu boso muingi baba bakuikama mu Pfumu. <verse number="24" style="v"/>Bila Balinabasi wuba mutu wumboti, wuba wuwala mu Pheve Yinlongo ayi mu minu. Nkangu wunnene wu batu wuwilukila Pfumu.</para>
  <para style="p">
    <verse number="25" style="v"/>Bosi Balinabasi wuyenda ku Talisi mu tomba Sawuli. <verse number="26" style="v"/>Buna kammona, wunnata ku Antioshi. Mvu wu mvimba bawu buadibakutikinina ayi dibundu, balonga nkangu wunneni. Ku Antioshi kuawu minlonguki mitedolo “Bankua Klisto” voti “Baklisto” mu khumbu yitheti.</para>
  <para style="p">
    <verse number="27" style="v"/>Muna bilumbu beni mimbikudi miba ku Yelusalemi miyenda ku Antioshi, <verse number="28" style="v"/>wumosi mu bawu, dizina diandi Agabusi, wutelama ayi wubikula mu Pheve ti kanda kingolo kiela ba mu tsi yimvimba. Kanda beni kiba mu thangu ntinu Klode. <verse number="29" style="v"/>Diawu minlonguki mizenga, kadika mutu boso bubela diluaku diandi, mu fidisa lusadusu kuidi bakhomba baba kalanga mu Yuda. <verse number="30" style="v"/>Buawu bobo mivangila. Mifidisa makaba mawu kuidi bakulutu ba dibundu mu mioko mi Balinabasi ayi Sawuli.</para>
  <chapter number="12" style="c"/>
  <para style="s1">Piela wutotolo mu nloko</para>
  <para style="p">
    <verse number="1" style="v"/>Mu thangu yina, ntinu Elode wukangisa ndambu yi batu ba dibundu di Yelusalemi mu diambu di kuba yamisa. <verse number="2" style="v"/>Wuvondisa Zaki, khomba Yowani, mu sabala. <verse number="3" style="v"/>Bu kamona ti Bayuda bamuena diambu beni khini wubuela kangisa Piela ; yiba mu thangu nyengo mapha makambu tulu luvi. <verse number="4" style="v"/>Bu kankangisa, wunkotisa mu nloko ayi wutula kumi masodi masambanu muingi mansunga. Mayindu maba yandi, Pasika yawu vioka, ma kunsambisa va ntuala batu. <verse number="5" style="v"/>Piela wuba mu nloko ; vayi dibundu disambila zitsambulu, mu kambu vonga kuidi Nzambi mu diambu diandi.</para>
  <para style="p">
    <verse number="6" style="v"/>Vayi thangu Elode kaba mayindu ma kunsambisa, mu builu buna Piela wuba wuleka va khatitsika masodi muadi. Wuba wukangama mu zisieni zizole. Minsungi miba va muelo mu sunga nloko. <verse number="7" style="v"/>Tala mbasi yi Pfumu yitotuka ayi kiezila kingolo kikienzulanloko. Mbasi yisimba Piela mu luvati, yinkotula ayi yinkamba :</para>
  <para style="p">—Temala nsualu.</para>
  <para style="p">Zisieni ziba mu mioko miandi zidabuda.</para>
  <para style="p">
    <verse number="8" style="v"/>Bosi mbasi yinkamba :</para>
  <para style="p">—Vuata minledi miaku ayi zisapatu.</para>
  <para style="p">Wuvanga buawu.</para>
  <para style="p">Mbasi yinkamba diaka :</para>
  <para style="p">—Buela tetika yunga kiaku bosi ndandakana.</para>
  <para style="p">
    <verse number="9" style="v"/>Piela wutotuka mu nloko, wunlandakana. Kasia zaba ko ti mambu momo mavanga mbasi maba makiedika vayi kabanzila ti tsongolo kalembo moni. <verse number="10" style="v"/>Bu bavioka vaba minsungi mitheti ayi vaba minsungi mimmuadi, buna batula va muelo wusengo wuyenda ku ndambu yi divula, wuzibuka wawu veka ! Bu batotuka ayi bayenda nate ku tsongi nzila. Tumbu zimbukila mbasi yizimbala va meso ma Piela.</para>
  <para style="p">
    <verse number="11" style="v"/>Diela di Piela bu divutukisa, Piela wukamba : “Buabu khikinini ti Pfumu fidisidi mbasiꞌandi, yikhudidi mu mioko mi Elode ayi mu mambu momo Bayuda bazodidi kuphangila.”</para>
  <para style="p">
    <verse number="12" style="v"/>Bu kabakula buawu, wuyenda ku nzo Maliya, ngudi yi Yowani diodi baba ntedilanga Malako, kuawu kukutakana batu bawombo ayi basambila.</para>
  <para style="p">
    <verse number="13" style="v"/>Piela bu kakokuta va muelo, kisadi kimosi kinketo, dizina diandi Lode wuyiza mu vana mvutu. <verse number="14" style="v"/>Bu kabakula mbembo Piela ; mu diambu di khini kasia zibula ko muelo vayi wuvutuka mu nsualu ayi wuba kamba :</para>
  <para style="p">—Piela widi va muelo.</para>
  <para style="p">
    <verse number="15" style="v"/>—Bawu bankamba :</para>
  <para style="p">—A ngeyo bati lawukidi e ?</para>
  <para style="p">Vayi wuba kamba ti diambu beni didi di kiedika.</para>
  <para style="p">Vayi bawu batuba :</para>
  <para style="p">—Buna mbasi andi.</para>
  <para style="p">
    <verse number="16" style="v"/>Piela wutatamana kokuta, buna bazibula ; bammona ayi basimina. <verse number="17" style="v"/>Piela wuba labikisa mu koko muingi babika biyoko, wuba sudikisa buevi Pfumu kantotudila mu nloko. Wuba kamba :</para>
  <para style="p">—Lukamba mambu mama kuidi Zaki ayi kuidi bakhomba. Bu katotuka, wuyenda ku buangu kinkaka.</para>
  <para style="p">
    <verse number="18" style="v"/>Buisi bu bukia, tsisi yingolo yibua mu masodi mu diambu masia zaba ko mambu mbi mabuila Piela. <verse number="19" style="v"/>Elode bu kantombisa ayi bu kasia kummona ko, buna wusambisa minsungi mi nloko, ayi wuvana lutumunu lu kuba vondisa. Elode wubotuka mu Yuda ayi wuyenda ku Sezali, wuvuanda kuna.</para>
  <para style="s1">Lufua lu ntinu Elode</para>
  <para style="p">
    <verse number="20" style="v"/>Elode wufuemina ngolo basi Tile ayi basi Sidoni. Vayi basi Tile ayi Sidoni bawizana, bayiza kuidi niandi. Mu lusadusu lu Balasitusi, mutu wowo wuba nsalanga mu vinga kiba nlekanga ntinu, batomba vutula ndembama bila tsi yi ntinu Elode yiba zingisanga zitsi ziawu. <verse number="21" style="v"/>Mu lumbu kioki bawizana, Elode wuvuata minledi miandi mi kitinu ; wuvuanda va kundu kiandi ki kitinu, wutona kuba yolukila mu luniemo. <verse number="22" style="v"/>Batu bayamikina : “A keti mbembo yi Nzambi yoyi ; yisi yi mutu ko !”</para>
  <para style="p">
    <verse number="23" style="v"/>Vana vawu, mbasi yi Nzambi yiyiza kumbeta mu diambu kasia vana nkembo kuidi Nzambi ko. Zimvidi zindia ; bosi wufua.</para>
  <para style="p">
    <verse number="24" style="v"/>Muaki mambu ma Nzambi maluta tembakana ngolo.</para>
  <para style="p">
    <verse number="25" style="v"/>Balinabasi ayi Sawuli bu bamanisa kisalu kiawu, babika Yelusalemi. Bayenda ayi Yowani, diodi baba ntedilanga Malako.</para>
  <chapter number="13" style="c"/>
  <para style="ms1">ZIMBANGI KU AZI DIKHIOKI AYI KU NGELESE</para>
  <para style="s1">Nzambi wutuma Sawuli ayi Balinabasi</para>
  <para style="p">
    <verse number="1" style="v"/>Mu dibundu di Antioshi muba mimbikudi ayi minlongi mi Mina ; muna muba Balinabasi, Simewoni mutu baba ntedilanga “Ningeli” bu dinsundula : “Ndombi”, Lusuisi muisi Silene, Manayeni mutu wuyunduka va kimosi ayi ntinu Elode ayi Sawuli.</para>
  <para style="p">
    <verse number="2" style="v"/>Bu baba sadila Pfumu ayi kukifuisa nzala mu diambu di lusambulu<note caller="+" style="f"><char style="fr" closed="false">13.2 </char><char style="ft" closed="false">Mu minkanda minkaka, minsekudi misonika mina nsoki va buangu ki kukifuisa nzala mu diambu di lusambulu.</char></note>, Pheve Yinlongo yituba :</para>
  <para style="p">—Luphengumunina Balinabasi ayi Sawuli mu diambu di kisalu kioki ndiba tedila !</para>
  <para style="p">
    <verse number="3" style="v"/>Diawu bu bamana kukifuisa nzala mu diambu di lusambulu ayi bu bamana sambila, baba tetika mioko ayi baba bika benda. <verse number="4" style="v"/>Mu lutumunu lu Pheve Yinlongo, Balinabasi ayi Sawuli bayenda ku Selesi. Kuna babakila masuwa mu kuenda ku Sipeli<note caller="+" style="f"><char style="fr" closed="false">13.4 </char><char style="ft" closed="false">Mu minkanda minkaka minsekudi misonika Kipelo va buangu ki Sipeli.</char></note>. <verse number="5" style="v"/>Bu batula ku Salamine, balonga mambu ma Nzambi mu zinzo zi zikhutukunu zi Bayuda. Yowani wuba kuba sadisanga.</para>
  <para style="s1">Elimasi, nkua mazi</para>
  <para style="p">
    <verse number="6" style="v"/>Bu basabuka sanga kioso nate ku Pafosi, badengana Nyuda wumosi wuba nsadilanga mazi, dizina diandi Bali-Yesu, wuba mbikudi wu luvunu. <verse number="7" style="v"/>Bali-Yesu wuba vuandanga va kimosi ayi Selingiusi Pawulusi, nyadi wu sanga, wuba mutu wu diela. Niandi wutumisa Balinabasi ayi Sawuli bila wuzola wa mambu ma Nzambi. <verse number="8" style="v"/>Vayi Elimasi nkua mazi (yawu tsundu yi dizina diandi), wuba kakidila ayi wutomba bu zimbikisa minu ki Nyadi. <verse number="9" style="v"/>Bosi Sawuli baba tedilanga diaka Polo bu kaba wuwala mu Pheve Yinlongo, wusungimina tala nkua mazi bosi wunkamba :</para>
  <para style="p">
    <verse number="10" style="v"/>—A ngeyo mutu wuwala luvunu ayi mutu wu mambu mambimbi, muana wu Satana mbeni yi mambu masonga, wulendi vonga ko mu vondanga zinzila zilulama zi Pfumu e ? <verse number="11" style="v"/>Vayi tala buabu koko ku Nzambi kueka kuvana thumbudulu ; weka kituka phofo ; wulendi buela mona ko muini mu ndambu bilumbu !</para>
  <para style="p">Vana vawu weka mona mbungi ayi tombi mu meso, wubaluka mu zindambu zioso, wutomba mutu wulenda kunsimba mu koko mu kuntuadisa.</para>
  <para style="p">
    <verse number="12" style="v"/>Nyadi beni buna kamona mambu mama mavioka, wuwilukila bilawusimina mu diambu di malongi ma Pfumu.</para>
  <para style="s1">Polo wulonga mu nzo yi lukutukunu yi Antioshi didi mu Pisidi</para>
  <para style="p">
    <verse number="13" style="v"/>Polo ayi bakundi bandi boso bakota mu masuwa ku Pafosi, bayenda ku Pelinge mu zunga ki Pamfili. Yowani wuvasuka yawu, wuvutuka kuandi ku Yelusalemi. <verse number="14" style="v"/>Vayi bawu bu babotuka ku Pelinge, basabuka tsi ayi batula ku Antioshi mu zunga ki Pisidi. Mu lumbu ki saba<note caller="+" style="f"><char style="fr" closed="false">13.14 </char><char style="fq" closed="false">lumbu ki saba</char><char style="fqa" closed="false"> : </char><char style="ft" closed="false">kuidi Bayuda kiawu kiba lumbu kiawu kilumingu.</char></note>, bu bakota mu nzo lukutukunu, buna bavuanda.</para>
  <para style="p">
    <verse number="15" style="v"/>Buna bamana tanga minkanda mi Mina ayi mi mimbikudi, bapfumu zi nzo lukutukunu baba fidisila batu mu kuba kamba :</para>
  <para style="p">—A bakhomba, enati mambu malenda kindisa batu madi yeno, buna lulenda tuba !</para>
  <para style="p">
    <verse number="16" style="v"/>Polo bu katelama, wuvumbula koko kuandi ayi wutuba :</para>
  <para style="p">—A basi Iseli ayi beno boso lueti kinzika Nzambi, bika luwa : <verse number="17" style="v"/>Nzambi yi batu baba ba Iseli wusobula bakulu beto, wufunisa batu bu baba vuandanga mu tsi yi Ezipite ayi wuba totula mu koko kuandi ku lulendo. <verse number="18" style="v"/>Wuba sadisa mu makumaya ma mimvu mu dikanga. <verse number="19" style="v"/>Bu kamana vonda tsambudi di makanda mu tsi Kana, wuba vana mawu banga kiuka. <verse number="20" style="v"/>Mambu momo bu mavioka, nate nduka-nduka zikhama ziya ayi makumatanu ma mimvu, wuba vana mazuzi nate mu thangu mbikudi Samueli. <verse number="21" style="v"/>Bosi balomba ntinu ; buna Nzambi wuba vana Sawuli muana Kisi, muisi dikanda di Benyamini ; niandi wuba yadila mu makumaya ma mimvu. <verse number="22" style="v"/>Vayi Nzambi wumvengumuna, wuba totudila Davidi mu ba ntinu, niandi Nzambi katelimina kimbangi kiaki :</para>
  <para style="q1">
    <char style="qt">Ndimueni mu Davidi, muana Yese,</char></para>
  <para style="q1">
    <char style="qt">mutu wudedakani banga ntimꞌama,</char></para>
  <para style="q1">
    <char style="qt">wela vanga luzolo luama loso.</char></para>
  <para style="p">
    <verse number="23" style="v"/>Vayi mu nkuna Davidi Nzambi katotudila Yesu, Mvulusi mu diambu Iseli bila bobo bubela tsilꞌandi. <verse number="24" style="v"/>Tuamina ndizulu andi, Yowani wulonga batu boso malongi matedi mbotokolo bu bameni balula mavanga mawu. <verse number="25" style="v"/>Ku tsukusunu luzingu luandi, Yowani wuba yuvula : “Kuidi beno minu ndidi nani e ? Minu ama ko mutu wowo lulembo vingila vayi niandi wela kuiza ku mbusꞌama. Minu ndisi fuana ko mu nianguna minsinga mi zisapatu ziandi.”</para>
  <para style="p">
    <verse number="26" style="v"/>A bakhomba ziama, beno luidi mu nkuna Abalahami, kuidi beno ayi kuidi bobobeti kinzika Nzambi, luzaba ti kuidi beto kuyiza mambu mama ma phulusu.</para>
  <para style="p">
    <verse number="27" style="v"/>Bila batu bakalanga ku Yelusalemi ayi bapfumu ziawu basia zaba Yesu ko, ayi basia sudika ko minkanda mi mimbikudi miba tangungu kadika lumbu ki saba. Badedikisa mambu beni bu bazengila Yesu nkanu. <verse number="28" style="v"/>Ka diambu ko basia mona ko mu niandi kadi bila kikalenda vondolo vayi baleba Pilatu mu diambu kamvondisa. <verse number="29" style="v"/>Bu bamana dukisa mambu moso masonama mu diambu diandi, bankulula va nti ayi bantula mu ziami. <verse number="30" style="v"/>Vayi Nzambi wumfulukisa mu bafua ! <verse number="31" style="v"/>Bosi wukimonikisa mu bilumbu biwombo kuidi batu bobo bayenda yandi tona ku Ngalili nate ku Yelusalemi. Buabu batu beni bawu bayika bambangi bandi va meso ma batu.</para>
  <para style="p">
    <verse number="32" style="v"/>Beto, tulembo lusamunina Nsamu wumboti landila tsilayivana Nzambi kuidi bakulu beto <verse number="33" style="v"/>ti Nzambi wudedikisidi yawu kuidi beto bana bawu bu katotula banga busonimina mu Nkunga wummuadi :</para>
  <para style="q1">
    <char style="qt">Widi Muanꞌama, buabu ndibutidi.</char></para>
  <para style="p">
    <verse number="34" style="v"/>Muaki wumfulukisa mu bafua muingi kabika buela fua. Diawu katubila ti :</para>
  <para style="q1">
    <char style="qt">Ndiela kulusakumuna mu mambu manlongo,</char></para>
  <para style="q1">
    <char style="qt">mavedila momo ndivanina Davidi tsila.</char></para>
  <para style="p">
    <verse number="35" style="v"/>Diawu katubila mu buangu kinkaka :</para>
  <para style="pm">
    <char style="qt">Wulendi tala ko ti nitu yi mutu aku wunlongo yibola.</char></para>
  <para style="p">
    <verse number="36" style="v"/>Bila Davidi, bu kamana sala mu tsungi andi mu luzolo lu Nzambi, wufua ayi wuziku va buangu kimosi ayi bakulu bandi, bosi wubola. <verse number="37" style="v"/>Vayi mutu wowo Nzambi kafulukisa, kasia bola ko.</para>
  <para style="p">
    <verse number="38" style="v"/>A bakhomba ; bika luzaba ti mu niandi muyizila ndemvokolo yi masumu. <verse number="39" style="v"/>Ayi mu niandi, woso mutu wukunwilukila, wela kunnungisa mu mambu moso momo Mina mi Moyize milendi baka ko bu kulunungisila.</para>
  <para style="p">
    <verse number="40" style="v"/>Diawu, lulubuka muingi mambu matuba mimbikudi mabika kulubuila :</para>
  <para style="q1">
    <verse number="41" style="v"/>
    <char style="qt">Lutala beno lueti vueza Nzambi,</char></para>
  <para style="q1">
    <char style="qt">lusimina ayi lubotuka !</char></para>
  <para style="q1">
    <char style="qt">bila minu ndieka vanga diambu mu bilumbu bieno,</char></para>
  <para style="q1">
    <char style="qt">luisi ba wilukila diambu beni ko</char></para>
  <para style="q1">
    <char style="qt">enati mutu wulusamunini diawu.</char></para>
  <para style="p">
    <verse number="42" style="v"/>Bu batotuka ku nganda, baleba Polo ayi Balinabasi mu diambu di biza longi diaka mambu beni mu lumbu ki saba kinkuiza. <verse number="43" style="v"/>Lukutukunu bu lumanisa mu nzo lukutukunu ; Bayuda bawombo ayi basi makanda mankaka baba sadilanga Nzambi, bobo bakikinina Kiyuda, balandakana Polo ayi Balinabasi ; basolula yawu ayi baba kindisa mu tatamana mu nlemvo wu Nzambi.</para>
  <para style="s1">Polo ayi Balinabasi balonga batu bakambulu Bayuda</para>
  <para style="p">
    <verse number="44" style="v"/>Mu lumbu ki saba kilanda, nduka-nduka divula dioso dikutakana mu wa mambu ma Nzambi. <verse number="45" style="v"/>Vayi Bayuda bu bamona nkangu wu batu, bamona kikhenene ayi bavunisa Polo mu mambu momo kaba tuba, bamvunisa ayi bavueza Nzambi.</para>
  <para style="p">
    <verse number="46" style="v"/>Polo ayi Balinabasi babakamba mu bukhafi boso ti :</para>
  <para style="p">—Kuidi beno theti kufueti samununu Mambu ma Nzambi vayi sumbu lu malozidi ayi sumbu lukimonisini ti luisi bafuana ko mu baka luzingu lukalumani, tala tueka mbaluka kuidi Bapakanu. <verse number="47" style="v"/>Bila Pfumu wutuvana lutumunu ti :</para>
  <para style="q1">
    <char style="qt">Ndibieka mu ba kiezila kuidi Bapakanu</char></para>
  <para style="q1">
    <char style="qt">mu diambu di nata phulusu nate ku sukisina ntoto.</char></para>
  <para style="p">
    <verse number="48" style="v"/>Bapakanu bu bawa mambu mama, bamona khini. Baniemisa mambu ma Nzambi ayi bobo bakubuku mu baka luzingu lukalumani bawilukila.</para>
  <para style="p">
    <verse number="49" style="v"/>Mambu ma Pfumu ma tembakana mu tsi yoso.</para>
  <para style="p">
    <verse number="50" style="v"/>Vayi Bayuda bakambisila baketo bobo baba luvalu, baba sadilanga Nzambi va kimosi ayi batu ba luvalu ba divula beni ; batona yamisa Polo ayi Balinabasi ayi baba kuka mu zunga kiawu.</para>
  <para style="p">
    <verse number="51" style="v"/>Polo ayi Balinabasi bakukumuna mbungi-mbungi yiba mu malu mawu, bayenda ku Ikonuimi. <verse number="52" style="v"/>Muaki minlonguki miba miwala mu khini ayi mu Pheve Yinlongo.</para>
  <chapter number="14" style="c"/>
  <para style="s1">Polo ayi Balinabasi ku Ikoniumi</para>
  <para style="p">
    <verse number="1" style="v"/>Buna bayetula ku Ikoniumi, Polo ayi Balinabasi bakota mu nzo lukutukunu yi Bayuda, balonga mu lulendo loso. Batu bawombo mu Bayuda ayi mu basi Ngelese bawilukila. <verse number="2" style="v"/>Vayi Bayuda bobo bakambu wilukila, bakambisila Bapakanuayi babivisa mayindu ma Bapakanu mu diambu bafuemina bakhomba. <verse number="3" style="v"/>Polo ayi Balinabasi bilumbu biwombo bazingila kuna. Balonga mu bukhafi bu basingimina mu Pfumu. Bosi Pfumu wuba vana lulendo luvangila bikumu ayi mambu manneni mu diambu di monisa ti mambu momo balembo longi, mu nlemvoꞌandi, madimakiedika.</para>
  <para style="p">
    <verse number="4" style="v"/>Vayi nkangu wu divula wutumbu vasuka. Bankaka baba ku ndambu Bayuda, bosi bankaka baba ku ndambu yi bamvuala.</para>
  <para style="p">
    <verse number="5" style="v"/>Bapakanu ayi Bayuda, va kimosi ayi bapfumu ziawu, bawizana mu kuba yamisa ayi kuba vondila mu matadi. <verse number="6" style="v"/>Polo ayi Balinabasi bu bazaba mabanza mawu, batinina mu mavulama Likawoni, ku Lisitele, ku Delibe ayi mu zitsi zi kinzungidila.</para>
  <para style="s1">Polo ayi Balinabasi ku Lisitele</para>
  <para style="p">
    <verse number="7" style="v"/>Balonga Nsamu wumboti ku Lisitele.</para>
  <para style="p">
    <verse number="8" style="v"/>Ku Lisitele kuba mutu wumosi, wubela malu tona kabutuka ; kadiatanga ko, <verse number="9" style="v"/>wuwa malongi ma Polo. Polo bu kansungimina ku ntala, wumona ti minu kibelukila kidi yandi ; <verse number="10" style="v"/>buna wunkamba mu mbembo yi ngolo :</para>
  <para style="p">—Telama kuaku !</para>
  <para style="p">Mutu beni wudumuka ayi wutona diata.</para>
  <para style="p">
    <verse number="11" style="v"/>Nkangu wu batu bu wumona mambu mavanga Polo ; bayamikini mu mbembo yi tsi awu ti :</para>
  <para style="p">—A beno, zinzambi zidi lunitu lu kimutu zizidi mu kutubumina !</para>
  <para style="p">
    <verse number="12" style="v"/>Babieka Balinabasi “Zeyisi” bosi Polo “Elimesi” bila Polo niandi wuba phovi.</para>
  <para style="p">
    <verse number="13" style="v"/>Nganga yi Nzambi Zeyisi, yoyi nzo andi yi lukutukunu yiba kuna fula di divula, wunata zingombi zimbakala ayi biteka ku muelo divula. Bila va kimosi ayi batu baba vana, bakubama mu kuzitambika banga makaba.</para>
  <para style="p">
    <verse number="14" style="v"/>Vayi Balinabasi ayi Polo bu bazaba mambu beni, bakanzuna minledi miawu, bazawula kuna kuba nkangu wu batu, bayamikina ayi batuba :</para>
  <para style="p">
    <verse number="15" style="v"/>—A bakhomba, bila mbi lulembo vangila mambu momo e ? Beto mamveto tuidi kaka batu banga beno ! Beto tulunatini Nsamu Wumboti mu diambu lubika zinzambi zikambulu mfunu vayi lubaluka kuidi Nzambi yi moyo, yivanga diyilu, ntoto ayi mbu ayi bibioso bidi mu mbu. <verse number="16" style="v"/>Mu zitsungi ziviokidi, Nzambi beni wuyekula batu ba zitsi zioso badiata mu zinzila ziawu veka. <verse number="17" style="v"/>Muaki wukimonikisa mu mamboti keti vanga : tona ku diyilu niandi weti kulunokisina zimvula ayi weti kuluvana zitsungi zimbozi. Weti wesa mintima mieno mu bidia ayi mu zikhini.</para>
  <para style="p">
    <verse number="18" style="v"/>Ka diambu ko Polo ayi Balinabasi batuba mambu mono, vayi bamona phasi mu kandika batu muingi babika kuba tambikila makaba.</para>
  <para style="p">
    <verse number="19" style="v"/>Bayuda baba ku Antioshi ayi ku Ikoniumi bakambisila nkangu. Balozila Polo matadi, bankoka nate kuna fula di divula bila babanzila ti fuidi. <verse number="20" style="v"/>Vayi minlonguki bu minzungidila, wutelama, wukota ku divula. Mu lumbu kilanda, wuyenda ku Delibe va kimosi ayi Balinabasi.</para>
  <para style="s1">Polo ayi Balinabasi bavutuka ku Antioshi</para>
  <para style="p">
    <verse number="21" style="v"/>Bu bamana longa Nsamu Wumboti mu divula dina ayi bu babaka minlonguki miwombo, bavutuka ku Lisitele, ku Ikoniumi ayi ku Antioshi. <verse number="22" style="v"/>Bakindisa mintima mi minlonguki ; baba leba basimbidila minu kiawu. Baba kamba ti :</para>
  <para style="p">—Tufueti mona ziphasi ziwombo muingi tukota mu kipfumu ki Nzambi.</para>
  <para style="p">
    <verse number="23" style="v"/>Baba sobudila bakulutu mu kadika dibundu. Bu bamanakukifuisa nzala mu diambu di lusambulu, baba yekula mu mioko mi Pfumu yoyi bawilukila.</para>
  <para style="p">
    <verse number="24" style="v"/>Bu baviokila mu Pisidi, bayenda ku Pamfili. <verse number="25" style="v"/>Bu bamana longa mambu ma Nzambi ku Pelinge, buna bayenda ku Atali. <verse number="26" style="v"/>Kuna bakotila mu masuwa mu kuenda ku Antioshi bila kuawu baba tudila ku tsi nlemvo wu Nzambi mu diambu di kisalu kioki basala.</para>
  <para style="p">
    <verse number="27" style="v"/>Buna batumbu tula ; bakutikisa dibundu, basamuna mambu mosomavanga Nzambi mu nzilꞌawu ayi buevi kazibudila Bapakanu nzila mu wilukila. <verse number="28" style="v"/>Bilumbu biwombo bakadila ayi minlonguki.</para>
  <chapter number="15" style="c"/>
  <para style="s1">Ziphaka mu diambu di nzengolo yi nitu yi kibakala yi Bapakanu.</para>
  <para style="p">
    <verse number="1" style="v"/>Ndambu yi batu baba ku Yuda, balonga bakhomba, bu batuba :</para>
  <para style="p">—Enati lukadi zengoso nitu yi kibakala banga bu tumina Mina mi Moyize, buna lulendi vuka ko.</para>
  <para style="p">
    <verse number="2" style="v"/>Polo ayi Balinabasi baba vunisa ayi baba findisa ziphaka. Diawu babakila lukanu ti Polo ayi Balinabasi ayi ndambu yi batu mu bawu bafueti kuenda ku Yelusalemi kuidi bamvuala ayi bakulutu mu diambu di nsamu wowo.</para>
  <para style="p">
    <verse number="3" style="v"/>Dibundu diba sindika mu nzilꞌawu. Baviokila ku Fenisi ayi Samali. Buna basamuna phulusu yi Bapakanu ; khini yiwombo bamonisa bakhomba.</para>
  <para style="p">
    <verse number="4" style="v"/>Bu batula ku Yelusalemi, bayakulu kuidi dibundu, kuidi bamvuala ayi bakulutu ba dibundu. Bamana samuna mambu moso momo mavanga Nzambi mu nzilꞌawu. <verse number="5" style="v"/>Vayi ndambu yi batu, bobo bawilukila, baba mu dikabu di Bafalisi batelama ayi batuba ti : bufueni bazengoso nitu yi kibakala ayi balandakana Mina mi Moyize.</para>
  <para style="p">
    <verse number="6" style="v"/>Bamvuala ayi bakulutu ba dibundu bakutakana mu diambu di yindula nsamu wowo. <verse number="7" style="v"/>Ziphaka zingolo zibua, buna Piela wutelama ayi wuba kamba :</para>
  <para style="p">—A bakhomba ! Luzebi beno veka ti tona thama, Nzambi wutsobula va khatitsikꞌeno mu diambu di longa Nsamu Wumboti kuidi Bapakanu muingi bawu bawilukila. <verse number="8" style="v"/>Nzambi zebi mintima mi batu, wuba telimina kimbangi bu kaba vana Pheve Yinlongo banga bu katuvanina. <verse number="9" style="v"/>Niandi kasia tula kadi luviakunu ko va khatitsika beto ayi bawu bu kavedisa mintima miawu mu minu. <verse number="10" style="v"/>Vayi buabu bila mbi lueka totila Nzambi mu kuika va tsingu yi minlonguki mfuna wowo bakulu beto ayi beto veka katulendi natikisa ko e ? <verse number="11" style="v"/>Vayi beto tuwilukidi ti mu nlemvo wu Pfumu eto Yesu tuvukidi. Buawu bobo buididi kuidi bawu mamvawu.</para>
  <para style="p">
    <verse number="12" style="v"/>Nkangu woso wuba dio sui ! Bosi batu boso bawa Balinabasi ayi Polo basamuna bikumu ayi mambu manneni momo Nzambi kavanga mu bawu va khatitsika Bapakanu. <verse number="13" style="v"/>Buna bamanisa, Yoluka, Zaki wuvutula :</para>
  <para style="p">—A zinkomba ziama, bika luwa mambu ndieka tuba ! <verse number="14" style="v"/>Simoni samuni buevi tona vana thonono Nzambi kabuminina Bapakanu mu diambu di sobula va khatitsikꞌawu dikanda di batu difueni muba batu bandi veka. <verse number="15" style="v"/>Buawu bobo budedikinini mambu matuba mimbikudi, boso bu sonimina :</para>
  <para style="q1">
    <verse number="16" style="v"/>
    <char style="qt">Mambu momo mawu vioka, ndiela vutuka ;</char></para>
  <para style="q1">
    <char style="qt">ayi ndiela buela tunga nzo yi Davidi, yoyi yibua.</char></para>
  <para style="q1">
    <char style="qt">Ndiela buela tunga bibuangu bioso bitiolumuka,</char></para>
  <para style="q1">
    <char style="qt">ndiela buela bifuanisa</char></para>
  <para style="q1">
    <verse number="17" style="v"/>
    <char style="qt">muingi batu bobo basiala batomba Pfumu va kimosi</char></para>
  <para style="q1">
    <char style="qt">ayi Bapakanu boso bakubuku muba batu bama. Buawu bobo</char></para>
  <para style="q1">
    <char style="qt">butubidi Pfumu Wuvanga mambu mama</char></para>
  <para style="q1">
    <verse number="18" style="v"/>
    <char style="qt">Mazabikini mu zithangu zioso.</char></para>
  <para style="p">
    <verse number="19" style="v"/>Diawu minu mbueni, tubika yamisa Bapakanu bobo balembo baluka kuidi Nzambi. <verse number="20" style="v"/>Vayi mboti tuba sonikina, mu kuba kamba ti : babika dianga zimbizi zisumuka, zitambuku makaba kuidi bitumba, babika kitsuza ayi babika dianga bibulu biobi bifuidi mu kambu totuka menga ayi babika dianga menga. <verse number="21" style="v"/>Bila mu zitsungi zithama, Moyize beki mu kadika divula minlongi miandi mieti tanga Mina mu bilumbu bioso bi saba mu zinzo zi zikhutukunu.</para>
  <para style="s1">Nkanda wu bamvuala kuidi Bapakanu bobo bawilukila</para>
  <para style="p">
    <verse number="22" style="v"/>Bosi bamvuala ayi bakulutu ba dibundu ayi badibundu boso bawizana mu sobula batu mu bawu ayi kuba fidisa ku Antioshi va kimosi ayi Polo ayi Balinabasi. Basobula Sila ayi Yuda diodi baba ntedilanga “Balisabasi” baba bakulutu va khatitsika bakhomba.</para>
  <para style="p">
    <verse number="23" style="v"/>Tala busonimina nkanda wowo babavana :</para>
  <para style="pm">—Beto bamvuala, bakulutu ba dibundu ayi bakhomba zieno, tueti vana mboti kuidi bakhomba badi mu makanda ma Bapakanu madi ku Antioshi, ku Sili ayi ku Silisi.</para>
  <para style="pm">
    <verse number="24" style="v"/>Banga bu tuwilu ti bakhomba bankaka zitotukila kuidi beto bayiza lusia mu divuda, mu diambu di mu mambu batuba bosi bayiza vudikisa miela mieno. Beto tusia bavana kadi lutumunu ko. <verse number="25" style="v"/>Tumueni ti didi diambu dimboti, bu tumeni wizana, mu sobula batu buadi mu beto ayi kulufidisila bawu va kimosi ayi bakhomba zieto zi luzolo Balinabasi ayi Polo ; <verse number="26" style="v"/>bobo bayekula luzingu luawu mu diambu di dizina di Pfumu eto Yesu Klisto. <verse number="27" style="v"/>Tufidisidi Yuda ayi Sila, bawu bela kulukamba mambu tulusonikini.</para>
  <para style="pm">
    <verse number="28" style="v"/>Bila dimonikini diambu dimboti kuidi Pheve Yinlongo ayi beto mu kambu kulukuika bizitu binkaka vayi mambu mama kaka ma nfunu : <verse number="29" style="v"/>lubika dianga zimbizi zitambuku makaba kuidi bitumba, lubika dianga menga, lubika dianga bibulu bifuidi mu kambu totuka menga ; lubika kitsuza. Enati lukikebidi mu mambu momo, buna luvengi diambu di mboti.</para>
  <para style="pm">Lusiala mboti.</para>
  <para style="p">
    <verse number="30" style="v"/>Bawu bu basinduku, bayenda ku Antioshi. Bakutikisa nkangu wu batu, babavana nkanda beni. <verse number="31" style="v"/>Batu bamona khini bu bamana tanga nkanda beni bila wuba bomba.</para>
  <para style="p">
    <verse number="32" style="v"/>Yuda ayi Sila sumbu baba mimbikudi, balonga bakhomba mu mambu mawombo ayi baba kindisa. <verse number="33" style="v"/>Bu bavuanda kuna ndambu bilumbu ; bakhomba baba sindika mu ndembama kuidi bobo baba fidisa. [<verse number="34" style="v"/>Vayi Sila wuzenga mu siala ku Antioshi ; Yuda wuvutuka niandi veka ku Yelusalemi<note caller="+" style="f"><char style="fr" closed="false">15.34 </char><char style="ft" closed="false">Buku kiaki kisi ko mu minkanda minkaka.</char></note>.] <verse number="35" style="v"/>Polo ayi Balinabasi bavuanda ku Antioshi, va kimosi ayi bankaka, balonga ayi basamuna Mambu ma Pfumu.</para>
  <para style="s1">Polo ayi Balinabasi bavambana</para>
  <para style="p">
    <verse number="36" style="v"/>Ndambu bilumbu bu bivioka, Polo wukamba Balinabasi :</para>
  <para style="p">—Bika tuvutuka bumina bakhomba badi mu mavula moso momo tulonga mambu ma Pfumu muingi tutala buevi badidi. <verse number="37" style="v"/>Balinabasi wuzola nata Yowani, diodi baba ntedilanga Malako. <verse number="38" style="v"/>Vayi Polo wumona ti buisi fuana ko mu nata mutu wowo wusia kuba tina tona ku Pamfili ayi wukambu sala yawu va kimosi. <verse number="39" style="v"/>Polo ayi Balinabasi bazonza ayi bayiza vambana. Balinabasi wunata Malako, wukota mu masuwa ayi wuyenda ku Sipeli. <verse number="40" style="v"/>Polo wubonga Sila ayi bayenda bakhomba bu zimana kuba yekula mu mioko mi Pfumu.</para>
  <para style="p">
    <verse number="41" style="v"/>Wuviokila mu Sili ayi mu Silisi, wukindisa mabundu.</para>
  <chapter number="16" style="c"/>
  <para style="s1">Timote wufubakana ayi Polo ayi Sila</para>
  <para style="p">
    <verse number="1" style="v"/>Polo wutula ku Delibe ayi ku Lisitele. Kuna kuba nlonguki wumosi, dizina diandi Timote ; ngudi andi wuba Nyuda wutambula phulusu vayi dise diandi diba muisi Ngelese. <verse number="2" style="v"/>Bakhomba baba ku Lisitele ayi ku Ikoniumi zitelimina Timote kimbangi kimboti. <verse number="3" style="v"/>Polo wuzola ti Timote kenda yandi. Bu kambonga, buna wunzengisa nitu yi kibakala mu diambu di Bayuda bobo baba mu bibuangu bina bila batu boso bazaba ti dise diandi wuba muisi Ngelese. <verse number="4" style="v"/>Mu mavula moso baviokila, basamuna mambu mazenga bamvuala ayi bakulutu ba Yeluzalemi ayi baba lomba batumimina mambu beni. <verse number="5" style="v"/>Mabundu maba makinda mu minu ayi ntalu yi batu yibuelama lumbu ka lumbu.</para>
  <para style="s1">Tsongolo yi Polo</para>
  <para style="p">
    <verse number="6" style="v"/>Bosi basabuka Filingi ayi tsi yi Ngalatiya bila Pheve Yinlongo wuba kandika babika longa mambu ma Nzambi ku Azi. <verse number="7" style="v"/>Bu batula ku ndilu yi tsi yi Misi, bazola kuenda ku Bitini vayi Pheve yi Yesu yisia kuba vana minsua ko. <verse number="8" style="v"/>Vayi bu baviokila ku Misi, bayenda ku Tolowasi.</para>
  <para style="p">
    <verse number="9" style="v"/>Va builu, Polo wumona tsongolo. Wumona muisi Maseduani wuntelimina va ntuala ayi wunleba :</para>
  <para style="p">—A Tata, lemvuka ! Yiza ku Maseduani mu kutusadisa !</para>
  <para style="p">
    <verse number="10" style="v"/>Tsongolo yoyi bu yivioka, tutomba nzila mu kuenda ku Maseduani bila tumona ti niandi veka Nzambi wututela mu kuenda longi kuna Nsamu wumboti.</para>
  <para style="s1">Lidi wubalula mavanga ku Filipi</para>
  <para style="p">
    <verse number="11" style="v"/>Tukota mu masuwa ku Tolowasi bosi tuyenda ku sanga ki Samotalasi. Mu lumbu kilanda, tutula ku Neyapolisi. <verse number="12" style="v"/>Bosi tuyenda ku Filipi, divula dimosi dinneni di Maseduani diba mu mioko mi luyalu lu basi Loma. Bilumbu biwombo tukadila kuna.</para>
  <para style="p">
    <verse number="13" style="v"/>Mu lumbu ki saba, bu tutotuka ku divula, tuyenda ku muenda nlangu wuba ku difula di buala bila kuawu tubanzila kuidi buangu ki lusambulu. Tuvuanda ayi tusolula ayi baketo bobo bayiza kutakana.</para>
  <para style="p">
    <verse number="14" style="v"/>Nketo wumosi, mu bobo baba nwa, dizina diandi Lidi, wuba muisi Tiatile ; minledi mimbuaki kaba nsumbisanga. Wuba kinzikanga Nzambi. Pfumu wuzibula ntimꞌandi muingi kawa bumboti mambu ma Nzambi malonga Polo. <verse number="15" style="v"/>Bu kabotama va kimosi ayi nzoꞌandi, wutuleba bu katukamba :</para>
  <para style="p">—Enati lumueni ti ndidi wukuikama mu Pfumu buna luiza lukota ku nzoꞌama ayi luvuanda kuna.</para>
  <para style="p">Buna wutuleba ngolo.</para>
  <para style="s1">Polo ayi Sila mu nloko</para>
  <para style="p">
    <verse number="16" style="v"/>Lumbu kimosi bu tuba kuenda ku sambila. Tudengana mvika wumosi wu nketo wuba ayi pheve yimbimbi, yoyi kaba bikudilangamambu. Zimbikudulu ziandi zivana bapfumu bandi zimbongo ziwombo. <verse number="17" style="v"/>Mvika beni wu nketo, wutulandakana ayi wuyamikina :</para>
  <para style="p">—“Tala ; batu baba badi bisadi bi Nzambi yi zangama, bawu balembo lulongi nzila yi phulusu.”</para>
  <para style="p">
    <verse number="18" style="v"/>Bilumbu biwombo kavangila buawu. Polo wumona kiadi mu tezo kiviokakana, wutala ku mbusa bosi wukamba pheve yimbimbi :</para>
  <para style="p">—Mu dizina di Yesu Klisto, ndikutuma totuka mu ndumba yayi ! Pheve yimbimbi yitotuka muna thangu yina.</para>
  <para style="p">
    <verse number="19" style="v"/>Bapfumu zi mvika beni wu nketo bu zimona ti diana di buela bakila zimbongo dimana, buna zikanga Polo ayi Sila, babakoka va buangu ki batu bawombo ayi va ntuala mazuzi.</para>
  <para style="p">
    <verse number="20" style="v"/>Baba funda kuidi bapfumu zi ntiliminadu ayi batuba :</para>
  <para style="p">—Batu baba badi Bayuda, balembo tudi divunzi mu divula dieto. <verse number="21" style="v"/>Balembo longi khadulu yoyi beto basi Loma tulendi kikinina ko ayi tulendi sadila ko.</para>
  <para style="p">
    <verse number="22" style="v"/>Nkangu wu batu wufuemina Polo ayi Sila. Buna bapfumuzi ntiliminadu zituma babavula minledi ayi bababeta bikoti. <verse number="23" style="v"/>Bu babetolo ngolo, bosi baba kotisa mu nloko ayi bavana lutumunu kuidi nsungi wu nloko kaba sunga bumboti. <verse number="24" style="v"/>Nsungi bu katambula lutumunu lolo, buna wuba tula mu vinga ki khati kidi muna khati nloko. Bosi wukangikisa malu mawu mu bitini bi makunzi ma mabaya.</para>
  <para style="p">
    <verse number="25" style="v"/>Nduka-nduka midi miphipa, Polo ayi Sila basambila ayi bayimbidila Nzambi, bobo bankaka baba mu nloko ba bawa.</para>
  <para style="p">
    <verse number="26" style="v"/>Buela zimbukila ntoto weka nikuka ngolo nate zifondasio zi nloko zinikuka, mielo mioso mi nloko mimana zibuka ; zisieni zioso zi batu baba mu nloko zitabuka. <verse number="27" style="v"/>Nsungi wu nloko wukotuka ayi bu kamona ti mielo mioso mimana zibuka ; wutotula sabala kiandi ayi wuzola kukivonda bila kabanzilati batu ba nloko batina.</para>
  <para style="p">
    <verse number="28" style="v"/>Vayi Polo wuyamikina mu mbembo yingolo :</para>
  <para style="p">—Bika kukivanga mbimbi, bila beto boso tuidi vava !</para>
  <para style="p">
    <verse number="29" style="v"/>Nsungi wu nloko wulomba muinda, wukota muna khati nloko, wufukama va ntuala Polo ayi Sila mu lukhuku. <verse number="30" style="v"/>Wuba totula ku nganda ayi wuba yuvula :</para>
  <para style="p">—A bamueni, mbi phanga muingi ndivuka e ?</para>
  <para style="p">
    <verse number="31" style="v"/>Bamvutudila :</para>
  <para style="p">—Wilukila Pfumu Yesu, buna mawu vuka ngeyo ayi nzo aku ! <verse number="32" style="v"/>Banlonga mambu ma Pfumu ayi batu boso baba mu nzoꞌandi.</para>
  <para style="p">
    <verse number="33" style="v"/>Muna builu, muna thangu beni, nsungi wu nloko wusukula ziphuta ziawu. Niandi wubotama va kimosi ayi nzo andi yoso. <verse number="34" style="v"/>Wunata Polo ayi Sila ku nzoꞌandi, wuba vana bidia. Nzo andi yoso yimonakhini mu diambu bawilukila Nzambi.</para>
  <para style="p">
    <verse number="35" style="v"/>Va nsuka, bapfumu zituma batu muingi bakamba nsungi wu nloko :</para>
  <para style="p">—Yekula batu beni !</para>
  <para style="p">
    <verse number="36" style="v"/>Bosi nsungi wu nloko wukamba buawu kuidi Polo ti :</para>
  <para style="p">—Bapfumu zitumini batu muingi ndiluyekula. Totukeno ayi yendanomu ndembama !</para>
  <para style="p">
    <verse number="37" style="v"/>Vayi Polo wuvutula :</para>
  <para style="p">—Nana, beto tuidi basi Loma ; basi kutusambisa ko ; batubetisidi bikotiva meso ma batu ; batukotisidi mu nloko. Vayi buabu batidi ku tuyekula mu kinsueki e ! Nana ! Biza tutotula bawu veka ! <verse number="38" style="v"/>Batu bana bayenda kamba nsamu beni kuidi bapfumu. Bosi bapfumu zimonaboma bu ziwa ti Polo ayi Sila badi basi Loma. <verse number="39" style="v"/>Bayenda kuna nloko, baleba Polo ayi Sila ; babatotula ayi babalombababotuka mu divula dina.</para>
  <para style="p">
    <verse number="40" style="v"/>Polo ayi Sila bu batotuka mu nloko, bayenda ku nzo Lidi. Kunabamona bakhomba ayi babakindisa. Bosi bayenda kuawu.</para>
  <chapter number="17" style="c"/>
  <para style="s1">Bayuda ba Tesalonika bamona Polo ayi Sila kikhenene</para>
  <para style="p">
    <verse number="1" style="v"/>Bu bamana vioka Amfipolisi ayi Apoloni, Polo ayi Sila batula ku Tesalonika ; kuna kuba nzo lukutukunu yi Bayuda. <verse number="2" style="v"/>Polo wukota mu nzo lukutukunu banga bubela kifu kiandi. Zimbingu zitatu kasoludila yawu mu masonoko. <verse number="3" style="v"/>Wuba kuba sudikisa ayi kuba monisa bumboti ti Klisto kafuetimona ziphasi ayi kafueti fuluka mu bafua ; wuba kamba ti :</para>
  <para style="p">—Yesu diodi ndilembo lulongi niandi Klisto !</para>
  <para style="p">
    <verse number="4" style="v"/>Bayuda bankaka mu bawu bawilukila, bafubakana kuidi Polo ayi Sila. Buawu bobo basi Ngelese, bawombo bobo bankizikanga Nzambi, va kimosiayi baketo baluzitu bakutakana yawu.</para>
  <para style="p">
    <verse number="5" style="v"/>Vayi Bayuda bankaka bamona kikhenene, bakambisila bivungisi biobi bieti diengila phamba-phamba mu zinzila muingi batotula khindu. Bawizana ayi batotula khindu mu divula. Bakota mu nzo yi Yasonimu tomba Polo ayi Sila mu diambu di kuba nata kuidi nkangu wu batu. <verse number="6" style="v"/>Bu bakambu kuba mona, bakanga Yasoni ayi basi dibundu bobo babayandi, babanata kuidi bapfumu zi divula ayi bayamikina :</para>
  <para style="p">—Batu bobo balembo nikuna tsi, beka kuaku. <verse number="7" style="v"/>Yasoni niandi wuba tambula ku nzoꞌandi ! Baboso babundudi Mina mi Sezali, bila balembo tubanga ti ntinu wunkaka widi, dizina diandi Yesu !</para>
  <para style="p">
    <verse number="8" style="v"/>Nkangu wu batu ayi bapfumu bu bawa bobo, bafuema ngolo. <verse number="9" style="v"/>Diawu bafutisila Yasoni ayi baklisto bankaka lumandi, bosi babayekula.</para>
  <para style="s1">Polo ayi Sila ku Bele</para>
  <para style="p">
    <verse number="10" style="v"/>Muna builu, bakhomba zitinisa Polo ayi Sila ku Bele. Bu bayetula kuna, bakota mu nzo lukutukunu lu Bayuda. <verse number="11" style="v"/>Muaki Basi Bele baba batu ba mintima mimboti viokila basi Tesalonika. Bakikinina Mambu ma Nzambi mu luzolo loso lumboti ; ayi kadika lumbu baba fionguninanga masonoko mu diambu di zaba kani mambu momo baba kuba longanga maba makiedika. <verse number="12" style="v"/>Buna bawombo mu bawu bawilukila va kimosi ayi baketo ba luvalu ba basi Ngelese buela ayi babakala bawombo.</para>
  <para style="p">
    <verse number="13" style="v"/>Vayi Bayuda ba basi Tesalonika bu bawa ti Polo wulembo longi mambu ma Nzambi ku Bele, bayiza kuna, batona divunzi ayi khindu mu batu. <verse number="14" style="v"/>Bakhomba batinisa Polo ku ndambu mbu. Vayi Sila ayi Timote basiala kuna. <verse number="15" style="v"/>Batu bobo banata Polo, bantudisa nate ku Atene bosi bavutukaku Bele. Bawu banatina Sila ayi Timote thumu ti Polo wuba kamba bavikaku nlandakana.</para>
  <para style="s1">Polo ku Atene</para>
  <para style="p">
    <verse number="16" style="v"/>Polo bu kaba vingidila bakundi bandi ku Atene, buna wumonakiadi mu ntima mu mona ti bitumba biwombo biba mu divula. <verse number="17" style="v"/>Wuba solulanga ayi Bayuda ayi batu bankaka baba sambilanga Nzambi mu nzo lukutukunu. Kadika lumbu Polo wuba solulanga va nyalu-nguba va kimosi ayi batu bobo kaba dengananga kuna.</para>
  <para style="p">
    <verse number="18" style="v"/>Ndambu yi batu bankaka baba mu dikabu di Baepikuli<note caller="+" style="f"><char style="fr" closed="false">17.18 </char><char style="fq" closed="false">Baepikuli</char><char style="fqa" closed="false"> : </char><char style="ft" closed="false">badi batu banlonganga ti monanga makhini diawu diambu dilutidi mfunu mu luzingu.</char></note> ayi dikabu di Basitoyika<note caller="+" style="f"><char style="fr" closed="false">17.18 </char><char style="fq" closed="false">Basitoyika</char><char style="fqa" closed="false"> : </char><char style="ft" closed="false">badi batu banlonganga ti monanga ziphasi diawu diambu dilutidi mfunu mu luzingu.</char></note>, bafindana yandi ziphaka. Bankaka batuba :</para>
  <para style="p">—Kiololoko kioki mbi kantuba e ?</para>
  <para style="p">Vayi bankaka batuba ti :</para>
  <para style="p">—Tumueni ti niandi wulembo longi zinzambi banzenza !</para>
  <para style="p">Bayolukila bobo mu diambu di Polo kaba nlonga nsamu wu Yesu ayi wu mfulukulu yi bafua.</para>
  <para style="p">
    <verse number="19" style="v"/>Vayi babuila Polo ayi bannata va buangu kiba ntedilanga “Aleyopaze”, vovo bayuku findininanga ziphaka. Bankamba :</para>
  <para style="p">—Tulenda kueto zaba tsundu yi malongi momo ma mona wulembo longi e ? <verse number="20" style="v"/>Bila mambu momo wuntuba madi mamona kuidi beto ayi tutidi zaba tsundu yi mambu momo. <verse number="21" style="v"/>Muaki basi Atene ayi banzenza babakalanga ku Atene, kisalu baluta sala viokisanga thangu mu tuba ayi mu wa mambu mamona.</para>
  <para style="p">
    <verse number="22" style="v"/>Polo wutelama vana khatitsika Aleyopaze, wutuba :</para>
  <para style="p">—A basi Atene, ndimmona ti lueti zola buwombo sambila <verse number="23" style="v"/>bila bu ndibedi zieta mu divula dieno, ndimueni bitumba biwombo biobi lueti sambila. Tala, ndimueni va diziku dietitambukulu makaba vasonama : “kuidi nzambi yoyi tukambulu zaba !” Diawu Nzambi yoyi lueti sambila mu kambu kunzaba niandi ndikulusamunina.</para>
  <para style="p">
    <verse number="24" style="v"/>Nzambi yoyi yivanga nza ayi bibioso bidi mu nza ayi niandi Pfumu yi Diyilu ayi ntoto, kakalanga mu zinzo zi Nzambi zitungulu mu mioko mi batu ko. <verse number="25" style="v"/>Bosi mioko mi batu milendi kunsadila ko, bila kasukamanga ko ! Niandi weti vana luzingu ayi weti vana batu boso phumukunu ; niandi weti vana bima kuidi batu boso. <verse number="26" style="v"/>Mu mutu wumosi kavangila batu boso mu diambu bavuanda va ntoto wumvimba. Wuvasa zithangu ; wutula zindilu zi bibuangu biobio balenda vuanda muingi batomba Nzambi.</para>
  <para style="p">
    <verse number="27" style="v"/>Mu mamoso mama kavanga, wuntomba ti batu bantomba bila thangu yinkaka balenda kunsimba mu fifita ayi kumbakula ka diambu ko kasi ko thama kuidi kadika mutu buna tuididi. <verse number="28" style="v"/>Bila mu diambu diandi tulembo zingila, tundiatila ayi tuididi. Banga minsoniki mieno minkaka misonika : “Bila beto mamveto tuidi mu nkunꞌandi.” <verse number="29" style="v"/>Bu tuidi mu nkuna Nzambi buna tubika banza ti kinzambi kidedikinibanga nolo, palata voti banga ditadi ; bima bivangulu mu mioko mi batu ayi mu mabanza ma batu. <verse number="30" style="v"/>Mu thama Nzambi wuvibidila kambu ku diela ku batu, buabu wulembokambi batu boso badi mu bibuangu bioso ti babalula mavanga mawu. <verse number="31" style="v"/>Bila wukubika lumbu kioki kela sambisa batu ba nza mu busonga, mu nzila yi mutu wowo kakubika bu kavana dimbu kuidi batu boso mu fulukisa mutu beni mu bafua !</para>
  <para style="p">
    <verse number="32" style="v"/>Buna bawa nsamu wu mfulukulu yi batu bafua ; bankaka banseva bosi bankaka bankamba :</para>
  <para style="p">—Tuela kuwa mu khumbu yinkaka.</para>
  <para style="p">
    <verse number="33" style="v"/>Diawu Polo kaba bikila. <verse number="34" style="v"/>Muaki batu bankaka bafubakana yandi ayi bawilukila. Mu bawu muba Denisi wuba mu dikabu di Aleyopaze, nketo wumosi baba tedilanga Damali ayi bankaka mu bawu.</para>
  <chapter number="18" style="c"/>
  <para style="s1">Polo ku Kolinto</para>
  <para style="p">
    <verse number="1" style="v"/>Mambu momo bu mavioka, Polo wukatuka mu Atene, wuyenda ku Kolinto. <verse number="2" style="v"/>Wubuana Nyuda wumosi, dizina diandi Akilasi, wubutukila ku Ponti ; buna bosi kuandi kabedi ku Itali ayi nketoꞌandi Pilisiye. Bila ntinu Klode wutuma ti bamana kuka Bayuda boso baba ku Loma. Polo wufubakana yawu. <verse number="3" style="v"/>Sumbu baba salanga kisalu kimosi kitunga zinzo zi ngoto, Polo wuvuandayawu ayi basala va kimosi.</para>
  <para style="p">
    <verse number="4" style="v"/>Kadika lumbu ki saba, Polo wuba longanga mu nzo lukutukunu, wuwilukisa Bayuda ayi basi Ngelese. <verse number="5" style="v"/>Sila ayi Timote bu baba ku Maseduani, buna Polo wukiyekula mu kisalu ki longa ayi telimina Yesu kimbangi kuidi Bayuda ti niandi Klisto.</para>
  <para style="p">
    <verse number="6" style="v"/>Vayi Bayuda bu bantinguna ayi bu bavueza Klisto, Polo wunikuna minledi miandi ayi wuba kamba :</para>
  <para style="p">—Bika menga meno matombolo va mbata mintu mieno. Tona buabu ndieka kuenda longi Bapakanu.</para>
  <para style="p">
    <verse number="7" style="v"/>Bu kabotuka vana, wukota ku nzo mutu wumosi, dizina diandi Titiusi Yusitusi, wuba sadilanga Nzambi. Nzoꞌandi yiba yifikama ayi nzo lukutukunu. <verse number="8" style="v"/>Vayi Kilisipusi, pfumu nzo lukutukunu ayi basi nzoꞌandi boso bawilukila Pfumu. Basi Kolinto bawombo, bu banwa buna bawilukila ayi babotama.</para>
  <para style="p">
    <verse number="9" style="v"/>Lumbu kimosi va builu, Pfumu wukamba Polo mu tsongolo ti :</para>
  <para style="p">—Bika mona boma ! Longa kaka ! Kadi ba dio sui ! <verse number="10" style="v"/>Bila minu ndidi yaku ! Kadi mutu kalendi kubuila ko mukuvanga phasi bila ndidi mu divula diadi !</para>
  <para style="p">
    <verse number="11" style="v"/>Polo mvu mvimba ayi zingondi zisambanu kakadila ku Kolinto, wuba longanga mambu ma Nzambi.</para>
  <para style="p">
    <verse number="12" style="v"/>Vayi thangu Ngalioni kabiadila mu Akayi, Bayuda bu bawizana va kimosi bayendila Polo manenga, bankanga ayi bannata ku ntiliminadu. <verse number="13" style="v"/>Kuna bamfundila :</para>
  <para style="p">—Mutu wawu weti wilukisa batu mu diambu basambila Nzambimu phila yikandika Mina.</para>
  <para style="p">
    <verse number="14" style="v"/>Vayi Polo bu kedi katona yoluka, Ngalioni wukamba Bayuda ti :</para>
  <para style="p">—A beno basi Yuda ! Enati mutu wawu masumu kavodidi voti mambu mambimbi kavengi, nganu ndieka vibidila ku luwa. <verse number="15" style="v"/>Vayi enati bidi biuvu bitedi mambu, mazina ayi Mina mieno, buna bika lutala mawu beno veka. Minu mbengi ba zuzi mu mambu momo.</para>
  <para style="p">
    <verse number="16" style="v"/>Wuba kuka ku ntiliminadu.</para>
  <para style="p">
    <verse number="17" style="v"/>Batu boso bu babuila Sositeni, pfumu nzo lukutukunu, bamfuza khuba vana nganda ntiliminadu. Vayi Ngalioni kasi kota mambu beni ko.</para>
  <para style="s1">Polo wuviokila ku Antioshi</para>
  <para style="p">
    <verse number="18" style="v"/>Polo wubuela kala kuna bilumbu biwombo, buna wubika bakhomba, wukota mu masuwa mu kuenda ku Sili va kimosi ayi Akilasi ayi Pilisiye. Bu kavukusu dikungulu ku Sansela, bila tsila kavana. <verse number="19" style="v"/>Bu katula ku Efeso, Polo wubika Akilasi ayi Pilisiye ayi wukotaniandi veka mu nzo lukutukunu ; wusolula ayi Bayuda. <verse number="20" style="v"/>Banleba kakala yawu bilumbu biwombo vayi wumanga kuandi. <verse number="21" style="v"/>Wubabika ayi wuba kamba :</para>
  <para style="p">—Enati Nzambi tidi, ndiela kuiza kulubumina !</para>
  <para style="p">Wukota mu masuwa, wubika Efeso. <verse number="22" style="v"/>Bu katula ku Sezale, wuyenda ku Yelusalemi mu vana badibundu mboti. Kuzimunina, wuyenda ku Antioshi. <verse number="23" style="v"/>Bu kakala kuna ndambu bilumbu, wuyenda ayi wuviokila mu zunga ki Ngalatiya ayi ki Filingi mu kindisa minlonguki mioso.</para>
  <para style="s1">Apolo ku Efeso ayi ku Kolinto</para>
  <para style="p">
    <verse number="24" style="v"/>Nyuda wumosi, dizina diandi Apolo, wuyiza ku Efeso wuba muisi Alekisandiya wuba mutu wumosi wuludede ayi wuzaba bumboti masonoko. <verse number="25" style="v"/>Niandi wukilongolo nzila yi Pfumu, wuba wu fuluka mu Pheve, wutuba, wulonga boso bufueni mambu mitedi Yesu. Niandi wuzaba kaka malongi ma mbotokolo yi botika Yowani.</para>
  <para style="p">
    <verse number="26" style="v"/>Niandi wulonga mu nzo yi lukutukunu mu kambu memata. Pilisiye ayi Akilasi bu banwa buna bannata ku nzoꞌawu ; batona ku nsudikisa bumboti nzila yi Nzambi. <verse number="27" style="v"/>Sumbu kaba mayindu makuenda ku Akayi, bakhomba zisonikina minlonguki ayi baba kindisa muingi banyakula bumboti. Buna katula kuna, wusadisa batu bobo bawilukila mu nlemvo wowo katambula. <verse number="28" style="v"/>Bila wuba bedisanga Bayuda va nyalu nguba, wumonisa mu masonoko ti Yesu niandi Klisto.</para>
  <chapter number="19" style="c"/>
  <para style="s1">Polo ku Efeso</para>
  <para style="p">
    <verse number="1" style="v"/>Apolo bu kaba ku Kolinto, Polo wusabuka zunga ki miongo, wutulaku Efeso ; kuna kadenginina minlonguki minkaka.</para>
  <para style="p">
    <verse number="2" style="v"/>Wuba yuvula :</para>
  <para style="p">—Beno lutambula Pheve Yinlongo mu thangu luwilukila e ?</para>
  <para style="p">Bamvutudila :</para>
  <para style="p">—Nana ! Tuwiluꞌeto ko ti pheve Yinlongo yidi !</para>
  <para style="p">
    <verse number="3" style="v"/>Polo wuba yuvula diaka :</para>
  <para style="p">—A mbotokolo mbi lutambula e ?</para>
  <para style="p">Bamvutudila :</para>
  <para style="p">—Mbotokolo yibotika Yowani tutambula !</para>
  <para style="p">
    <verse number="4" style="v"/>Bosi Polo wuba kamba :</para>
  <para style="p">—Yowani wubotika mbotokolo yi batu bobo babalula mavanga bu katuba ti bawilukila mutu wowo wunkuiza ku manima mandi ; Yesu niandi mutu beni.</para>
  <para style="p">
    <verse number="5" style="v"/>Buna bawa mambu momo, babotama mu dizina di Pfumu Yesu. <verse number="6" style="v"/>Bosi, Polo bu kaba tetika mioko babaka Pheve Yinlongo ayi bayolukamu zimbembo zinkaka ayi babikula. <verse number="7" style="v"/>Baba nduka-nduka kumi batu buadi.</para>
  <para style="p">
    <verse number="8" style="v"/>Bosi bu kakota mu nzo lukutukunu, wuyolukila mu kambu memata mu tezo ki zingondi zitatu, wuba leba mu wilukila mambu ma Kipfumu ki Nzambi. <verse number="9" style="v"/>Vayi sumbu bankaka bamanga wilukila ayi baba matingu bu baba tubanga mambimbi mu diambu di nzila yi Pfumu va ntuala nkangu, diawu Polo kaba bikila, wuvambana yawu ayi wunata minlonguki mu nzo nkanda yi Tilanusi ; kuawu kalonga kadika lumbu.</para>
  <para style="p">
    <verse number="10" style="v"/>Mimvu miodi kasadila buawu. Diawu babo baba kalanga mu Azi, baba Bayuda voti basi Ngelese, bawa mambu ma Pfumu. <verse number="11" style="v"/>Bosi Nzambi wuvanga bikumu binneni mu nzila yi Polo ; <verse number="12" style="v"/>nkutu nate batu babonga misuala ayi minledi miomi mibelakana nitu yi Polo mu diambu batetika miawu bambevo ; buna bambevo zibeluka ayi ziphevi zimbimbi zitotuka.</para>
  <para style="p">
    <verse number="13" style="v"/>Bayuda bankaka baba kuenda diengilanga mu bibuangu mu kuendatotulanga ziphevi zimbimbi mu batu, batona sadila dizina di Pfumu Yesu mu totula ziphevi zimbimbi. Bakamba ziphevi zimbimbi ti :</para>
  <para style="p">—Mu dizina di Yesu diodi Polo keti longila, ndikulutumina totuka !</para>
  <para style="p">
    <verse number="14" style="v"/>Tsambuadi di bana ba Sikeva bawu bavanga mambu momo. Sikeva wuba pfumu yi zinganga Nzambi zi Bayuda.</para>
  <para style="p">
    <verse number="15" style="v"/>Vayi pheve yimbimbi yiba vutudila :</para>
  <para style="p">—Minu nzebi Yesu ayi nzebi nani Polo vayi beno luidi banani e ? <verse number="16" style="v"/>Vana vawu, mutu wowo wuba pheve yimbimbi wuba buila mu nitu, wuba lutila mu ngolo ayi wuba yamisa mu kikhesa. Batina mu nzo beni. Sumbu baba kuenda tini, bamemana luala ayi pheni nkua baba.</para>
  <para style="p">
    <verse number="17" style="v"/>Nsamu beni wumana tembakana muidi batu boso bobo baba kalanga ku Efeso ; basi Ngelese ayi bayuda. Babo bamona boma, bosi dizina di Yesu dikemboso. <verse number="18" style="v"/>Bawombo mu batu bobo bawilukila bayiza ayi batuba mambu mosomambimbi momo bavanga. <verse number="19" style="v"/>Bawombo mu batu bobo basadila mazi banata zibuku ziawu, bayoka ziawu va meso ma batu boso. Thalu yifua zibuku beni yiba nduka-ndukamakuma tanu ma zimili zi bivanza<note caller="+" style="f"><char style="fr" closed="false">19.19 </char><char style="ft" closed="false">Makumatanu ma zimili zi bivanza zidi zimbongo ziwombo-wombo.</char></note>. <verse number="20" style="v"/>Mu lulendo lolo mambu ma Pfumu matembikinina ayi mamonisa zingoloziandi.</para>
  <para style="p">
    <verse number="21" style="v"/>Mambu mama bu mavioka, Polo wukubika nzila mu mabanza mandi muviokila ku Maseduani ayi ku Akayi ayi mu kuenda ku Yelusalemi bu katuba :</para>
  <para style="p">—Minu mana ba kuna, mfueti kuenda ku Loma.</para>
  <para style="p">
    <verse number="22" style="v"/>Wutuma bisadi biba salanga yandi va kimosi Timote ayi Elasitusi, ku Maseduani vayi niandi veka wusiala fioti ku Azi.</para>
  <para style="s1">Ziphasi ku Efeso</para>
  <para style="p">
    <verse number="23" style="v"/>Vayi muna thangu beni, khindu yitotuka ku Efeso mu diambu di nzila yi Pfumu. <verse number="24" style="v"/>Bila mutu wumosi, dizina diandi Demetiliwusi, wuba fulanga bisengo, niandi wuba vanganga zinzo zi nzambi zi Alitemisi<note caller="+" style="f"><char style="fr" closed="false">19.24 </char><char style="ft" closed="false">Minsoniki minkaka misonika Diana va buangu ki Alitemisi.</char></note>, nzambi yimosi yi nketo, wuvana diluaku dibakila zimbongo ziwombo kuidi bisadi biandi. <verse number="25" style="v"/>Wukutikisa bisadi biandi ayi batu bobo baba salanga bisalu bi ntindu wowo, wuba kamba :</para>
  <para style="p">—Zikhomba, luzebi kueno ti mamboti meto mu kisalu kiaki madi. <verse number="26" style="v"/>Lulembo moni ayi lulembo wi, bika sia ti mu Efeso kaka vayi nate mu Azi dioso, mambu malembo vangi Polo diodi dilembo kambisilanga batu ti zinzambi ziozi zivangulu mu mioko mi batu zisi kuandi zinzambi ko ayi batu bawombo kavukumuni. <verse number="27" style="v"/>Bika sia ti kioki kisalu kieto kuandi ki kuiza fui vayi ayi nzo nzambi yi Alitemisi, nzambi yinneni yi nketo, yikuiza kambu kinzukungu. Buna dilenda ba ti batu balendi buela kinzikanga Alitemisi ko, nzambi yoyi Azi dioso ayi nza yimvimba bansambilanga !</para>
  <para style="p">
    <verse number="28" style="v"/>Batu bu bawa mambu momo, bafuema ayi batona yamikina :</para>
  <para style="p">—Alitemisi di basi Efeso widi wunneni !</para>
  <para style="p">
    <verse number="29" style="v"/>Divula dioso di Efeso dikota divunzi ayi mu kithuadi, bakota mu nzo yi bisavu. Bavitumuna Ngayusi ayi Alisitalike basi Maseduani, bakundi baba kibanga va kimosi ayi Polo. <verse number="30" style="v"/>Polo bu kaba mayindu ma kota kuna kuba batu, minlongukiminkandika. <verse number="31" style="v"/>Bapfumu bankaka zi zunga kina ziozi baba bakundi ba Polo bamfidisila thumu ti kabika kuenda ku nzo yi bisavu.</para>
  <para style="p">
    <verse number="32" style="v"/>Divuda dinneni dibua mu nkangu, bankaka bayamikina diambu diadi ; bankaka diambu dina. Bawombo mu bawu basia sudika ko bila mbi bakutikinina. <verse number="33" style="v"/>Bayuda babonga alekizande va khati nkangu, bantula ku ntuala ayi batu bankaka. Niandi wuvumuna koko kuandi mu diambu wuzola nuanina batu bandi va ntuala nkangu.</para>
  <para style="p">
    <verse number="34" style="v"/>Vayi bu babakula ti niandi Nyuda, buna baluta buela yamikina ngolomu mbembo yimosi nduka-nduka mu tezo ki zithangu zizole ti :</para>
  <para style="p">—Alitemisi yi basi Efeso widi wunnene !</para>
  <para style="p">
    <verse number="35" style="v"/>Bosi nsoniki wu divula diyiza lembika biyoko ; diba kamba :</para>
  <para style="p">—A basi Efeso ! A nani mu batu zimbulu ti divula di basi Efeso didi divula dinkebanga nzo yi nzambi yi Alitemisi wunneni ayi tumba kiandi kioki kiba ku diyilu e ? <verse number="36" style="v"/>Bu didi ti diambu diadi didi di kiedika, buna mboti luba dio sui, lubika vanga diambu mu kambu yindula. <verse number="37" style="v"/>Bila batu bobo luneti vava basi yiba bima mu nzo nzambi ko ayi basi finga nzambi eno yinketo ko.</para>
  <para style="p">
    <verse number="38" style="v"/>Enati Demetiliwusi ayi batu beti sala yandi bawu babeki mutu mambu, ntilibinadu widi wuzibuka ayi mazuzi madi ; buna balenda kuawu fundana. <verse number="39" style="v"/>Enati mambu mankaka madi yeno ma buela, buna mela talu ku lukutukunu boso buididi Mina. <verse number="40" style="v"/>Bila balenda kutufunda banga batu batotudi khindu mu diambu di mambu mavangimini buabu ayi bila kikadi monika kioki tukutikinini, buelatulendi baka diambu di vutula ko enati batuyuvudi.</para>
  <para style="p">
    <verse number="41" style="v"/>Bu kamana tuba mambu momo ; wutulula nkangu.</para>
  <chapter number="20" style="c"/>
  <para style="s1">Polo ku Tolowasi</para>
  <para style="p">
    <verse number="1" style="v"/>Biyoko bu bimanisa, Polo wutumisa minlonguki, wuba kindisa, wubavana mboti bosi wuyenda ku Maseduani. <verse number="2" style="v"/>Wusabuka bizunga bina, wukindisa mikhuikizi mu malongi mawombo, bosi wuyenda ku Ngelese. <verse number="3" style="v"/>Zingonda zitatu kakadila kuna. Thangu Polo kabaka lukanu lu kuendila ku Sili mu masuwa, Bayuda banyendila manenga, diawu kabakila lukanu luvutukila mu nzila yi Maseduani. <verse number="4" style="v"/>Batu baba bayenda yandi nzila yimosi : Sopatele muisi Belemuana Pilusi, Asitaleke ayi Sekundusi basi Tesalonika, Ngayusi muisi Delebe ; Timote, Titsike ayi Tolofime basi Azi. <verse number="5" style="v"/>Bawu batuama ku ntuala, batuvingidila ku Tolowasi. <verse number="6" style="v"/>Nyengo wu mampa momo ka mafunanga ko bu wuvioka, tukuma mu masuwaku Filipi. Bilumbu bitanu tusabukila nlangu bosi tuyiza babata ku Tolowasi ; bilumbu bisambanu tuzingila kuna.</para>
  <para style="p">
    <verse number="7" style="v"/>Mu lumbu kitheti kilanda lumbu ki saba, tukutakana mu diambu di bukunamapha. Polo wulonga batu bobo bakutakana vana. Sumbu kaba mayindu ma kuenda mu lumbu kilanda, diawu kalongila nate mu midi miphipa. <verse number="8" style="v"/>Minda miwombo miba muna vinga kioki tukutikinina kuna banga. <verse number="9" style="v"/>Ditoko dimosi, dizina diandi Ewutiku wukadila va nela, sumbu Polo kalongila ngolo, meso ma tulu mambuila, wusangumuka bua ku ntototona ku yilu banga kintatu. Mu thangu bannanguna, bammona wufua. <verse number="10" style="v"/>Polo bu kakuluka, wufukama, wunsimba mu mioko miandi ; wutuba :</para>
  <para style="p">—Bikanu kueno mona boma, widi kuandi moyo !</para>
  <para style="p">
    <verse number="11" style="v"/>Wukuma diaka ku yilu banga ; wubukuna dipha wudia. Wubuela longadiaka nate mu nsuka, bosi, wuyenda. <verse number="12" style="v"/>Banata muana ditoko wumoyo ayi bawu boso bakindusu buwombo.</para>
  <para style="s1">Polo wuvana basi Efeso mboti</para>
  <para style="p">
    <verse number="13" style="v"/>Beto bu tutuama ku ntuala, tukuma mu masuwa momo matunata ku Asosi ; kuna tufueti vitudila Polo, buawu bobo bubela luzolo luandi. Bila wubaka lukanu lukuendila kuna dimalu. <verse number="14" style="v"/>Bu kayiza kutubata, bosi tukuma mu masuwa, tuyenda ku Mitilene. <verse number="15" style="v"/>Mu lumbu kilanda tubotuka kuna, tuyenda tula ku ndambu Kio. Mu lumbu kinzole, tutula ku Samosi. Lumbu kimvimba ki buela vioka bosi tutula ku Milete. <verse number="16" style="v"/>Bila Polo wumanga kuandi telama ku Efeso mu diambu wumanga viokisa thangu ku Azi ; bila wuzola tula ku Yelusalemi enati baka bubela mu lumbu ki nyengo wu Pantekoti. <verse number="17" style="v"/>Buna tutula ku Milete, Polo wufidisa thumu kuidi bakulutu ba dibundu di Efeso muingi biza ndengana.</para>
  <para style="p">
    <verse number="18" style="v"/>Buna batula, ku kaba, wuba kamba :</para>
  <para style="p">—Beno luzebi mboti buevi ndivuandidi yeno tona lumbu kitheti kiokinditula ku Azi. <verse number="19" style="v"/>Ndisadidi Pfumu mu kukikulula buwombo, mu matsuela mu meso ayi mu zithotolo ziozi ndimona kuidi Bayuda bu baba ku ndekilanga mintambu. <verse number="20" style="v"/>Muaki beno luzebi ti ndisia ku lusuekila ko mambu momo madi mfunu kuidi beno. Ndilulonga va nyalu-nguba ayi mu zinzo zieno. <verse number="21" style="v"/>Ndikamba kadika thangu Bayuda ayi basi Ngelese ti babalula mavanga ayi bawilukila Yesu, Pfumu eto.</para>
  <para style="p">
    <verse number="22" style="v"/>Buabu ndiedi ku Yelusalemi. Buawu bobo bulembo thuminapheve Yinlongo, vayi ndisi zaba ko mambu mbi ndikuenda buani kuna. <verse number="23" style="v"/>Vayi nzebi ti pheve Yinlongo yiba ku ndubulanga mu kadikadivula ti nloko ayi ziphasi bikuphingila. <verse number="24" style="v"/>Vayi minu ndembo moni luzingu luama luidi kima kiphamba. Vayi ndilembo tombi mu tula ku tsuka yi thinu yi ndilembo zawula ayi manisa kisalu kioki Pfumu kaphana kioki kisamuna Nsamu Wumboti wu nlemvo wu Nzambi. <verse number="25" style="v"/>Buabu nzebi bumboti ti lulendi buela kumbona ko beno boso bobondilongidi Nsamu wumboti wu Kipfumu ki Nzambi. <verse number="26" style="v"/>Diawu ndilu kambidi buabu ti : kadi bila ndisi ko mu menga ma batu boso. <verse number="27" style="v"/>Bila ndisi manga ku lukamba ko makani moso ma Nzambi. <verse number="28" style="v"/>Lukikeba bumboti ayi lukeba bumboti nkangu wu mamemi moso momopheve Yinlongo kalubiekila minsungi. Lukebanga bumboti Dibundu di Nzambidiodi kakudila mu menga mandi. <verse number="29" style="v"/>Nzebi kuama ti minu kuenda, memvu ma tsisi mela kota va khatitsikꞌeno, malendi mona ko nkangu kiadi. <verse number="30" style="v"/>Batu bankaka bela totukila mu beno, bela telama mu longa mambu ma luvunu mu diambu di tuta minlonguki kuidi bawu. <verse number="31" style="v"/>Diawu luzibula meso ! Lutebuka moyo ti, mu mimvu mintatu, builu ayi muini, ndibedi lubulanga kadika mutu ayi matsuela mama mu meso.</para>
  <para style="p">
    <verse number="32" style="v"/>Buabu ndieka lutambika mu mioko mi Nzambi ayi mu mambu mandi manlemvo andi, mawu mabeki lulendo lu kulukindisila ayi lu kuluvanina kiuka va kimosi ayi banlongo boso.</para>
  <para style="p">
    <verse number="33" style="v"/>Ndisia tomba phalata ko, nolo, voti minledi mi mutu ko. <verse number="34" style="v"/>Beno veka luzebi ti mioko miama misala kisalu mu diambundibaka bima biobi ndiba tsatu ayi biobi bi bobo baba yama. <verse number="35" style="v"/>Ndilumonisa mu mambu moso, mu salanga phila yoyi ; buawu tufueti sadisila batu balebakana ayi buawu tulenda tebukila mambu matuba Pfumu Yesu ti : “Khini yidi mu vana yiviokidi yoyi yidi mu tambula !”</para>
  <para style="p">
    <verse number="36" style="v"/>Polo bu kamanisa yoluka, wufukama va kimosi ayi bawu boso ayi wusambila. <verse number="37" style="v"/>Baboso badila, bosi bambumbakana bu bamfifa besi. <verse number="38" style="v"/>Bamona kiadi kiwombo bu bawa ti balendi buela kummona ko. Bosi bayenda kumvekisa nate ku masuwa.</para>
  <chapter number="21" style="c"/>
  <para style="ms1">ZIMBANGI KU LOMA</para>
  <para style="s1">Polo wuyenda ku Yelusalemi mu khumbu yi tsuka</para>
  <para style="p">
    <verse number="1" style="v"/>Buna tusia vambana yawu, tuyenda nate ku sanga ki Kosi. Mu lumbu kilanda bosi tuyenda ku Lodi bosi tutula ku Patala. <verse number="2" style="v"/>Bu tubuana masuwa maba mvioka ku Fenisi, tukota mu masuwa beni ayi tuyenda. <verse number="3" style="v"/>Bu tufikama ku sanga ki Sipeli kioki tubika ku koko ku lumoso, beto tuviokila ku ndambu Sili, bosi tutula ku disimu di Tile. Kuawu kufueti kulululu bima biba mu masuwa. <verse number="4" style="v"/>Tubata minlonguki ayi tsambudi di bilumbu tuvuandila yawu. Balubula Polo mu lutumunu lu pheve Yinlongo mu bika kuenda ku Yelusalemi.</para>
  <para style="p">
    <verse number="5" style="v"/>Bilumbu bieto bu bimanisa, tuyenda ayi tutatamana nzietolo eto. Minlonguki mioso ayi baketo bawu ayi bana bawu bayenda tuvekisa nate kuna difula di divula. Bu tutula ku dibongo tufukama ayi tusambila. <verse number="6" style="v"/>Bu tumana bumbakala beto yi beto, tukota mu masuwa bosi bawu bavutuka mu zinzo ziawu.</para>
  <para style="p">
    <verse number="7" style="v"/>Bu tumanisa nzietolo eto mu maza, botuka ku Tile nate ku Pitolemayisi. Kuawu tuvanina bakhomba mboti. Lumbu kimvimba tukadila yawu. <verse number="8" style="v"/>Mu lumbu kilanda, tuyenda ku Sezale. Tukota mu nzo Filipi, nsamuni wu Nsamu Wumboti ; wuba wumosi mu tsambudi di bisadi biobi dibundu disobuladibundu. Ku nzoꞌandi tuleka. <verse number="9" style="v"/>Bana baya babaketo baba yandi ; basi zaba nitu yi dibakala ko. Dikaba di bikula diba yawu.</para>
  <para style="p">
    <verse number="10" style="v"/>Bu tuvuanda kuna bilumbu biwombo, buna mbikudi wumosiwuba ku Yuda dizina diandi Angabusi. <verse number="11" style="v"/>Wuyiza kutu bata ; Wubonga sentila<note caller="+" style="f"><char style="fr" closed="false">21.11 </char><char style="fq" closed="false">sentila</char><char style="fqa" closed="false"> : </char><char style="ft" closed="false">tala tsongolo 2.13.</char></note> yoyi Polo kaba mvuantilanga minledi ; wukikanga malu ayi mioko ayi wutuba :</para>
  <para style="p">—Pheve Yinlongo kakembi : Buawu buabu Bayuda bela kangila ku Yelusalemi mutu vuidi sentila yayi ayi bela kunyekula mu mioko mi Bapakanu.</para>
  <para style="p">
    <verse number="12" style="v"/>Bu tuwa mambu momo, beto ayi mikhuikizi mi Sezale tuleba Polo muingi kabika kuenda ku Yelusalemi.</para>
  <para style="p">
    <verse number="13" style="v"/>Vayi niandi wutuvutudila :</para>
  <para style="p">—A mbi lulembo vangi bu lulembo didi ayi bu lulembo mbonisa kiadi mu ntima e ? Bila kuidi minu, ndidi wukubama bika sia ti, mu kota mu nloko, vayi khubimini mu fua ku Yelusalemi mu diambu di dizina di Pfumu Yesu !</para>
  <para style="p">
    <verse number="14" style="v"/>Bu tusia nunga ko mu balula mabanza mandi, tusia buela kunleba ko ayi tutuba :</para>
  <para style="p">—Bika luzolo lu Pfumu luvangama !</para>
  <para style="p">
    <verse number="15" style="v"/>Bilumbu bina bu bivioka, tukubika bima bieto ayi tuyenda ku Yelusalemi. <verse number="16" style="v"/>Ndambu minlonguki minkaka mi Sezali miyenda yeto. Mitunata ku nzo Nasoni muisi Sipeli ; niandi wuba nlonguki wuthama ; kuidi niandi tuvuanda.</para>
  <para style="s1">Polo ku Yelusalemi</para>
  <para style="p">
    <verse number="17" style="v"/>Bu tutula ku Yelusalemi, bakhomba zituyakula mu khini. <verse number="18" style="v"/>Mu lumbu kilanda Polo wutunata kuidi Zaki, kuna ku kutakana bakulutuboso ba dibundu. <verse number="19" style="v"/>Buna Polo wuba vana mboti, Polo wuba kamba diambu dimosi-dimosidiodi Nzambi kavanga mu niandi kuidi Bapakanu.</para>
  <para style="p">
    <verse number="20" style="v"/>Bu bawa mambu moso momo, bakembisa Nzambi bosi bakamba Polo :</para>
  <para style="p">—A khomba, ngeyo mueni ti Bayuda bawombo bawilukidi ayi bawu boso bankinzikanga ngolo Mina mi Moyize. <verse number="21" style="v"/>Muaki bawilu ti ngeyo wulembo longi Bayuda bobo beti zingila mu mavula ma Bapakanu ti babika buela tumimina Mina mi Moyize. Ngeyo wukuba kambanga ti babika buela zengisanga nitu yi kibakala yi bana bawu bababakala ayi babika buela tumimina bifu bieto. <verse number="22" style="v"/>A buabu mbi tusia e ? Bila ma bawa ti wutudidi kuaku.</para>
  <para style="p">
    <verse number="23" style="v"/>Diawu tumimina mambu momo tueka kukamba : babakala baya badi yetovava bavengi tsila. <verse number="24" style="v"/>Wuba bongi, wukivedisa va kimosi ayi bawu. Ayi wuba futilazimbongo mu diambu bavukusu dikungulu. Buawu bobo batu boso bakuiza zabila ti mambu moso bawilu mu diambu diaku madi ma luvunu bila ngeyoveka weti kinzikanga Mina. <verse number="25" style="v"/>Vayi mu diambu di Bapakanu bawilukila, tubaka lukanu ayi tuba sonikina nkanda mu kuba kandika ti ba bika dianga zimbizi ziozi zitambuku makaba kuidi zinzambi zi bitumba, babika dianga bibulu biobibivondolo mu kambu totuka menga, babika dianga menga ayi babika kitsuza.</para>
  <para style="p">
    <verse number="26" style="v"/>Mu lumbu kilanda, Polo wubonga batu beni, wukivedisa va kimosiayi bawu ; wukota yawu mu Nzo Nzambi mu diambu di kamba kuidi batu lumbu kiela manisa tsukudulu ayi lumbu kiela vanu dikaba di kadika mutu.</para>
  <para style="s1">Bakanga Polo ku Yelusalemi</para>
  <para style="p">
    <verse number="27" style="v"/>Buna tsambuadi di bilumbu bieka nduka duka, Bayuda baba ku Azibayiza bakula Polo muna Nzo Nzambi, batuma batu batotula khindu mu nkangu wu atu ayi bankanga. <verse number="28" style="v"/>Bayamikina :</para>
  <para style="p">—A basi Iseli ! Luiza lu tusadisa ! Talanu mutu wawu wetalonga muamo ayi kuidi batu boso mu diambu di vueza batu beto, Mina mieto ayi buangu kiaki. Tala kutu wukotisidi basi Ngelese, mu Nzo Nzambi ayi wusumuni buangu kiaki kinlongo.</para>
  <para style="p">
    <verse number="29" style="v"/>Batubila bobo mu diambu bamona Polo, ku divula, va kimosi ayi Tolofime muisi Efeso. Bawu babanzila ti Polo wunnata ku Nzo Nzambi.</para>
  <para style="p">
    <verse number="30" style="v"/>Divula dioso diyiza ba ntengu-ntengu ayi batu bawombo bayiza kutakana kuna mu nsualu. Bakanga Polo, bankoka nate ku nganda nzo Nzambi ayi bakanga mielo mi Nzo Nzambi. <verse number="31" style="v"/>Bu batomba bu vondila Polo, tsangu yitula nate kuidi Pfumu masodi ma basi Loma ti khindu yeka mu Yelusalemi dioso. <verse number="32" style="v"/>Muna thangu yina Pfumu masodi ma basi Loma wubonga masodi ayi bapfumu ziawu, bayenda nsualu ku buangu ki kutakana batu. Bu bamona pfumu masodiva kimosi ayi masodi, balembolo buela beta Polo. <verse number="33" style="v"/>Pfumu masodi wufikama vaba Polo, wunsimba ayi wutuma masodibakanga polo mu zisieni zizole. Bosi wuyuvula kani Polo niandi nani ayi diambu mbi kavengi. <verse number="34" style="v"/>Vayi va khatitsika batu bobo bakutakana ; bankaka bayamikina diambu dina ; bankaka bayamikina diambu diadi. Sumbu pfumu masodi kasia zaba ko diambu diodi ditotula khindu bila divula diba dinneni ; buna wutuma banata Polo ku ka ki masodi. <verse number="35" style="v"/>Polo bu katula va kikada, masodi mannanguna mu diambu di nganzi yi batu bobo bakutakana vana. <verse number="36" style="v"/>Bila nkangu wu batu wuba kunlandakana wuba yamikina :</para>
  <para style="p">—Kafua !</para>
  <para style="s1">Polo wukivovila</para>
  <para style="p">
    <verse number="37" style="v"/>Mu thangu banzola kotisa Polo ku Ka ki masodi, wukamba pfumu masodi ti :</para>
  <para style="p">—Ndilenda baka minsua mi kukambila diambu e ?</para>
  <para style="p">Pfumu masodi wuyuvula Polo :</para>
  <para style="p">—Zebi tuba ki Kingelesi e ? <verse number="38" style="v"/>Ngeyo wisiko muisi Ezipiti, wowo wutotula khindu mu bilumbu bibedi, wuba kuenda natanga mili ziya zi mimvondi mu dikanga e ?</para>
  <para style="p">
    <verse number="39" style="v"/>Polo wumvutudila :</para>
  <para style="p">—Nana tata ! Minu ndidi Nyuda, ndidi muisi Talise, divula dimosi di mfunu didi mu zunga ki Silisi. Ndemvukila, wuphana minsua miyolukila va ntuala batu.</para>
  <para style="p">
    <verse number="40" style="v"/>Pfumu masodi wumvana minsua.</para>
  <para style="p">Polo wutelama va kikada, wumuna koko mu diambu di sima biyoko bosi biyoko bimanisa. Biyoko bioso bu bimanisa, bosi wutona yoluka mu mbembo yi ki Ebelewo :</para>
  <chapter number="22" style="c"/>
  <para style="p">
    <verse number="1" style="v"/>—Zikhomba ayi batata, wanu mambu madi yama ma kulukamba mu kukitabila !</para>
  <para style="p">
    <verse number="2" style="v"/>Bu bawa wunyoluka mu ki Ebelewo, baboso beka dio sui. <verse number="3" style="v"/>Wutatamana kuba kamba :</para>
  <para style="p">—Minu ndidi Nyuda, minu ndibutukila ku Talise ; divula didi mu zunga ki Silisi. Mu divula diadi di Yelusalemi ndiyundukila ; Ngamalieli niandi wundonga mina mi Bakulu beto. Bufula buwombo buba yama mu diambu di Nzambi banga bobo beno luididi buabu. <verse number="4" style="v"/>Ndiyamisa ayi ndivondisa batu bobo balandakana nzila yayi yi Pfumu. Ndikanga babakala ayi baketo, ndiba kotisa mu nloko. <verse number="5" style="v"/>Pfumu yi zinganga Nzambi ayi lukutukunu lu minyadi balenda kuawu telama kimbangi enati mambu ndintuba madi ma kiedika voti ma luvunu. Bila kuidi bawu ndiyenda baka minkanda mu diambu di vana kuidi bakhomba zi Damasi. Buna ndiyenda ku Damasi mu diambu di kanga batu bobo baba kuna banlandakana nzila yi Pfumu ayi kuba nata mu zisieni ku Yelusalemi muingi batambula thumbudulu.</para>
  <para style="p">
    <verse number="6" style="v"/>Bu ndiba mu nzila ayi buna ndieka fikama ku Damasi, buna midi mieka nduka, ndizimbukila kiezila kimosi kingolo kiba ku diyilu kinzungidila.</para>
  <para style="p">
    <verse number="7" style="v"/>Nditumbu bua va tsi, ndiwa mbembo yimosi yikhamba : “A Sawuli ! A Sawuli, bila mbi wulembo ndiamisinanga e ?” <verse number="8" style="v"/>Buna ndiyuvula : “A Pfumu, ngeyo widi nani e ?” Niandi wuphutudila : “Minu Yesu, muisi Nazaleti diodi weti yamisa”.</para>
  <para style="p">
    <verse number="9" style="v"/>Batu bobo baba yama bamona kiezila beni vayi basia wa ko mbembo. <verse number="10" style="v"/>Bosi ndiyuvula : “A Pfumu, mbi mfueti vanga buabu e ?” Pfumu wukhamba : “Telama, yenda ku Damasi, kuna maba kamba mambu momo fueti vanga.”</para>
  <para style="p">
    <verse number="11" style="v"/>Kiezila beni kiphonda meso ayi batu bobo baba yama batsimba mu koko ayi bandata nate ku Damasi.</para>
  <para style="p">
    <verse number="12" style="v"/>Kuna kuba mutu wumosi dizina diandi Ananiasi, niandi wuba mutu wuba kinzikanga Nzambi boso buididi Mina mi Moyize ayi wuba telumunungu kimbangi kimboti kuidi Bayuda boso baba ku Damasi ; <verse number="13" style="v"/>wuyiza kumbata ayi wukhamba : “Khombꞌama Sawuli, buela moni kuaku !”</para>
  <para style="p">Muna thangu beni kuandi, meso mama mazibuka ayi ndimmona.</para>
  <para style="p">
    <verse number="14" style="v"/>Bosi wukhamba : “Nzambi yi bakulu beto niandi wusobula muingi wuzabaluzolo luandi, muingi wumona mutu wusonga ayi wuwa mbembo andi. <verse number="15" style="v"/>Ngeyo fueti ba mbangi andi kuidi batu boso muingi wuba kamba mambu moso momo wumueni ayi momo wuwilu. <verse number="16" style="v"/>Vayi buabu mbi wukidi vingila e ? Telama, yenda botama ayi sambila dizina di Pfumu muingi wuvedoso mu masumu maku.”</para>
  <para style="p">
    <verse number="17" style="v"/>Bu ndivutuka ku Yelusalemi ayi bundiba sambila mu nzo Nzambi, ndimona tsongolo ; <verse number="18" style="v"/>Pfumu wukhamba : “Yenda kuaku ! Botuka nsualu mu Yelusalemi bilabatu balendi kikinina ko kimbangi kiaku mu diambu diama.”</para>
  <para style="p">
    <verse number="19" style="v"/>Minu ndivutula : “A pfumu, bazebi kuawu ti minu ndiba kotisanga batumu nloko ayi minu ndiba betisanga bikoti batu boso bobo baba kuwilukilanga mu zinzo zi zikhutukunu. <verse number="20" style="v"/>Bosi mbangi aku Etieni boso baba kumvonda, buna minu ndiba vana. Minu ndikikinina mambu momo mavangama ayi ndisunga minledi mi batu bobo bamvonda.”</para>
  <para style="p">
    <verse number="21" style="v"/>Vayi Pfumu wumvutudila :</para>
  <para style="p">—Yenda, thama ndieka kufidisa ; kuidi makanda ma Bapakanu !</para>
  <para style="s1">Bakotisa Polo mu nloko</para>
  <para style="p">
    <verse number="22" style="v"/>Buna banwa nate katuba diambu diodi. Bayamikina mu mbembo yingolo :</para>
  <para style="p">—Mutu wu phila yoyi fueni botolo va ntoto. Kasi fuana zinga ko !</para>
  <para style="p">
    <verse number="23" style="v"/>Sumbu bayamikina diaka ngolo, baloza minledi miawu ayi mbungi-mbungi ku yilu. <verse number="24" style="v"/>Buna Pfumu masodi wuvana lutumunu mu diambu bakotisa Polo ku khati ka ki masodi ayi bambeta bikoti muingi katuba bila kioki batu baba yamikinina ngolo mu diambu diandi.</para>
  <para style="p">
    <verse number="25" style="v"/>Mu thangu baba kunkanga minsinga, Polo wuyuvula nkulutu masodiwuba va ndambu yika ba :</para>
  <para style="p">—A buevi, minsua midi mu betisa muisi Loma mu kambu teka samba e ?</para>
  <para style="p">
    <verse number="26" style="v"/>Komanda ki masodi bu kawa bobo, wuyenda kuidi pfumuꞌandi ayi wunkamba :</para>
  <para style="p">—A mambu mbi momo wumvanga e ? Keti mutu wawu muisi Loma !</para>
  <para style="p">
    <verse number="27" style="v"/>Pfumu masodi bu kayiza vana vaba Polo, wunyuvula :</para>
  <para style="p">—Bika wukhamba, bukiedika widi muisi Loma e ?</para>
  <para style="p">Niandi wumvutudila :</para>
  <para style="p">—Nyinga, bobo kuandi !</para>
  <para style="p">
    <verse number="28" style="v"/>Pfumu masodi wubuela tuba :</para>
  <para style="p">—Zimbongo ziwombo ndifuta muingi minu ndibaka ki muisi Loma.</para>
  <para style="p">Polo wumvutudila :</para>
  <para style="p">—Vayi minu, ki muisi Loma kiama kibutukila !</para>
  <para style="p">
    <verse number="29" style="v"/>Buna batu bobo bedi kambeta, banyekula muna thangu beni. Bosi Pfumu masodi wumona boma bu kazaba ti mutu wuka kangisa mu zisieni widi muisi Loma.</para>
  <para style="s1">Polo wusamba va ntuala lukutukunu lu minyadi</para>
  <para style="p">
    <verse number="30" style="v"/>Mu lumbu kilanda, Pfumu masodi, wuzola zaba bila kioki Bayudabafundila Polo. Wutuma ti banianguna Polo, wukutikisa zinganga Nzambi ayi batu bankalanga mu lukutukunu lu minyadi. Bosi wubonga Polo ayi wuntedimisa va khatitsikꞌawu.</para>
  <chapter number="23" style="c"/>
  <para style="p">
    <verse number="1" style="v"/>Polo wusungimina tala batu ba lukutukunu lu minyadi ayi wuba kamba :</para>
  <para style="p">—A bakhomba ziama ! Nate lumbu kiaki, mu ntima wukambu bila ndidiatidi va meso ma Nzambi !</para>
  <para style="p">
    <verse number="2" style="v"/>Vayi Ananiasi, Pfumu banganga Nzambi wuvana lutumunu kuidi bobo baba bafikama ayi Polo mu kumbeta va munu.</para>
  <para style="p">
    <verse number="3" style="v"/>Vayi Polo wunkamba :</para>
  <para style="p">—A ngeyo baka kivindu phembi !<note caller="+" style="f"><char style="fr" closed="false">23.3 </char><char style="ft" closed="false">Diambu diadi dinsundula : va mbata vadi va mboti vayi mu khati mu mana bola, mu mana fua.</char></note> Nzambi wela kubeta ! Vuandidi vovo mu diambu wutsambisa boso buididi Mina. Vayi weti bundulamuina bu weti tuma ti bambeta !</para>
  <para style="p">
    <verse number="4" style="v"/>Batu bobo bafikama va bela Polo bakamba :</para>
  <para style="p">—A ngeyo, wulembo fingi pfumu banganga Nzambi e ?</para>
  <para style="p">
    <verse number="5" style="v"/>Polo wuvutula :</para>
  <para style="p">—A Zikhomba ! Ndisi zaba ko ti niandi pfumu banganga Nzambi, bila disonama ti : <char style="qt">kadi yolukila mambimbi mu diambu di Pfumu yi dikanda diaku.</char></para>
  <para style="p">
    <verse number="6" style="v"/>Bosi Polo bu kazaba ti ndambu yi batu bankaka mu bawu baba Basaduse bosi bankaka Bafalisi, buna wuyamikina muna khati lukutukunu lu minyadi :</para>
  <para style="p">—A bakhomba, minu ndidi Mfalisi, muana Mfalisi. Bila ndinsambusulubuabu mu diambu ndieti tula diana mu mfulukulu yi batu bafua !</para>
  <para style="p">
    <verse number="7" style="v"/>Bu kamana tuba bobo, ziphaka zingolo zibua va khatitsika Bafalile ayi Basaduse. Nkangu wuvasuka. <verse number="8" style="v"/>Bila Basaduse bawu beti tuba ti kuisi ko mfulukulu yi batu bafua ayi kuisi ko kadi zimbasi ayi kuisi ko ziphevi. Vayi Bafalisi beti wilukila mambu moso momo. <verse number="9" style="v"/>Biyoko biwombo bibua.</para>
  <para style="p">Minsoniki minkaka mi Bafalisi mitelama ayi mituba :</para>
  <para style="p">—Tuisi mona ko kadi diambu dimosi di mbimbi mu mutu wawu. Bilathangu zinkaka mbasi voti pheve yi nyolukila e ?</para>
  <para style="p">
    <verse number="10" style="v"/>Ziphaka bu zisabila ngolo, pfumu masodi wutumisa nkangu wumasodi mu diambu mabotula Polo va khatitsika lukutukunu ayi mannata ku ka bila tsisi kamona mu diambu bobo baba mu lukutukunu bedi vonda Polo.</para>
  <para style="p">
    <verse number="11" style="v"/>Mu builu bulanda, Pfumu wutelama va ndambu vaba Polo ayi wunkamba :</para>
  <para style="p">—Bika wuba bukhafi ! Bila banga bu wuthelimini kimbangi ku Yelusalemi buawu fueti kuthelimina kimbangi ku Loma.</para>
  <para style="s1">Bayendila Polo manenga</para>
  <para style="p">
    <verse number="12" style="v"/>Buisi bu bukia Bayuda bakutakana ; bayendila Polo manenga. Bavanga tsila ti balendi dia voti nua ko nate bamvonda Polo. <verse number="13" style="v"/>Thalu yi batu banyendila manenga baba vioka makumaya. <verse number="14" style="v"/>Buna bayenda kuidi bapfumu banganga Nzambi ayi kuidi bakulutu, bakamba :</para>
  <para style="p">—Beto tuvengi tsila ti tulendi bimba kadi kima ko nate tumvonda Polo. <verse number="15" style="v"/>Buabu, beno va kimosi ayi batu ba lukutukunu lu minyadi lulubulapfumu masodi muingi kalunatina Polo ; lusia ti banga beno lueka buelatala mambu madi mu nitu andi lueka buela kunsambisa. Buna beto tukubimini mu diamu di kumvonda tuamina katula kuaku !</para>
  <para style="p">
    <verse number="16" style="v"/>Vayi muana wu khomba yi nketo yi Polo wuwa lufiefi lu ntambu beni, buna wuyenda ayi wukota kuna ka ki masodi, wulubula Polo.</para>
  <para style="p">
    <verse number="17" style="v"/>Buna Polo wutumisa nkulutu wumosi wu masodi, wunkamba :</para>
  <para style="p">—Nata muana ditoko diodi kuidi Pfumu masodi bila diambu didi yandi di kunkamba.</para>
  <para style="p">
    <verse number="18" style="v"/>Nkulutu beni wunnata kuidi pfumu masodi ayi wunkamba ti :</para>
  <para style="p">—A mueni, Polo diodio didi mu nloko, niandi wuthumisini ayi wukhembi ti ndinata ditoko diadi kuidi ngeyo bila diambu didi yandi dikukamba.</para>
  <para style="p">
    <verse number="19" style="v"/>Pfumu masodi wusimba muana ditoko beni mu koko, wunnata valutengo bosi wunyuvula :</para>
  <para style="p">—A diambu mbi tidi kukhamba e ?</para>
  <para style="p">
    <verse number="20" style="v"/>Niandi wumvutudila :</para>
  <para style="p">—Bayuda bawizini mu kuleba muingi mbazi wunata Polo va ntualalukutukunu lu minyadi ; banga ti batidi buela kunsambisa diaka. <verse number="21" style="v"/>Vayi ngeyo kadi kuba wila. Bila viokila makumaya ma batu bela ku nlekila ntambu, balembo mfiedi. Bavengingi tsila ti balendi dia voti nua ko nate bamvondidi. Nzebi ti buabu baboso bameni kubama, balembo vingila tsilꞌaku.</para>
  <para style="p">
    <verse number="22" style="v"/>Pfumu masodi wuvutula muana ditoko, wunkamba :</para>
  <para style="p">—Kadi kamba kadi mutu wumosi ti ngeyo wundubudi mu nsamu wowo.</para>
  <para style="s1">Bafidisa Polo ku Sezali</para>
  <para style="p">
    <verse number="23" style="v"/>Bosi pfumu masodi wutumisa bakulutu buadi ba masodi, wuba kamba :</para>
  <para style="p">—Kubikanu zikhama zizole zi masodi ayi kubikanu lusambudi lu masodi mandiatilanga mu ziphunda ayi zikhama zizole zi masodi mannuaninangamu madionga mu diambu luenda ku Sezale va thangu yivua yi builu. <verse number="24" style="v"/>Kubikanu phunda mu diambu di Polo muingi katula bumboti kuidi nyadi Felikisi.</para>
  <para style="p">
    <verse number="25" style="v"/>Bosi wunsonikina nkanda wawu :</para>
  <para style="pm">
    <verse number="26" style="v"/>A mueni nyadi Felikisi, tambula mboti yibedi kuidi minu Klode Lisiasi.</para>
  <para style="pm">
    <verse number="27" style="v"/>Bayuda bakanga mutu wawu, buna fioti kuandi fisiala nganu bamvonda. Ndivika totuka va kimosi ayi nkangu wu masodi ayi ndinkula bu ndizaba ti niandi muisi Loma. <verse number="28" style="v"/>Bosi bu ndizola zaba bila kioki bamfundila, ndinnata va ntuala lukutukunu luawu lu minyadi. <verse number="29" style="v"/>Ndiyiza bakula ti bamfundila mu diambu di mambu matedi Mina miawu ; kasi vanga diambu difueti kotila mutu mu nloko ko voti vondolo ko. <verse number="30" style="v"/>Vayi bu bandubudi mu diambu di mintambu miomi Bayuda batambidi mutu wawu, diawu mbakidi lukanu lukumfidisila kuidi ngeyo ayi bu khembingimimfundi miandi ti biza kambi bawu veka mambu mibeki mutu wawu.</para>
  <para style="p">
    <verse number="31" style="v"/>Landila zithumu zi batambula, muna builu masodi mabonga Polo ayimannata ku Antipatalisi. <verse number="32" style="v"/>Mu nsuka, masodi mavutuka kuawu ku ka kiawu, mayekula Polo mu mioko mi bobo bannatanga ziphunda.</para>
  <para style="p">
    <verse number="33" style="v"/>Bu batula ku Sezale, bavana nkanda kuidi nyadi, ayi bammonisa Polo.</para>
  <para style="p">
    <verse number="34" style="v"/>Nyadi bu kamana tanga nkanda ayi bu kamana yuvula keni Polo muisi zunga mbi ayi bu kazaba ti niandi muisi Silisi, <verse number="35" style="v"/>buna wunkamba :</para>
  <para style="p">—Ndiela kusambisa nate mimfundi miaku miela kuiza !</para>
  <para style="p">Bosi wuvana lutumunu muingi bantula mu nzo yi Elode.</para>
  <chapter number="24" style="c"/>
  <para style="s1">Polo wusamba va ntuala nyadi Felikisi</para>
  <para style="p">
    <verse number="1" style="v"/>Bilumbu bitanu bu bivioka ; Ananiasi, pfumu banganga Nzambi, wutula ku Sezale va kimosi ayi bakulutu ayi phovi yimosi, dizina diandi Telitulusi. Bayenda funda Polo va ntuala nyadi.</para>
  <para style="p">
    <verse number="2" style="v"/>Bu batumisa Polo. Buna Telitulusi wutona kumfunda bu katuba :</para>
  <para style="p">—A mueni Felikisi, mu diambu diaku tuididi mu ndembama yingolo ayi diela diaku dimeni vutula mambu mafuana mu tsi eto. <verse number="3" style="v"/>Mu zithangu zioso ayi mu bibuangu bioso tueti makikinina ayi tueti kuvutudila matondo. <verse number="4" style="v"/>Vayi mu kambu ku simbidila buwombo, ndiku leba mu diambu di mamboti maku mu kutuwila mu mambu makhufi madi yeto. <verse number="5" style="v"/>Tumueni ti mutu wawu nyandi tho yi mambu mambimbi. Niandi weti totula zikhindu muidi Bayuda boso badi mu nza yimvimba. Niandi ntuadisi wu kimvuka kintedolongo ki basi Nazaleti <verse number="6" style="v"/>ayi wutomba busumunina Nzo Nzambi. Diawu tunkangila. [Tuzola kunsambisa boso buididi Mina mieto <verse number="7" style="v"/>vayi Lisiasi, Pfumu masodi, niandi wuyiza kunziona mu kingolo mu mioko mieto. <verse number="8" style="v"/>Ayi wuvana lutumu ti mimfundi miza kuidi ngeyo<note caller="+" style="f"><char style="fr" closed="false">24.8 </char><char style="ft" closed="false">Mambu madi va khatitsika bima biabi [ ] masiko mu minkanda minkaka.</char></note>.] Mawu bakula kuaku ngeyo veka bu wunkuiza nsambisa kiedika ki mambu momo tunfundidi.</para>
  <para style="p">
    <verse number="9" style="v"/>Bayuda bakikinina mambu momo ayi batuba ti buawu bobo bubela mambu beni.</para>
  <para style="p">
    <verse number="10" style="v"/>Nyadi bu kavana Polo minsua mi yolukila, buna Polo wutuba :</para>
  <para style="p">—A mueni, nzebi ti mimvu miwombo wididi zuzi mu tsi yayi, diawu mu bukhafi boso ndieka samba va ntualꞌaku. <verse number="11" style="v"/>Ngeyo veka wulenda kuaku bakula ti kadi dikumi ayi bilumbu biodi biviokidi ko tona ndikibela ku Yelusalemi mu sambila. <verse number="12" style="v"/>Mimfundi miama misia kumbata ko kani mu Nzo Nzambi, kani mu zinzozi lukutukunu, kani mu divula kani ndilembo findana ziphaka ayi mutu voti ndilembo tonisa khindu mu batu. <verse number="13" style="v"/>Batu baba bamfundidi, balendi nunga ko mu sudikisa bumboti mambumoso momo bamfundidi buabu.</para>
  <para style="p">
    <verse number="14" style="v"/>Vayi diambu dimosi diodi ndinkikinina diawu diadi : minu ndieti sadila Nzambi yi bakulu beto boso buididi “Nzila” yoyi balembo tubila ti “dikabu di bavasuka.” Ndieti wilukila mambu moso momo masonama mu Mina mi Moyize ayi mu Minkanda mi mimbikudi. <verse number="15" style="v"/>Ndintulanga diana diama mu Nzambi banga diodi didi mu bawu vekati batu basonga ayi batu bambimbi bela fuluka. <verse number="16" style="v"/>Mu diambu diodi, minu mamvana ndieti nuana mu ba mayindu mamboti ma ntima makambulu tsembolo va meso ma Nzambi ayi va meso ma batu.</para>
  <para style="p">
    <verse number="17" style="v"/>Mimvu miwombo bu miviokidi bosi ndivutukidi ku tsi ama mu kuiza vanalusadusu kuidi minsukami ayi mu tambika makaba kuidi Nzambi. <verse number="18" style="v"/>Mu diambu diodi, bayiza kumbata buna mbeni kukivedisa mu nzo Nzambi mu kambu kutikisa batu ayi mu kambu divunzi. <verse number="19" style="v"/>Muaki Bayuda bankaka baba ku Azi nganu bawu bafueti ba va ntualꞌaku mu kumfunda enati diambu bambeki. <verse number="20" style="v"/>Voti bika batu baba badi vava batuba diambu mbi di mbimbi bamona mu thangu ndiba samba va ntuala lukutukunu lu minyadi ; <verse number="21" style="v"/>botula kaka mambu momo ndituba bu ndiba va khatitsikꞌawu ti : “Ndieka nsambusu buabu kuidi beno mu diambu di mfulukulu yi bafua”.</para>
  <para style="p">
    <verse number="22" style="v"/>Sumbu Felikisi kazaba bumboti mambu matedi nzila, yi Pfumu buna wuba vutula ayi wuba kamba ti :</para>
  <para style="p">—Thangu Lisiasi, pfumu masodi, kela kuiza buna bosi ndiela tala mambu meno.</para>
  <para style="p">
    <verse number="23" style="v"/>Wuvana lutumunu kuidi nkulutu masodi muingi batula Polo mu nloko vayi bamvanandambu kiphuanza ayi babika kandika badiandi mu kunsadisa.</para>
  <para style="p">
    <verse number="24" style="v"/>Ndambu yi bilumbu bu bivioka, Felikisi wuyiza ayi nketoꞌandi Dilusiye. Dilusiye wuba Nyuda. Buna Felikisi Wutumisa Polo ayi wu nwa mu diambu di minu mu Klisto Yesu.</para>
  <para style="p">
    <verse number="25" style="v"/>Vayi Polo bu kaba bakamba mambu madi mu busonga, mu kukikeba bumboti ayi mu mambu matedi tsambusulu ; Felikisi weka mona boma buna wunkamba :</para>
  <para style="p">—Buabu, lenda kuaku kuenda, ndiela ku tedisa bu ndiela baka diluaku dimboti.</para>
  <para style="p">
    <verse number="26" style="v"/>Bosi wusia diana ti Polo weka mfuta zimbongo ; diawu kaba ku ntedisilanga mu solula yandi mu zikhumbu ziwombo.</para>
  <para style="p">
    <verse number="27" style="v"/>Mimvu miodi bu miviokika ; Felikisi bamvinginini kuidi Polikiusi Fesitusi. Mu diambu di monisa Bayuda khini, Felikisi wubika Polo mu nloko.</para>
  <chapter number="25" style="c"/>
  <para style="s1">Polo wulomba mu kuenda sambi va ntuala Sezali</para>
  <para style="p">
    <verse number="1" style="v"/>Fesitusi bu kakota mu zunga, bilumbu bitatu kaviokisa ku Yelusalemi bu kaba ku Sezale. <verse number="2" style="v"/>Bapfumu banganga Nzambi ayi bapfumu bankaka zi Bayuda bayenda kumbata mu diambu di funda Polo. <verse number="3" style="v"/>Baleba Fesitusi mu diambu katumisa Polo ku Yelusalemi muingi banlekila mintambu mu nzila mu diambu bamvonda.</para>
  <para style="p">
    <verse number="4" style="v"/>Vayi Fesitusi wuvutula :</para>
  <para style="p">—Polo widi mu nloko ku Sezale bosi minu veka fioti fisiedi buna ndieka mvutuka kuna, <verse number="5" style="v"/>buna diawu batu badi minsua mu beno bika benda yama. Enati diambu di mbimbi didi mu mutu beni, buna bika bamfunda !</para>
  <para style="p">
    <verse number="6" style="v"/>Bu kaviokisa nana voti dikumi di bilumbu kuidi bawu, wuyenda ku Sezale. Bosi mu lumbu kilanda, wuvuanda ku tilibinadu. Wuvana lutumu ti banata Polo. <verse number="7" style="v"/>Polo bu katumbu tula, Bayuda baba ku Yelusalemi bamana kunzungidila ayi bamfunda mu mambu mawombo ayi ma tsisi ; momo bawu veka bankambu baka busudikisila.</para>
  <para style="p">
    <verse number="8" style="v"/>Polo wukivovila nkanu bu katuba :</para>
  <para style="p">—Ndisi vanga kadi diambu dimbimbi ko, ndisi vanga kadi diambu di mbimbi mu diambu di Mina mi Bayuda ko voti mu diambu di Nzo Nzambi ko voti mu diambu di ntinu Sezali ko !</para>
  <para style="p">
    <verse number="9" style="v"/>Fesitusi bu kazola monisa Bayuda khini, wuyuvula Polo ti :</para>
  <para style="p">—Tidi kuenda ku Yelusalemi mu kuenda sambi va ntualꞌama mu diambu di mambu mama e ? <verse number="10" style="v"/>Polo wuvutula :</para>
  <para style="p">—Minu ndidi va ntuala ntiliminadu Sezali, ayi vawu mfueti sambusulu. Ndisi vanga diambu di mbimbi kuidi Bayuda ko ; ngeyo veka zebi buawu bumboti. <verse number="11" style="v"/>Enati diambu di mbimbi ndivengi voti diambu ndivengi diodi ndilenda bakila thumbudulu yi lufua, buna ndikadi manga fua. Vayi enati mambu moso momo bamfundidi masi makiedika ko, buna kuisi ko mutu wulenda kundiekula mu mioko miawu. Diawu thidi kuenda sambi va ntuala Sezali.</para>
  <para style="p">
    <verse number="12" style="v"/>Fesitusi bu kamana wizana ayi batu ba lukutukunu lu minyadi wuvutula ti :</para>
  <para style="p">—Bu tidi kuenda kuidi Sezali, buna weka kuenda kuidi Sezali.</para>
  <para style="s1">Polo va ntuala Fesitusi ayi va ntuala Angilipa</para>
  <para style="p">
    <verse number="13" style="v"/>Ndambu bilumbu bu bivioka, ntinu Angilipa va kimosi ayi Belenisi bayiza ku Sezale mu kuiza vani Fesitusi mbote. <verse number="14" style="v"/>Bilumbu biwombo bakadila kuna.</para>
  <para style="p">Fesitusi wubaka diluaku di sudikisila mambu ma Polo kuidi ntinu :</para>
  <para style="p">—Mutu wumosi widi mu nloko, babika kuidi Felikisi. <verse number="15" style="v"/>Bu ndibedi ku Yelusalemi, bapfumu banganga Nzambi ayi bapfumu bankaka zi Bayuda bayiza kumfunda. Zilomba ti ndinzengila nkanu <verse number="16" style="v"/>Vayi ndiba vutudila ti mu kikhulu ki basi Loma ti mutu kalendi zengolo nkanu ko enati kasi samba va ntuala mimfundi miandi ko ; ayi kafueti tuama baka diluaku di kukitabila mu diambu di mambu momo bamfundidi. <verse number="17" style="v"/>Buna bayiza vava, mu kambu viokisa thangu. Mu lumbu kilanda, ndivuanda ku ntiliminadu, buna ndituma batu batuala mutu beni.</para>
  <para style="p">
    <verse number="18" style="v"/>Mimfundi bu mitelama, misia kumfundila mu diambu dimosi ko mu mambu mamo momo ndiyindula. <verse number="19" style="v"/>Vayi mambu ma dibundu diawu kuandi bamfundila ayi mambu beni madi mu mutu wumosi beta tedila Yesu, mutu wowo wufua vayi Polo keti tuba ti mutu widi moyo ! <verse number="20" style="v"/>Bu ndikambu zaba mambu mavanga mu diambu di mambu momo, bunandiyuvula mutu beni keni tidi kuenda ku Yelusalemi mu diambu di sambusu mu mambu momo. <verse number="21" style="v"/>Vayi Polo wulomba mu kuenda sambi va ntuala ntinu wu Loma. Diawu ndivanina lutumu ti bantula mu nloko nate ndiela kumfidisa kuidi Sezali.</para>
  <para style="p">
    <verse number="22" style="v"/>Angilipa wukamba Fesitusi :</para>
  <para style="p">—Minu mamvama thidi wa mutu beni.</para>
  <para style="p">Fesitusi wumvutudila :</para>
  <para style="p">—Wela kunwa mbazi.</para>
  <para style="p">
    <verse number="23" style="v"/>Mu lumbu kilanda, Angilipa ayi Belinisi, mu nzitusu wunnenibayizila, bakota muna vinga kieti sambusulu mambu, va kimosi ayi bapfumu zi masodi ayi batu ba luvalu ba divula. Mu lutumunu lu Fesitusi, banata Polo.</para>
  <para style="p">
    <verse number="24" style="v"/>Bosi Fesitusi wutuba :</para>
  <para style="p">—A ntinu Angilipa ayi beno boso luidi vava mu lumbu kiaki va kimosi ayi beto, lulembo moni mutu wawu widi va ntualꞌeno, niandi bayiza nkangu woso wu Bayuda wuyiza funda kuidi minu ; buba ku Yelusalemi voti vava, baba yamikinanga ti fueni vondo. <verse number="25" style="v"/>Vayi minu, ndimona ti, kasia vanga diambu di kafueti vondoloko. Vayi niandi veka mutu wawu wulomba mu kuenda kuidi ntinu wu Loma, diawu ndieka kumfidisila ku Loma. <verse number="26" style="v"/>Vayi kadi diambu ndikadi mona disonikina ntinu mu diambu diandi. Diawu ndinnatini va ntualꞌeno ayi ndutu va ntualꞌaku, ngeyo ntinu Angilipa mu diambu ndibaka diambu disonika bu kameni sambusu. <verse number="27" style="v"/>Bila ndimmona ti disi diambu dimboti ko mu fidisa muisi nloko mu kambu zabikisa mambu momo bamfundidi.</para>
  <chapter number="26" style="c"/>
  <para style="s1">Polo wusamba va ntuala Angilipa</para>
  <para style="p">
    <verse number="1" style="v"/>Bosi Angilipa wukamba Polo :</para>
  <para style="p">—Beki minsua mu kukivovila.</para>
  <para style="p">Bosi Polo wunonuna koko kuandi ayi wukivavila :</para>
  <para style="p">
    <verse number="2" style="v"/>—A mueni ntinu Angilipa, khini ndimmona buabu bu wupheni minsua mu samba va ntualꞌaku mu mambu moso momo Bayuda bamfundidi, <verse number="3" style="v"/>bila ngeyo zebi bumboti bifu biawu ayi ziphaka ziawu. Lemvuka mueni, kanga ntima mu kungua bu ndieka ntuba.</para>
  <para style="p">
    <verse number="4" style="v"/>Bayuda boso bazebi buevi bubela nzingulu ama tona mu kimuana kiama ayi buevi ndizingila tona vana thonono va khatitsika tsi ama ayi ku Yelusalemi. <verse number="5" style="v"/>Bawu banzebi tona thama ayi enati batidi, balenda telama kimbangi ti minu ndizingila banga Mfalisi, boso buididi dikabu dieti landakana bumboti minsiku mi kinzambi kieto.</para>
  <para style="p">
    <verse number="6" style="v"/>Vayi buabu ndilembo sambi mu diambu di diana diama didi mu tsilayoyi Nzambi kavana bakulu beto. <verse number="7" style="v"/>Dikumi ayi makanda meto muadi meti tula diana mu mona ndungusulu yi tsila yoyi ; bu beti sadila Nzambi mu kambu vongabuilu ayi muini. A ntinu, mu diambu di diana diodi Bayuda bamfundidi ! <verse number="8" style="v"/>Vayi bila mbi lunkambu wilukila ti Nzambi wumfulukisanga batu bafua e ?</para>
  <para style="p">
    <verse number="9" style="v"/>Mu diambu diama, ndiyindula mu vanga mamo mafueni mu diambu di kakidila dizina di Yesu, muisi Nazaleti. <verse number="10" style="v"/>Buawu bobo ndivanga mu Yelusalemi. Banlongo bawombo ndikotisa mu nloko bu ndibaka lutumunu kuidi bapfumu banganga Nzambi. Bosi mu thangu baba mvondo, ndikikinina ti bafua. <verse number="11" style="v"/>Zikhumbu ziwombo ndiba vana thumbudulu mu zinzo zi zikhutukunumu kuba kuika bafinga Yesu. Zinganzi bu ziviokila ngolo, mu diambu diawu, ndiba yamisa nate mu mavula manzenza.</para>
  <para style="p">
    <verse number="12" style="v"/>Bu ndiba kuenda ku Damasi mu diambu diodi mu lulendo ayi mu minsua miomi nditambula kuidi bapfumu zi zinganga Nzambi. <verse number="13" style="v"/>A ntinu, mu nzila mu thangu midi, ndimona kiezila kingolo biba ku diyilu kilezama viokila kiezila ki thangu, kinzungidila minu ayi batu bobo baba yama mu nzila. <verse number="14" style="v"/>Beto boso tubua va tsi, ndiwa mbembo yiba kukhamba mambu mu ki Ebelewo : “A Sawuli ! A Sawuli ! Bila mbi wulembo ndiamisinanga e ? A keti wulembo kilueki ngeyo veka bu wulembo diatilanga ba e ?”</para>
  <para style="p">
    <verse number="15" style="v"/>Buna ndinyuvula : “A Pfumu, ngeyo widi nani e ?”</para>
  <para style="p">Bosi Pfumu wutuba : “Minu Yesu diodi weti yamisanga. <verse number="16" style="v"/>Vayi vumbuka, ayi telama, bila ndimonikini muingi wuba kisadi kiama ayi mbangi mu diambu di mambu mama mueni ayi mu diambu di mambu momo ndiela kumonisa. <verse number="17" style="v"/>Minu ndiela kukula va khatitsika batu baku ayi kuidi Bapakanu ; kuidi bawu ndiela kufidisa <verse number="18" style="v"/>muingi wuba zibula meso mawu ; babotuka mu tombi mu kuiza ku kiezila ; babotuka mu mioko mi Satana mu kuiza kuidi Nzambi muingi batambula ndemvokolo mu masumu mawu ayi batambula kiuka va kimosi ayi bobo bavedusu mu minu kiawu mu minu.”</para>
  <para style="p">
    <verse number="19" style="v"/>A ntinu Angilipa, ndisia manga ko tumukina tsongolo yoyo yiba ku Diyilu. <verse number="20" style="v"/>Vayi ndituama samunina theti batu bobo badi ku Damasi, ayi bobobadi ku Yelusalemi ayi mu zunga kioso ki Yuda, ayi kuidi Bapakanu muingi babalula mavanga mawu ; ayi babaluka kuidi Nzambi mu vanga mavanga mammonisa ti bukiedika babaludi mavanga. <verse number="21" style="v"/>Mu bila kioki Bayuda balembo tombi kuphonda bu bakhanga muna Nzo Nzambi.</para>
  <para style="p">
    <verse number="22" style="v"/>Vayi bu nditambula lusadusu lu Nzambi, diawu ndikidi zingila nate lumbu kiaki, mu telama kimbangi kuidi batu ba luvalu ayi batu baphamba. Ndilonga kaka mambu momo mayolukila mimbikudi ayi Moyize ti mafueti vangama. <verse number="23" style="v"/>Klisto kafueti mona ziphasi ayi bu kela ba mutu wutheti mu fuluka mu bafua, buna kafueti samuna kiezila kuidi Bayuda ayi kuidi Bapakanu.</para>
  <para style="p">
    <verse number="24" style="v"/>Polo bu kaba samba, mu diambu di kukivavila ; Fesitusi wutuba mu mbembo yingolo :</para>
  <para style="p">—A Polo, lawukidi ! Diela diaku diwombo diawu dilawukisidi !</para>
  <para style="p">
    <verse number="25" style="v"/>Vayi Polo wuvutula :</para>
  <para style="p">—A mueni Fesitusi, ndisi dilawu ko. Mambu ma ndintuba madi makiedika ayi ma mfunu <verse number="26" style="v"/>bila Ntinu zebi mambu beni. Ndilembo tubi mu bukhafi va ntualꞌandibila nzebi kuama ti zebi mamoso mama bila masi vangimina mu nsueki ko ! <verse number="27" style="v"/>A Ntinu Angilipa, weta wilukila mimbikudi e ? Nzebi ti weta wilukila !</para>
  <para style="p">
    <verse number="28" style="v"/>Angilipa wukamba Polo :</para>
  <para style="p">—Mu thangu yikhufi tidi kukhitula nkua Klisto.</para>
  <para style="p">
    <verse number="29" style="v"/>Polo wumvutudila :</para>
  <para style="p">—Buba mu thangu yikhufi voti mu thangu yimula, ndinlomba kuidi Nzambi, bika sia ti ngeyo kaka vayi baboso balembo ngui buabu, luba banga minu, botula kaka zisieni ziazi.</para>
  <para style="p">
    <verse number="30" style="v"/>Bosi Ntinu, wutelama va kimosi ayi nyadi, Belinisi ayi batu boso bavuanda yawu. <verse number="31" style="v"/>Bu batotuka, batubasana bawu na bawu :</para>
  <para style="p">—Mutu wawu kasi vanga diambu di kafueti vondolo ko voti di kafueti kangulu mu zisieni ko.</para>
  <para style="p">
    <verse number="32" style="v"/>Buna Angilipa wukamba Fesitusi :</para>
  <para style="p">—Mutu wawu fueni yekolo enati kasi lomba kuenda sambi va ntuala Sezali ko.</para>
  <chapter number="27" style="c"/>
  <para style="s1">Banata Polo ku Loma</para>
  <para style="p">
    <verse number="1" style="v"/>Bu dizengo ti tufueti kuendila mu masuwa ku Itali, buna bayekula Polo ayi basi nloko bankaka mu mioko mi nkulutu wumosi wu masodi dizina diandi Yuliusi, wuba mu dikabu di masodi ma ntinu. <verse number="2" style="v"/>Tukota mu masuwa mamosi ma Adilamite ; mafueti kuenda mu bisalu bidi muyendila tsi Azi ayi tuyenda kueto. Alisitalike, muisi Maseduani divula diba mu Tesalonika, wuyenda yeto.</para>
  <para style="p">
    <verse number="3" style="v"/>Mu lumbu kilanda, tutula ku Sidoni. Yuliusi wuvangila Polo mamboti ; wumvana misua mu kuenda kuidi bakundi bandi muingi bamvana lusadusu. <verse number="4" style="v"/>Bu tubotuka kuna, tuyenda muyendila Sipeli mu diambu di tina phemo yingolo yiba kutuvutulanga ku mbusa. <verse number="5" style="v"/>Bu tumana sabuka mbu ; muyendila Silisi ayi Pamfili, tutula ku Mila mu zunga ki Lisi. <verse number="6" style="v"/>Kuna nkulutu wu masodi kamonina masuwa ma Alekisandiya maba kuendaku Itali, muawu katukotisa.</para>
  <para style="p">
    <verse number="7" style="v"/>Masuwa maba ndiata malembe mu bilumbu biwombo ayi mu phasitutudila ku Kinide. Vayi phemo yitumonisa phasi mu diata ; diawu tuyenda muyendila Kelete kitalana ayi Salimone. <verse number="8" style="v"/>Bu tukisabukila mu phasi, tutula ku buangu kimosi bantedilanga “Bisabu bimboti” ku ndambu kuba divula di Laze.</para>
  <para style="s1">Vuka kingolo kibua ayi masuwa madiama</para>
  <para style="p">
    <verse number="9" style="v"/>Thangu yiwombo bu yikiviokila ayi sumbu tsisi yitona monika mu diatila mu masuwa bila thangu yi fuila nzala mu diambu di lusambulu bu yikiviokila ; diawu Polo kaba lubudila ti :</para>
  <para style="p">
    <verse number="10" style="v"/>—A bakhomba, ndimona ti nzietolo mu masuwa yeka ba yi tsisi, ayi bima biwombo biela bungana ; bika sia ti mu mimfuna kaka ayi masuwa vayi ayi mu luzingu lueto veka.</para>
  <para style="p">
    <verse number="11" style="v"/>Vayi nkulutu wu masodi wuluta wilukila mambu ma mutu wunata masuwaayi ma mutu wowo wuvua mawu, bika mambu momo matuba Polo. <verse number="12" style="v"/>Ayi sumbu sabu beni kisi ba kimboti ko, mu viokisila tsungi yi kiozi kingolo, buna batu bawombo baba muna masuwa baba mayindu mu botuka kuna mu diambu di enati baka bubela mu tula ku Fenisi, sabu kidi ku Kelete mu diambu di viokisila tsungi yi kiozi kingolo. Sabu beni kitalani ayi Sude-wesite ayi Node-weste. <verse number="13" style="v"/>Sumbu phemo yitotukila ku Sude, yivevumuka mu malembi, buna batu baba mu masuwa babanzila ti balenda vanga mambu momo bakana, buna batapula sengo kieti tedimisa masuwa, bayenda muyendila Kelete.</para>
  <para style="p">
    <verse number="14" style="v"/>Vayi vuanda fioti, vuka kitedolongo “phemo yi Awulosilidoni”<note caller="+" style="f"><char style="fr" closed="false">27.14 </char><char style="fq" closed="false">phemo yi awulosilidoni</char><char style="fqa" closed="false"> : </char><char style="ft" closed="false">voti phemo yi Node-Esite.</char></note> yitotuka ku sanga. <verse number="15" style="v"/>Masuwa manatu kuidi phemo, masia nunga phemo ko, buna tutumbu bika tunatu, ayi tuvevumunu. <verse number="16" style="v"/>Tuvioka nsualu muyendila sanga kimosi kifioti, beti tedila Kloda. Phasi tumona mu ludika, bumboti nlungu wu masuwa. <verse number="17" style="v"/>Buna bamana tuta nlungu wu masuwa babonga minsinga minneni mibakangila nlungu mu masuwa. Bu bamona tsisi yi kandana mu nzielo yi Silite, diawu bakulula zivuali zi masuwa. Buawu bobo masuwa mavevumununu.</para>
  <para style="p">
    <verse number="18" style="v"/>Sumbu tubetolo ngolo khuba kuidi vuka, mu lumbu kilandabaloza ndambu yi mimfuna. <verse number="19" style="v"/>Mu lumbu kintatu baloza bisadulu bi masuwa. <verse number="20" style="v"/>Ayi sumbu tusia mona ko thangu voti zimbuetete ko mu bilumbu biwombo ayi vuka kingolo bu kituyamisa, buna tutumbu sakula diana di buela vuka.</para>
  <para style="p">
    <verse number="21" style="v"/>Bilumbu biwombo bu bivioka mu kambu buela dia, Polo wutelama va khatitsikꞌawu ayi wutuba :</para>
  <para style="p">—A beno bakhomba, nganu lunguila mu kambu botuka ku Kelete ayi nganu tusia mona ko mabienga mama ayi nganu bima bioso bisi bungana ko. <verse number="22" style="v"/>Vayi ndikululeba buabu mu diambu di ba bukhafi bila kadi mutu wumosi mu beno lulendi fua ko vayi masuwa mawu kaka mambungana.</para>
  <para style="p">
    <verse number="23" style="v"/>Bila va bedingi va builu mbasi Nzambi, yoyi yiphuidi ayi ndietisadila, wiza kumbonikina <verse number="24" style="v"/>ayi wukhembi : “A Polo kadi mona boma bila fueti kaka samba va ntuala Sezali ayi tala Nzambi wuveni batu boso badi yaku mu masuwa.” <verse number="25" style="v"/>Diawu bakhomba, bika luba bukhafi bila ndinwilukila Nzambi ayi nzebi ti mafueti vangama boso bu kakhambidi. <verse number="26" style="v"/>Vayi tufueti kangama va sanga kimosi !</para>
  <para style="p">
    <verse number="27" style="v"/>Buna mu builu bu lumbu ki kumi kinya, sumbu tuba vevumunu kuidivuka mbu wu Andiliyatiki, batu baba salanga mu masuwa babanzila ti bafikimini ayi disimu dimosi. <verse number="28" style="v"/>Bu batibula sengo mu diambu di tala thipula yi nlangu, buna bamona makumatatu ayi tsambuadi di zimetele. Buela diata fioti babuela tibula sengu bamona yeka makumuadi ayi nana di zimetele. <verse number="29" style="v"/>Bu bamona boma tala tuedi kangama mu matadi, batumbu tibulabisengo biya biobi bieti telimisa masuwa ayi bazola ti buisi buvika kia.</para>
  <para style="p">
    <verse number="30" style="v"/>Sumbu batu bobo beti sadila mu masuwa baba mayindu ma tina mu masuwa ; diawu bakuludila nlungu wu masuwa mu mbu mu vunikisa kuenda tibula bisengo biobi bieti tedimisa masuwa ku ntuala.</para>
  <para style="p">
    <verse number="31" style="v"/>Vayi Polo wukamba nkulutu wu masodi ayi masodi :</para>
  <para style="p">—Enati batu bobo bakadi vuanda mu masuwa, buna lulendi vuka ko ! <verse number="32" style="v"/>Buna masodi matabula minsinga mi buatu bosi badodula buawu mu mbu.</para>
  <para style="p">
    <verse number="33" style="v"/>Bu bavingila buisi bukia Polo wuleba batu boso badia, wuba kamba :</para>
  <para style="p">—Tona lutona vingila, kiawu kiaki lumbu ki kumi kinya lueka mu kambu dia. <verse number="34" style="v"/>Vayi ndikululomba ludia bila bidia mfunu bidi mu diambu di vukisa zinitu zieno. Bikanu mona boma bila kadi mutu wumosi buna luidimakazimbisa lusuki lumosi lu ntuꞌandi.</para>
  <para style="p">
    <verse number="35" style="v"/>Buna kamana tuba bobo, wubonga dipha ; wuvutudila Nzambi matondo va meso ma bawu boso ; wubukuna diawu ayi wutona dia. <verse number="36" style="v"/>Buna bukhafi buvutuka mu bawu boso, mamvawu batona dia. <verse number="37" style="v"/>Tuba nduka-nduka zinkama zizole ayi lusambuadi lu batu ayi batu basambanu muna masuwa. <verse number="38" style="v"/>Buna bamana yukuta, batatamana loza mu nbu ndambu yi bidia bi ble bisiala.</para>
  <para style="p">
    <verse number="39" style="v"/>Buisi bu bukia, basia bakula ko kuevi kuidi disimu ; vayi bamona vama vaba nlangu ayi nzielo. Baba mayindu mu nata vana masuwa. <verse number="40" style="v"/>Banianguna minsinga mi bisengo bieta tedimisa masuwa, balozamiawu mu nbu. Bosi banianguna minsinga mi bisengo bieta diatisa masuwa, bakumisa kapu ku ntuala masuwa muingi masuwa menda ku disimu. <verse number="41" style="v"/>Vayi masuwa bu mabumina nzielo yidi va khati mbu, buna makandana. Ntu wu masuwa wukuikama muna nzielo vayi kimbusa kieka nikunu kuidi vuka ki phemo ; mbadi kitona zengana.</para>
  <para style="p">
    <verse number="42" style="v"/>Masodi maba lukanu luvonda batu bobo ba nloko muingi wumosi kabika siuka ayi tina. <verse number="43" style="v"/>Vayi pfumu masodi wuzola vukisa Polo, wuba kandika mu bika dukisa lukanu luawu. Wuvana lutumunu kuidi batu bobo bazaba siuka bafudama batheti mu nlangu muingi benda ku disimu ; <verse number="44" style="v"/>bosi kuidi bobo bankaka, basimbidila bitini bi mabaya votibitsiadisila bi masuwa. Buawu bobo batu boso batudila banvimba ku disimu.</para>
  <chapter number="28" style="c"/>
  <para style="s1">Polo va sanga ki Maliti</para>
  <para style="p">
    <verse number="1" style="v"/>Buna tumana vuka, batu batukamba ti dizina di sanga beni Maliti.</para>
  <para style="p">
    <verse number="2" style="v"/>Basi sanga beni batuyakula bumboti, batulungila mbazu yinnenivana disimu dinbu muingi tuyotila mu diambu di kiozi bila mvula kunoka.</para>
  <para style="p">
    <verse number="3" style="v"/>Mu thangu Polo kaba tota zikhuni zitula ku mbazu ; kusa kimosi kiba mu zikhuni kitotuka mu diambu di ndukutila yi mbazu, kinama mu koko kuandi. <verse number="4" style="v"/>Basi sanga bu bamona ti nioka yinemi mu koko kuandi, bakambasana :</para>
  <para style="p">—A beno makiedika ti mutu wawu mvondi, bila, ka diambu ko vukidimu mbu vayi busonga bu Nzambi bumengi ti kaba moyo !</para>
  <para style="p">
    <verse number="5" style="v"/>Vayi Polo wunikuna koko, nioka yibua ku mbazu, kadi buasa kasia mona ko.</para>
  <para style="p">
    <verse number="6" style="v"/>Batu boso baba mvingila muingi bamona ti kani maka vimba voti makatumbu bua ayi fua. Vayi bu bavingidila ngolo ayi bu bamona ti kadidiambu dimosi kasia mona ko ; babalula mayindu ayi batuba :</para>
  <para style="p">—A beno, nzambi yoyo !</para>
  <para style="p">
    <verse number="7" style="v"/>Vana muenda disimu diodi tutapukila, vaba tini ki ntoto kiba ki Publiwusi, niandi wuba pfumu vana sanga. Wutuyakula bumboti, bilumbu bitatu katuvanina nleko. <verse number="8" style="v"/>Dise di Publiwusi wuba wulambalala va mbuka bila zinzangala ayi vumu vioka kaba mbela. Polo bu kayenda kuntala, wunsambidila, wuntetika mioko ayi wumbelusa. <verse number="9" style="v"/>Bosi batu bankaka baba mbela vana sanga bayiza kuidi Polo, bamana beluka. <verse number="10" style="v"/>Buna bamona bobo, batukinzika ayi batuniemisa. Thangu eto yikuendila bu yifuana, batuvana bima bioso biobi tuba nfunu.</para>
  <para style="s1">Polo wutula ku Loma</para>
  <para style="p">
    <verse number="11" style="v"/>Zingondi zitatu tuvuandila vana ; bosi tukuma mu masuwa mamosi ma Alekisandiya, ma baba ntedilanga “Bitsimba”. Masuwa beni maviokisa sivu va sanga ki Malite. <verse number="12" style="v"/>Tuyenga tula ku Silakuze ; bilumbu bitatu tukadila kuna. <verse number="13" style="v"/>Tusia nanguka kuna, tulandakana muyenda nlangu bosi tutula ku Legio. Lumbu kimosi bu kivioka, mpemo wuba ku Sude wutona vevumuka. Bilumbu biodi tudiatila bosi tutula ku Puzole. <verse number="14" style="v"/>Kuawu tumona bakhomba zituleba mu diambu tukala yawu tsambudi bilumbu. Bosi tuyenda ku Loma. <verse number="15" style="v"/>Zikhomba ku Loma bu ziwa zitsangu zieto, bayiza tudengana kuna “zandu di Apiusi” ayi vana “zinzo zitatu”. Polo bu kabamona, wuvutula matondo kuidi Nzambi ; bosi wubaka kibakala.</para>
  <para style="p">
    <verse number="16" style="v"/>Buna tutula ku Loma, bavana Polo minsua mu vuanda mu nzo yi niandi veka vayi disodi dimosi diba kunsunganga.</para>
  <para style="s1">Polo wutelimina Yesu Klisto kimbangi ku Loma</para>
  <para style="p">
    <verse number="17" style="v"/>Bilumbu bitatu bu bivioka, Polo wutumisa bapfumu zi Bayuda babaku Loma. Bu bakutakana, wuba kamba :</para>
  <para style="p">—A bakhomba ziama, kadi mbimbi ndisia vangila ko basi dikanda dieto ayi bifu bi bakulu beto vayi bakhanga ku Yelusalemi ayi bandiekula mu mioko mi basi Loma. <verse number="18" style="v"/>Basi Loma batsambisa, badi kandiekula kuama bila basia mona ko diambu diodi mfueti vondolo. <verse number="19" style="v"/>Vayi Bayuda bamanga, diawu ndilombila minsua mu kuiza sambi va meso ma Sezali. Vayi ndisi ko mayindu ma funda basi dikanda diama. <verse number="20" style="v"/>Kiawu kioki bila ndilutumisini muingi tumonana ayi tusolula yeno. Bila mu diambu di diana diama mu Iseli diawu bakhangidi zisieni ziazi.</para>
  <para style="p">
    <verse number="21" style="v"/>Bayuda bamvutudila :</para>
  <para style="p">—Kadi diambu dimosi beto tusi kuwila ko ! Bila kadi minkanda miba ku Yuda tusi mona ko kuidi bakhomba bayiza kuaku. <verse number="22" style="v"/>Vayi wutukambi mambu moso momo wulembo yindula, bila tuzebi ti mu bibuangu bioso balembo findisa dibundu diaku ziphaka.</para>
  <para style="p">
    <verse number="23" style="v"/>Bosi bawizana lumbu. Lumbu beni bu kifuana, batu bawombo bayiza kunzoꞌandi. Masolo mazingila tona va nsuka nate va masika. Wuba yolukilamambu ma Kipfumu ki Nzambi bu kasingimina mu Mina mi Moyize ayi mu minkanda mi mimbikudi. Wuba leba bawilukila Yesu.</para>
  <para style="p">
    <verse number="24" style="v"/>Va khati ka batu beni, bankaka bawilukila, vayi bankaka bamanga kuawu wilukila.</para>
  <para style="p">
    <verse number="25" style="v"/>Vayi mu thangu bazola vutuka buna bakidi findana ziphaka. Buna polo wutuba diambu dimosi kaka :</para>
  <para style="p">—Mambu matuba Pheve Yinlongo madi makiedika, mu munu wu nbikudi Ezayi ti :</para>
  <para style="q1">
    <verse number="26" style="v"/>
    <char style="qt">Yenda kambi batu baba ti :</char></para>
  <para style="q1">
    <char style="qt">luela wa vayi lulendi sudika ko ;</char></para>
  <para style="q1">
    <char style="qt">luela tala vayi lulendi mona ko,</char></para>
  <para style="q1">
    <verse number="27" style="v"/>
    <char style="qt">bila mintima mi batu baba ngolo midi</char></para>
  <para style="q1">
    <char style="qt">bakengi matu mawu ayi meso mawu</char></para>
  <para style="q1">
    <char style="qt">mu diambu di meso mawu mabika mona,</char></para>
  <para style="q1">
    <char style="qt">ayi matu mawu mabika wa ;</char></para>
  <para style="q1">
    <char style="qt">mu diambu di mintima miawu mibika sudika</char></para>
  <para style="q1">
    <char style="qt">tala bedi balula mintima miawu</char></para>
  <para style="q1">
    <char style="qt">muingi ndiba vukisa !</char></para>
  <para style="p">
    <verse number="28" style="v"/>Polo wubuela tuba ti :</para>
  <para style="p">—Thidi luzaba ti Nzambi wuveni phulusu andi kuidi Bapakanuayi bela tambula mambu beni.</para>
  <para style="p">
    <verse number="30" style="v"/>Mimvu miodi Polo kakadila mu nzo yoyi kaba futilanga. Wuba yakulangabumboti batu bobo baba kuntalanga, <verse number="31" style="v"/>wuba kuba kambanga Nsamu wu Kipfumu ki Nzambi ayi wuba kuba longanga Nsamu wu Pfumu Yesu Klisto. Kadi mutu kasia ku nkandika ko.</para>
</usx>
