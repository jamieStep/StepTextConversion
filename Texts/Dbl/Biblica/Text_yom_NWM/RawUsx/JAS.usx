<?xml version="1.0" encoding="UTF-8"?>
<usx version="2.6">
  <book code="JAS" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">ZAKI</para>
  <para style="toc1">Nkanda wusonika Zaki</para>
  <para style="toc2">Zaki</para>
  <para style="toc3">Zaki</para>
  <para style="mt2">Nkanda wusonika</para>
  <para style="mt1">Zaki</para>
  <para style="ip">Nsoniki wu nkanda wawu wukibieka dizina Zaki ; kisadi ki Nzambi ayi ki Pfumu Yesu Klisto. Batu beti luta banza ti niandi khomba yi Yesu (<char style="xt"><ref loc="MAT 13:55">Matayi 13.55</ref></char>) mutu wuba va buangu kinneni mu kipfumu mu dibundu di Yelusalemi (<char style="rq"><ref loc="GAL 2:9">Ngalatiya 2.9</ref></char> ayi <char style="xt"><ref loc="ACT 15:13-21">Mav 15.13-21</ref></char>). Wukiyekula mu dibundu di Yelusalemi mu samunanga Nsamu Wumboti kuidi bayuda. Kikulutu kiandi, kioki kilendi buela findusulu ko ziphaka mu dibundu di bayuda bobo bakituka bankua Klisto, kilembo sudikisa bumboti nkata widi mu nkanda beni. Nsoniki wuba nyuda. Diambu diodi dilendi findusulu ziphaka ko bila wulembo tedila nzo Nzambi “nzo yi lukutukunu” ; wulembo tebula batu moyo mu kifuani ki Yobi ayi kifuani ki Abalahami ayi ki Lahabi ; wulembo tangunanga mu zikhumbu ziwombo mambu madi mu nguizani yikhulu.</para>
  <para style="ip">Zaki wulembo sonikina “kumi makanda mamuadi ma batu ba Nzambi bobo basasakana va nza yimvimba” Diambu diadi dilenda sundula dikabu di bankua Klisto boso enati tulenda fuanikisa ayi batu ba Nzambi ba nguizani yikhulu bobo baba kumi makanda mamuadi ma Iseli.</para>
  <para style="ip">Nkanda wu Zaki wubeki mayindu mawombo ma mana fubakana va kimosi. Tsonokono yi nkanda wawu yidedikini banga yoyi yidi mu buku yi Zingana. Bitini bitatu binneni bidi mu nkanda beni (<char style="xt"><ref loc="JAS 1:2-27">1.2-27</ref> ; <ref loc="JAS 2:1-4:12">2.1–4.12</ref> ; <ref loc="JAS 4:13-5:20">4.13–5.20</ref></char>). Mu bitini beni Zaki wulembo yolukila mambu matanu ma ngudi.</para>
  <para style="ili1">Thotolo ayi thatumunu</para>
  <para style="ili1">nduenga ayi lusambulu</para>
  <para style="ili1">zimvuama ayi minsukami</para>
  <para style="ili1">phukumunu ayi zitsatu zi mbimbi</para>
  <para style="ili1">Mambu ma Nzambi ayi tumamana.</para>
  <para style="ip">Nkanda wawu wumanisini mu fiongunina mambu mantubanga batu : lusambulu lubeki lulendo lungolo ayi mambu mamvutulanga mutu wuzimbala mu nzila yi kiedika (<char style="xt"><ref loc="JAS 5:12-19">5.12-19</ref></char>).</para>
  <para style="ip">Mfunu wu nkanda wawu wulutidi monika mu mambu mafueti sadila bankua Klisto ayi zitsiamusu ziandi zidi mfunu nate mu bilumbu biabi. Nkanda beni wulembo buela tebula batu moyo mfunu wu sadilanga mambu ma Nzambi.</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Zaki, kisadi ki Nzambi ayi ki Pfumu Yesu Klisto, mfidisidi nkandakuidi kumi makanda muadi ma batu ba Nzambi, momo matembakana va nza wumvimba.</para>
  <para style="s1">Zithotolo ayi mvibudulu</para>
  <para style="p">
    <verse number="2" style="v"/>A bakhomba ziama, bika lumona khini mu thangu luidi mu zithotolo ziphila mu phila. <verse number="3" style="v"/>Bika luzaba ti thotolo yi lummona mu minu kieno yimbutanga mvibudulu. <verse number="4" style="v"/>Vayi mvibudulu yimanisa kisalu kiandi mu diambu lumonika batu bafuana ayi baduka mu mambu moso, muingi lubika kambu kadi diambu.</para>
  <para style="s1">Nduenga ayi lusambulu</para>
  <para style="p">
    <verse number="5" style="v"/>Enati vadi mutu mu beno kambulu nduenga buna bika kalomba kuidi Nzambi wumvananga mu luzolo kuidi batu boso ayi niandi wumvananga mu kambutsembolo. Buna Nzambi wela kumvana. <verse number="6" style="v"/>Vayi bika kalombila mu minu, mu kambu memata bila woso mutu weti memata dedikini banga mayo ma mbu, mannikunungu kuidi phemo ; manlozongondambu na ndambu. <verse number="7" style="v"/>Mutu wu phila yayi kabika tula diana ditambula kima kuidi Pfumu, <verse number="8" style="v"/>bila widi mutu wuvasuka mu mayindu mandi ayi widi mabaluka thangumu mabanza mandi.</para>
  <para style="s1">Nsukami ayi nkua kimvuama</para>
  <para style="p">
    <verse number="9" style="v"/>Bika khomba yoyi yisukama, kakiniemisanga Nzambi bu keti kunnangika. <verse number="10" style="v"/>Vayi khomba yi kimvuana, kakiniemisanga Nzambi bu keti kunkululabila wela vioka banga teka ki tsola. <verse number="11" style="v"/>Thangu bu yitotukidi ; buna muini andi wu ngolo wuyumisini biti, teka kiandi kibuidi ayi kitoko kiandi kilalikini. Buawu bobo buela lalikinina nkua kimvuama mu mabanza mandi.</para>
  <para style="s1">Phukumunu ayi zitsatu zimbimbi</para>
  <para style="p">
    <verse number="12" style="v"/>O khini kuidi mutu wowo weti kanga ntima mu phukumunu ; bila bu kela monika wukuikama mu phukumunu, wela tambula budu ki luzingu ; luzingu lolo Nzambi kavanina tsila kuidi batu bobo beti kunzola. <verse number="13" style="v"/>Muaki mutu kabika tuba bu kavukumunu ti “Nzambi wulembo phukumuna”. Buna Bila mambu mambimbi malendi vukumuna Nzambi ko ayi niandi veka Nzambikalendi vukumuna mutu ko. <verse number="14" style="v"/>Vayi kadika mutu weti vukumunu bu keti tutu ayi vunukuidi zitsatu ziandi zimbimbi. <verse number="15" style="v"/>Bosi tsatu yimbimbi bu yiyedidi, yimbutanga masumu ; bosi masumu mawu yela mambutanga lufua. <verse number="16" style="v"/>Diawu bakhomba ziama zi luzolo, lubika vunuka, <verse number="17" style="v"/>bila kadika dikaba<note caller="+" style="f"><char style="fr" closed="false">1.17 </char><char style="fq" closed="false">dikaba</char><char style="fqa" closed="false"> : </char><char style="ft" closed="false">voti kado.</char></note> dimboti ayi kadika dikaba difuanadintotukilanga ku yilu kuidi dise dimvananga kiezila. Mu niandi muisiko kadi luviakunu ayi kadi kitsuisula ki luviakunu. <verse number="18" style="v"/>Mu luzolo luandi veka, niandi wutubuta mu nzika mambu mandi ma kiedika muingi tuba banga batheti mu bivangu biandi.</para>
  <para style="s1">Mambu ma Nzambi ayi tumamana</para>
  <para style="p">
    <verse number="19" style="v"/>A Bakhomba baama zi luzolo, bika kadika mutu kabanga wukubama mu wa ; kabika vika yolukanga ayi kabika vika fuemanga. <verse number="20" style="v"/>Bila nganzi yi mutu yilendi vanga ko mambu masonga ma Nzambi. <verse number="21" style="v"/>Diawu lozanu mvindu woso ayi mambu moso mambimbi. Lutambula, mu kukikulula, mambu ma Nzambi, makunu mu mintima mieno, bila mawu mabeki lulendo lu vukisila miela mieno.</para>
  <para style="p">
    <verse number="22" style="v"/>Muaki lubika sia ti ko wa na wa kaka tala luedi kukivuna beno veka vayi lusadilanga mawu.</para>
  <para style="p">
    <verse number="23" style="v"/>Bila enati mutu weti wa mambu ma Nzambi vayi kamasadilanga ko, niandi dedikini banga mutu wuntala zizi kiandi mu lumueno ; <verse number="24" style="v"/>niandi mana kukitala, wedi kuandi ayi tumbulu zimbakana buevi kadidi.</para>
  <para style="p">
    <verse number="25" style="v"/>Vayi woso mutu weti landakana bumboti Mina mifuana miomimimvananga kiphuanza, ayi, widi wukangama mu miawu mu kambu kumizimbakana bu kamiwilu, vayi wukumisadilanga, buna mutu wowo wela monakhini mu mambu moso kamvanga. <verse number="26" style="v"/>Enati mutu weti kukibanzila ti niandi widi nsambidi wu Nzambivayi kasi zaba ko yadila ludimi luandi ko ; buna wulembo kukivuni ayi sambila kuandi kuidi kuphamba.</para>
  <para style="p">
    <verse number="27" style="v"/>Kinzambi kikiedika ayi kikambulu bila va meso ma Nzambi, dise ; kuawu kuaku : sadisa bana basana ayi mafuola mu ziphasi ziawu ayi kukikeba wuvedila mu mambu ma ntoto.</para>
  <chapter number="2" style="c"/>
  <para style="s1">Minu ayi mavanga</para>
  <para style="p">
    <verse number="1" style="v"/>Bakhomba baama, beno lunzingilanga bu lueti wilukila Pfumu Yesu Klisto, Pfumu yi nkembo, lubika ba thalu yi zizi. <verse number="2" style="v"/>Zimbukila mutu kotidi mu nzo eno yi lukutukunu, vueti pheti yi noloayi minledi milembo lezama. Bosi muna yawu thangu buela mona mutu wunkakawusukama, wiza kota ayi vueti minledi mimvindu. <verse number="3" style="v"/>Vayi bu lumueni mutu vueti minledi minlezama ayi lunkembi : “Yiza vuandi vava, va buangu ki luzitu” vayi lukembi kuidi nsukami : “Yenda telama kuna” voti “yiza vuandi va tsi, vava ndieti tula malu mama”. <verse number="4" style="v"/>Buna luisi tula luviakunu ko ayi, kituka mazuzi momo madimayindu mambimbi ko e ?</para>
  <para style="p">
    <verse number="5" style="v"/>Luwa bakhomba ziama zi luzolo : a buevi, Nzambi kasia sobula kominsukami va nza muingi mikituka zimvuama mu minu ayi mintambula kipfumu kioki kavanina tsila kuidi batu boso beti kunzola e ? <verse number="6" style="v"/>Vayi beno lueti lenza nsukami. Luisi zaba ko ti zimvuama bawu beti lumonisa phasi ayi bawu beti kulufunda kuidi mazuzi mu zitilibinadu e ? <verse number="7" style="v"/>Bosi, keti bawu beti vueza dizina di kitoko diluvana Nzambi e ?</para>
  <para style="p">
    <verse number="8" style="v"/>Muaki enati lulembo kinzika Muina wu kipfumu ki Nzambi boso buididi mu masonoko ti : <char style="qt">wela zola ndiaku banga bu weti kizodila ngeyo veka ; buna dimbotilulembo vangi.</char> <verse number="9" style="v"/>Vayi enati lulembo tudi luviakunu mu batu, buna lulembo vodi masumu ayi Muina wulembo kulubedisa bila lukadi kuwukinzika. <verse number="10" style="v"/>Bila woso mutu weti kinzika Mina mioso vayi bundudi Muina wumosi kaka buna Mina mioso miawu kabundudi. <verse number="11" style="v"/>Bila mutu wowo wukamba ti : <char style="qt">wulendi vanga kitsuza ko, wubuela tuba diaka : wulendi vonda ko. Enati wukadi vanga kitsuza vayi vondidi mutu buna Mina mioso miawu bundudi.</char></para>
  <para style="p">
    <verse number="12" style="v"/>Bika lutubanga ayi luvanganga banga batu bafueti sambusu kuidi Mina mimvananga kiphuanza. <verse number="13" style="v"/>Nzambi wela sambisa, mu kambu kiadi, mutu wowo wela kambu moninabankaka kiadi vayi kiadi kieti nunga tsambusulu.</para>
  <para style="p">
    <verse number="14" style="v"/>Bakhomba baama, mutu mbi kalenda baka mu tuba ti minu kidi yandi enati kakadi monisa kiawu mu mavanga mandi e ? Minu ki phila yoyi kilendakumvukisa e ?</para>
  <para style="p">
    <verse number="15" style="v"/>Enati khomba yi bakala voti yi nketo kasi ko minledi ayi bidia bi kadika lumbu ; <verse number="16" style="v"/>Vayi wumosi mu beno wuba kembi “A bakundi, yendanu mu ndembama ; luyota mbazu ayi ludia bumboti” mu kambu ku bavana bima biobi bavuidi mfunu mu zinitu ziawu ; buna mfunu mbi e ? <verse number="17" style="v"/>Yidi phila yimosi mu diambu di minu. Enati minu kikadi monika mu mavanga buna kidi kifua. <verse number="18" style="v"/>Vayi mutu wulenda tuba : “Ngeyo minu kidi yaku, minu mavanga madi yama.” Bika wumbonisa minu kiaku kikambulu mavanga bosi minu ndiekakumonisa minu kiama kidi ayi mavanga. <verse number="19" style="v"/>Ngeyo weti wilukila ti Nzambi yimosi kaka yidi. Bomboti kuandi ; vayi ziphevi zimbimbi zieti wilukila ti Nzambi yimosi kaka yidi ayi zieti tita. <verse number="20" style="v"/>Tala ngeyo wukadi yindula ! Tidi zaba ti minu kikambulu mavanga kidi kifua e ? <verse number="21" style="v"/>Abalahami, nkulu eto, kasia kitulu ko mutu wusonga mu diambu di mavanga mandi bu katambika muanꞌandi Isaki banga dikaba va diziku e ? <verse number="22" style="v"/>Wummona, minu kiandi ayi mavanga mandi binsala va kimosi. Minu kiandi kimonika minu kifuana mu diambu di mavanga mandi. <verse number="23" style="v"/>Buawu bobo budedikinina masonama mu minkanda mu diambu diandi : <char style="qt">Abalahami wuwilukila Nzambi, ayi diawu katangulu mutu wusonga ayi wutedolo nkundi wu Nzambi.</char></para>
  <para style="p">
    <verse number="24" style="v"/>Lumueni buabu ti mutu weti kitulu wusonga va meso ma Nzambimu diambu di mavanga mandi vayi bika sia ti mu diambu di minu kiandi kaka. <verse number="25" style="v"/>Lahabi, ndumba leta, kasia monika wusonga ko va meso ma Nzambi mu diambu di mavanga mandi bu kayakula bumboti bamvuala ayi bu kaba tinisina mu nzila yinkaka e ? <verse number="26" style="v"/>Banga nitu yikambulu Pheve yidi yifua. Minu kikambulu mavanga kidi kifua.</para>
  <chapter number="3" style="c"/>
  <para style="s1">Yadika bumboti ludimi luaku</para>
  <para style="p">
    <verse number="1" style="v"/>Bakhomba baama, lubika ba bawombo banlongisa ; luzebi ti beto minlongi beto tuela luta sambusu. <verse number="2" style="v"/>Bila beto boso tueti vanga zinzimbala mu zinzila zi phila mu phila. Woso mutu wukakavanganga nzimbala ko mu mambu keti tuba, buna widimutu wufuana ; mutu wulenda yadila nituꞌandi yimvimba.</para>
  <para style="p">
    <verse number="3" style="v"/>Bu tueti tula minsinga mu munu wu phunda muingi yitutumimina, buna tueti tumina nitu andi yimvimba. <verse number="4" style="v"/>Tala masuwa, ka diambu ko, madi manneni ayi phepi yingolo mikumayimvevumunanga mawu vayi meti tuadusu kuidi sengo fifioti kioki kapiteneketi balula mu diambu di diatusu masuwa koso ku katidi. <verse number="5" style="v"/>Bobuawu buididi mu diambu di ludimi, fidi nama fimosi fifiotivayi fieti kukiniemisa mu diambu di mambu mandi manneni.</para>
  <para style="p">Keti mbazu yifioti yilenda kuandi yoka nsitu wunneni. <verse number="6" style="v"/>Ludimi luidi mbazu, luidi nza yifulukidi mambu mambimbi. Luawu luidi va khatitsika binama bi nitu eto vayi lumbivisanga nitu yimvimba. Luawu lemvo mu mbazu yoyi yimbanga ku bulungi, buna yinzinisangaluzingu lueto loso.</para>
  <para style="p">
    <verse number="7" style="v"/>Mutu wulenda yodika zi phila zioso zi bibulu : bibulu bi nsitu : bibulu bidi malu maya ; zinuni, bibulu bindiatilanga mu vumu, ayi bibulu binzingilanga mu mbu. Vayi mutu wukubiyodikanga. <verse number="8" style="v"/>Vayi mu diambu di ludimi kuisi ko mutu wulenda yadika luawu ; bila luidi kima kimbimbi ; kivonganga ko, lubeki mitsa mimvondanga.</para>
  <para style="p">
    <verse number="9" style="v"/>Mu luawu tueti sadila mu kembisa Pfumu, Dise dieto, ayi luawu tueti sadila mu singa batu bobo bavangulu mu mfikula yi Nzambi. <verse number="10" style="v"/>Mu munu wumosi kaka muntotukilanga lusakumunu ayi tsingulu. Bakhomba baama, buawu ko bobo bufueti bela. <verse number="11" style="v"/>Lutuama mona tho yi nlangu yintotula mu khumbu yimosi nlangu wu kitoko ayi nlangu wu ndudi e ? <verse number="12" style="v"/>A bakhomba ziama, nti wu figi wulenda buta makundi ma Olivevoti nti wu vinu wulenda buta makundi ma figi e ? Tho yi nlanguyidi ndudi-tsalu yilendi totula nlangu wu kitoko ko.</para>
  <para style="s1">Nzayilu yintotukilanga kuidi Nzambi</para>
  <para style="p">
    <verse number="13" style="v"/>Buna luidi, nani widi Nduenga ayi widi diela ? Bika kamonisa khadulu yimboti mu mavanga mandi mamvangimina mu nlembami yi nduenga. <verse number="14" style="v"/>Vayi enati kiphala kingolo ayi pheve yi ziphaka bidi mu mintima mieno, buna lubika kukiniemisa ayi lubika tubanga luvunu mu kakidilanga mambu ma kiedika.</para>
  <para style="p">
    <verse number="15" style="v"/>Nduenga yi phila yoyi yilendi ba kuidi Nzambi ko ; yidi nduenga yinza, yidi yi kimutu ayi yi ziphevi zimbimbi. <verse number="16" style="v"/>Bila voso vama vadi kiphala ayi pheve yi ziphaka vawu vadidivunzi ayi mavanga mambimbi ma phila mu phila.</para>
  <para style="p">
    <verse number="17" style="v"/>Vayi nduenga yintotukila kuidi Nzambi yidi yivedila vana kitheti, bosi yidi yi ndembama, yi lembama ; yizebi vika lebuka ; yifulukidi mu mamboti ayi yimbutanga mimbutu mimbote ; yitulanga luviakunu ko ayiyisi mayuya ko.</para>
  <para style="p">
    <verse number="18" style="v"/>Vayi batu bobo bansalanga mu diambu di ndembama bankunanga, mbuta wubusonga mu ndembama.</para>
  <chapter number="4" style="c"/>
  <para style="s1">Tsisi yidi mu zitsatu zimbimbi</para>
  <para style="p">
    <verse number="1" style="v"/>A kuevi kueti ba zikhindu ayi ziphaka zidi mu beno e ? Keti mu zitsatu zimbimbi zilembo nuani mu binama bieno. <verse number="2" style="v"/>Lunzininanga bima vayi lubakanga ko ; lueti vonda ayi kiphala kingolo kidi yeno vayi lubakanga ko. Lueti nuana ayi lueti zonza. Lutambulanga ko bima biobi lueti tomba bila lubitombanga kuidi Nzambi ko. <verse number="3" style="v"/>Lueti lomba vayi lutambulanga ko bila bumbimbi lueti lombila, lueti bilombila mu diambu di zikhini zieno veka.</para>
  <para style="p">
    <verse number="4" style="v"/>Luidi bankua kitsuza ! Luisi zaba ko ti kikundi ki nza kidi bumbeniayi Nzambi e ? Woso mutu tidi ba nkundi wu nza, wunkitukanga mbeni yi Nzambi. <verse number="5" style="v"/>Beno lummuena ti mu phamba masonoko meti tubila ti : <char style="qt">Mu kiphala kingolo kanzodilanga Pheve yoyi katula mu beto.</char> <verse number="6" style="v"/>Muaki, nlemvo wuwombo kakutuvananga. Diawu katubila ti :</para>
  <para style="q1">
    <char style="qt">Nzambi wunkakidilanga bankua luniemo</char></para>
  <para style="q1">
    <char style="qt">vayi nlemvo andi widi kuidi batu bobo bakukikululanga.</char></para>
  <para style="p">
    <verse number="7" style="v"/>Diawu, bika lutumukinanga Nzambi, vayi lunuanisa satana, buna wela kulutina. <verse number="8" style="v"/>Bika lufikama vadi Nzambi ayi niandi wela kulufikama. A beno bankua masumu, bika lusukula mioko mieno, vedisanu mintima mieno beno batu luidi mintima mi vasuka. <verse number="9" style="v"/>Bika lumona mabienga meno ; bika luba mu kaniki, bika ludila. Bikadisevo dieno dikituka bidilu ; bika khini eno yikituka kiadi. <verse number="10" style="v"/>Bika lukikulula va meso ma Pfumu, buna niandi wela kulunangika.</para>
  <para style="p">
    <verse number="11" style="v"/>A Bakhomba baama, lubika ba kifu kitubidilanga badieno. Bila woso mutu wuntubidila khombꞌandi voti sambisidi khombꞌandi, buna kazaba ti Mina katubididi ayi kasambisidi. Vayi enati ngeyo sambisidi Mina, buna wusiedi ko mutu wowo wunsadilanga miawu vayi weka zuzi di Mina. <verse number="12" style="v"/>Vayi lubika zimbakana ti mutu kaka wumosi wumvananga Mina ayi niandi zuzi. Niandi kaka wulenda vukisa ayi wulenda vonda. Vayi ngeyo widi nani mu sambisa ndiaku e ?</para>
  <para style="s1">Malongi mu diambu di zimvuama</para>
  <para style="p">
    <verse number="13" style="v"/>Luwa mboti beno lueta tuba : “Buabu voti mbazi tuela kuenda ku divula di kingandi ; mvu mvimba tuela kukadila ; kuna tuela sala kisalu kisumbisa bima, ayi tuela baka zimbongo ziwombo.” <verse number="14" style="v"/>Beno lukadi kueno zaba buevi buela bela luzingu lueno mu lumbu ki mbazi. A mbi biobi luzingu lueno e ? Keti luzingu lueno luidi banga muisiwumonikini mu ndambu thangu vayi zimbukila wuzimbidi. <verse number="15" style="v"/>Tala nganu phila lufueti yolukilanga yawu yayi : “Enati Pfumutidi buna tuela zinga ayi tuela vanga diadi voti dina.” <verse number="16" style="v"/>Vayi beno luntulanga luniemo lueno mu zikhanu zieno. Luzaba ti luniemo lu phila yoyi luidi lu mbimbi. <verse number="17" style="v"/>Woso kuandi mutu zebi vanga mamboti vayi kakadi kumavanga, niandivodidi masumu.</para>
  <chapter number="5" style="c"/>
  <para style="p">
    <verse number="1" style="v"/>A beno zimvuama, lungua buabu ! Bika ludila ayi lunionga mu diambu di mabienga momo mela lukuizila. <verse number="2" style="v"/>Kimvuama kieno kidi kibola ; bosi minledi mieno midiwulu kuidi zimvidi. <verse number="3" style="v"/>Nolo ayi palata bieno bieka khazu-khazu, bosi khazu-khazu beni yawu yela lutelimina kimbangi, yawu yela mana vokuna dia minsuni mi zinitu zieno banga mbazu. Beno lueti kukiwokisila kimvuama mu bilumbu bitsuka. <verse number="4" style="v"/>Luisia futa ko mfutu wufuana kuidi bisadi biobi bisedi mu zitsola zieno. Wanu maniongo mawu. Yamikina ku batu bobo beti vela mimbutu kutudidinate mu matu ma Pfumu yi minkangu mi masodi. <verse number="5" style="v"/>Luzingidi mu luzingu lu zikhini ayi lu kitoko vava ntoto ; lumeni kituka banneni banga bibulu bimvingila lumbu kioki biela vondo. <verse number="6" style="v"/>Beno lubedisa, luvonda mutu wusonga, ayi niandi kasia kulukandika ko.</para>
  <para style="s1">Bufula mu zithotolo</para>
  <para style="p">
    <verse number="7" style="v"/>A bakhomba, bika luvibidila nate Pfumu kela kuiza. Luyindula mutu wowo weti kuna zitsola : weti vingila mimbutu mi ntoto. Weti kumivibidila nate miela nokono zimvula zitheti ayi zindolo. <verse number="8" style="v"/>Nyinga, beno mamveno, bika luvibidila. Bika lukindisa mintima mieno bila Pfumu weka nduka kuiza.</para>
  <para style="p">
    <verse number="9" style="v"/>Zikhomba, mutu kabika niunguta mu diambu di khombꞌandi muingi lubika sambusu. Tala zuzi telimini va muelo. <verse number="10" style="v"/>Mu diambu di zaba vibidila mu ziphasi, lufueti sokudila mimbikudi miomi mibikula mu dizina di Pfumu.</para>
  <para style="p">
    <verse number="11" style="v"/>Bila tulembo tubi ti khini kuidi batu bobo bazebi vibidila. Keti luwaphila yoyi Yobi kavibidila ziphasi ziozi kamona ayi luzebi tsukulu mbi Pfumu kamvangila ; bila Pfumu widi nkua mamboti ayi weti mona batu kiadi.</para>
  <para style="s1">Kadi leva ndefi</para>
  <para style="p">
    <verse number="12" style="v"/>Bakhomba baama, mu mambu moso lumvanga ; lubika leva ndefi mu dizinadi diyilu, mu dizina di ntoto voti mu diambu dinkaka. Vayi bika “Nyinga” dieno yibanga kaka “nyinga” ayi “Nana” dieno yibanga kaka “nana” muingi lubika bua ku tsi thumbudulu.</para>
  <para style="s1">Lusambulu lu mutu wusonga</para>
  <para style="p">
    <verse number="13" style="v"/>Enati vadi mutu buna luidi wummona phasi, buna bika kasambila. Enati vadi mutu wumona khini, bika kayimbila minkunga. <verse number="14" style="v"/>Enati vadi mutu buna luidi wumbela, buna bika katumisa bakulutu ba Dibundu muingi bansambidila ayi bamvinda mafuta mu dizina di Pfumu. <verse number="15" style="v"/>Buna lusambulu lolo lusambudulu mu minu luela vukisa mbevo ayi buna Pfumu wela kuntelimisa. Ayi enati masumu kavola buna wela lemvokolo. <verse number="16" style="v"/>Lukikininanga<note caller="+" style="f"><char style="fr" closed="false">5.16 </char><char style="fq" closed="false">lukikininanga</char><char style="fqa" closed="false"> : </char><char style="ft" closed="false">voti lutambudilanga</char></note> masumu meno kuidi badieno ; bosi lusambidilanga badieno muingi lubeluka. Bila lusambulu, lu mutu wusonga, lubeki zingolo ziwombo zivangila mambu mawombo.</para>
  <para style="p">
    <verse number="17" style="v"/>Eli wuba mutu banga beto, vayi wusambila mu bufula muingi mvula yibika buela noka ; buna mvula yisia buela noka ko va ntoto mu tezo ki mimvu mitatu ayi zingonda zisambanu. <verse number="18" style="v"/>Bosi wubuela sambila diaka buna mvula yibuela noka ayi ntoto wubuela buta mimbutu miandi.</para>
  <para style="s1">Phutukulu yi mutu wuzimbala wuvutuka</para>
  <para style="p">
    <verse number="19" style="v"/>Bakhomba baama, enati vadi mutu buna luidi wuzimbala mu mambuma kiedika vayi mutu wunkaka wunsadisidi mu kumvutula mu nzila, <verse number="20" style="v"/>buna bika luzaba ti woso mutu wela vutula nkua masumu mu nzila yoyi kedi kazimbidila buna wela kumvukisa mu lufua ayi masumu mawombo mela lemvokolo.</para>
</usx>
