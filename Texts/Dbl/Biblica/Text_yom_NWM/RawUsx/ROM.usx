<?xml version="1.0" encoding="UTF-8"?>
<usx version="2.6">
  <book code="ROM" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">LOMA</para>
  <para style="toc1">Nkanda Polo kuidi basi Loma</para>
  <para style="toc2">Loma</para>
  <para style="toc3">Lom</para>
  <para style="mt2">Nkanda Polo kuidi basi</para>
  <para style="mt1">Loma</para>
  <para style="ip">Nkanda wusonika Polo kuidi basi Loma wubeki buangu ki mfunu kuidi bobo beti longa mambu ma Nzambi ayi buangu ki mfunu mu kikhulu ki dibundu mu diambu di kimvuama ki mambu momo madi mu nkanda beni.</para>
  <para style="ip">Polo bu kamanisa kungula makaba mu diambu di bankua Klisto ba Yelusalemi (<char style="xt"><ref loc="ROM 15:22-26">Lom 15.22-26</ref></char>), buna wukubama mu kuenda ku Palesitina (<char style="xt"><ref loc="ACT 20:11">Mav 20.11</ref></char>). Polo wusonika nkanda wawu mu nzietolo andi yi ntatu mu zingonda zitatu ziozi kaviokisila ku Kolinto mu mvu 57 voti 58. Nketo wumosi, dizina diandi Fobe, kisadi mu dibundu di Sankeleya, niandi fueti nata nkanda Loma (<char style="xt"><ref loc="ROM 16:1">Lom 16.1</ref></char>). Sankeleya divula didi difikama ayi Kolinto.</para>
  <para style="ip">Polo katudidi ko mu divula di ngudi di tsi yi Loma. Kadika thangu kaba mayindu mu kuenda ku divula di ngudi kasia baka diluaku ko (<char style="xt"><ref loc="ROM 15:20-24">Lom 15.20-24</ref></char>). Vayi zebi bankua Klisto bawombo bakala kuna, bobo kadengana kunkaka ayi bawu kamfidisila mboti. (<char style="xt"><ref loc="ROM 16">Lom 16</ref></char>).</para>
  <para style="ip">Bu kaba mayindu ma kuba bumina, buna wuba fidisa nkanda wusonama bumboti malongi ma Yesu Klisto mannatanga phulusu. Wusonika nkanda beni mu diambu di dibundu diba ditungu ngolo mu minu ; dibika vana diluaku dilenda kotila malongi ma Bayuda bobo bakambu wilukila Klisto ; bobo baba bambeni zi Polo. Nkanda beni wusonama mu diambu di dibundu dikula mu kithuadi ayi dimonika difuana mu kunkindisa mu lusambulu. Mu lumbu kioki kela viokila kuidi, bawu divula di Loma diela ba buangu kioki Polo kela kubiminanga mu tsamununu yi nsamu Wumboti ku Esipani. Bu kamana sudikisa, mu kapu kitheti, tsundu yi Nsamu Wumboti ti : “Nsamu Wumboti widi lulendo lu Nzambi ; mu luawu Nzambi keti vukisila batu bobo beti wilukila” (<char style="xt"><ref loc="ROM 1:16">Lom 1.16</ref></char>) ; buna Polo wulembo sudikisa wawu mu ngudi nkanda.</para>
  <para style="ip">Wutonina mu monisa ti disumu didi va ntoto wumvimba ; diawu bobo bakambulu Bayuda basi ko kadi phengomokono va ntuala Nzambi (<char style="xt"><ref loc="ROM 1:18-32">Lom 1.18-32</ref></char>) va kimosi ayi Bayuda boso. (<char style="xt"><ref loc="ROM 2:17-29">Lom 2.17-29</ref></char>).</para>
  <para style="ip">Enati batu boso beti vanga mambimbi (<char style="xt"><ref loc="ROM 3:1-20">Lom 3.1-20</ref></char>) vayi batu boso balenda kuawu kitulu basonga mu minu (<char style="xt"><ref loc="ROM 3:21-31">Lom 3.21-31</ref></char>) banga bubela Abalahami, (<char style="xt"><ref loc="ROM 4">Lom 4</ref></char>). Batu bobo bazengolo nkanu mu Adami balenda kitulu basonga mu Klisto kaka. (<char style="xt"><ref loc="ROM 5">Lom 5</ref></char>) Mu kapu kinsambanu ayi kitsambudi (<char style="xt"><ref loc="ROM 6-7">6–7</ref></char>) muawu Polo kalembo vanina mvutu mu ziphaka zi bambeni zi Nsamu Wumboti. Wulembo sudikisa, mu bukhufi, kisalu ki Mina. Mina midi minlongo ayi mimboti. Miawu mivana kuidi mutu nzila yi zabila masumu (<char style="xt"><ref loc="ROM 7:1-12">Lom 7.1-12</ref></char>) vayi masumu mawu meti tuma mutu mu vanganga mambimbi vayi mina mitumanga mutu ko. (<char style="xt"><ref loc="ROM 7:13-25">Lom 7.13-25</ref></char>). Muaki Pheve (<char style="xt"><ref loc="ROM 8">Lom 8</ref></char>) yeti kutukitula bana ba Nzambi ayi yeti kutusadisa.</para>
  <para style="ip">Tona mu kapu kivua nate ki kumi kimosi muawu Nzambi kalembo monisa lukanu luandi lu phulusu mu diambu di Iseli. Lukanu beni lueti monisa ti bawombo mu Bayuda baloza Nsamu Wumboti (<char style="xt"><ref loc="ROM 9:30-10:20">Lom 9.30–10.20</ref></char>). Vayi Nzambi kasia loza batu bandi ko. (<char style="xt"><ref loc="ROM 11">Lom 11</ref></char>). Kuna kavanina tsila yayi yisueko ayi yi tsisi : “Iseli dioso diela vuka” (<char style="xt"><ref loc="ROM 11:26">Lom 11.26</ref></char>). Diambu dimosi kaka dilembo yolokolo tona mu kapu ki kumi kimmuadi nate mu kapu ki kumi kintanu. Polo wulembo manisina nkandꞌandi mu difunda di zindubu zifueti sadulu mu nzingulu mu dibundu (<char style="xt"><ref loc="ROM 12:1-16">Lom 12.1-16</ref> ; <ref loc="ROM 13:8-15:7">13.8–15.7</ref></char>) ayi ku nganda yi dibundu (<char style="xt"><ref loc="ROM 12:17-13:7">Lom 12.17–13.7</ref></char>). Zindubu beni zifueti ba ayi dimbu ki luzolo.</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Polo kisadi ki Yesu Klisto, wutelo mu ba mvuala ayi wusobolo mu samuna Nsamu Wumboti wu Nzambi. <verse number="2" style="v"/>Nsamu wumboti beni wawu kakivanina tsila tona thama mu mimbikudi mu Masonoko Manlongo. <verse number="3" style="v"/>Wawu Nsamu beni weta yolukila mambu ma Muanꞌandi, mu kimutu kiandi, wubutuka mu nkuna Davidi. <verse number="4" style="v"/>Bosi Yesu Klisto, mu pheve Yinlongo, wubieko Muana Nzambi mu lulendo lu mfulukuluꞌandi mu bafua. <verse number="5" style="v"/>Buabu mu diambu diandi, tutambudidi nlemvo ayi kimvuala mu nata mu dizina diandi batu ba makanda moso bawilukila ayi batumamana. <verse number="6" style="v"/>Beno mamveno luidi mu dikabu diodi, ayi lutelo kuidi Yesu Klisto. <verse number="7" style="v"/>Ndieti sonika kuidi beno boso badi ku Loma, batu bobo Nzambi kanzolanga ayi beno lutelo mu ba banlongo !</para>
  <para style="p">Bika nlemvo ayi ndembama bibedi kuidi Nzambi Dise dieto ayi kuidi Yesu Klisto Pfumu eto bibanga yeno.</para>
  <para style="s1">Polo ayi bankua Klisto ba Loma</para>
  <para style="p">
    <verse number="8" style="v"/>Va theti ndimvutula matondo kuidi Nzambi mu Yesu Klisto mu diambu dieno beno boso bila minu kieno kieti yolokolo mu nza yimvimba.</para>
  <para style="p">
    <verse number="9" style="v"/>Bila Nzambi yoyi ndieti sadila, mu ntimꞌama, mu longanga Nsamu Wumboti wu Muanꞌandi, niandi mbangi ama bila wummonanga mu zithangu zioso buevi ndikulutebukilanga moyo mu zitsambulu ziama. <verse number="10" style="v"/>Mu ziawu ndieti lombanga mu zithangu zioso, mu kuphana diluaku, mu luzolo luandi mu kuiza kulubumina.</para>
  <para style="p">
    <verse number="11" style="v"/>Bila phuila yiwombo yidi yama mu kulumona muingi ndilutudisila dikaba di kipheve mu diambu luba bakinda. <verse number="12" style="v"/>Voti muingi tubombasana va kimosi, beno ayi minu, mu minu kioki tuididi kithuadi.</para>
  <para style="p">
    <verse number="13" style="v"/>Zikhomba thidi luzaba ti zikhumbu ziwombo ndibedi bakanga lukanu lukuiza lutadi vayi nate buabu ndibeki ko nzila, mu diambu ndibaka bu bakila ndambu yi mimbutu mu beno banga buididi mu makanda mankaka. <verse number="14" style="v"/>Bila pholo yinneni ndidi kuidi basi Ngelese ayi kuidi batu bakambulu basi Ngelese ; kuidi batu banduenga ayi batu bakambulu diela. <verse number="15" style="v"/>Diawu diodi ndidi phuila mu longa Nsamu Wumboti kuidi beno luidi ku Loma.</para>
  <para style="s1">Lulendo lu Nsamu Wumboti</para>
  <para style="p">
    <verse number="16" style="v"/>Bila ndimonanga tsoni ko mu diambu di Nsamu Wumboti ; wawu widi lulendo lu Nzambi mu diambu di phulusu yi batu boso beti wilukila : tonina theti kuidi Bayuda bosi kuidi Bapakanu. <verse number="17" style="v"/>Nsamu beni wumboti wawu weta monisa buevi buididi busonga bu Nzambi : bobo bawilukila ; niandi wuba kitula basonga mu busonga bobo bu ntotukilanga mu, minu mu diambu di minu banga bu disonimina mu minkanda : <char style="qt">Mu minu kaka mutu wu busonga kela zingilanga.</char></para>
  <para style="ms1">BATU BOSO BAVOLA NKANU VA MESO MA NZAMBI</para>
  <para style="s1">Batu bakambulu Bayuda bavola nkanu va ntuala Nzambi</para>
  <para style="p">
    <verse number="18" style="v"/>Zinganzi zi Nzambi zieti monikanga, tona ku diyilu ayi zimbuanga mu mavanga mambimbi mamvanganga batu bobo kaba kinzikanga Nzambi ko ayi bobo bakambulu basonga. Kambu kuawu ku busonga kulembo fietikisa kiedika.</para>
  <para style="p">
    <verse number="19" style="v"/>Bila mambu momo balenda zaba mu diambu di Nzambi mazabikini kuidi bawu, ayi niandi veka Nzambi wuba zabikisa mambu beni. <verse number="20" style="v"/>Bila tona nza yivangulu ; khadulu yi Nzambi yoyi kayimonikanga ko : lulendo luandi lukalumani ayi kinzambi kiandi ; biawu bieti monika bumboti mu nzila yi bima bioso biobi kavanga ; mu diambu babika baka phengomokono. <verse number="21" style="v"/>Bila, ka diambu ko, bazaba Nzambi vayi bamanga kuawu kunkembisa banga Nzambi ayi basia kumvutudila matondo ko vayi mayindu mawu makituka maphamba ayi tombi kiwala mu mintima miawu mikambu diela.</para>
  <para style="p">
    <verse number="22" style="v"/>Bu bakiniemisa ti bawu batu ba diela, bakituka malawu <verse number="23" style="v"/>ayi baviakisa nkembo wu Nzambi yikayifuanga ko mu zimfikulazi batu bobo bamfuanga, mu zimfikula zi zinuni, zi bibulu ayi mu zimfikula zi bibulu biobi bindiatilanga mu vumu.</para>
  <para style="p">
    <verse number="24" style="v"/>Mu diambu di zinzinunu zi mintima miawu, Nzambi wuba yekula mu kambu ku vedila muingi bawu veka baki bivisa mu zinitu ziawu.</para>
  <para style="p">
    <verse number="25" style="v"/>Bawu baviakisa luvunu va buangu ki kiedika ki Nzambi ; basambila ayi basadila vangu va buangu ki mvangi, mutu wowo wusakumunu mu zikhama zi mimvu. Amen.</para>
  <para style="p">
    <verse number="26" style="v"/>Diawu Nzambi kaba yekudila mu zitsatu zitsoni : bila baketobawu baviakisa tsadulu yi kimutu yi zinitu ziawu mu tsadulu yikambulu yi kimutu.</para>
  <para style="p">
    <verse number="27" style="v"/>Babakala, mamvawu bobuawu ; va buangu kibundananga ayi baketo ; bakiyekula mu zinzinunu ziawu mu bawu na bawu. Bavanga matsoni, babundana babakala na babakala, batambula mfutuwufueni mu nzimbala yawu. <verse number="28" style="v"/>Sumbu bamona ti kadi kuandi mfunu mu zaba Nzambi, diawu Nzambi kaba yekudila mu mayindu mawu ma buvungisi mu diambu bavanga mambu makambulu fuana. <verse number="29" style="v"/>Bu baba bawala mu kambu ku busonga ayi mu mambimbi, mu bakanga zimbongo mu luvunu, mu mayuya ; bawu badi batu bawedi kikhenene, zitsatu zi vonda ; zi zonza, zi vuna, zi mavanga mambimbi. <verse number="30" style="v"/>Baba batu bamfundananga batu, bantubidilanga badiawu, badi bambeni zi Nzambi, bankua bifingu, bankua luniemo ayi lunangu, bakukiniemisanga ; minyindudi mi mambu ma mambimbi ; batumukinanga bambuta ziawu ko. <verse number="31" style="v"/>Basi kadi diela ko, batungunanga zitsila ziawu ko, basi ko luzolo kuidi badiawu ayi bamonanga batu kiadi ko.</para>
  <para style="p">
    <verse number="32" style="v"/>Bazebi bumboti nzengolo yisonga yi Nzambi yintuba ti : batu bamvanganga mambu mambimbi ma phila yayi bafueni mu vondo. Ka diambu ko buawu bobo beti vanga vayi beti mona khini mu diambu di batu bobo bamvanganga mawu.</para>
  <chapter number="2" style="c"/>
  <para style="s1">Woso wunsambisa bankaka wukibedisidi niandi veka</para>
  <para style="p">
    <verse number="1" style="v"/>Diawu, kadi phengomokono wisi ko ngeyo mutu ; wuba kuaku nani ; ngeyo wunsambisa bila bu wulembo sambisa bankaka buna wulembo kukibedisa ngeyo veka ; bila wumvanganga mambu momo beti vanga. <verse number="2" style="v"/>Muaki tuzebi ti tsambusulu yi Nzambi yidi yikiedika kuidi batu bobo beti vanganga mambu ma phila yayi.</para>
  <para style="p">
    <verse number="3" style="v"/>Ngeyo mutu wunsambisanga batu bobo bamvanganga mambu maphila yoyi ngeyo veka wukumasadilanga, wumbanzila ti wela tina tsambusulu yi Nzambi e ? <verse number="4" style="v"/>Voti wulembo vuezi Nzambi mu diambu di kimvuama ki mamboti mandi ayi bu zebi ti niandi zebi kanga ntima ayi bu kadi mvibudulu wu mula e ? Wukadi zaba ti mamboti ma Nzambi malembo tumi mu diambu wubalula mavanga.</para>
  <para style="p">
    <verse number="5" style="v"/>Vayi mu diambu di ntu aku ngolo ayi bu ntimꞌaku wunkambu baluka ; buna zaba mboti ti wulembo kiyidikila ngeyo veka nganzi mu lumbu ki nganzi ayi mu lumbu kiela monika tsambusulu yisonga yi Nzambi.</para>
  <para style="p">
    <verse number="6" style="v"/>Bila mu lumbu kina, Nzambi wela futa kadika mutu boso buididi mavanga mandi.</para>
  <para style="p">
    <verse number="7" style="v"/>Kuidi bobo bantombanga vanganga mamboti mu bufula, bantombanga nkembo, nzitusu ayi kambu ku biva, bela tambula luzingu lukalumani. <verse number="8" style="v"/>Vayi kuidi batu bobo bamfindananga ziphaka ayi bobo bamanga tumukinanga kiedika vayi bantumukinanga mambu mambimbi ; bela builu nganzi ayi makhesi ma Nzambi.</para>
  <para style="p">
    <verse number="9" style="v"/>Bukiedika, ziphasi ayi maniongo biela builu woso mutuwumvanganga mambimbi tonina theti kuidi Nyuda bosi kuidi muisi Ngelese. <verse number="10" style="v"/>Vayi woso mutu wumvanganga mamboti, Nzambi wela kumvana nkembo, nzitusu ayi ndembama, tonina theti kuidi Nyuda bosi kuidi muisi Ngelese. <verse number="11" style="v"/>Bila Nzambi katalanga zizi ki mutu ko.</para>
  <para style="p">
    <verse number="12" style="v"/>Bila babo bobo bamvolanga masumu mu kambu zaba Mina, bela fua mu kambu Mina. Vayi babo bobo bamvolanga masumu ku tsi luyalu lu mina bela sambusu boso buididi Mina. <verse number="13" style="v"/>Bila kadi sia ti bobo beta wa Mina bawu badi basonga va meso ma Nzambi vayi bobo beta kinzikanga miawu bawu bela kitulu basonga.</para>
  <para style="p">
    <verse number="14" style="v"/>Enati Bapakanu, bobo bakambulu zaba Mina, balembo vangi mambu momo mantombanga Mina ; buna diodi dilembo monisa ti bawu veka balembo kivani Mina ; ka diambu ko basi zaba Mina ko. <verse number="15" style="v"/>Buna beti monisanga mavanga ma Mina momo masonoko mu mintima miawu, mayindu ma mintima miawu meti kumateliminanga kimbangi ayi mabanza mawu meti kuba fundanga voti meti kuba nungisanga. <verse number="16" style="v"/>Mambu moso mama mela monika mu lumbu kina Nzambi bu kela sambisa mansueki ma batu mu nzila yi Yesu Klisto, boso buididi Nsamu Wumboti wu ndieti longa.</para>
  <para style="s1">Bayuda bavola nkanu va ntuala Nzambi</para>
  <para style="p">
    <verse number="17" style="v"/>Enati ngeyo widi Nyuda, ngeyo weta tula diana mu Mina ayi weta kukiniemisanga mu Nzambi, <verse number="18" style="v"/>ngeyo zebi luzolo luandi ayi ngeyo zebi sobula mamboti ; ngeyo bu wulongo kuidi Mina ; <verse number="19" style="v"/>ngeyo wukukibanzilanga ti widi ntuadisi wu baphofo ayi wukukibanzilanga ti widi kiezila kuidi bobo badi mu tombi <verse number="20" style="v"/>ayi wukukimonanga nlongi wu bivungisi ayi nyiyisi wu bana balezi, ngeyo wukukibanzila ti ngeyo zebi mambu moso ayi ngeyo zebi ti kiedika kidi mu Mina ; <verse number="21" style="v"/>ngeyo wunlonganga bankaka vayi bila mbi wulendi kilonga ngeyo veka ko e ? Ngeyo wunlonganga ti : Kadi yiba, vayi bila mbi ngeyo wunyibilanga e ? <verse number="22" style="v"/>Ngeyo wuntubanga ti : Kadi vanga kitsuza vayi bila mbi ngeyo veka wumvangilanga kitsuza e ? Ngeyo wunkakumukinanga bitumba vayi bila mbi wukubisumbisilanga e ? <verse number="23" style="v"/>Ngeyo wukukiniemisanga mu diambu di Mina vayi bila mbi wulembo vuezisa Nzambi bu wumbundulanga Mina e ? <verse number="24" style="v"/>Bila disonama ti : “<char style="qt">dizina di Nzambi dilembo vuezu kuidi Bapakanu mu diambu dieno.”</char></para>
  <para style="p">
    <verse number="25" style="v"/>Bila nzengolo yi nitu yi kibakala didi diambu di mfunu enati wutumiminanga Mina ; vayi enati weti bundulanga Mina, buna nzengolo aku yeka banga mutu wukambu zengo.</para>
  <para style="p">
    <verse number="26" style="v"/>Enati mutu wukambu zengo nitu yi kibakala, weti landakana zithumunu zi Mina, buna kambu kuandi ku nzengolo kulendi tangulu banga nzengolo ko e ?</para>
  <para style="p">
    <verse number="27" style="v"/>Buna mutu wowo wukambu zengo nitu vayi weti tumiminanga Mina kalendi ko kusambisa ngeyo wumbundulanga Mina, ka diambu ko zebi masonoko ayi nzengolo e ? <verse number="28" style="v"/>Bila kadi sia ti biobi bimmonikanga mu meso biawu binkitulanga mutu Nyuda ayi bika sia ti dimbu kimmonikanga mu nsuni kiawu nzengolo. <verse number="29" style="v"/>Nyuda wukiedika widi mu khati ; ayi nzengolo yi kiedika yidi yoyi yi ntima, mu pheve vayi bika mu Mina. Ayi nkembo wu Nyuda wowo wubanga kuidi batu ko vayi kuidi Nzambi weti ba.</para>
  <chapter number="3" style="c"/>
  <para style="s1">Batu boso bavola nkanu va ntuala Nzambi</para>
  <para style="p">
    <verse number="1" style="v"/>Buna mfunu mbi widi muba Nyuda e ? A buna ndandu mbi yidi muba wuzengo e ? <verse number="2" style="v"/>Nyinga, ndandu yidi yinneni. Bila bawu baba batheti mu batu boso mu tambula mambu ma nzambi. <verse number="3" style="v"/>A buna buevi e ? Enati bankaka basia wilukila ko, lumbanza buna kambu kuawu ku minu kuela vunza kikhuikizi ki Nzambi e ? <verse number="4" style="v"/>Nana, buawu ko. Bika Nzambi kamonika wukiedika vayi kadika mutu kamonika mutu wu luvunu banga bu disonimina ti :</para>
  <para style="q1">
    <char style="qt">Bika wumonika mutu wusonga</char></para>
  <para style="q1">
    <char style="qt">mu diambu di mambu maku momo weta yoluka</char></para>
  <para style="q1">
    <char style="qt">ayi wela nunga bu wela sambusu.</char></para>
  <para style="p">
    <verse number="5" style="v"/>Enati kambu kueto ku busonga kulembo monisa busonga bu Nzambi buna mbi tufueti tuba e ? Nzambi kasi wusonga ko bu keti kutubuisilanga nganzi andi e ? Mu kimutu thubidi buawu. <verse number="6" style="v"/>Nana, buawu ko ; buna buevi Nzambi kela sambisila nza e ? <verse number="7" style="v"/>Enati kiedika ki Nzambi, mu luvunu luama, kiluta monika mu diambu di nkemboꞌandi, buna bila mbi mfueti sambusulu banga nkuamasumu e ? <verse number="8" style="v"/>Buna bila mbi kadi tuba ti : tuvanganu mambu mambimbi muingi mamboti mamonika e ? Bila bankaka balembo tufingi bu balembo tufundi ti buawu bobo tulembo tubanga. Thumbudulu awu yidi yisonga.</para>
  <para style="p">
    <verse number="9" style="v"/>Buna buevi e ? Beto tuviatukidi bankaka e ? Nana, bila beto tumana monisa ti batu boso, Bayuda voti basi Ngelese, badi ku tsiluyalu lu masumu.</para>
  <para style="p">
    <verse number="10" style="v"/>Banga bu disonimina ti :</para>
  <para style="q1">
    <char style="qt">Kuisi ko mutu wusonga, kadi wumosi.</char></para>
  <para style="q1">
    <verse number="11" style="v"/>
    <char style="qt">Kuisi ko mutu wulenda sudika,</char></para>
  <para style="q1">
    <char style="qt">kuisi ko mutu wuntombanga Nzambi.</char></para>
  <para style="q1">
    <verse number="12" style="v"/>
    <char style="qt">Babo bamana vengama mu nzila yi Nzambi,</char></para>
  <para style="q1">
    <char style="qt">va kimosi baboso bamana kukikitula</char></para>
  <para style="q1">
    <char style="qt">batu bakambulu mfunu.</char></para>
  <para style="q1">
    <char style="qt">Kuisi ko mutu wumvanganga mamboti, kadi wumosi.</char></para>
  <para style="q1">
    <verse number="13" style="v"/>
    <char style="qt">Madinga mawu madi biziami bizibuka ;</char></para>
  <para style="q1">
    <char style="qt">beta sadila ludimi luawu mu diambu di luvunu ;</char></para>
  <para style="q1">
    <char style="qt">Mitsa mi zinioka</char>
    <note caller="+" style="f">
      <char style="fr" closed="false">3.13 </char>
      <char style="ft" closed="false">Mu minkanda minkaka musonama “mitsa mi bikusa”.</char>
    </note> <char style="qt">midi mu bididi biawu.</char></para>
  <para style="q1">
    <verse number="14" style="v"/>
    <char style="qt">Mu miunu miawu muwedi zitsingulu</char></para>
  <para style="q1">
    <char style="qt">ayi mambu ma ndudi.</char></para>
  <para style="q1">
    <verse number="15" style="v"/>
    <char style="qt">Malu mawu nsualu madi mu tengulanga menga.</char></para>
  <para style="q1">
    <verse number="16" style="v"/>
    <char style="qt">Mbivusu ayi ziphasi bidi mu zinzila ziawu</char></para>
  <para style="q1">
    <verse number="17" style="v"/>
    <char style="qt">ayi basi zaba ko nzila yi ndembama.</char></para>
  <para style="q1">
    <verse number="18" style="v"/>
    <char style="qt">Bakinzikanga Nzambi ko.</char></para>
  <para style="p">
    <verse number="19" style="v"/>Muaki tuzebi ti mambu moso meti tuba Mina matubulu mu diambu dibawu badi ku tsi luyalu lu Mina muingi miunu mioso mikangama ayi muingi batu boso bamonika ti bavola nkanu va ntuala Nzambi.</para>
  <para style="p">
    <verse number="20" style="v"/>Diawu kuisi ko mutu wela monika wusonga va meso ma Nzambi mu diambu di mavanga ma Mina, bila mu diambu di Mina tunzabilanga masumu.</para>
  <para style="ms1">MU MINU KAKA BANKITUKILANGA BASONGA</para>
  <para style="s1">Mu minu bankitukilanga basonga.</para>
  <para style="p">
    <verse number="21" style="v"/>Buabu busonga bu Nzambi bulembo monika kambu ku Mina : Mina ayi mambu ma mimbikudi mitelimina buawu kimbangi.</para>
  <para style="p">
    <verse number="22" style="v"/>Busonga bobo bumbanga kuidi Nzambi bunkuizilanga mu minu mu Yesu Klisto, kuidi babo bobo bawilukila. Bila kuisi ko luviakunu. <verse number="23" style="v"/>Batu boso bamana vola masumu ayi bakambulu nkembo wu Nzambi. <verse number="24" style="v"/>Mu kambu futa kadi kima, bawu bakitulu basonga mu nlemvo andi mu nzila yi khudulu yidi mu Klisto Yesu.</para>
  <para style="p">
    <verse number="25" style="v"/>Bila niandi Nzambi kakubika muba dikaba di ndemvokolo yi masumu mu nzila yi minu yidi mu menga mandi. Wuvanga buawu mu monisa busonga buandi, mu mvibudulu andi, bila kasia vana ko thumbudulu mu masumu mavolo thama. <verse number="26" style="v"/>Mu diambu di monisa busonga buandi mu thangu yayi mu diambu kamonika wusonga ayi mu ba mutu wowo wunkitulanga wusonga woso mutu wuntula minu kiandi mu Yesu.</para>
  <para style="p">
    <verse number="27" style="v"/>A buna kuevi kuidi diambu tulenda kiniemisina e ? Kuisi ko ! Mu muina mbi tueka kiniemisina e ? Wowo wu mavanga e ? Nana ! Vayi mu muina wu minu kaka !</para>
  <para style="p">
    <verse number="28" style="v"/>Bila tuzebi ti mu diambu di minu mutu keti kitudulu wusonga mu kambu mavanga ma Mina. <verse number="29" style="v"/>A buevi, Nzambi widi kaka Nzambi yi Bayuda e ? Kasi Nzambi yi bapakanu ko e ? Nyinga widi Nzambi yi Bapakanu, <verse number="30" style="v"/>bila Nzambi yimosi kaka weti kitula bazengo batu basonga mu nzila yi minu ayi weti kitula bakambulu bazengo batu basonga mu nzila yi minu. <verse number="31" style="v"/>A buevi, tuvonda Mina mu nzila yi minu e ? Nana. Mu nzila yoyi nkutu tueti luta kindisila Mina.</para>
  <chapter number="4" style="c"/>
  <para style="s1">Mu minu Abalahami kakitudulu wusonga.</para>
  <para style="p">
    <verse number="1" style="v"/>Mbi tulenda tuba mu diambu di Abalahami nkuluꞌeto mu kimutu e ? <verse number="2" style="v"/>Enati Abalahami wukitulu wusonga mu diambu di mavanga buna beki diambu di kalenda kiniemisina ; vayi bika va meso ma Nzambi. <verse number="3" style="v"/>Bila mambu mbi meti tuba masonoko e ? <char style="qt">Abalahami wuwilukila Nzambi ayi diawu Nzambi kankitudila wusonga.</char></para>
  <para style="p">
    <verse number="4" style="v"/>Woso mutu wunsalanga kisalu wumfutungu. Mfutu andi wisi dikaba ko vayi widi mfutu boso buididi kisalu kiandi. <verse number="5" style="v"/>Vayi kuidi mutu wunkambu salanga ayi wilukila mutu wowo wunkitulanga bankua masumu batu basonga, buna wela tangulu wusonga mu diambu di minu kiandi. <verse number="6" style="v"/>Banga bu tubila Davidi ti khini kuidi mutu wowo Nzambi keta tangila mutu wusonga bika mu mavanga :</para>
  <para style="q1">
    <verse number="7" style="v"/>
    <char style="qt">O khini kuidi batu bobo balemvokolo minkanu miawu</char></para>
  <para style="q1">
    <char style="qt">ayi masumu mawu mafuku !</char></para>
  <para style="q1">
    <verse number="8" style="v"/>
    <char style="qt">O khini kuidi woso mutu Pfumu kankambu tangila masumu.</char></para>
  <para style="p">
    <verse number="9" style="v"/>A buevi khini beni yidi kaka mu diambu di bazengo nitu yi kibakala voti yidi ayi kuidi bawu bakambulu bazengo e ? Bila tueti tubanga ti : Abalahami wukitulu wusonga mu minu. <verse number="10" style="v"/>Buna buevi divangimina e ? Mu thangu kaba wuzengo voti buna kazengolo ko e ? Bika sia ti buna widi wuzengo vayi buna kazengolo ko. <verse number="11" style="v"/>Wutambula dimbu kinzengolo banga dimbu ki busonga mu diambu di minu kiandi buna kazengolo ko, muingi kaba dise di batu bobo bawilukila kambu nzengolo ; muingi mamvawu bakituka batu basonga. <verse number="12" style="v"/>Ayi muingi kaba dise di bobo bazengo, bika sia ti bila badi bazengo, vayi mu diambu beta landakana kifuani ki minu kioki kiba dise dieto Abalahami buna kazengolo ko.</para>
  <para style="p">
    <verse number="13" style="v"/>Bila tsila yi tambula nza yimvimba banga kiuka yivanunu kuidi Abalahami ayi kuidi nkunꞌandi bika sia ti mu diambu di Mina vayi mu diambu di busonga bu minu. <verse number="14" style="v"/>Bila enati bobo badi ku tsi luyalu lu Mina bela tambula kiuka, buna minu kikitukidi kima kikambulu mfunu ayi buna tsila yimvunzulu. <verse number="15" style="v"/>Bila Mina mintotulanga nganzi yi Nzambi. Bila vana vakambulu Mina, vasi mbundulu yi masumu ko. <verse number="16" style="v"/>Diawu tsila yivanunu mu diambu di minu muingi yiba dikaba ; ayi tsila yiba yikuikama kuidi nkuna woso wu Abalahami. Bika sia ti kuidi bobo kaka bantumukinanga Mina vayi kuidi bobo badi minu kimosi ayi Abalahami, niandi dise di beto boso. <verse number="17" style="v"/>Banga bu disonimina ti : <char style="qt">minu ndibieka dise di makanda mawombo.</char> Niandi dise dieto va meso ma Nzambi yoyi kawilukila ; yoyo yimvananga luzingu kuidi bobo bafua ayi wuntelanga bima biobi bikambulu banga ti bidi.</para>
  <para style="p">
    <verse number="18" style="v"/>Mu kambu bila kisila diana, vayi wutula diana ayi wuwilukila mu diambu kaba <char style="qt">dise di makanda mawombo</char>banga bu nkambila Nzambi ti : buawu bobo buela bela nkunꞌaku.</para>
  <para style="p">
    <verse number="19" style="v"/>Kasia ba wulebakana ko mu minu bu kasia bela nitu andi mayindu ko, bila yiba banga yifua ; bila buna weka nduka-nduka khama yi mimvu ayi buna Sala kalendi buela buta ko. <verse number="20" style="v"/>Vayi mu diambu di tsila yi Nzambi, kasia memata ko voti kasia kambu minu ko. Vayi wukindusu mu minu bu kavana nkembo kuidi Nzambi <verse number="21" style="v"/>ayi wuzaba kuandi bumboti ti mutu wowo wuvana tsila beki lulendo mu dukisa yawu.</para>
  <para style="p">
    <verse number="22" style="v"/>Diawu kankitudila wusonga. <verse number="23" style="v"/>Vayi kusia sonama mu diambu diandi kaka ko ti niandi kaka wukitulu wusonga <verse number="24" style="v"/>vayi ayi kuidi beto tuela kitulu basonga, beto tuwilukila mutu wowo wufulukisa Yesu, Pfumu eto, mu bafua, <verse number="25" style="v"/>wuyekolo mu diambu di zinzimbala zieto vayi wufulukusu mu diambu di busonga bueto.</para>
  <chapter number="5" style="c"/>
  <para style="s1">Ndembama ayi khini</para>
  <para style="p">
    <verse number="1" style="v"/>Sumbu tukitulu batu basonga mu nzila yi minu, buna tuidi mu ndembama ayi Nzambi mu diambu di Pfumuꞌeto Yesu Klisto. <verse number="2" style="v"/>Mu diambu diandi, mu nzila yi minu, tubakidi diluaku di kotila mu nlemvo wu Nzambi ; mu wawu tuididi batelama. Tulembo moni khini bu lulembo fubakana mu nkembo wu Nzambi.</para>
  <para style="p">
    <verse number="3" style="v"/>Bika sia ti momo kaka, vayi tueti kukiniemisa mu ziphasi bila ziphasi ziawu zieti buta mvibudulu ; <verse number="4" style="v"/>mvibudulu weti buta kimutu kifuana ; kimutu kifuana kieti buta diana. <verse number="5" style="v"/>Ayi diana dilendi fuisu tsoni ko bila Pheve Yinlongo, yoyibatuvana, wudukula luzolo lu Nzambi mu mintima mieto.</para>
  <para style="p">
    <verse number="6" style="v"/>Bila buna tukidi batu balebakana, mu thangu yifuana, Klisto wufua mu diambu di bankua masumu. <verse number="7" style="v"/>Phasi mu mona mutu wumfuila mu diambu di mutu wusonga vayi mananga vadi mutu wulenda kikinina fuila mu diambu di mutu wumboti. <verse number="8" style="v"/>Vayi Nzambi wumonisina luzolo luandi kuidi beto : buna tukidi bankua masumu, Klisto wufua mu diambu dieto.</para>
  <para style="p">
    <verse number="9" style="v"/>Diawu sumbu buabu tukitulu basonga mu menga mandi buna keti wela kutuvukisa mu zinganzi zi Nzambi.</para>
  <para style="p">
    <verse number="10" style="v"/>Bila enati bu tuba bambeni zi Nzambi, vayi wuvutula nguizani niandi ayi beto mu lufua lu Muanꞌandi. Vayi buabu sumbu nguizani yi vutuka keti wela kutuvukisa mu luzingu lu muanꞌandi. <verse number="11" style="v"/>Bika sia ti momo kaka vayi tulembo kiniemisa mu Nzambi mu diambu di Pfumu eto Yesu Klisto, mu niandi muvutukididi nguizani ayi Nzambi.</para>
  <para style="s1">Batu batambula thumbudulu mu diambu di Adami ayi batambula busonga mu diambu di Klisto</para>
  <para style="p">
    <verse number="12" style="v"/>Diawu, sumbu mu mutu wumosi muyizila masumu va nza, ayi lufua luyizila mu masumu, diawu lufua lukotila mu batu boso bila batu boso bavola masumu.</para>
  <para style="p">
    <verse number="13" style="v"/>Masumu maba va nza tuamina Mina. Vayi vakambulu Mina valendi tangulu masumu ko. <verse number="14" style="v"/>Muaki lufua luyala tona Adami nate mu thangu Moyize ayi nate mu batu bobo bakambu vola masumu banga Adami, mfikula yi mutu wowo wufueti kuiza.</para>
  <para style="p">
    <verse number="15" style="v"/>Vayi nzimbala yi Adami yisi dedakana ko mu luvalu ayi dikaba di Nzambi. Bila enati batu bawombo bafua mu diambu di nzimbala yi mutu wumosi, vayi nlemvo wu Nzambi ayi dikaba di Nzambi biluta woka muidi batu bawombo mu diambu di nlemvo wu mutu wumosi. Yesu Klisto niandi mutu beni.</para>
  <para style="p">
    <verse number="16" style="v"/>Kisalu ki dikaba di Nzambi luviakunu kidi ayi kisalu ki disumu di mutu wumosi. Thumbudulu yitotukila mu diambu di disumu di mutu wumosi yinata mbedoso vayi dikaba divanu, mu diambu di zinzimbala zi batu bawombo, dinata ndungusulu. <verse number="17" style="v"/>Bila enati mu diambu di nzimbala yi mutu wumosi, lufua luyala mu diambu di mutu wowo, buna keti batu bobo balembo tambula woka ki nlemvo wu Nzambi ayi dikaba di busonga buandi bela yadila mu luzingu mu diambu di Yesu Klisto.</para>
  <para style="p">
    <verse number="18" style="v"/>Nzimbala yi mutu wumosi yinata mbedoso yi batu boso ; bobuawu mavanga masonga ma mutu wumosi makula batu boso mu thumbudulu ayi malembo bazingisa. <verse number="19" style="v"/>Bobuawu mu diambu di kambu kutumama ku mutu wumosi ; batu bawombo bakituka bankua masumu. Buawu bobo mu diambu di tumamana ku mutu wumosi batu bawombo bela kitulu batu basonga.</para>
  <para style="p">
    <verse number="20" style="v"/>Mina mitotuka mu diambu di nzimbala yiwokila. Vayi voso vawokidi masumu, vawu valutidi woka nlemvo ; <verse number="21" style="v"/>muingi sumbu masumu mayadila mu diambu di lufua, buawu nlemvo wunyadila mu nzila yi busonga mu diambu di luzingu lukalumani mu nzila yi Yesu Klisto, Pfumu eto.</para>
  <chapter number="6" style="c"/>
  <para style="ms1">MIMVUTU MU ZIPHAKA</para>
  <para style="s1">Tuvolanga kueto masumu nlemvo bu widi e ?</para>
  <para style="p">
    <verse number="1" style="v"/>A diambu mbi tutuba e ? Tutatamana volanga kueto masumu muingi nlemvo wuwoka e ? <verse number="2" style="v"/>Nana ! Sumbu beto tuidi tufua mu masumu, buna buevi tulenda buela zingila diaka mu masumu e ? <verse number="3" style="v"/>A buevi, lukadi zaba ti beto boso bobo tubotama mu Yesu Klisto, tubotama mu diambu di lufua luandi e ? <verse number="4" style="v"/>Tuziku va kimosi ayi niandi mu mbotokolo yi tubotama mu diambu di lufua muingi banga bu fulukila Klisto mu bafua mu nzila yi nkembo wu Tata, beto mamveto tuzinga luzingu lumona.</para>
  <para style="p">
    <verse number="5" style="v"/>Bila enati tufubakana ayi niandi mu lufua luandi buna tuela fubakana ayi niandi mu mfulukulu andi. <verse number="6" style="v"/>Bu tuzebi ti kimutu kieto kikhulu kibandu va kimosi ayi niandi va dikulusi muingi nitu yi masumu yi biva mu diambu tubika buela ba bavika ba masumu. <verse number="7" style="v"/>Bila mutu wowo wufua, wukulu mu masumu.</para>
  <para style="p">
    <verse number="8" style="v"/>Muaki enati tufua va kimosi ayi Klisto, buna tunwilukila ti tuela zinga va kimosi ayi niandi. <verse number="9" style="v"/>Bu tuzebi ti Yesu wufuluka mu bafua, kalendi buela fua ko. Lufua lusiedi diaka lulendo mu niandi ko. <verse number="10" style="v"/>Bila wufua vayi wufua mfua yimosi mu diambu di masumu ayi bu kalembo zingi, wulembo zingi mu diambu di Nzambi.</para>
  <para style="p">
    <verse number="11" style="v"/>Diawu beno mamveno lukimonanga beno veka banga beno lumana fua mu diambu di masumu ayi lulembo zingi mu diambu di Nzambi mu Yesu Klisto.</para>
  <para style="p">
    <verse number="12" style="v"/>Diawu bika masumu mabika buela yadila zinitu zieno ziozizimfuanga muingi lubika buela tumimina zitsatu ziandi zimbimbi. <verse number="13" style="v"/>Lubika tambika binama bieno ku tsi luyalu lu masumu banga bisadulu bi mambu mambimbi. Vayi bika lukitambika beno veka kuidi Nzambi banga batu bafuluka mu bafua mu diambu di luzingu ayi lutambika binama bieno kuidi Nzambi banga bisadulu bi mambu masonga.</para>
  <para style="p">
    <verse number="14" style="v"/>Bila masumu malendi buela ku luyadila ko bu lusiedi ko ku tsi luyalu lu Mina vayi lueka ku tsi luyalu lu nlemvo.</para>
  <para style="p">
    <verse number="15" style="v"/>Buna buevi e ? Tutatamana kueto volanga masumu bu didi ti tusiedi ku tsi luyalu lu Mina ko vayi ku tsi luyalu lu nlemvo e ? Nana ! <verse number="16" style="v"/>Lukadi zaba ti bu lukiyekudi banga bavika kuidi mutu mu diambu di kuntumimina buna lueka bavika ba mutu wowo lulembo tumimina ; mananga luidi bavika ba masumu mannatanga ku lufua voti mananga luidi bavika ba tumamana kunnatanga ku luzingu lu busonga e ? <verse number="17" style="v"/>Vayi matondo kuidi Nzambi bila bu luba bavika ba masumu lutumukina mu mintima mieno malongi ma lulongo. <verse number="18" style="v"/>Bu lumana kulu mu masumu, luyika bavika ba busonga. <verse number="19" style="v"/>Mu kimutu ndilembo tubila mu diambu di lebakana kueno ku nitu. Bila banga bu luyekula binama bieno mu kivika ki tsumukunu ayi ki mambu mambimbi mu diambu di vanganga mambu mambimbi, buawu bobo luyekudila buabu binama bieno banga bavika mu busonga mu diambu di vanga mambu manlongo.</para>
  <para style="p">
    <verse number="20" style="v"/>Bila bu luba bavika ba masumu, lusia ba ku tsi luyalu lu busonga ko. <verse number="21" style="v"/>Buna mimbutu mbi lumbuta mu mambu momo lulembo fuila buabu tsoni e ? Bila tsukulu yi mambu beni lufua. <verse number="22" style="v"/>Vayi buabu bu lukululu mu masumu ayi luyikidi bavika ba Nzambi, buna mbutu lumbuta wawu wawu : luzingu lunlongo ayi ku tsuka luzingu lukalumani. <verse number="23" style="v"/>Bila lufua luawu mfutu wu masumu vayi luzingu lukalumani luawu dikaba di nlemvo, di Nzambi mu kithuadi ki Klisto Yesu, Pfumu eto.</para>
  <chapter number="7" style="c"/>
  <para style="s1">Tulenzanga kueto Mina nlemvo bu widi e ?</para>
  <para style="p">
    <verse number="1" style="v"/>A bakhomba, lusi zaba ko ti Mina mieti yadila mutu bu kalembo zingi e ? Ndinyoluka kuidi batu bazebi Mina. <verse number="2" style="v"/>Bila nketo, widi mu tsi minsua mi bakala widi wukangama mu mina kuidi bakala diandi bu dikidi zingi. Vayi enati bakala fuidi buna nketo beni niangukini mu mina mi bakala. <verse number="3" style="v"/>Diawu bakala bu dilembo zingi, nket beni wela tedolo nkua kitsuza enati kuedidi bakala dinkaka. Vayi enati bakala beni difuidi, buna, kululu mu Mina beni ayi kalendi buela tedolo ko nkua kitsuza enati kuedidi bakala dinkaka.</para>
  <para style="p">
    <verse number="4" style="v"/>Diawu mamveno bakhomba ziama, beno mamveno lumana vondo va ntuala mina mu nitu yi Klisto mu diambu di luvuiwulu kuidi mutu wunkaka, mutu wowo wufuluka mu bafua muingi tubuta mimbutu mu diambu di Nzambi.</para>
  <para style="p">
    <verse number="5" style="v"/>Bila bu tuba mu nsuni ; zinzinunu zi masumu ziozi zitotukila mu Mina zisala mu binama bieto mu diambu di buta mimbutu minnatanga ku lufua. <verse number="6" style="v"/>Vayi buabu, tukulu ku tsi luyalu lu Mina, bu tuba bafua mu mina, miomi miba kutusimbidila muingi tusadila Nzambi mu tsadulu yimona mu lusadusu lu Pheve vayi bika mu tsadulu yikhulu lu tsi luyalu lu Mina.</para>
  <para style="s1">Kisalu ki Mina</para>
  <para style="p">
    <verse number="7" style="v"/>Buna mbi tutuba e ? Mina midi masumu e ? Nana. Vayi ndizabila masumu mu diambu di Mina bila nganu ndisia zaba nzinunu ko enati Mina misia tuba ko ti wulendi zinina ko. <verse number="8" style="v"/>Vayi masumu bu mabaka diluaku mu nzila lutumunu, buna mabuta mu minu zinzinunu zioso, bila masumu madi mafua enati Mina mikambulu.</para>
  <para style="p">
    <verse number="9" style="v"/>Vayi minu, mu thama ndizinga mu kambu Mina. Vayi lutumunu bu luyiza buna masumu mazinga <verse number="10" style="v"/>ayi minu ndifua. Buna lutumunu lunnatanga ku luzingu, kuidi minu, luba banga luawu lunnata ku lufua. <verse number="11" style="v"/>Bila masumu bu mabaka diluaku maphuna mu nzila yi lutumunu ayi maphonda mu nzila yi lutumunu. <verse number="12" style="v"/>Mina midi minlongo ayi lutumunu luidi lunlongo, lusonga ayilumboti.</para>
  <para style="p">
    <verse number="13" style="v"/>Buna buevi diambu diodi di mboti dilenda bela tho yi lufuamu diambu diama e ? Nana, buawu ko. Vayi Masumu, muingi mamonika masumu mandatina lufua mu nzila yi diambu di mboti ayi mu nzila yi lutumunu maluta monika bukiedika ti masumu.</para>
  <para style="p">
    <verse number="14" style="v"/>Muaki tuzebi ti Mina midi mi kipheve vayi minu ndidi nkuakinsuni, ndisumbusu kuidi masumu. <verse number="15" style="v"/>Bila ndizabanga ko mambu ndieti vanga, ndivanganga ko mambu momo ndieti zola ayi ndieta vanga mambu momo ndieti lenda. <verse number="16" style="v"/>Enati ndieta vanga momo ndieta lenda buna ndilembo sudika ti Mina midi mimboti.</para>
  <para style="p">
    <verse number="17" style="v"/>Buabu buna bika sia ti minu ndilembo vangi buawu vayi masumu madi mu minu. <verse number="18" style="v"/>Bila nzebi ti kuisi ko diambu di mboti mu minu ; bu dinsundula ti mu nitu ama. Luzolo luvangila mamboti luidi yama vayi ndisi ko lulendo luvangila mawu. <verse number="19" style="v"/>Bila ndivanganga ko mamboti momo thidi vayi ndieti vanga mambimbi momo ndieti lenda. <verse number="20" style="v"/>Enati ndilembo vangi mambu momo ndieti lenda buna bika sia ti minu ndilembo vangi mawu vayi masumu madi mu minu.</para>
  <para style="p">
    <verse number="21" style="v"/>Buna mbueni Muina wawu mu minu : mu thangu thidi vanga mambu mamboti, mambimbi madi yama. <verse number="22" style="v"/>Bila ku tsi ama ntima, khini ndieti mona mu Mina mi Nzambi. <verse number="23" style="v"/>Vayi mina minkaka ndieti mona mu binama biama ; mina miomi mieti nuanisa mina mi diela diama ayi mieti ku khitula mvika wu mina mi masumu madi mu binama biama. <verse number="24" style="v"/>Minu ndidi mutu wu mabienga ! A nani wela ku khula mu nitu yayi yi lufua e ? <verse number="25" style="v"/>Matondo kuidi Nzambi mu Pfumu eto Yesu Klisto. Diawu minu veka, mu diela diama ndidi mvika wu Mina mi Nzambi vayi mu kinsuni ndidi mvika wu mina mi masumu.</para>
  <chapter number="8" style="c"/>
  <para style="ms1">KHUDULU MU PHEVE YI NZAMBI</para>
  <para style="s1">Pheve yimvananga luzingu</para>
  <para style="p">
    <verse number="1" style="v"/>Diawu, kusiedi buabu mbedoso ko kuidi batu bobo badi mu Klisto Yesu. <verse number="2" style="v"/>Bila Mina mi Pheve yimvananga luzingu mu Klisto Yesu mikhula mu mina mi masumu ayi mi lufua.</para>
  <para style="p">
    <verse number="3" style="v"/>Bila, mambu momo malembakana vanga Mina bu miba milebakana mu diambu di nsuni, Nzambi wuvanga mawu bu kafidisa muanꞌandi mu lunitu ludedakana banga lunitu lu batu ba masumu ayi muingi kakituka dikaba mu diambu di masumu. Buawu bobo kabedisila masumu madi mu lunitu lu kimutu ; <verse number="4" style="v"/>mu diambu di dukisa busonga bu Mina mu beto tulembo diatila boso buididi Pheve vayi bika boso buididi nsuni.</para>
  <para style="p">
    <verse number="5" style="v"/>Bila batu bobo bandiatila boso buididi nsuni, bantulanga mayindu mawu mu mambu ma nsuni ; vayi bobo bandiatila boso buididi Pheve bantulanga mayindu mawu mu mambu ma Pheve.</para>
  <para style="p">
    <verse number="6" style="v"/>Bila tula mayindu mu nsuni mannatanga ku lufua vayi tula mayindu mu pheve mannatanga ku luzingu ayi ndembama. <verse number="7" style="v"/>Bila mayindu ma kinsuni mawizananga ko ayi Nzambi ; bila makinzikanga Mina mi Nzambi ko ayi malendi ku mikinzika ko. <verse number="8" style="v"/>Muaki batu bobo badi mu nsuni balendi monisa Nzambi khini ko. <verse number="9" style="v"/>Muaki beno lusiedi mu nsuni ko vayi mu Pheve enati Pheve yi Nzambi yidi mu beno. Vayi enati mutu kasi ko pheve yi Klisto, buna mutu wowo kasi vuiwulu kuidi Klisto ko.</para>
  <para style="p">
    <verse number="10" style="v"/>Vayi enati Klisto widi mu beno, buna nitu yifua mu diambu di masumu vayi pheve yilembo zingi mu diambu di busonga. <verse number="11" style="v"/>Enati Pheve yi Nzambi yoyi wufulukisa Yesu mu bafua widi mu beno, buna mutu wowo wufulukisa Klisto mu bafua wela zingisa zinitu zieno zimfuanga mu diambu di Pheve andi yidi mu beno.</para>
  <para style="p">
    <verse number="12" style="v"/>Diawu bakhomba, pholo yidi yeto ; vayi bika kuidi nsuni mu diambu di zingila boso buididi nsuni. <verse number="13" style="v"/>Bila enati lunzingila boso buididi nsuni, buna luela fua. Vayi enati lulembo vondi mavanga ma nitu mu lulendo lu pheve, buna luela zinga. <verse number="14" style="v"/>Bila batu boso bandiatusungu kuidi Pheve yi Nzambi bawu bana ba Nzambi.</para>
  <para style="p">
    <verse number="15" style="v"/>Bila lusia tambula pheve yi kivika ko mu diambu lubanga diaka ku tsi boma, vayi beno lutambula Pheve yoyi yilukitula bana ba Nzambi. Mu Pheve beni tueti yamikinina : Aba, bu dinsundula Tata.</para>
  <para style="p">
    <verse number="16" style="v"/>Niandi veka Pheve weti telama kimbangi va kimosi ayi pheve eto ti tuidi bana ba Nzambi. <verse number="17" style="v"/>Enati tuidi bana buna tuela vinginina kiuka : mimvingidi mi Nzambi ayi mimvingidi va kimosi ayi Klisto enati tulembo moni ziphasi va kimosi ayi niandi muingi tukemboso va kimosi ayi niandi.</para>
  <para style="s1">Diana didi va khatitsika ziphasi zi thangu yayi</para>
  <para style="p">
    <verse number="18" style="v"/>Mu phila ndimuena, ziphasi zi thangu yayi zisi fuanu dedokoso ko ayi nkembo wunkuiza, wowo bela kutumonisa.</para>
  <para style="p">
    <verse number="19" style="v"/>Bila bibioso bivangu bilembo vingila, mu tsatu yi ngolo, mbonokono yi bana ba Nzambi. <verse number="20" style="v"/>Bila bibioso bivangu bimana tulu ku tsi kivika ki mambu ma kambulu mfunu, bika sia ti mu luzolo luawu veka vayi mu luzolo lu mutu wowo wutula biawu ku tsi kivika. Vayi diana didi <verse number="21" style="v"/>bila, mananga, bibioso bivangu biela kulu mu kivika ki lulendo lu mbivusu mu diambu di mona khini mu kiphuanza ki nkembo wu bana ba Nzambi.</para>
  <para style="p">
    <verse number="22" style="v"/>Bila tuzebi ti bibioso bivangu bilembo kungi va kimosi ayi bilembo moni ziphasi nate buabu banga ziozi zimmonanga nketo wummona mianga mi buta. <verse number="23" style="v"/>Bika sia ti biawu kaka bilembo kungi vayi ayi mamveto, beto bobo tutambula makaba matheti ma Pheve, tulembo kungi mu tsi ntima bu tulembo vingila tukituka bana, bu tulembo vingila khudulu yi zinitu zieto.</para>
  <para style="p">
    <verse number="24" style="v"/>Bila beto mu diana tuvukila. Enati diana dimonikini, buna disiedi diana ko. Bila diambu diodi mutu kalembo moni buna bila mbi kafueti kudisila diana e ? <verse number="25" style="v"/>Vayi enati tulembo tudi diana mu diambu diodi tunkambu mona, buna tulembo kudivingidila mu mvibudulu. <verse number="26" style="v"/>Bobuawu Pheve weti kutusadisa mu lebakana kueto. Bila tukadi zaba mambu momo tufueti lomba mu bufueni vayi niandi veka Pheve weti kutulombila mu khungulu yikambu baka bu tubila.</para>
  <para style="p">
    <verse number="27" style="v"/>Bosi mutu wowo wumfionguninanga mintima zebi mayindu ma Pheve bila wunlombilanga mu diambu di banlongo boso buididi luzolo lu Nzambi. <verse number="28" style="v"/>Muaki tuzebi ti mambu moso mansalanga va kimosi mu diambu di mamboti ma batu bobo banzolanga Nzambi, batu bobo batelo boso buididi lukanu luandi. <verse number="29" style="v"/>Bila batu bobo kakizabila tona thama, wukibakila lukanu lukuba dedikisa mu ba banga Muanꞌandi muingi Muanꞌandi kaba muana wutheti mu bakhomba bawombo. <verse number="30" style="v"/>Bobo kakizabila tona thama wubatela, wuba kitula basonga ; bobo kakitula basonga wuba kembisa.</para>
  <para style="s1">Luzolo lu Nzambi luawu diana di kiedika</para>
  <para style="p">
    <verse number="31" style="v"/>Mambu mbi tulenda diaka tuba mu diambu di mambu mama e ? Enati Nzambi widi ku ndambu eto, buna nani wulenda ba mbeniꞌeto e ? <verse number="32" style="v"/>Mutu wowo wukambu yimina Muanꞌandi wumosi kaka vayi wunyekula mu diambu dieto beto boso ; buna buevi kalendi kutuvanina ko bima bioso va kimosi ayi muanꞌandi e ? <verse number="33" style="v"/>Nani wulenda funda batu bobo Nzambi kasobula e ? Niandi veka Nzambi wukuba kitulanga basonga. <verse number="34" style="v"/>A buna nani wulenda bedisa e ? Klisto niandi wufua, vayi wufuluka ; niandi vuendi va lubakala lu Nzambi ayi wukutulombilanga.</para>
  <para style="p">
    <verse number="35" style="v"/>Nani wulenda kutuvambisa mu luzolo lu Klisto e ? Yamusu voti ziphasi, voti zinzomono ; nzala, kambu ku minledi, tsisi yi lufua, voti sabala e ? <verse number="36" style="v"/>Banga bu disonimina :</para>
  <para style="q1">
    <char style="qt">Mu diambu di luzolo mu ngeyo,</char></para>
  <para style="q1">
    <char style="qt">beti tomba ku kutuvonda kadika lumbu ;</char></para>
  <para style="q1">
    <char style="qt">batumona banga mamemi mankuenda ku vondo.</char></para>
  <para style="p">
    <verse number="37" style="v"/>Vayi mu diambu di mambu moso mama, tueti luta nunga mu diambu di mutu wowo wutuzola. <verse number="38" style="v"/>Bila bukiedika minu nzebi ti buba ti lufua voti zinga, buba ti zimbasi voti ziphevi zimbimbi, buba ti bima bi thangu yayi voti bima binkuiza ku ntuala, voti lulendo, <verse number="39" style="v"/>buba biobi bidi va kingiela voti biobi bidi ku tsi ntoto, voti vangu kinkaka, bilendi kutuvambisa ko mu luzolo lu Nzambi, lolo luidi mu Klisto Yesu, Pfumu eto.</para>
  <chapter number="9" style="c"/>
  <para style="ms1">BOSO BUIDIDI ISELI MU NSAMU WU PHULUSU</para>
  <para style="s1">Mabanza ma Polo mu diambu di basi Iseli</para>
  <para style="p">
    <verse number="1" style="v"/>Mambu ndituba mu Klisto madi makiedika ayi ndikadi vuna. Mayindu mama ma ntima meti kuthelimina kimbangi mu Pheve Yinlongo : <verse number="2" style="v"/>ti kiadi kingolo kidi yama ayi phasi yika yilendi suka ko yidi yama mu ntima. <verse number="3" style="v"/>Bila minu veka nditomba singu kuidi Nzambi ayi vambana ayi Klisto mu diambu di bakhomba ziama, bibutu biama bi dikanda. <verse number="4" style="v"/>Bawu badi basi Iseli, bobo bakitulu bana bandi ayi bavuidi nkembo, zinguizani, dikaba di tambula Mina ; tsambudulu yi kiedika ayi zitsila ; <verse number="5" style="v"/>bawu bavuidi bakulu. Mu kimutu, Klisto wutotukila mu bawu : Niandi wunyadila bima bioso. Nzambi niandi wunsakumunanga mu zithangu zioso. Amen.</para>
  <para style="s1">Iseli dikiedika boso buididi tsobodolo yi Nzambi</para>
  <para style="p">
    <verse number="6" style="v"/>Bika sia ti mambu ma Nzambi mabedoso bila baboso batotukila mu Iseli basiko basi Iseli. <verse number="7" style="v"/>Bobuawu, babo badi mu nkuna Abalahami basi ko bana bandi. Bila Nzambi wukamba Abalahami : <char style="qt">Mu Isaki kaka muela totukila nkunꞌaku.</char> <verse number="8" style="v"/>Bu dinsundula ti : bika sia ti bana bobo babutukila mu kinsuni bawu bana ba Nzambi, vayi bobo babutukila mu tsila bawu bantangulungu bana ba nkuna. <verse number="9" style="v"/>Bila mambu mama madi mambu ma tsila : <char style="qt">Mu tsungi yayi ndiela kuiza ayi Sala wela buta muana wu bakala.</char></para>
  <para style="p">
    <verse number="10" style="v"/>Bika sia ti mambu momo kaka vayi buawu bobo mu Lebeka, mutu wowo wubutulu bitsimba kuidi dise dimosi, nkulu eto Isaki. <verse number="11" style="v"/>Bila tuamina bitsimba bibutuka ayi buna bavengi ko kadi diambu dimosi di mboti voti di mbimbi mu diambu di dedikisa tsobodolo yi Nzambi ; bika sia ti mu diambu di mavanga vayi mu diambu di mutu wowo wutela ; <verse number="12" style="v"/>niandi bakamba ti : <char style="qt">nleki wela yadila nkulutu.</char> <verse number="13" style="v"/>Banga bu disonimina : <char style="qt">minu ndizola Yakobi ayi ndilenda Esawu.</char></para>
  <para style="s1">Nzambi widi wusonga wumvanganga mambu moso katidi</para>
  <para style="p">
    <verse number="14" style="v"/>Buna mbi tutuba e ? Nzambi kasi wusonga ko e ? Nana buawu ko. <verse number="15" style="v"/>Bila niandi wukamba Moyize :</para>
  <para style="q1">
    <char style="qt">Minu ndiela monina kiadi woso mutu thidi mona kiadi.</char></para>
  <para style="q1">
    <char style="qt">Ayi ndiela vangila mamboti kuidi woso thidi vangila mamboti.</char></para>
  <para style="p">
    <verse number="16" style="v"/>Momo masi ko mu diambu di luzolo lu mutu voti mu diambu di zingolo zi mutu vayi madi mu diambu di Nzambi wummonanga batu kiadi. <verse number="17" style="v"/>Bila mu masonoko Nzambi wukamba Falawo ti :</para>
  <para style="pm">
    <char style="qt">Mu bila kioki minu nditotula muingi ndimonisa lulendo luama mu ngeyo ; muingi dizina diama diyamukusu va ntoto wumvimba.</char></para>
  <para style="p">
    <verse number="18" style="v"/>Diawu niandi weti mona kiadi woso mutu katidi mona kiadi ayi weta kitula mfua matu woso mutu wu kazodidi.</para>
  <para style="b"/>
  <para style="p">
    <verse number="19" style="v"/>Buna ngeyo wela kukhamba : bila mbi kakidi tubidilanga e ? Bila nani wulenda kakidila luzolo luandi e ? <verse number="20" style="v"/>Mutu, ngeyo widi nani mu findana ziphaka ayi Nzambi e ? Kima kivangu kilenda tuba kuidi mutu wuvanga kiawu ti : “Bila mbiwuphangila buabu e ?” <verse number="21" style="v"/>Mbumbi kasi ko minsua mu vanga mu tuma tumosi nzungu yi nzitusu ayi yinkaka yikambulu nzitusu e ?</para>
  <para style="p">
    <verse number="22" style="v"/>Buna mbi wulenda tuba enati Nzambi, bu kazola monisa nganzi andi ayi monisa lulendo luandi, wuvibidila mu thangu yinda zinzungu zituma zi nganzi zikubuku mu bivusu e ? <verse number="23" style="v"/>Bosi mbi diaka wulenda tuba enati Nzamni wuvanga buawu mu diambu di monisa kimvuama ki nkemboꞌandi mu zinzungu zituma zi kiadi zikakubika tona thama mu diambu di nkembo e ?</para>
  <para style="p">
    <verse number="24" style="v"/>Bila beto katela, bika sia ti muidi Bayuda kaka vayi ayi mu Bapakanu. <verse number="25" style="v"/>Banga bu katubila mu nkanda Oze :</para>
  <para style="q1">
    <char style="qt">Bobo basia ba batu bama ko,</char></para>
  <para style="q1">
    <char style="qt">ndiela ku batedila “batu bama”</char></para>
  <para style="q1">
    <char style="qt">Nketo wowo wusia ba kiluzolo kiama ko,</char></para>
  <para style="q1">
    <char style="qt">ndiela kuntedila kiluzolo.</char></para>
  <para style="p">
    <verse number="26" style="v"/>
    <char style="qt">Va buangu kioki baba kambila ti : “beno luisi batu bama ko” vana bela ku batedila : “bana ba Nzambi yi moyo.”</char></para>
  <para style="b"/>
  <para style="p">
    <verse number="27" style="v"/>Ezayi wutuba mu diambu di Iseli ti :</para>
  <para style="q1">
    <char style="qt">Enati thalu yi bana ba Iseli yilenda dedakana banga nzielo yi mbu,</char></para>
  <para style="q1">
    <char style="qt">ndambu yela siala yawu kaka yela vuka.</char></para>
  <para style="q1">
    <verse number="28" style="v"/>
    <char style="qt">Bila mu nsualu ayi mu bufuana Pfumu kela</char></para>
  <para style="q1">
    <char style="qt">zengila mambu va ntoto.</char></para>
  <para style="p">
    <verse number="29" style="v"/>Banga Ezayi bu katuama tuba :</para>
  <para style="q1">
    <char style="qt">Enati Pfumu yi minkangu mi masodi kasia kutubikila</char></para>
  <para style="q1">
    <char style="qt">ndambu wu nkuna wu batu ko,</char></para>
  <para style="q1">
    <char style="qt">nganu tudedakana banga basi Sodoma ;</char></para>
  <para style="q1">
    <char style="qt">nganu tuba banga basi Ngomola.</char></para>
  <para style="s1">Mutu wunkitukilanga wusonga mu minu vayi bika mu Mina</para>
  <para style="p">
    <verse number="30" style="v"/>A diambu mbi tutuba e ? Bapakanu, bankambu kuawu landakananga busonga babakudi busonga ; busonga bobo buntotukilanga mu minu. <verse number="31" style="v"/>Vayi Iseli bu kalandakana Mina mu diambu di ba wusonga kasia tula ku Mina beni ko. <verse number="32" style="v"/>Bila mbi e ? Bila Iseli kasia kumilandikinina ko mu minu vayi mu mavanga. Babumina thutu mu ditadi, <verse number="33" style="v"/>banga bu masonimina :</para>
  <para style="q1">
    <char style="qt">Tala, minu thudidi ditadi mu Sioni</char></para>
  <para style="q1">
    <char style="qt">ditadi di mbumina batu thutu</char></para>
  <para style="q1">
    <char style="qt">ayi ditadi dinneni di mbuisa batu ;</char></para>
  <para style="qm1">vayi woso wunkunwilukila kalendi fua tsoni ko.</para>
  <chapter number="10" style="c"/>
  <para style="p">
    <verse number="1" style="v"/>A bakhomba, lukanu lu ntimꞌama ayi lomba ku ndieta lomba kuidi Nzambi mu diambu di bana ba Iseli luidi mu diambu bavuka. <verse number="2" style="v"/>Bila ndieti kuba telimina kimbangi ti babeki bufula bu ngolo mu diambu di Nzambi, vayi bika boso buididi nzayilu. <verse number="3" style="v"/>Bila basi zaba busonga bu Nzambi ko vayi beti tombanga bu kitudulu basonga mu busonga buawu veka ; bamanga kuawu tumukina busonga bu Nzambi. <verse number="4" style="v"/>Bila Klisto niandi tsukusunu yi Mina muingi woso mutu weti wilukila kakituka wusonga.</para>
  <para style="p">
    <verse number="5" style="v"/>Bila Moyize wusudikisa busonga buntotukilanga mu minu ti : <char style="qt">woso mutu wela sadila mambu mama, wela zingila mu mawu.</char></para>
  <para style="p">
    <verse number="6" style="v"/>Vayi tala buntubanga busonga bobo buntotukilanga mu minu : Kadi kukiyuvula mu ntimꞌaku ti : nani wela kuenda ku Diyilu e ? Bu dinsundula ti : Klisto kasia kuluka ko e ? <verse number="7" style="v"/>Voti : Nani wela kuluka ku diyenga e ? Bu dinsundula ti : tombula Klisto mu bafua. <verse number="8" style="v"/>Vayi mbi dintuba e ? <char style="qt">Mambu ma Nzambi mafikimini ; madi mu munuꞌaku ayi mu ntimꞌaku.</char></para>
  <para style="p">Mambu mama madi mambu ma minu ayi mawu tueti longa.</para>
  <para style="p">
    <verse number="9" style="v"/>Bila enati wunkikinina mu munuꞌaku ti Yesu niandi Pfumu, ayi wunwilukila mu ntimꞌaku ti Nzambi wumfulukisa mu bafua, buna wela vuka. <verse number="10" style="v"/>Bila woso mutu wunwilukila mu ntima, wela kitulu wusonga ayi mutu wunkikinina mu munu andi wela tambula phulusu.</para>
  <para style="p">
    <verse number="11" style="v"/>Bila masonoko meti tuba ti : <char style="qt">Woso mutu wunkunwilukila kalendi fua tsoni ko.</char></para>
  <para style="p">
    <verse number="12" style="v"/>Bila kadi luviakunu vasi ko va khatitsika Nyuda ayi muisi Ngelese bila baboso Pfumu yimosi badi. Pfumu beni widi nkua kimvuama kuidi babo bobo beti kunsambila. <verse number="13" style="v"/><char style="qt">Bila woso mutu wela sambila dizina di Pfumu wela vuka.</char></para>
  <para style="s1">Iseli kasia ba minu ko</para>
  <para style="p">
    <verse number="14" style="v"/>Vayi buevi balenda sambidila mutu wowo wubasia wilukila ko e ? Buevi balenda wilukila mutu wowo basia wila zitsangu ko e ? Buevi balenda wila mu kambu mutu wunlonga e ? <verse number="15" style="v"/>Ayi buevi balenda longila enati basia tumu ko e ? Banga bu masonimina :</para>
  <para style="q1">
    <char style="qt">A nga phila kitoko madi malu ma batu bobo bansamunanga Nsamu Wumboti.</char></para>
  <para style="p">
    <verse number="16" style="v"/>Vayi baboso basia tumukina Nsamu Wumboti ko. Bila Ezayi wutuba ti : <char style="qt">A Pfumu, nani wuwilukila malongi meto e ?</char></para>
  <para style="p">
    <verse number="17" style="v"/>Diawu minu kieti kuizila mu mambu momo tueti wa ayi momo tueti wa meti kuizila mu mambu ma Klisto.</para>
  <para style="p">
    <verse number="18" style="v"/>Vayi minu thubidi : basia wa ko e ? Nyinga, bawa kuawu bila dusonama ti :</para>
  <para style="q1">
    <char style="qt">Zimbembo ziawu ziwakana va ntoto wumvimba</char></para>
  <para style="q1">
    <char style="qt">mambu mawu mayenda nate mu zitsongi zi nza yimvimba.</char></para>
  <para style="p">
    <verse number="19" style="v"/>Vayi minu thubidi : Iseli kasia zaba ko e ? Va theti Moyize wutuba :</para>
  <para style="q1">
    <char style="qt">Ndiela ku lukitula bankua kiphala</char></para>
  <para style="q1">
    <char style="qt">mu nzila yi dikanda dikambulu dikanda ;</char></para>
  <para style="q1">
    <char style="qt">ayi ndiela kulufuemisa mu nzila yi dikanda</char></para>
  <para style="q1">
    <char style="qt">dikambulu diela.</char></para>
  <para style="p">
    <verse number="20" style="v"/>Ezayi wuba bukhafi bu katuba ti :</para>
  <para style="q1">
    <char style="qt">Minu ndibakulu kuidi batu bobo bakambu ku thomba,</char></para>
  <para style="q1">
    <char style="qt">ndikimonisa kuidi bobo bakambu ku mbela mayindu.</char></para>
  <para style="p">
    <verse number="21" style="v"/>Vayi mu diambu di Iseli, niandi wutuba ti :</para>
  <para style="q1">
    <char style="qt">Mu lumbu kimvimba, ndinonuna mioko miama</char></para>
  <para style="qm1">kuidi batu bakambu tumama ayi kuidi bankua matingu.</para>
  <chapter number="11" style="c"/>
  <para style="s1">Nzambi kasia loza Iseli ko</para>
  <para style="p">
    <verse number="1" style="v"/>Diawu minu thubidi ti : A buevi, Nzambi wulozidi batu bandi e ? Buawu ko. Bila minu veka ndidi muisi Iseli, mu nkuna Abalahami ; mu dikanda di Benzami. <verse number="2" style="v"/>Nzambi kasia loza ko batu bandi ; bobo kazaba tona thama. Lusi zaba ko mambu masonoko mantuba mu diambu di Eli, buevi kafundila Iseli kuidi Nzambi bu katuba : <verse number="3" style="v"/><char style="qt">Pfumu, bameni vonda mimbikudi miaku ayi bameni tulula mintala</char><note caller="+" style="f"><char style="fr" closed="false">11.3 </char><char style="fq" closed="false">Mintala</char><char style="fqa" closed="false"> : </char><char style="ft" closed="false">yidi meza yinyokolongo makaba mafueti tambuku kuidi Nzambi.</char></note><char style="qt">miaku. Minu veka ndisiedi, vayi balembo tombi kuphonda.</char></para>
  <para style="p">
    <verse number="4" style="v"/>Vayi buevi bubela mvutu wu Nzambi e ?</para>
  <para style="q1">
    <char style="qt">Ndisueka tsambudi mili yi batu mu diambu diama ;</char></para>
  <para style="q1">
    <char style="qt">bobo basia fukimina Bali ko.</char></para>
  <para style="p">
    <verse number="5" style="v"/>Buawu kuandi buididi, mu thangu yayi, vadi ndambu yi batu basiedi boso buididi tsobodolo yi nlemvo wu Nzambi. <verse number="6" style="v"/>Enati mu nlemvo, buna yisiedi diaka mu mavanga ko. Bila enati buawu bobo buna nlemvo wusiedi nlemvo ko.</para>
  <para style="p">
    <verse number="7" style="v"/>Buna buevi e ? Iseli kasia tambula ko mambu momo kaba tomba vayi bobo basobolo batambula mawu. Vayi bankaka bakitulu mintima mi matadi <verse number="8" style="v"/>banga bu disonimina :</para>
  <para style="q1">
    <char style="qt">Nzambi wuba vana Pheve yi tulu,</char></para>
  <para style="q1">
    <char style="qt">wuba vana meso muingi babika mona ;</char></para>
  <para style="q1">
    <char style="qt">wuba vana matu muingi babika wa,</char></para>
  <para style="q1">
    <char style="qt">nate lumbu kiaki !</char></para>
  <para style="p">
    <verse number="9" style="v"/>Davidi wutuba :</para>
  <para style="q1">
    <char style="qt">Bika minyengo miawu mikituka mu diambu diawu dikondi,</char></para>
  <para style="q1">
    <char style="qt">ntambu ayi diluaku di balenda buila ayi thumbudulu awu.</char></para>
  <para style="p">
    <verse number="10" style="v"/>
    <char style="qt">Bika meso mawu maba mu tombi muingi mabika mona ; </char></para>
  <para style="q1">
    <char style="qt">bika mingongo miawu miba mikomvama mu zithangu zioso.</char></para>
  <para style="s1">Mbuilu yi Iseli yisi mu zithangu zioso ko</para>
  <para style="p">
    <verse number="11" style="v"/>Minu thubidi : babumina thutu muingi babua e ? Nana ! Mu mbuilu awu muawu Bapakanu batambudila phulusu muingi Bayuda babasila kiphala. <verse number="12" style="v"/>Vayi enati mbuilu awu yidi kimvuama ki nza ayi enati dekuka kuawu kuidi kimvuama ki Bapakanu, buna buevi buela bela kimvuama mu thangu Bayuda boso bela balula mavanga e ?</para>
  <para style="p">
    <verse number="13" style="v"/>Bila kuidi beno Bapakanu ndintuba bu ndidi mvuala wu Bapakanu ; ndieti niemisa kisalu kiama <verse number="14" style="v"/>bila enati baka bubela, totula kiphala kuidi bibutu biama ayi vukisa bankaka mu bawu. <verse number="15" style="v"/>Bila enati ndozolo awu yidi mu diambu di vutula nguizani ayi nza buna buevi buela bela bu bela kuba tambula e ? Buna keti yela ba banga mfulukulu mu bafua. <verse number="16" style="v"/>Bila enati bitini bitheti bidi binlongo, buna kuku kimvimba kidi kinlongo. Enati muanzi widi wunlongo buna matafi madi manlongo.</para>
  <para style="p">
    <verse number="17" style="v"/>Vayi enati ndambu yi matafi mankaka mazengo ayi ngeyo wubaditafi di nti wu olive wukambu kunu, wuyiza kuiku va buangu ki matafi mazengo ; wuyikidi kithuadi ayi bawu mu bakanga maka mantotukila mu muanzi wu nti wu olive wukunu <verse number="18" style="v"/>buna bika kukiniemisa mu diambu di matafi. Enati wulenda kukiniemisa, buna bika sia ngeyo wunnatanga mianzi vayi muanzi wawu weti kunatanga.</para>
  <para style="p">
    <verse number="19" style="v"/>Ngeyo wulenda tuba : A keti matafi mazengo mu diambu minu ndikuiku. <verse number="20" style="v"/>Bumboti kuandi. Mawu mazengolo mu diambu di kambu ku minu vayi ngeyo widi wutelama mu minu. Bika kukiniemisa vayi mona tsisi. <verse number="21" style="v"/>Bila enati Nzambi kasia mona kiadi ko matafi momo madi khatika matafi ma nti, buna ngeyo kalendi kumona kiadi ko. <verse number="22" style="v"/>Tala buididi mamboti ayi nganzi yi Nzambi. Nganzi kuidi bawu babua, mamboti kuidi ngeyo ; enati wunzingila kaka mu mamboti momo. Bila enati buawu ko buna ngeyo mamvaku wela zengo.</para>
  <para style="p">
    <verse number="23" style="v"/>Ayi bawu mamvawu, enati bakadi zingila mu kambu kuawu ku minu, buna bela kuiku. Bila Nzambi beki lulendo lu kuba kuikila diaka. <verse number="24" style="v"/>Bila enati ngeyo wuba wuzengo mu nti wu olive wukambu kunu wowo wumena wawu veka ayi wuyiza kuiku mu nti wu olive wukunu, buna keti matafi momo matotukila mu nti wowo wu olive mela kuiku mu nti beni e ?</para>
  <para style="s1">Iseli dioso diela vuka</para>
  <para style="p">
    <verse number="25" style="v"/>A bakhomba, thidi luzaba disuekama diadi muingi luedi kukimonanga banga batu badiela. Muaki ndambu yi Iseli bawilukilanga ko. Kambu kuawu ku minu kuela zingila nate Bapakanu boso bela kuiza kuidi Nzambi. <verse number="26" style="v"/>Buna bosi Iseli dioso diela vuka. Banga bu masonimina ti :</para>
  <para style="q1">
    <char style="qt">Nkudi wela totukila ku Sioni,</char></para>
  <para style="q1">
    <char style="qt">niandi wela katula kambu ku tumamana koso mu Yakobi</char></para>
  <para style="q1">
    <verse number="27" style="v"/>
    <char style="qt">Tala buela bela Nguizani ama ayi bawu :</char></para>
  <para style="q1">
    <char style="qt">Ndiela lemvukila masumu mawu.</char></para>
  <para style="p">
    <verse number="28" style="v"/>Mu matedi Nsamu Wumboti, bawu badi bambeni mu diambu dieno vayi mu matedi tsobodolo bawu badi bakiluzolo mu diambu di bakulu. <verse number="29" style="v"/>Bila makaba ma nlemvo ayi lutelo lu Nzambi bilendi balulu ko. <verse number="30" style="v"/>Mu thama, beno mamveno lusia tumukina Nzambi ko vayi buabu balumueni kiadi mu diambu di kambu ku tumama ku batu baba. <verse number="31" style="v"/>Bobuawu, enati kambu kuawu ku tumamana buabu kulunatini kiadi buna diodi didi mu diambu mamvawu bamono kiadi. <verse number="32" style="v"/>Bila Nzambi wukanga batu boso, mu diambu di kambu ku tumamana muingi kamona batu boso kiadi.</para>
  <para style="p">
    <verse number="33" style="v"/>A nga phila thipula yidi mu kimvuama, mu nzayilu ayi mu nduenga bi Nzambi ! Zinzengolo ziandi zilendi fiongonono ko ayi zinzila ziandi zilendi bakulu ko. <verse number="34" style="v"/>Bila :</para>
  <para style="q1">
    <char style="qt">A buna nani wuzaba mayindu ma Pfumu e ?</char></para>
  <para style="q1">
    <char style="qt">Voti nani wuba kumvananga zindongi e ?</char></para>
  <para style="q1">
    <verse number="35" style="v"/>
    <char style="qt">Voti nani wutuama kumvana makaba</char></para>
  <para style="q1">
    <char style="qt">muingi niandi kamvutudila ku nzimunina e ?</char></para>
  <para style="p">
    <verse number="36" style="v"/>Bila kuidi niandi, mu niandi ayi mu diambu diandi, bima bioso bididi.</para>
  <para style="p">Bika nkembo wubanga yandi mu zithangu zioso. Amen.</para>
  <chapter number="12" style="c"/>
  <para style="ms1">LUZINGU LU MUTU WU WILUKILA</para>
  <para style="s1">Kukitambika kuidi Nzambi</para>
  <para style="p">
    <verse number="1" style="v"/>A bakhomba ziama, mu diambu di mamboti ma Nzambi, ndikululeba mu kukitambika kuidi Nzambi banga makaba ma moyo, manlongo, mammonisanga Nzambi khini. Buawu bobo lulenda sambidila Nzambi mu mintima mieno. <verse number="2" style="v"/>Lubika vukumukina mambu ma thangu yayi, vayi bika lukituka bamona mu mayindu meno muingi lubaka bu sudikila luzolo lu Nzambi : mu zaba mambu mamboti, momo meti kummonisa khini ayi mambu mafuana.</para>
  <para style="p">
    <verse number="3" style="v"/>Mu diambu di nlemvo wowo nditambula, ndinlomba kuidi kadika mutu muna luidi ti : lubika banga mayindu maviokikidi tezo kieno vayi mboti kadika mutu kaba mayindu mafuana madi mu tezo ki minu kimvana Nzambi.</para>
  <para style="p">
    <verse number="4" style="v"/>Banga mu nitu yimosi tubeki binama biwombo vayi binama bioso bisi kisalu kimosi ko. <verse number="5" style="v"/>Bobuawu beto tuidi bawombo ; tuidi nitu yimosi mu Klisto vayi kadika mutu widi, mu kisalu kiandi, nama mu diambu di sadisa wunkaka. <verse number="6" style="v"/>Budidi ti tutambula makaba maviakana boso buididi nlemvowowo tutambula ; enati mutu beki dikaba di bikula, bika kasadila diawu boso buididi tezo ki minu kioki kidi yandi. <verse number="7" style="v"/>Enati mutu beki dikaba di sadila bankaka buna bika kasadila diawu bumboti. Woso widi dikaba di longa, bika kalonga. <verse number="8" style="v"/>Woso widi dikaba di kindisanga batu bika kakindisanga. Woso widi dikaba di kaba bika kakabanga mu kambu maniunguta. Woso widi dikaba di tumina bika kadisadila bumboti. Woso widi dikaba di monanga batu kiadi, bika kadisadila mu khini.</para>
  <para style="p">
    <verse number="9" style="v"/>Bika luzolo lukambu mayuya. Lulenda mambu mambimbi ayi lusingimina mu mambu mamboti ; mu diambu di :</para>
  <para style="p">
    <verse number="10" style="v"/>—Luzolo lu kikhomba : bika luzolasana beno na beno.</para>
  <para style="p">—Kinzasana : bika luluta kinzikanga bankaka.</para>
  <para style="p">
    <verse number="11" style="v"/>—Kisalu : lubika bumolo.</para>
  <para style="p">—Pheve : lulema mu pheve.</para>
  <para style="p">—Pfumu : luba bisadi bimboti.</para>
  <para style="p">
    <verse number="12" style="v"/>—Diana : dibanga khini eno.</para>
  <para style="p">—Zithotolo : luvibidila.</para>
  <para style="p">—Lusambulu : lutatamana sambila.</para>
  <para style="p">
    <verse number="13" style="v"/>—Banlongo : luyukutisanga zitsatu ziawu, bika lubanga bakubama mu yakulanga bumboti banzenza.</para>
  <para style="p">
    <verse number="14" style="v"/>Bika lusakumuna batu bobo baku luyamisanga. Lusakumuna vayi lubika singa. <verse number="15" style="v"/>Lumona khini va kimosi ayi batu bobo bammona khini, ludila va kimosi ayi batu bobo balembo didi. <verse number="16" style="v"/>Bika luwizananga beno na beno. Bika mayindu meno mabika ba mu bima bizangama ; lufubakananga ayi batu bobo bakuki kululanga. Bosi lubika banza ti beno lulutidi diela.</para>
  <para style="p">
    <verse number="17" style="v"/>Lubika vutulanga mambimbi mu mambimbi. Lutomba vanganga kaka mambu mamboti kuidi batu boso. <verse number="18" style="v"/>Enati baka bubela ayi enati didi mu lukanu lueno, bika luzingilanga mu ndembama ayi batu boso. <verse number="19" style="v"/>A bakundi bama, kadi vutulanganu landi beno veka. Vayi luvananga buangu kuidi Nzambi mu diambu kamonisa nganzi andi bila disonama :</para>
  <para style="q1">
    <char style="qt">Minu phuidi landi,</char></para>
  <para style="q1">
    <char style="qt">minu ndiela vutula kiawu.</char></para>
  <para style="q1">
    <verse number="20" style="v"/>
    <char style="qt">Enati mbeni aku nzala kammona buna bika wumvana bidia ;</char></para>
  <para style="q1">
    <char style="qt">enati phuila kammona, bika wumvana kanua.</char></para>
  <para style="q1">
    <char style="qt">Bila bu wulembo vangi bobo buna banga ti</char></para>
  <para style="q1">
    <char style="qt">ngeyo wulembo tudi makala ma mbazu va mbata ntu andi.</char></para>
  <para style="p">
    <verse number="21" style="v"/>Mambu mambimbi mabika kubedisanga vayi bedisanga mambimbi mu mambu mamboti.</para>
  <chapter number="13" style="c"/>
  <para style="s1">Baklisto ayi bapfumu</para>
  <para style="p">
    <verse number="1" style="v"/>Bika kadika mutu katumimina bapfumu bila kipfumu kioso kuidi Nzambi kieta ba ayi bapfumu zioso Nzambi wuzibieka. <verse number="2" style="v"/>Diawu woso mutu wummanga tumimina bapfumu buna kakadi kinzika lutumunu lu Nzambi. Bobo bankambu tumamananga bela tambula thumbudulu. <verse number="3" style="v"/>Bila batu beti vanga mamboti bamonanga bapfumu boma ko ; vayi batu bobo beti vanga mambu mambimbi bawu beta kuzimona boma. A buevi, mengi monanga bapfumu boma e ? Vanganga kaka mamboti buna ziela kuniemisa. <verse number="4" style="v"/>Bila bapfumu badi bisadi bi Nzambi mu diambu di mamboti maku. Vayi enati mambu mambimbi weti vanga buna bika wumona boma bila bika sia ti mu phamba kasimbididi mbedi. Bila niandi widi kisadi ki Nzambi mu diambu di monisa zinganzi zi Nzambi kuidi woso mutu wumvanganga mambimbi. <verse number="5" style="v"/>Diawu bulutidi mboti mu tumamana ; bika sia ti mu diambu di tina thumbudulu vayi mu diambu di mayindu ma ntima.</para>
  <para style="p">
    <verse number="6" style="v"/>Diawu diodi lumfutilanga ziphaku bila bapfumu badi bisadi bi Nzambi ; zieti yekula thangu awu yoso mu tumina. <verse number="7" style="v"/>Luvana kuidi kadika mutu kioki kikafueti tambula : ziphaku zi malu kuidi fueti tambula ziawu ; ziphaku zi bima kuidi fueti tambula ziawu ; nzitusu kuidi fueti zitusu ; nkembo kuidi fueti kemboso.</para>
  <para style="s1">Mina mu bukhufi</para>
  <para style="p">
    <verse number="8" style="v"/>Lubika ba pholo kuidi mutu, vayi luzolasananga kaka beno na beno. Bila mutu wowo wunzolanga bankaka niandi dukisidi Mina. <verse number="9" style="v"/>Bila masonama ti : <char style="qt">wulendi vanga kitsuza ko ; wulendi vonda ko, wulendi yiba ko ; wulendi zinina ko. Mina miomi minkaka mikangama mu muina wumosi wawu : Zola ndiaku banga ngeyo veka.</char> <verse number="10" style="v"/>Mutu wowo wunzolanga, kavangilanga ndiandi mbimbi ko. Diawu diodi ngeyo zola buna wulembo kinzika Mina mioso.</para>
  <para style="s1">Lumbu kifikimini</para>
  <para style="p">
    <verse number="11" style="v"/>Luvanga bobo bu luzebi thangu mbi tueka. Thangu yitufueti kotukila yifueni bila phulusu yi tufikimini viokila mu thangu tuwilukila. <verse number="12" style="v"/>Builu bueka manisa ayi buisi bueka nkia. Diawu tulozanu mavanga ma tombi vayi bika tuvuata binduanunu bi kiezila. <verse number="13" style="v"/>Bika tudiatila mu bufuana, boso bufueni diatulu mu muini bika sia mu zikhini ziviokidi tezo, mu bika phulu yi nua, mu bika kitsuza ayi mambu moso ma tsoni, mu bika minzonza ayi, mu kikhenene. <verse number="14" style="v"/>Vayi luvuata Pfumu Yesu Klisto. Lubika belanga nitu mayindu mu diambu di yukutisa zinzinunu ziandi.</para>
  <chapter number="14" style="c"/>
  <para style="s1">Kinzikanga bakhomba mu minu</para>
  <para style="p">
    <verse number="1" style="v"/>Luyakulanga woso mutu wulebakana mu minu ; bika sia mu diambu di findana yandi ziphaka mu diambu di mayindu mandi. <verse number="2" style="v"/>Wunkaka weti wilukila ti wulenda dia bima bioso vayi wunkaka widi, wulebakana, wundianga kaka bidia binkunungu<note caller="+" style="f"><char style="fr" closed="false">14.2 </char><char style="ft" closed="false">Biti binkunungu banga zikhovi.</char></note>. <verse number="3" style="v"/>Buna mutu wowo wundianga bima bioso kabika lenza mutu wowo wukakadianga ko bima bioso. Woso wukakadianga ko bima bioso kabika sambisa mutu wowo weta dia bima bioso bila Nzambi wuntambula. <verse number="4" style="v"/>Ngeyo widi nani, ngeyo wunsambisanga kisadi ki ngana e ? Enati telimini voti buidi, Pfumuꞌandi kaka matedi. Vayi wela telama bila Pfumu beki lulendo mu kuntelimisa.</para>
  <para style="p">
    <verse number="5" style="v"/>Wunkaka wulenda mona ti vadi lumbu kiviokidi kinkaka. Kuidi wunkaka bilumbu bioso bidedikini. Bulutidi mboti kadika mutu kazenga boso buididi mayindu mandi. <verse number="6" style="v"/>Woso mutu weti mona ti bilumbu bidi biviakana, weti bu vanga mu diambu di Pfumu. Ayi mutu wowo weti dianga bima bioso buna weti divanga mu diambu di Pfumu bila weti vutula matondo kuidi Nzambi. Mutu wowo kakadianga ko bima bioso kakadianga ko mu diambu di Pfumu bila mamvandi weti vutula matondo kuidi Nzambi.</para>
  <para style="p">
    <verse number="7" style="v"/>Bila kuisi ko mutu mu beto weti zinga mu diambu di niandi veka ayi kuisi ko mutu weti fua mu diambu di niandi veka. <verse number="8" style="v"/>Enati tunzinga buna tunzinga mu diambu di Pfumu ; voti enati tufuidi buna tufuidi mu diambu di Pfumu. Diawu tuzinga voti tufua, Pfumu niandi kaka wutuvuidi. <verse number="9" style="v"/>Bila mu diambu diodi Klisto wufua ayi wulembo zingi diaka mu diambu kaba Pfumu yi batu badi moyo ayi yi batu bafua. <verse number="10" style="v"/>Vayi ngeyo bila mbi wulembo sambisila khombꞌaku e ? Voti bila mbi wulembo lenzila khombꞌaku e ? Bila beto boso tuela samba va tilibinadu ki Nzambi. <verse number="11" style="v"/>Bila disonama ti :</para>
  <para style="q1">
    <char style="qt">Pfumu tubidi ti :</char></para>
  <para style="q1">
    <char style="qt">Sumbu ndidi moyo, makuma moso mela kumfukimina.</char></para>
  <para style="q1">
    <char style="qt">Miunu mioso miela kikinina ti ndidi Nzambi.</char></para>
  <para style="p">
    <verse number="12" style="v"/>Diawu kadika mutu buna tuidi wela samba va meso ma Nzambi mu diambu di mambu mandi veka.</para>
  <para style="s1">Mayindu mu diambu di bakhomba mu minu</para>
  <para style="p">
    <verse number="13" style="v"/>Tubika buela kukisambisanga beto na beto vayi tunuana mu baka lukanu lu kambu tula diambu ku ntuala khombꞌaku diodi kalenda buminina thutu voti diodi kalenda buila. <verse number="14" style="v"/>Kuidi minu, nzebi ayi ndinwilukila ti mu Pfumu Yesu muisi ko kima kisumuka mu kiawu veka. Vayi enati mutu mueni kima kisumuka buna kuidi niandi kima beni kidi kisumuka. <verse number="15" style="v"/>Bila, enati wulembo monisa khombꞌaku kiadi mu diambu di bidia, buna wukadi buela diatila mu luzolo. Diawu kadi zimbisa, mu diambu di bidia, mutu wowo Klisto kafuila. <verse number="16" style="v"/>Kadi tala ti mamboti madi mu beno mabika tubudulu. <verse number="17" style="v"/>Bila kipfumu ki Nzambi kisi ko mu dia ayi mu nua vayi mu diambu di busonga, ndembama ayi khini mu Pheve yinlongo. <verse number="18" style="v"/>Bila mutu wowo wunsadilanga Klisto mu mambu momo, weti monisa Nzambi khini ayi batu bafueti kunkikinina.</para>
  <para style="p">
    <verse number="19" style="v"/>Diawu tutomba mambu mannatanga ndembama ayi momo meti kutukindisa. <verse number="20" style="v"/>Bika vonda kisalu ki Nzambi mu diambu di bidia. Bukiedika bima bioso bidi bivedila ; vayi mbimbi kuidi mutu mu dia bidiabiobi bieti buisa mutu mu masumu. <verse number="21" style="v"/>Diambu dilutidi mboti, diawu diadi : mboti kuandi mu kambu dia, mu kambu nua voti mu kambu vanga mambu moso momo malenda buisa khombꞌaku. <verse number="22" style="v"/>Ngeyo widi minu, keba kiawu ngeyo veka va meso ma Nzambi. Khini kuidi mutu wunkambu ku kisambisanga mu mambu kakikinini. <verse number="23" style="v"/>Vayi woso mutu wummematanga mu diambu di bidia bi keti dia buna wukibedisidi bila kasi bu vangila ko ku tsi minu. Muaki mambu moso meti vangimina mu kambu ku minu madi masumu.</para>
  <chapter number="15" style="c"/>
  <para style="p">
    <verse number="1" style="v"/>Beto batu bobo tuidi bakinda mu minu tufueti nata lebakana ku batu bobo badi balebakana ayi tubika kukimonisanga beto veka khini. <verse number="2" style="v"/>Kadika mutu buna tuidi katomba monisa ndiandi khini mu diambu di mamboti muingi katungu. <verse number="3" style="v"/>Bila Klisto kasia tomba kukimonisa khini ko. Banga bu disonimina : <char style="qt">bifingu bi batu bobo bafinga bibua va minu.</char> <verse number="4" style="v"/>Bila mambu moso mama masonama thama, masonimina mu Minkanda mu diambu di kutulonga muingi tubaka diana mu mvibudulu ayi mu lubombolo lueti totukilanga mu masonoko. <verse number="5" style="v"/>Bika Nzambi, tho yi mvibudulu ayi yi lubombolo kaluvana, mu beno na beno, mayindu mamosi boso buididi Klisto Yesu <verse number="6" style="v"/>muingi mu ntima wumosi ayi mu mbembo yimosi, lukembisa Nzambi, Dise di Pfumu eto Yesu Klisto.</para>
  <para style="s1">Yesu wuyiza mu diambu di Bayuda ayi Bapakanu</para>
  <para style="p">
    <verse number="7" style="v"/>Diawu, lukiyakulanga beno na beno banga phila Klisto kaluyakudila mu diambu di nkembo wu Nzambi. <verse number="8" style="v"/>Bila ndieti kulukamba ti Klisto wuyika kisadi ki Bayuda, mu monisa ti Nzambi widi wukuikama mu diambu di dukisa zitsila zisila Nzambi kuidi bakulu bawu ; <verse number="9" style="v"/>muingi Bapakanu bakembisa Nzambi mu diambu di kiadi kiandi banga bu disonimina ti :</para>
  <para style="q1">
    <char style="qt">Diawu ndiela kukembisa va khatitsika Bapakanu</char></para>
  <para style="q1">
    <char style="qt">bosi ndiela yimbidila dizina diaku.</char></para>
  <para style="p">
    <verse number="10" style="v"/>Wubuela tuba diaka :</para>
  <para style="q1">
    <char style="qt">A beno Bapakanu, monanu khini va kimosi</char></para>
  <para style="q1">
    <char style="qt">ayi dikanda diandi.</char></para>
  <para style="p">
    <verse number="11" style="v"/>Voti diaka :</para>
  <para style="q1">
    <char style="qt">A beno Bapakanu boso, kembisanu Pfumu ;</char></para>
  <para style="q1">
    <char style="qt">Bika batu boso bankembisa !</char></para>
  <para style="p">
    <verse number="12" style="v"/>Ezayi wubuela tuba :</para>
  <para style="q1">
    <char style="qt">Mu Nkuna wu Yese muela totukila mutu wumosi</char>
    <note caller="+" style="f">
      <char style="fr" closed="false">15.12 </char>
      <char style="ft" closed="false">Minkanda minkaka misonika : Muanzi wu Yese va buangu ki mu nkuna wu Yese.</char>
    </note></para>
  <para style="q1">
    <char style="qt">wela telama mu yadila makanda</char></para>
  <para style="q1">
    <char style="qt">Bapakanu beta tula diana diawu mu niandi.</char></para>
  <para style="p">
    <verse number="13" style="v"/>Bika Nzambi, tho yi diana, kalu wesa mu khini yoso ayi mu ndembama mu diambu di minu kioki luidi mu niandi muingi diana diba diwombo mu beno mu lulendo lu Pheve Yinlongo.</para>
  <para style="p">
    <verse number="14" style="v"/>Bakhomba baama, minu khikinini ti beno luidi bawala mu mamboti, mu diela ayi luidi bafuana mu lubasananga beno na beno. <verse number="15" style="v"/>Muaki mu mankaka, ndilusonikini mu kingolo mu kulutebula moyo mu diambu di nlemvo wowo Nzambi kaphana mu <verse number="16" style="v"/>ba kisadi ki Klisto Yesu kuidi Bapakanu, mu sala kisalu ki Nganga Nzambi, mu samuna Nsamu wumboti wu Nzambi muingi Bapakanu bakituka dikaba dimmonisa Nzambi khini ; diodi Pheve Yinlongo kabieka nlongo. <verse number="17" style="v"/>Diawu mbeki bila kioki ndilenda kukiniemisina mu Klisto Yesu, mu mambu matedi Nzambi. <verse number="18" style="v"/>Bila ndilendi yoluka mankaka ko vayi mambu momo kaka Klisto kavanga mu minu mu diambu di nata Bapakanu ku thumumunu mu mambu, mu mavanga <verse number="19" style="v"/>mu lulendo lu bikumu, lu bidimbu, lu pheve yi Nzambi. Buawu bobo ndidukisila longila Nsamu Wumboti wu Klisto tona mu Yelusalemi ayi mu zindambu zioso zizungididi Yelusalemi nate ku Iliri. <verse number="20" style="v"/>Buna ndikiyekula mu samuna Nsamu Wumboti mu bibuangu biobi bawiluabu dizina di Klisto ko muingi ndibika tunga va yilu fondasio yitunga mutu wunkaka. <verse number="21" style="v"/>Banga bu masonimina ti :</para>
  <para style="q1">
    <char style="qt">Kuidi bawu bobo bakambu samununu nsamuꞌandi, bela mona.</char></para>
  <para style="q1">
    <char style="qt">Bobo bawiluabu ko, bela sudika.</char></para>
  <para style="p">
    <verse number="22" style="v"/>Kiawu kioki bila kikhakidila mu zikhumbu ziwombo mu kambu kuiza kuidi beno.</para>
  <para style="p">
    <verse number="23" style="v"/>Sumbu khambulu bibuangu bilonga mu bizunga biabi ayi tsatu yikala yama tona mimvu miwombo mu kuiza kuidi beno <verse number="24" style="v"/>enati ndilenda kuenda ku Esipani. Muaki diana tsidi ti ndiela kulumona bu ndiela vioka, ayi, tsidi diana ti bu mbeni mona khini vuanda yeno va kimosi mu thangu yikhufi, luela kutsindika mu kuenda kuna. <verse number="25" style="v"/>Vayi buabu ndilembo yendi ku Yelusalemi mu sadila banlongo. <verse number="26" style="v"/>Bila basi Maseduani ayi basi Akayi bawizana mu kunga makabamu fidisila banlongo bobo basukama, badi ku Yelusalemi. <verse number="27" style="v"/>Bila khini bamona mu vanga buawu ayi pholo yinneni yidi yawu bila enati Bapakanu batambudi kuku kiawu mu bima bi kipheve bi Bayuda buna bufueni kuidi bawu mu kuba sadisa mu bima biawu bi kinsuni. <verse number="28" style="v"/>Minu manisa kisalu kiaki ayi mana kuba tudisila mimbutu miami buna ndiela viokila kuidi beno bu ndiela kuenda ku Esipani. <verse number="29" style="v"/>Nzebi ti bu ndiela kuiza kuidi beno, ndiela kuiza ayi lusakumunu luwombo lu Klisto.</para>
  <para style="p">
    <verse number="30" style="v"/>Zikhomba, ndikululomba mu Pfumu eto Yesu Klisto ayi mu luzolo lu pheve, lunuana va kimosi ayi minu mu zitsambulu zieno kuidi Nzambi mu diambu diama, <verse number="31" style="v"/>muingi ndikulu mu mioko mi batu bakambulu minu badi ku Yuda ayi muingi kisalu kiama kioki mfueti sala ku Yelusalemi kimonisa banlongo khini. <verse number="32" style="v"/>Mu nzila yoyi ndilenda kuizila kuidi beno ayi khini mu luzolo lu Nzambi ayi ndiela vunda va kimosi ayi beno. <verse number="33" style="v"/>Bika Nzambi yi ndembama kabanga yeno beno boso. Amen.</para>
  <chapter number="16" style="c"/>
  <para style="s1">Zimboti</para>
  <para style="p">
    <verse number="1" style="v"/>Ndilufidisidi khombꞌeto yi nketo Fobe, niandi widi kisadi mu dibundu di Sankeleya. <verse number="2" style="v"/>Lunyakula bumboti mu dizina di Pfumu boso bufueti yakudulu banlongo, lunsadisa mu dioso diambu kela ba tsatu mu lusadusu lueno bila niandi mamvandi wusadisa bawombo, ayi minu wutsadisa.</para>
  <para style="p">
    <verse number="3" style="v"/>Luvana Plisika ayi Akilasi mboti ; bisadi yama mu kisalu ki Klisto Yesu. <verse number="4" style="v"/>Bedi kavondo mu diambu di luzingu luama. Bika sia ti minu kuandi kaka ndikubavutudila matondo vayi mabundu moso ma Bapakanu. <verse number="5" style="v"/>Luvana mboti kuidi dibundu diodi dinkutakananga mu nzoꞌawu.</para>
  <para style="p">Luvana kiluzolo kiama Epayinete mboti. Niandi widi mutu wutheti wutambula Klisto mu Azi. <verse number="6" style="v"/>Luvana Maliya mboti, niandi wutovuka buwombo mu diambu dieno. <verse number="7" style="v"/>Luvana mboti kuidi Andolonike ayi Yuniasi, bambuta ziama ayi bakundi bama ba nloko. Badi batu banzitusu va khatitsika bamvuala ; ayi minu ayi bawu, bawu batuama wilukila Klisto. <verse number="8" style="v"/>Luvana Ampiliyasi mboti, kiluzolo kiama mu Pfumu. <verse number="9" style="v"/>Luvana Ulibe mboti ; kisadi yeto mu Klisto. Luvana kiluzolo kiama Sitakisi mboti. <verse number="10" style="v"/>Luvana Apelesi mboti, mutu wufuana mu Klisto. Luvana mboti kuidibatu bobo beti vuanda ku nzo Elodioni. <verse number="11" style="v"/>Luvana mboti kuidi batu bobo beti vuanda kuidi Nalisise, bobo badi mu Pfumu.</para>
  <para style="p">
    <verse number="12" style="v"/>Luvana Tilifene ayi Tilifoze mboti ; bawu badi bisadi bi baketo binsalanga mu diambu di Pfumu. Luvana mboti Pelisise, mboti kiluzolo kieto kinketo mboti ; wusala buwombo mu diambu di Pfumu. <verse number="13" style="v"/>Luvana Lufusi mboti, mutu wusobolo kuidi Pfumu ayi luvana ngudi andi mboti, widi ngudi ama minu mamvama.</para>
  <para style="p">
    <verse number="14" style="v"/>Luvana mboti kuidi Asinkilite, Filengoni, Elimasi, Patelobasi, Elimesi ayi bakhomba zioso badi yawu va kimosi. <verse number="15" style="v"/>Luvana mboti kuidi Filolongo, Yuli, Nele ayi kuidi khombꞌandi wu nketo ; mboti kuidi Olimpasi ayi kuidi banlongo boso bobo badi yawu va kimosi. <verse number="16" style="v"/>Beno boso, luvanasana mboti mu besi kinlongo. Mabundu moso ma Klisto malufidisi mboti.</para>
  <para style="p">
    <verse number="17" style="v"/>Zikhomba, ndikululeba, lulubuka mu diambu di batu bobo bantotulanga zikhabunu ayi bantotulanga mbuilu yi batu mu nzila yi kakidila malongi ma lulongo. Luba tatukila. <verse number="18" style="v"/>Bila batu ba phila yoyi basadilanga Pfumuꞌeto Klisto ko vayi bivumu biawu kaka beti sadila. Mu mambu ma lembama ayi thubulu yi kitoko beti vuna batu bobo bankambu sudikanga mambimbi. <verse number="19" style="v"/>Bila tumamana kueno kuzabikini kuidi batu boso. Khini ndimmona mu diambu dieno. Thidi luba batu badiela mu diambu di mambu mamboti ayi luba batu bankambu sudika mu diambu di mambu mambimbi. <verse number="20" style="v"/>Nzambi yi ndembama weka nduka kosikisa Satana ku tsi bitambi bieno. Bika nlemvo wu Pfumu Yesu Klisto wubanga yeno beno boso.</para>
  <para style="p">
    <verse number="21" style="v"/>Timote, kisadi yama, wulufidisidi mboti. Bibutu biama Lusiusi, Yasoni ayi Sosipatele baluveni mboti. <verse number="22" style="v"/>Minu Telitiusi tsonikini nkanda wawu, mamvama ndilufidisidi mboti mu Pfumu.</para>
  <para style="p">
    <verse number="23" style="v"/>Ngayusi, mutu wundiakula ku nzo andi, wulufidisidi mboti va kimosi ayi dibundu dimvimba. Elasite, mutu weti lunda zimbongo zi divula wulufidisidi mboti. Khombꞌeto Kualitusi wulufidisidi mboti. <verse number="24" style="v"/>[Bika nlemvo wu Pfumuꞌeto Yesu Klisto wubanga yeno beno boso. Amen<note caller="+" style="f"><char style="fr" closed="false">16.24 </char><char style="ft" closed="false">Mambu madi mu [ ] masi ko mu minkanda minkaka.</char></note>.]</para>
  <para style="p">
    <verse number="25" style="v"/>Bika Nzambi kasakumunu. Niandi beki lulendo lu kulukindisila boso buididi Nsamu Wumboti wowo ndieti longa. Wawu widi malongi ma Yesu Klisto. Wulembo monisa mansueki momo masia yolokolo ko tona thama, <verse number="26" style="v"/>vayi malembo sunduka mu bilumbu bieto biabi. Banga boso buididi lutumunu lu Nzambi yi mvu ka mvu, mansueki beni, mu nzila yi mambu masonika mimbikudi mazabukusulu kuidi Bapakanu muingi bantumukina ayi banwilukila. <verse number="27" style="v"/>Bika nkembo, mu zithangu zioso, wubanga kuidi Nzambi, niandi kaka nkua nduenga, mu nzila yi Yesu Klisto. Amen.</para>
</usx>
