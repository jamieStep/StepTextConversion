<?xml version="1.0" encoding="UTF-8"?>
<usx version="2.6">
  <book code="JHN" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">YOWANI</para>
  <para style="toc1">Nsamu Mboti wusonika Yowani</para>
  <para style="toc2">Yowani</para>
  <para style="toc3">Yowani</para>
  <para style="mt2">Nsamu Wumboti wusonika</para>
  <para style="mt1">Yowani</para>
  <para style="ip">Mvuala Yowani niandi wusonika Nsamu wawu Wumboti ; wuba nlonguki ayi nkundi wu kiedika wu Yesu. Mananga ku tsukusunu khama yitheti yi mimvu Yowani kasonikina Nsamu Wumboti wawu buna widi ku divula di Efeso ; divula dinneni didi mu tsi khulu, mu tsi yi Tiliki yi thangu yayi.</para>
  <para style="ip">Nsoniki kazabidi ti mintangi miandi mizebi bumboti mambu ayi mavanga ma Yesu madi mu minsamu mintatu minkaka mimboti bila kakadi buela yolukila, mu zikhumbu ziwombo, mambu momo masonika Matayi, Malako ayi Luka.</para>
  <para style="ip">Kuisi ko mutu wunkaka, botula kaka Yowani, wuyolukila malongi mankaka ma Klisto ayi minsamu minkaka mi luzingu luandi. Diodi diba mu diambu di yukutisa phuila yi mintangi miandi. Niandi tidi kubasudikisa ti mutu wowo wuzingila ku Palesitine niandi kuandi Mesiya wowo Iseli kaba vingilanga ; niandi Muana Nzambi wubanatina luzingu ; niandi Mvulusi wu nza. (<char style="xt"><ref loc="JHN 4:42">Yowani 4.42</ref></char>).</para>
  <para style="ip">Luviakunu lu Nsamu wumboti Wusonika Yowani lulembo monika diaka mu phila nzila yidiatila Pfumu ; yawu yilembo monika mu mvita yiba va khatitsika Klisto ayi batu bobo banlenda. Mu zikhumbu zitheti zitona monika Yesu va nyalu nguba, batu bobo baba kunwa bavasuka. Bankaka banwa voti banlandakana ; bankaka basimina ayi baniunguta mu diambu diandi (<char style="xt"><ref loc="JHN 1-4">Yowani 1–4</ref></char>). Bosi tulembo moni banga mfundasani va khatitsika Yesu ayi bakulutu ba Bayuda ; mfundasani yitotukila kuidi bakulutu ba Bayuda. (<char style="xt"><ref loc="JHN 5-12">Yowani 5–12</ref></char>). Bila mutu wowo wutuba ti tumu katumu kuidi Nzambi mu diambu di telimina kimbangi mu “mambu momo kamona ayi kawa kuidi Nzambi” wuyamikisa ti niandi viokidi mbangi. Niandi luzingu lueti nata khudulu ; niandi kiezila kieti vukisa batu badi mu tombi ; niandi kiedika kieti kula batu badi mu luvunu. Mu bukhufi, wuyamikisa ti niandi Pfumu.</para>
  <para style="ip">Va ntuala mambu ma phila yayi, mutu kafueti kaka bedisa voti wilukila. Bawombo bayamikina ti mutu wowo vuezidi Nzambi vayi bankaka batula diana mu mutu wawu wungitukulu, mutu wowo wutumu. Diawu batubila : “A Pfumu, kuidi nani tulenda kuenda e ? Keti ngeyo kaka widi mambu ma luzingu lukalumani” (<char style="xt"><ref loc="JHN 6:68">Yowani 6.68</ref></char>).</para>
  <para style="ip">Mvita yoyi yimonika mu mimvu mintatu miomi Yesu kamonika va nyalu nguba, yinata mfundasani yikambulu tsundu ayi nzengolo andi nkanu kuidi batu (<char style="xt"><ref loc="JHN 13:19">Yowani 13.19</ref></char>). Vayi mutu wowo bavonda kuidi batu bakambulu minu, Nzambi wumfulukisa mu zithangu zioso. Buawu bobo Nzambi kamonisina ti mutu beni bavonda kasia zaba diambu ko ayi kamonisina ti mambu ma mutu beni maba ma kiedika. Diawu diodi Toma, bu kakikinina mu mona-meso, kayamikina mu kunsambila ti : “A Pfumu ama ayi Nzambi ama” (<char style="xt"><ref loc="JHN 20:28">Yowani 20.28</ref></char>).</para>
  <para style="ip">Yowani wulembo lebi mintangi miandi mu diambu mamvawu mivanga banga Toma, mutu wuyamikina ti “A Pfumu ama ayi Nzambi ama.” Yowani kankamba ti : “minsamu miami misonimina mu diambu luwilukila ti Yesu niandi Klisto, niandi Muana Nzambi ayi bu luwilukidi, lutambula luzingu mu dizina diandi.” (<char style="xt"><ref loc="JHN 20:31">Yowani 20.31</ref></char>).</para>
  <para style="ie"/>
  <chapter number="1" style="c"/>
  <para style="ms1">MAMBU MA NZAMBI AYI MBANGI YI NZAMBI</para>
  <para style="p">
    <verse number="1" style="v"/>Va thonono, Diambu dikibela, Diambu diba va kimosi ayi Nzambi ayi Diambu diawu Nzambi. <verse number="2" style="v"/>Diambu diba va thonono va kimosi ayi Nzambi. <verse number="3" style="v"/>Bima bioso bivangimina mu diawu, kuisi ko kima kikambu vangu mu kambu diawu mu bibioso bikivangulu. <verse number="4" style="v"/>Mu diawu muba Luzingu. Luzingu beni luba kiezila ki batu. <verse number="5" style="v"/>Kiezila kilembo kienzuka mu tombi vayi tombi kisia kisudika ko.</para>
  <para style="p">
    <verse number="6" style="v"/>Vaba Mutu wumosi wutumu kuidi Nzambi, dizina diandi Yowani. <verse number="7" style="v"/>Wuyiza mu telama kimbangi ; mu telama kimbangi mu diambu di kiezila muingi batu boso bawilukila mu niandi. <verse number="8" style="v"/>Niandi veka kasia ba kiezila ko, vayi, niandi wuyiza kaka mu telama kimbangi mu diambu di kiezila. <verse number="9" style="v"/>Kiezila ki kiedika kiawu kioki kiyiza va ntoto, kioki kieti kienzulanga batu boso. <verse number="10" style="v"/>Niandi diambu diyiza va ntoto ayi ntoto wuvangu mu niandi vayi ntoto wusia kunzaba ko. <verse number="11" style="v"/>Niandi wuyiza ku tsiꞌandi vayi basi tsiꞌandi basia kuntambula ko.</para>
  <para style="p">
    <verse number="12" style="v"/>Vayi kuidi batu boso bantambula, niandi wuba vana lulendo lukitukila bana ba Nzambi ; bobo bawilukila mu dizina diandi. <verse number="13" style="v"/>Bika sia ti bana beni mu menga voti mu luzolo lu nsuni babutukila, voti mu luzolo lu mutu vayi babutu mu luzolo lu Nzambi.</para>
  <para style="p">
    <verse number="14" style="v"/>Diambu dikituka nsuni ayi diyiza zinga va khatitsikꞌeto. Beto tumona nkembo andi ; banga nkembo wu Muana wumosi kaka wowo wuba kuidi Tata. Nkembo beni wuba wuwala mu nlemvo ayi mu kiedika.</para>
  <para style="p">
    <verse number="15" style="v"/>Yowani wuntelimina kimbangi bu katuba mu yamikina :</para>
  <para style="p">—Talanu mutu wawu, niandi ndiyolukila mu thangu ndilukamba : mutu wowo wunkuiza ku manima mama wundutidi munneni, bila niandi wutuama kukibela ayi minu.</para>
  <para style="p">
    <verse number="16" style="v"/>Mu diambu di fuluka ku nlemvo andi, beto boso tutambula lusakumunu va mbata lusakumunu. <verse number="17" style="v"/>Bila Moyize niandi wuvana Mina vayi Yesu Klisto niandi wunata nlemvo ayi kiedika. <verse number="18" style="v"/>Kadi mutu kamuenieti Nzambi ko vayi Muanꞌandi wumosi kaka widi va ndambu yi Tata, niandi wunzabikisidi.</para>
  <para style="ms1">ZITSONGOLO ZITHETI AYI ZIPHASI ZITHETI</para>
  <para style="s1">Kimbangi ki Yowani Mbotiki</para>
  <para style="r">(<ref loc="MAT 3:1-12">Matayi 3.1-12</ref> ; <ref loc="MRK 1:2-8">Malako 1.2-8</ref> ; <ref loc="LUK 3:15-17">Luka 3.15-17</ref>)</para>
  <para style="p">
    <verse number="19" style="v"/>Vava vadi kimbangi ki Yowani mu thangu Bayuda baba ku Yelusalemi bafidisa zinganga Nzambi ayi Balevi muingi banyuvula : “ngeyo widi nani e ?”</para>
  <para style="p">
    <verse number="20" style="v"/>Buna wuba kamba kiedika mu kambu memata :</para>
  <para style="p">—Minu ndisi ama Klisto ko<note caller="+" style="f"><char style="fr" closed="false">1.20 </char><char style="ft" closed="false">Minkanda minkaka misonama Klisto va buangu ki Mesiya. Vayi bika ntangi kasudika ti Klisto kidi mu Kingeleki bosi Mesiya mu ki ebelewo. Klisto ayi Mesiya babeki tsundu yimosi : wusobolo kuidi Nzambi.</char></note>.</para>
  <para style="p">
    <verse number="21" style="v"/>Babuela kunyuvula :</para>
  <para style="p">—Vayi buna widi nani e ? Widi Eli ?</para>
  <para style="p">Wuba vutudila :</para>
  <para style="p">—Ndisi ama Eli ko !</para>
  <para style="p">Bawu babuela kunyuvula :</para>
  <para style="p">—Widi mbikudi e ?</para>
  <para style="p">Wuba vutudila :</para>
  <para style="p">—Nana.</para>
  <para style="p">
    <verse number="22" style="v"/>Buna babuela kunyuvula diaka :</para>
  <para style="p">—Vayi widi nani e ? Wutukamba muingi tubaka buvanina mvutu kuidi bobo batutumini. Mbi wuntuba mu diambu di ngeyo veka e ?</para>
  <para style="p">
    <verse number="23" style="v"/>Buna wuba kamba :</para>
  <para style="p">—Minu ndidi mbembo yi mutu wowo wulembo yamikina mu dikanga : luludika nzila yi Pfumu banga bu bikudila mbikudi Ezayi.</para>
  <para style="p">
    <verse number="24" style="v"/>Batu Bobo bafidusu baba mu dikabu di Bafalisi ; <verse number="25" style="v"/>banyuvula :</para>
  <para style="p">—Enati wisi Klisto ko voti Eli ko, voti mbikudi ko vayi buna bila mbi wulembo botikila e ?</para>
  <para style="p">
    <verse number="26" style="v"/>Yowani wuba vutudila :</para>
  <para style="p">—Minu ndilembo lubotikila mu nlangu, vayi va khatitsikꞌeno vadi mutu wumosi wulukambulu zaba, <verse number="27" style="v"/>mutu wowo wunkuiza ku manima mama, ndisi fuana ko mu nianguna minsinga mi zisapatu ziandi.</para>
  <para style="p">
    <verse number="28" style="v"/>Mambu mama ku Betani maviokila, buala buidi va disimu di nzadi Yolidani, kuna Yowani kaba botikilanga batu.</para>
  <para style="s1">Yesu niandi Muana dimeme di Nzambi</para>
  <para style="p">
    <verse number="29" style="v"/>Mu lumbu kilanda, Yowani wumona Yesu wunkuiza kuidi niandi, buna wutuba :</para>
  <para style="p">—Tala, Muana dimemi di Nzambi wumbotulanga masumu ma nza. <verse number="30" style="v"/>Niandi mutu wowo ndiluyolukila bu ndilukamba ti : “Mutu wowo wunkuiza ku manima mama wundutidi munneni bila niandi wutuama kukibela ayi minu.” <verse number="31" style="v"/>Minu ndisia tuama kunzaba ko, vayi mu diambu kazabakana kuidi Iseli diawu minu ndilembo botikila mu nlangu.</para>
  <para style="p">
    <verse number="32" style="v"/>Yowani wutelama kimbangi bu katuba :</para>
  <para style="p">—Ndimona Pheve yitotukila ku Diyilu banga dibembe, yivuanda va niandi. <verse number="33" style="v"/>Kuidi minu, ndisi kunzaba ko ; vayi mutu wowo wuthuma mu kuiza botika mu nlangu niandi wukhamba : “Va mutu wowo wela mona Pheve yikulukidi va niandi ayi yivuendi va niandi ; buna niandi mutu wela botikila mu Pheve Yinlongo.” <verse number="34" style="v"/>Buna minu ndimona ayi nditelama kimbangi ti mutu wawu niandi muana Nzambi.</para>
  <para style="p">
    <verse number="35" style="v"/>Diaka mu lumbu kilanda, Yowani wuba diaka vana ayi minlonguki miandi miodi. <verse number="36" style="v"/>Mu thangu kamona Yesu wumviokila vana buna wutuba :</para>
  <para style="p">—Tala, Muana dimemi di Nzambi.</para>
  <para style="p">
    <verse number="37" style="v"/>Minlonguki mi miodi minwa bu katuba, buna milandakana Yesu.</para>
  <para style="p">
    <verse number="38" style="v"/>Yesu bu kabaluka wuba mona balembo nlandakana. Diawu kaba yuvudila :</para>
  <para style="p">—A mbi luntomba e ?</para>
  <para style="p">Bamvutudila :</para>
  <para style="p">—Labi bu dinsundula Nlongi, kuevi wukala e ?</para>
  <para style="p">
    <verse number="39" style="v"/>Wuba kamba :</para>
  <para style="p">—Yizanu ayi malumona.</para>
  <para style="p">Bayenda ayi bamona va kaba nkalanga. Bakala yandi mu lumbu kina ; yiba nduka-nduka thangu yi nya yi masika.</para>
  <para style="p">
    <verse number="40" style="v"/>Andele, khomba yi Simoni Piela, wuba wumosi mu minlonguki beni miodi miomi miwa mambu ma Yowani ayi milandakana Yesu.</para>
  <para style="p">
    <verse number="41" style="v"/>Ku nzimunina, niandi wuyenda bata theti khombꞌandi Simoni, wunkamba :</para>
  <para style="p">—Beto tumueningi Mesiya Tsundu Mesiya Klisto.</para>
  <para style="p">
    <verse number="42" style="v"/>Buna wunnata kuidi Yesu. Yesu bu kantala, buna wunkamba :</para>
  <para style="p">—Ngeyo widi Simoni, muana Zonasi. Ngeyo wela tedolongo Sefasi. Tsundu Sefasi “Ditadi”.</para>
  <para style="p">
    <verse number="43" style="v"/>Mu lumbu kilanda, Yesu wukana kuenda ku Ngalili. Wumona Filipi ayi wunkamba :</para>
  <para style="p">—Wundandakana ! <verse number="44" style="v"/>Filipi wuba muisi Betesayida, divula dimosi ayi Andele ayi Piela. <verse number="45" style="v"/>Filipi wuyenda tala Natanayeli ayi wunkamba :</para>
  <para style="p">—Beto tumueningi mutu wowo Moyize kayolukila mu Mina ayi wowo mimbikudi miyolukila, dizina diandi Yesu, muana zozefu muisi Nazaleti.</para>
  <para style="p">
    <verse number="46" style="v"/>Natanayeli wunkamba :</para>
  <para style="p">—Buna ku Nazaleti kulenda kuandi totukila diambu dimboti e ?</para>
  <para style="p">Filipi wumvutudila :</para>
  <para style="p">—Yiza ayi mona.</para>
  <para style="p">
    <verse number="47" style="v"/>Yesu wumona Natanayeli wulembo yizi ku kaba, buna wutuba :</para>
  <para style="p">—Tala muisi Iseli wukiedika, mu niandi mukambulu mayuya.</para>
  <para style="p">
    <verse number="48" style="v"/>Natanayeli wunyuvula :</para>
  <para style="p">—Kuevi wunzabidi e ?</para>
  <para style="p">Yesu wumvutudila :</para>
  <para style="p">—Tuamina Filipi kiza kambi, bu vuendingi kuna tsi nti wu figi, minu ndimueningi.</para>
  <para style="p">
    <verse number="49" style="v"/>Buna Natanayeli wunkamba :</para>
  <para style="p">—Nlongi, ngeyo widi Muana Nzambi, widi ntinu wu Iseli.</para>
  <para style="p">
    <verse number="50" style="v"/>Yesu wumvutudila :</para>
  <para style="p">—Ngeyo wilukidi bu ndikembi ti ndimueningi bu vuendingi ku tsi nti wu figi e ? Wela mona mambu manneni viokila mama. <verse number="51" style="v"/>Buna wubuela kamba :</para>
  <para style="p">—Bukiedika ndikulukamba, luela mona Diyilu dizibukidi ayi zimbasi zi Nzambi ziela maka ayi kuluka va muana mutu.</para>
  <chapter number="2" style="c"/>
  <para style="s1">Kumu kitheti</para>
  <para style="p">
    <verse number="1" style="v"/>Mu lumbu kintatu, nyengo wu makuela wuba ku Kana mu tsi Ngalili. Ngudi Yesu yiba kuna.</para>
  <para style="p">
    <verse number="2" style="v"/>Yesu ayi minlonguki miandi mamvawu batumusu ku nyengo beni wu makuela.</para>
  <para style="p">
    <verse number="3" style="v"/>Vayi zimbukila vinu kimeni. Buna ngudi Yesu yiyiza kunkamba :</para>
  <para style="p">—Basiedi diaka ayi vinu ko.</para>
  <para style="p">
    <verse number="4" style="v"/>Yesu wumvutudila :</para>
  <para style="p">—A nketo, mambu mbi tuidi beto yaku e ? Thanguꞌama yifueni ko.</para>
  <para style="p">
    <verse number="5" style="v"/>Buna ngudi andi wukamba bisadi ti :</para>
  <para style="p">—Luvanga mambu moso ka kuiza lukambi.</para>
  <para style="p">
    <verse number="6" style="v"/>Mimvungu minsambanu miba vana mu diambu di lundilanga nlangu, mitulu vana boso bubela kifu ki Bayuda mu kukivedisanga<note caller="+" style="f"><char style="fr" closed="false">2.6 </char><char style="fq" closed="false">Kukivedisanga</char><char style="fqa" closed="false"> : </char><char style="ft" closed="false">Bayuda baba kifu ki kukivedisanga tuamina badia, bu balembu dia ayi bu bamanisini dia. Nlangu wu kukivedisila wuba lundulungu mu mimvungu.</char></note>. Mvungu wumosi wulenda kota nduka-nduka khatitsika yi dingungulu di nlangu. <verse number="7" style="v"/>Buna Yesu wukamba bisadi :</para>
  <para style="p">—Wesanu nlangu mu mimvungu.</para>
  <para style="p">Buna bawesa mimvungu beni nate vana ntu.</para>
  <para style="p">
    <verse number="8" style="v"/>Yesu wubuela kuba kamba diaka :</para>
  <para style="p">—Buabu bonganu fioti ayi lunata fiawu kuidi nkulutu wu nyengo.</para>
  <para style="p">Bawu bannatina kiawu.</para>
  <para style="p">
    <verse number="9" style="v"/>Nkulutu wu nyengo bu babimba nlangu wukituka vinu, kasia zaba ko kuevi kuba vinu beni Vayi bisadi biteka nlangu bizaba. Buna nkulutu wu nyengo wutumisa mu nsualu dibakala diodi dikuela <verse number="10" style="v"/>ayi wunkamba :</para>
  <para style="p">—Woso kuandi mutu weta tuama kabudila batu vinu kimboti ; bosi ku nzimunina wunkabulanga vinu kidekuka, batu bu bameni nua bufuana. Vayi ngeyo kimboti kiawu lundidingi nate thangu yayi.</para>
  <para style="p">
    <verse number="11" style="v"/>Kiaki kiawu kumu kitheti mu bikumu bivanga Yesu ; kiawu kivangimina ku Kana mu tsi yi Ngalili. Kuna kamonisa nkemboꞌandi ayi minlonguki miandi minwilukila.</para>
  <para style="p">
    <verse number="12" style="v"/>Momo bu mavioka, Yesu wuyenda ku Kafalinawumi va kimosi ayi ngudi andi, ayi bakhomba bandi ayi minlonguki miandi. Ndambu bilumbu kaka bavuandila kuna.</para>
  <para style="s1">Yesu mu nzo Nzambi</para>
  <para style="r">(<ref loc="MAT 21:12-17">Matayi 21.12-17</ref> ; <ref loc="MRK 11:15-17">Malako 11.15-17</ref> ; <ref loc="LUK 19:45-46">Luka 19.45-46</ref>)</para>
  <para style="p">
    <verse number="13" style="v"/>Pasika buna yeka nduka, Yesu wuyenda ku Yelusalemi. <verse number="14" style="v"/>Wumona muna luphangu lu nzo Nzambi minsumbisi mi zingombi, mi mamemi ayi mi mabembi ayi minsienzi mi zimbongo buna mimvuendi. <verse number="15" style="v"/>Buna wubonga minsinga, wuvanga kikoti. Buna wukuka batu boso ku luphangu lu Nzo Nzambi ayi mamemi ayi zingombi, wuloza zimbongo zi minsienzi va tsi ayi wusengubula zimeza. <verse number="16" style="v"/>Bosi, wubaluka kuidi minsumbisi mi mabembi, wuba kamba :</para>
  <para style="p">—Botulanu bima biobi vava ! Lubika kitula nzo yi dise diama dizandu !</para>
  <para style="p">
    <verse number="17" style="v"/>Minlonguki miandi mitebuka moyo ti busonama :</para>
  <para style="q1">
    <char style="qt">A Nzambi, luzolo luidi yama mu diambu di nzoꞌaku</char></para>
  <para style="q1">
    <char style="qt">luawu luela kuphondisa.</char></para>
  <para style="p">
    <verse number="18" style="v"/>Bayuda bamvutudila :</para>
  <para style="p">—A kumu mbi wulenda vanga mu kutumonisa ti bukiedika lulendo luidiyaku luvangila mambu moso momo e ?</para>
  <para style="p">
    <verse number="19" style="v"/>Yesu wuba kamba :</para>
  <para style="p">—Tiolumunanu Nzo Nzambi yayi, ndiela kuyitungila mu bilumbu bitatu.</para>
  <para style="p">
    <verse number="20" style="v"/>Buna Bayuda batuba :</para>
  <para style="p">—Mu makumaya ayi mimvu minsambanu nzo Nzambi yayi yitungulu vayi ngeyo mu bilumbu bitatu kuandi fueti buela kuyitungila ?</para>
  <para style="p">
    <verse number="21" style="v"/>Vayi niandi wuyolukila nzo Nzambi yi nitu andi.</para>
  <para style="p">
    <verse number="22" style="v"/>Yesu bu kafuluka mu bafua, minlonguki miandi mitebuka moyo ti wutuba buawu. Buna miwilukila masonuku ayi mambu momo matuba Yesu.</para>
  <para style="p">
    <verse number="23" style="v"/>Mu thangu Yesu kaba ku Yelusalemi mu nyengo wu Pasika, batu bawombo bamona bikumu biobi kavanga ayi bawilukila mu dizina diandi. <verse number="24" style="v"/>Vayi yesu kasi kubasila diana ko bila wuzaba batu boso. <verse number="25" style="v"/>Bila kasia ba mfunu ko muingi mutu wunkaka katelama kimbangi mu diambu di mutu wunkaka bila niandi veka wuzaba mambu madi mu mutu.</para>
  <chapter number="3" style="c"/>
  <para style="s1">Yesu ayi Nikodemi</para>
  <para style="p">
    <verse number="1" style="v"/>Vaba mutu wumosi mu Bafalisi dizina diandi Nikodemi, wuba pfumu yimosi yi Bayuda. <verse number="2" style="v"/>Niandi wuyiza bata Yesu va builu ayi wunkamba :</para>
  <para style="p">—Labi, tuzebi kueto ti ngeyo widi nlongi wuba kuidi Nzambi bila kuisi ko mutu wulenda vanga bikumu biobi wulembo vangi enati Nzambi kasi yandi va kimosi ko.</para>
  <para style="p">
    <verse number="3" style="v"/>Yesu wumvutudila :</para>
  <para style="p">—Bukiedika ndikukamba, enati mutu kakadi butuka mbutuka yimonabuna kalendi ko mona kipfumu ki Nzambi !</para>
  <para style="p">
    <verse number="4" style="v"/>Nikodemi wuyuvula :</para>
  <para style="p">—Buna buevi mutu kalenda butukila mu thangu keka nunu e ? Wulenda buela vutuka diaka mu vumu ki ngudi andi ayi butuka e ?</para>
  <para style="p">
    <verse number="5" style="v"/>Yesu wumvutudila :</para>
  <para style="p">—Bukiedika ndikukamba, enati mutu kakadi butuka mu nlangu ayi mu Pheve, kalendi ko kota mu Kipfumu ki Nzambi. <verse number="6" style="v"/>Kioso kibutuka mu kinsuni kidi kinsuni. Vayi kioso kibutuka mu Pheve kidi kipheve. <verse number="7" style="v"/>Bika kuaku simina bu ndikembi ti lufueti butuka mbutuka yimona. <verse number="8" style="v"/>Phemo yimvevumukanga koso ku yitidi ayi ngeyo weti wanga biyoko, vayi wukadi zaba kuevi wubedi ayi kuevi wulembo yendi. Buawu bobo buididi kuidi woso mutu wubutuka mu Pheve.</para>
  <para style="p">
    <verse number="9" style="v"/>Nikodemi wunyuvula :</para>
  <para style="p">—Buevi mambu momo malenda vangiminina e ?</para>
  <para style="p">
    <verse number="10" style="v"/>Yesu wumvutudila :</para>
  <para style="p">—Ngeyo widi nlongi wu Iseli vayi wukadi zaba mambu mama e ? <verse number="11" style="v"/>Bukiedika ndikukamba : beto tuntubanga mambu tuzebi ; tunteliminanga kimbangi mu mambu tumona, vayi beno lutambudilanga ko kimbangi kieto. <verse number="12" style="v"/>Enati ndiluyolukidi mambu ma ntoto vayi lukadi wilukila buna buevilulenda wilukila enati ndiluyolukidi mambu ma Diyilu e ? <verse number="13" style="v"/>Kuisi ko mutu wukuma ku Diyilu, botula kaka Mutu wukulumuka va ntoto bu kaba ku Diyilu : Muana mutu niandi kaka wukuma ku diyilu.</para>
  <para style="p">
    <verse number="14" style="v"/>Boso bu nangikina Moyize nioka mu dikanga, buawu bobo mamvandi Muana Mutu kela nangukulu. <verse number="15" style="v"/>Mu diambu di woso mutu wunkunwilukila kabaka luzingu lukalumani. <verse number="16" style="v"/>Bila Nzambi wuzodila ngolo batu va nza, diawu kavanina Muanꞌandi wumosi kaka muingi woso mutu wukunwilukila kabika bungana vayi kabaka luzingu lukalumani.</para>
  <para style="p">
    <verse number="17" style="v"/>Bila Nzambi kasia fidisa ko Muanꞌandi va nza mu diambu di sambisa ntoto vayi muingi nza yivuka mu niandi.</para>
  <para style="p">
    <verse number="18" style="v"/>Woso wukunwilukila kalendi sambusu ko vayi woso wunkambu wilukila wukisambusulu bila niandi mengi wilukila Muana wumosi kaka wu Nzambi. <verse number="19" style="v"/>Nzengolo nkanu yawu yayi : kiezila kiyiza va nza vayi batu baluta kuawu zola tombi viokila kiezila bila mavanga mawu maba mambimbi. <verse number="20" style="v"/>Bila woso mutu wumvanganga mambu mambimbi kazolanga ko kiezila ayi kalendi kuiza kuidi kiezila ko tala mavanga mandi mambimbi medi monika. <verse number="21" style="v"/>Vayi woso mutu wunsadilanga kiedika, wunkuizanga ku kiezila mu diambudi mavanga mandi mamonika ti malembo vangimina mu Nzambi.</para>
  <para style="s1">Yesu ayi Yowani Mbotiki</para>
  <para style="p">
    <verse number="22" style="v"/>Momo bu mavioka, Yesu ayi minlonguki miandi, bayenda vuanda ndambu bilumbu mu Yuda. Kuna kaba botikilanga. <verse number="23" style="v"/>Yowani mamvandi buna wulembo botikila ku Enoni yifikimini ayi Salimi bila nlangu wuwombo wuba kuna ; batu bayiza ayi babotoko. <verse number="24" style="v"/>Bila buna Yowani kakotosolo ko mu nloko. <verse number="25" style="v"/>Ziphaka zibua va khatitsika minlonguki mi Yowani ayi nyuda wumosi, mu diambu di vedila. <verse number="26" style="v"/>Buna bayenda kuidi Yowani ayi bankamba :</para>
  <para style="p">—Labi, mutu wowo bedingi yaku kuna disimu di Yolidani, wowo teliminingi kimbangi, tala niandi mamvandi wulembo botika ayi batu boso balembo yendi kuidi niandi.</para>
  <para style="p">
    <verse number="27" style="v"/>Yowani wuba vutudila :</para>
  <para style="p">—Mutu kalendi tambula kima ko enati kasi kukitambula ko bu kiba ku diyilu. <verse number="28" style="v"/>Beno veka lulembo thelimina kimbangi bu ndituba ti : minu ndisiꞌama Klisto ko vayi minu ndifidusu ku ntualꞌandi. <verse number="29" style="v"/>Nketo wukuelo vuiwulu kuidi bakala dinkuedidi. Vayi nkundi wu bakalakuedidi wuntelamanga va ndambu ayi wunkunwanga weti monanga khini mu wanga mbembo yi bakala dikuedidi. Khini yoyo yidi mu minu, yidukidi. <verse number="30" style="v"/>Bufueni niandi kaluta zangama vayi minu ndikuluka.</para>
  <para style="p">
    <verse number="31" style="v"/>Mutu wowo wuba ku Diyilu lutidi batu boso. Vayi mutu wowo wutotukila va ntoto, widi muisi ntoto ; ayi wuntubanga banga muisi ntoto. Mutu wowo wuba ku Diyilu lutidi batu boso. <verse number="32" style="v"/>Niandi wunteliminanga kimbangi mu mambu momo kamona ayi momo kawa vayi kadi mutu kakadi wilukila kimbangi kiandi. <verse number="33" style="v"/>Woso mutu wukikinina kimbangi kiandi, buna wunwilukila ti Nzambi wid wukiedika. <verse number="34" style="v"/>Bila mutu wowo Nzambi katuma, weta tuba mambu ma Nzambi bila Nzambi wumvananga Pheve mu kambu teza. <verse number="35" style="v"/>Dise dinzolanga Muana ayi wutula bima bioso mu mioko miandi. <verse number="36" style="v"/>Woso mutu wunwilukilanga Muana beki luzingu lukalumani vayi wosowunkambu wilukila Muana kalendi baka ko luzingu lukalumani. Vayi nganziyi Nzambi yidi va niandi.</para>
  <chapter number="4" style="c"/>
  <para style="s1">Yesu ayi nketo wu muisi Samali</para>
  <para style="p">
    <verse number="1" style="v"/>Yesu bu kazaba ti Bafalisi bawa ti wukitula ayi wubotika minlonguki miwombo vioka Yowani, <verse number="2" style="v"/>muaki niandi veka Yesu kasia botika mutu ko vayi minlongukimiandi kaka miba botikanga batu ; <verse number="3" style="v"/>buna wukatuka mu Yuda, wuvutuka ku Ngalili.</para>
  <para style="p">
    <verse number="4" style="v"/>Kafueti kaka viokila va Samali. <verse number="5" style="v"/>Buna wutula va divula dimosi di Samali bantedilanga Sikali, difikimini ayi nsitu wu Yakobi wowo kavana muanꞌandi Zozefi. <verse number="6" style="v"/>Kuna kuba dibulu di nlangu di Yakobi. Yiba nduka-nduka midi, Yesu wuvuanda mu nkuefu wu dibulu bila phokongo yi nzietolo yiba yandi. <verse number="7" style="v"/>Zimbukila nketo wumosi wu muisi Samali wuyiza ku teka nlangu, Yesu wunkamba :</para>
  <para style="p">—Wuphana nlangu wunua !</para>
  <para style="p">
    <verse number="8" style="v"/>Minlonguki miandi miyenda ku divula ku sumba bidia.</para>
  <para style="p">
    <verse number="9" style="v"/>Vayi nketo beni wunkamba :</para>
  <para style="p">—Buna buevi ngeyo widi Nyuda wufueti kundombila nlangu wu nua minu nketo wu muisi Samali e ? Bila Bayuda ayi basi Samali baba wizananga ko.</para>
  <para style="p">
    <verse number="10" style="v"/>Yesu wumvutudila :</para>
  <para style="p">—Enati zebi dikaba di Nzambi ayi mutu wulombidi nlangu wu nua ; nganu ngeyo wunlombidi nlangu wu nua ayi niandi wuveni nlangu wu luzingu.</para>
  <para style="p">
    <verse number="11" style="v"/>Nketo wumvutudila :</para>
  <para style="p">—A Tata, wusi ko kadi kima kitekila nlangu, ayi dibulu thipula didi. Buna kuevi wulenda bakila nlangu beni wu luzingu e ? <verse number="12" style="v"/>Nkuluꞌeto Yakobi wutuvana dibulu diadi, niandi veka wunua nlangu wu dibulu diadi va kimosi ayi bana bandi ayi bibulu biandi. Buna wumbanzila ti ngeyo lutidi nkulu eto Yakobi mu buneni e ?</para>
  <para style="p">
    <verse number="13" style="v"/>Yesu wumvutudila :</para>
  <para style="p">—Woso kuandi mutu wela nua nlangu wawu wela buela mona phuila ; <verse number="14" style="v"/>vayi woso mutu wela nua nlangu wowo ndiela kumvana kalendi buela mona phuila ko. Bila nlangu wowondiela kumvana wela kituka mu niandi nto yinkumba nate mu luzingu lukalumani.</para>
  <para style="p">
    <verse number="15" style="v"/>Buna nketo beni wunkamba :</para>
  <para style="p">—A Tata, wuphana nlangu beni muingi ndibika buela monanga phuilaayi muingi ndibika buela kuiza tekanga nlangu vava !</para>
  <para style="p">
    <verse number="16" style="v"/>Yesu wunkamba :</para>
  <para style="p">—Yenda tedi bakala diaku mbila, buna wiza yandi vava.</para>
  <para style="p">
    <verse number="17" style="v"/>Nketo wumvutudila :</para>
  <para style="p">—Ndisi wukuela ko.</para>
  <para style="p">Yesu wunkamba :</para>
  <para style="p">—Buiedika kuandi tubidi ti wisi wukuela ko. <verse number="18" style="v"/>Bila babakala batanu baba yaku. Diodi didi yaku buabu kasiꞌandibakala diaku ko. Mambu momo tubidi madi makiedika.</para>
  <para style="p">
    <verse number="19" style="v"/>Nketo wumvutudila :</para>
  <para style="p">—A tata, mbueni ti widi mbikudi. <verse number="20" style="v"/>Bakulu beto basambila va mongo wawu vayi beno lueta tuba ti ku Yelusalemi kaka kuawu bafueti sambidilanga.</para>
  <para style="p">
    <verse number="21" style="v"/>Yesu wumvutudila :</para>
  <para style="p">—Nketo, wunguilukila ; thangu yeka kuiza yoyi luela sambidila Tata bika va mongo wawu ayi bika ku Yelusalemi. <verse number="22" style="v"/>Beno lunsambilanga ma lukambulu zaba. Vayi beto tuzebi ma tuetasambila, bila phulusu yitotukila kuidi Bayuda. <verse number="23" style="v"/>Vayi thangu yeka nduka kuiza, ayi yifueni yoyo minsambidi mikiedika miela sambilanga Tata mu Pheve ayi mu kiedika, bila Tatawuntombanga bobo bankunsambidilanga mu phila yoyo. <verse number="24" style="v"/>Nzambi niandi Pheve, buna bufueni bobo bakunsambila bafueti kunsambidila mu Pheve ayi mu kiedika.</para>
  <para style="p">
    <verse number="25" style="v"/>Nketo wunkamba :</para>
  <para style="p">—Nzebi ti Mesiya mutu beta tedila Klisto wela kuiza, bu kela kuiza. Buna kela kuiza buna wela kutu sudikisa mambu moso.</para>
  <para style="p">
    <verse number="26" style="v"/>Yesu wumvutudila :</para>
  <para style="p">—Minu wawu wunyoluka yaku.</para>
  <para style="p">
    <verse number="27" style="v"/>Muna thangu yina, minlonguki miandi mivutuka, misimina bu miyiza kumbata wulembo solula ayi nketo wu muisi Samali. Muaki kadi mutu wumosi kasia kunyuvula ko ti : “mbi wulembo nyuvulanga e ?” Bila “mbi wulembo soludilanga yandi e ?”</para>
  <para style="p">
    <verse number="28" style="v"/>Vana vawu nketo wutumbu bika mvunguꞌandi, wuvutuka nsualu ku divula ayi wukamba batu :</para>
  <para style="p">
    <verse number="29" style="v"/>—Yizanu, lutala mutu wukhembi mambu moso momo ndivanga. Niandi ko Klisto e ?</para>
  <para style="p">
    <verse number="30" style="v"/>Diawu batu batotuka mu divula ayi bayenda ku kaba.</para>
  <para style="p">
    <verse number="31" style="v"/>Mu thangu yina, minlonguki miandi mintatimisa bu minkamba :</para>
  <para style="p">—Labi, dia !</para>
  <para style="p">
    <verse number="32" style="v"/>Vayi Yesu wuba vutudila :</para>
  <para style="p">—Minu bidia bidi yama biobi beno lukambulu zaba.</para>
  <para style="p">
    <verse number="33" style="v"/>Minlonguki miyuvasana bawu na bawu :</para>
  <para style="p">—Buna mutu wunnatiningi bidia e ?</para>
  <para style="p">
    <verse number="34" style="v"/>Yesu wuba kamba :</para>
  <para style="p">—Vanga luzolo lu mutu wuthuma ayi manisa kisalu kiandi biawu bidia biama. <verse number="35" style="v"/>Beno lutubanga ko ti : zingonda ziya zisiedi buna thangu yi tota bidia mu zitsola yifueni e ? Vayi tala minu ndikulukamba ti : luvumbula meso meno, lutala zitsola, makundi mameni yela. <verse number="36" style="v"/>Mvedi wu makundi wuntambulanga mfutu andi ayi wunkupikanga mu diambudi luzingu lukalumani muingi nkuni ayi mvedi bamona khini va kimosi. <verse number="37" style="v"/>Bila vava vamonikini tsundu yi nongo yayi : “Wunkaka niandi wunkunanga ; wunkaka niandi wumvelanga”. <verse number="38" style="v"/>Ndilutuma luenda vedi makundi mu tsola yi lukambu kueno sala, batu bankaka bawu basala vayi beno luvela makundi ma kisalu kiawu.</para>
  <para style="p">
    <verse number="39" style="v"/>Mu divula dina, basi Samali bawombo bawilukila Yesu mu diambu di kimbangi kitelama nketo wuna bu katuba ti : “wukhembingi mambu moso momo ndivanga.” <verse number="40" style="v"/>Thangu basi Samali bayiza vaba Yesu, banleba kateka kala yawu. Bilumbu biodi kavuandila yawu. <verse number="41" style="v"/>Buna batu bawombo bankaka bawilukila mu diambu di mambu mandi <verse number="42" style="v"/>ayi bakamba nketo beni ti :</para>
  <para style="p">—Buabu beto tuwilukidi, bika sia ti mu diambu di mambu maku wutukembingivayi mu diambu di beto veka tunwilu. Tuzebi bukiedika kuandi ti niandi Mvulusi wu nza.</para>
  <para style="s1">Kumu kimmuadi ku Ngalili</para>
  <para style="r">(<ref loc="MAT 8:5-13">Matayi 8.5-13</ref> ; <ref loc="LUK 7:1-10">Luka 7.1-10</ref>)</para>
  <para style="p">
    <verse number="43" style="v"/>Bilumbu biodi biobi bu bivioka, Yesu wubotuka kuna, wuyenda ku Ngalili. <verse number="44" style="v"/>Bila niandi veka Yesu wutelama kimbangi, bu kakamba ti : Mbikudi kasi nzitusu mu yandi tsi ko. <verse number="45" style="v"/>Bu katula ku Ngalili, basi Ngalili banyakula bu bamona bikumu biobi kavanga ku Yelusalemi mu thangu nyengo bila bawu mamvawu baba kuendanga ku nyengo.</para>
  <para style="p">
    <verse number="46" style="v"/>Wuvutukila ku Kana, mu tsi Ngalili, kuna kakitudila nlangu vinu. Vayi kuba Pfumu yimosi yi leta, muisi Kafalinawumi, wuba ayi muanꞌandi wubakala wuba kimbevo <verse number="47" style="v"/>Bu kawa ti Yesu wubotukidi mu tsi Yuda ; buabu widi mu tsi Ngalili, buna wuyiza kunleba mu diambu kiza belusa muanꞌandi wubakala wuba nduka mu fua.</para>
  <para style="p">
    <verse number="48" style="v"/>Yesu wunkamba :</para>
  <para style="p">—Enati lukadi mona bidimbu ayi bikumu buna lulendi wilukila ko e ?</para>
  <para style="p">
    <verse number="49" style="v"/>Pfumu beni wunleba :</para>
  <para style="p">—Pfumu, tuenda nsualu tuamina muanꞌama kafua !</para>
  <para style="p">
    <verse number="50" style="v"/>Yesu wumvutudila :</para>
  <para style="p">—Yenda kuaku, muanꞌaku wulembo zingi !</para>
  <para style="p">Mutu wuwilukila mambu mankamba Yesu, ayi, wuyenda kuandi.</para>
  <para style="p">
    <verse number="51" style="v"/>Buna wukidi mu nzila, bisadi biandi biyiza kundengana, binkamba ti : “muanꞌaku wulembo zingi.”</para>
  <para style="p">
    <verse number="52" style="v"/>Wuba yuvula kani thangu mbi muanꞌandi kamonina mbote. Bamvutudila :</para>
  <para style="p">—Zinzangala zimeni kibedi zono va thangu yitheti ku manima midi.</para>
  <para style="p">
    <verse number="53" style="v"/>Dise dizaba ti yawu yina thangu Yesu kankambila ti : “Muanꞌaku wulembo zingi” Buna mutu beni va kimosi ayi batu boso baba mvuandanga ku nzoꞌandi bawilukila.</para>
  <para style="p">
    <verse number="54" style="v"/>Kioki kumu kimmuadi kivanga Yesu bu kaba mu tsi Yuda mu kuenda ku Ngalili.</para>
  <chapter number="5" style="c"/>
  <para style="ms1">MINU AYI KAMBU KU MINU</para>
  <para style="s1">Yesu wubelusa mbevo ku Yelusalemi</para>
  <para style="p">
    <verse number="1" style="v"/>Momo bu mavioka, kuyiza ba nyengo wu bayuda, Yesu wuyenda ku Yelusalemi. <verse number="2" style="v"/>Va ndambu muelo phaka yi mamemi, vaba buindi kimosi ki nlangu kiba mintanda mintanu mi makunzi. Dizina di buindi beni mu ki Ebelewo Betezata. <verse number="3" style="v"/>Mu makunzi beni muleka bambevo bawombo : baphofo, batu babantiudikanga ayi batu baba binama bibela. [Baba vingilanga nlangu wunikuka. <verse number="4" style="v"/>Bila zithangu zinkaka mbasi yi Pfumu yiba kulukanga mu buindiayi nikunanga nlangu. Woso wuba mutu wutheti mu kukiloza mu buindi, nlangubu wunikunu, niandi wumbeluka boso buididi kimbevo kiandi<note caller="+" style="f"><char style="fr" closed="false">5.4 </char><char style="ft" closed="false">Mambu madi [ ] masi ko mu minkanda minkaka.</char></note>.]</para>
  <para style="p">
    <verse number="5" style="v"/>Vaba mbevo yimosi yibedila mu makumatatu ayi nana di mimvu.</para>
  <para style="p">
    <verse number="6" style="v"/>Yesu bu kammona buna kalambididi vana, ayi bu kazaba ti mutu beni wubedila kimbevo kiandi tona thama ; buna wunyuvula :</para>
  <para style="p">—Tidi beluka e ?</para>
  <para style="p">
    <verse number="7" style="v"/>Mbevo yimvutuddila :</para>
  <para style="p">—Tata, ndisi ko mutu wukutsadisa mu vika kuthibula mu buindi nlangu bu wunikunu. Bila mu thangu minu ndinkuiza buna wunkaka wuntibukanga tuamina minu.</para>
  <para style="p">
    <verse number="8" style="v"/>Buna Yesu wunkamba :</para>
  <para style="p">—Telama, bonga khualꞌaku ayi diata.</para>
  <para style="p">
    <verse number="9" style="v"/>Vana vawu, mutu wubeluka. Wubonga khualꞌandi, wutona diata.</para>
  <para style="p">Vayi lumbu beni kiba ki saba<note caller="+" style="f"><char style="fr" closed="false">5.9 </char><char style="fq" closed="false">Lumbu … ki saba</char><char style="fqa" closed="false"> : </char><char style="ft" closed="false">kuidi Bayuda kiawu lumbu kilumingu. Kadi kisalu kimosi basia ba ko minsua mu sala mu lumbu kina ki saba. Tala Matayi 12.1.</char></note>. <verse number="10" style="v"/>Bayuda bakamba mutu wowo wubeluka ti :</para>
  <para style="p">—Buabu kidi lumbu ki saba, mina mieti kandika mu nata khuala !</para>
  <para style="p">
    <verse number="11" style="v"/>Vayi mutu beni wuba vutudila :</para>
  <para style="p">—Mutu wowo wumbelusidi, niandi wukhembingi ti “bonga khualꞌaku ayi diata !”</para>
  <para style="p">
    <verse number="12" style="v"/>Banyuvula :</para>
  <para style="p">—Nani mutu wowo wukembingi ti : “bonga khualꞌaku ayi diata e ?”</para>
  <para style="p">
    <verse number="13" style="v"/>Vayi mutu wowo wubeluka kasia zaba ko mutu wowo wumbelusa. Bila Yesu wukifielumukinina mu nkangu wu batu wuba vana.</para>
  <para style="p">
    <verse number="14" style="v"/>Mambu momo bu mavioka, Yesu wudengana mutu beni mu Nzo Nzambi, wunkamba :</para>
  <para style="p">—Tala, buabu belukidi. Vayi, kadi buela vola masumu tala wedi builu malutidi biva.</para>
  <para style="p">
    <verse number="15" style="v"/>Buna mutu beni wuyenda ayi wukamba Bayuda ti Yesu niandi wumbelusidingi.</para>
  <para style="s1">Dise ayi Muana</para>
  <para style="p">
    <verse number="16" style="v"/>Mu diambu diodi Bayuda bayamisa Yesu bila wuvanga mambu momo mu lumbu ki saba.</para>
  <para style="p">
    <verse number="17" style="v"/>Vayi yesu wuba vutudila :</para>
  <para style="p">—Dise diama dilembo sadi nate buabu, diawu minu mamvama ndilembo sadi !</para>
  <para style="p">
    <verse number="18" style="v"/>Mu diambu di mambu momo, Bayuda baluta buela tomba kumvonda ; bika sia ti mu diambu kambundulanga lumbu ki saba vayi mu diambu kankambanga diaka ti Nzambi niandi Dise diandi ayi weta kukidedikisanga banga Nzambi. <verse number="19" style="v"/>Vayi Yesu wuba vutudila :</para>
  <para style="p">—Bukiedika ndikulukamba ti Muana kalendi vanga diambu mu niandi veka ko. Wumvanganga kaka moso mambu kamona kuidi dise diandi. Moso mambu mamvanganga Tata mawu Muana keti vanga. <verse number="20" style="v"/>Bila Tata wunzolanga Muana, wunkumonisanga mambu mosomomo keti vanganga niandi veka ; wela kummonisa mavanga malutiditola ayi mama muingi lulembo kasiminanga. <verse number="21" style="v"/>Bila banga Tata bu keti fulukisanga bafua ayi keti kuba vananga luzingu, buawu bobo muana keti vanina luzingu kuidi woso wukatidi. <verse number="22" style="v"/>Niandi veka Tata kasambisanga mutu ko vayi wuyekula tsambusulu yoso mu mioko mi Muana <verse number="23" style="v"/>mu diambu batu boso bakinzika Muana banga bobo beta kinzikila Tata. Woso mutu wunkambu kinzikanga Muana, buna kakinzikanga ko Dise diodi dintuma.</para>
  <para style="p">
    <verse number="24" style="v"/>Bukiedika ndikulukamba ti woso mutu wu wa mambu mama ayiwunwilukila mutu wowo wuthuma buna niandi beki luzingu lukalumaniayi kalendi sambusu ko, bila wukatukidi mu lufua ayi wuyizidi ku luzingu. <verse number="25" style="v"/>Bukiedika, bukiedika ndikulukamba ti thangu yeka kuiza, ayi yifueni, yoyi bafua bela wila mbembo yi Muana Nzambi ayi bobo bela kuyiwa bawu bela zinga.</para>
  <para style="p">
    <verse number="26" style="v"/>Bila banga Tata bu kabakidi luzingu mu niandi veka, buawu bobo kavanina Muana mu baka luzingu mu niandi veka. <verse number="27" style="v"/>Sumbu kadi ti Muana Mutu, buna wumvana lulendo lu sambisila.</para>
  <para style="p">
    <verse number="28" style="v"/>Bikanu kueno simina mu diambu diodi ; bila thangu yeka kuiza, yoyi babo bobo badi mu biziami bela wila mbembo andi ; <verse number="29" style="v"/>bela totuka. Babo bavanga mamboti bela fuluka mu diambu di tambulaluzingu vayi bobo bavanga mambu mambimbi bela fuluka mu diambu di tambula thumbudulu. <verse number="30" style="v"/>Minu ndilendi vanga kadi diambu dimosi ko mu minu veka. Ndieti sambisa boso buididi mambu momo ndieti wa ayi tsambusuluꞌama yidi yisonga. Bila nditombanga ko luzolo luama vayi ndintombanga luzolo lu mutu wowo wuthuma.</para>
  <para style="s1">Bimbangi mu diambu di Yesu</para>
  <para style="p">
    <verse number="31" style="v"/>—Enati minu veka ndikukiteliminanga kimbangi buna kimbangi kiamakisi ki kiedika ko.</para>
  <para style="p">
    <verse number="32" style="v"/>Vayi vadi mutu wunkaka wukuthelimina kimbangi ayi nzebi ti kimbangi kiandi, mu diambu diama, kidi ki kiedika. <verse number="33" style="v"/>Beno lutuma batu kuidi Yowani ayi niandi wutelimina kiedika kimbangi. <verse number="34" style="v"/>Vayi minu, ndisi ko mfunu telomono kimbangi kuidi mutu vayithubidi bobo muingi luvuka. <verse number="35" style="v"/>Yowani wuba muinda wunlema ayi wunlezama, ayi, beno luzola monakhini mu ndambu thangu kaka mu kiezila kiandi. <verse number="36" style="v"/>Vayi kimbangi kidi yama kiviokidi munneni ayi kimbangi ki Yowani. Bila mavanga maphana Tata mu dukisa, mawu ndieta vanga ayi mawu meta telama kimbangi mu minu ti Tata wuthuma. <verse number="37" style="v"/>Tata, mutu wowo wuthuma, niandi veka wutelama kimbangi mu diambudiama. Vayi luwilu ko mbemboꞌandi andi lumueni ko zizi kiandi <verse number="38" style="v"/>ayi mambu mandi masi ko mu beno, bila mutu wowo katuma benolukadi kueno kunwilukila. <verse number="39" style="v"/>Beno lueti fiongunina masonoko ila lueta banzila ti mu mawu lubakidi luzingu lukalumani ayi masonoko beni mawu meta telama kimbangi mu diambu diama. <verse number="40" style="v"/>Ayi lumengi kueno kuiza kuidi minu muingi lutambula luzingu.</para>
  <para style="p">
    <verse number="41" style="v"/>Nditombanga ko nkembo wowo wumbanga kuidi batu. <verse number="42" style="v"/>Muaki minu ndiluzebi ti luisi ko luzolo mu Nzambi. <verse number="43" style="v"/>Minu ndiyiza mu dizina di Dise diama ayi lumengi kuthambula. Enati mutu wunkaka wizidi mu dizina diandi veka buna niandi luntambulanga. <verse number="44" style="v"/>Buevi lulenda wilukila, beno lueti tombanga nkembo mu beno yi benoayi lutombanga ko nkembo wumbanga kuidi Nzambi e ?</para>
  <para style="p">
    <verse number="45" style="v"/>Bikanu kueno banza ti minu ndiela kulufunda kuidi Tata vayi vadimutu wela kulufunda kuidi Tata, Moyize, mutu wowo beno lusila diana. <verse number="46" style="v"/>Bila enati lueta wilukila Moyize, nganu lueta kunguilukila ; bila niandi wusonika mu diambu diama. <verse number="47" style="v"/>Enati lukadi wilukila mambu kasonika, buna buevi lulenda wilukila mambu momo ndintuba e ?</para>
  <chapter number="6" style="c"/>
  <para style="s1">Yesu wudikila mili tanu yi babakala</para>
  <para style="r">(<ref loc="MAT 14:13-21">Matayi 14.13-21</ref> ; <ref loc="MRK 6:30-44">Malako 6.30-44</ref> ; <ref loc="LUK 9:10-17">Luka 9.10-17</ref>)</para>
  <para style="p">
    <verse number="1" style="v"/>Mambu momo bu mavioka, Yesu wusabuka ku disimu dinkaka di mbu wu Ngalili, wubeta tedila diaka mbu wu Tibeliadi. <verse number="2" style="v"/>Nkangu wu batu wunlandakana bila batu bamona bikumu ki kavanga mu bambevo. <verse number="3" style="v"/>Yesu wumaka ku mongo ; kuna kavuanda ayi minlonguki miandi. <verse number="4" style="v"/>Muaki Pasika, nyengo wu Bayuda, wuba nduka.</para>
  <para style="p">
    <verse number="5" style="v"/>Yesu bu kazungisa thalu mu zindambu zioso ; wumona nkangu wu batu weti kuiza ku kaba, wuyuvula Filipi ti :</para>
  <para style="p">—Filipi, kuevi tufueti sumbila mapha muingi batu baba badia e ?</para>
  <para style="p">
    <verse number="6" style="v"/>Wutula bobo mu kummeka kuandi bila niandi veka wuzaba diambu mbi keka vanga.</para>
  <para style="p">
    <verse number="7" style="v"/>Filipi wumvutudila :</para>
  <para style="p">—A mueni Nlongi : mapha makua tulenda sumbila mu zikhama zizole zi denali<note caller="+" style="f"><char style="fr" closed="false">6.7 </char><char style="fq" closed="false">Zikhama zizole zi denali</char><char style="fqa" closed="false"> : </char><char style="ft" closed="false">zidedikini mu mfutu wu kisadi kimosi mu tezo ki nana di zingonda.</char></note>, malenda fuana muingi kadika mutu kabaka tini e ?</para>
  <para style="p">
    <verse number="8" style="v"/>Nlonguki wumosi mu minlonguki miandi, Andele khomba yi Simoni Piela wunkamba :</para>
  <para style="p">
    <verse number="9" style="v"/>—Muana ditoko dimosi didi vava beki mapha matanu ayi zimbizi zizole zinlangu. Vayi mbi binsundula mu diambu di nkangu wu batu baba e ?</para>
  <para style="p">
    <verse number="10" style="v"/>Yesu wukamba :</para>
  <para style="p">—Luvuandisa batu boso.</para>
  <para style="p">Biti biwombo biba va buangu beni. Babakala bavuanda. Baba nduka-nduka mili tanu. <verse number="11" style="v"/>Yesu wubonga mapha beni, wuvutula matondo, wukabudila batu bobo bavuanda. Wuba vana zimbizi boso bu bela luzolo luawu. <verse number="12" style="v"/>Bu bamana yukuta, Yesu wukamba minlonguki miandi :</para>
  <para style="p">—Buabu, lukubika bitini biobi bisiadidi muingi ka diambu ko tini kimosi kibika bungana.</para>
  <para style="p">
    <verse number="13" style="v"/>Bakubika bitini beni ; bawesa kumi ayi bipani biodi mu bitini bisiadidila mu mapha matanu momo batu badia.</para>
  <para style="p">
    <verse number="14" style="v"/>Batu bu bamona kumu kioki Yesu kavanga ; buna bakamba ti :</para>
  <para style="p">—Bukiedika kuandi ti mutu wowo niandi mbikudi wowo wufueti kuiza va nza !</para>
  <para style="p">
    <verse number="15" style="v"/>Yesu bu kazaba ti batidi kuiza ayi kunkitula ntinu mu kingolo ; buna wuyenda diaka niandi veka ku mongo.</para>
  <para style="s1">Yesu wudiatila va mbata nlangu</para>
  <para style="r">(<ref loc="MAT 14:22-27">Matayi 14.22-27</ref> ; <ref loc="MRK 6:45-52">Malako 6.45-52</ref>)</para>
  <para style="p">
    <verse number="16" style="v"/>Mu thangu masika, minlonguki miandi minengumuka ku mbi, <verse number="17" style="v"/>mikuma mu nlungu ayi miyenda ku Kafalinawumi ku disimu dinkaka di mbu. Buisi buna buyididi vayi Yesu katudidi ko ku baba. <verse number="18" style="v"/>Vuka kingolo ki muphepi kitona ayi mbu wunikuka ngolo. <verse number="19" style="v"/>Bu bavuila mu tezo nanga ki kilometele bitanu voti bisambanu, Yesu wulembo diatila va mbata nlangu ayi wufikama vaba nlungu. Tsisi yingolo yiba buila. <verse number="20" style="v"/>Vayi Yesu wuba kamba :</para>
  <para style="p">—Bikanu kueno mona tsisi bila minu kuandi !</para>
  <para style="p">
    <verse number="21" style="v"/>Bazola ku nkotisa mu nlungu, vayi muna thangu beni kaka bazimbukila nlungu wusesa va disimu, va buangu kioki baba kuenda.</para>
  <para style="s1">Yesu niandi dipha dimvananga luzingu</para>
  <para style="p">
    <verse number="22" style="v"/>Mu lumbu kilanda, nkangu wu batu wowo wusiala ku disimu di dinkaka di mbu, bu wumona ti vasia ba ko nlungu wunkaka botula kaka wowo minlonguki miandi mikuma ayi bu wumona ti Yesu kasia kuma ko mu nlungu banga minlonguki miandi, vayi minlonguki miandi miyenda miawu veka. <verse number="23" style="v"/>Vayi minlungu minkaka miba ku Tibeliasi miyiza sesa va ndambu vovo badila mapha, Pfumu bu kamana vutula matondo. <verse number="24" style="v"/>Diawu nkangu bu wumona ti Yesu ayi minlonguki miandi basia ba vana ko, buna bakuma mu minlungu ayi bayenda ku Kafalinawumi mu kuenda tombi Yesu.</para>
  <para style="p">
    <verse number="25" style="v"/>Bu bammona ku disimu dinkaka di mbu, banyuvula :</para>
  <para style="p">—Labi, thangu mbi wizidingi kuaku e ?</para>
  <para style="p">
    <verse number="26" style="v"/>Yesu wuba vutudila :</para>
  <para style="p">—Bukiedika ndikulukamba ti : lulembo thombila bika sia ti mu diambu bu lumueni bikumu vayi mu diambu ludidi mapha ayi luyukutidi.</para>
  <para style="p">
    <verse number="27" style="v"/>Lusala, bika sia ti mu diambu di bidia bieta bola vayi lusala mu diambu di bidia biobi binzingilanga nate mu luzingu lukalumani, biobi Muana mutu kela kuluvana bila niandi Nzambi Dise katula dimbu.</para>
  <para style="p">
    <verse number="28" style="v"/>Bawu banyuvula :</para>
  <para style="p">—Buna mbi tuvanga muingi tuvanga mavanga ma Nzambi e ?</para>
  <para style="p">
    <verse number="29" style="v"/>Yesu wuba vutudila :</para>
  <para style="p">—Mavanga ma Nzambi mawu mama : wilukila mutu wowo kafidisa.</para>
  <para style="p">
    <verse number="30" style="v"/>Buna banyuvudila :</para>
  <para style="p">—Kumu mbi ngeyo tidi vanga muingi beto tukimona ayi tuwilukila e ? Mbi wukuiza vangi e ? <verse number="31" style="v"/>Bakulu beto badia mana<note caller="+" style="f"><char style="fr" closed="false">6.31 </char><char style="fq" closed="false">Mana</char><char style="fqa" closed="false"> : </char><char style="ft" closed="false">maba mapha momo Nzambi kavana bana ba Iseli mu ntangu basabukadikanga bu batotuka mu tsi yi Ezipite.</char></note> mu dikanga banga bu busonimina : <char style="qt">Wuba vana mapha maba ku Diyilu.</char></para>
  <para style="p">
    <verse number="32" style="v"/>Yesu wuba kamba :</para>
  <para style="p">—Bukiedika ndikulukamba : bikanu banza ti Moyize niandi wuluvana diphadiodi diba ku Diyilu ; vayi Siama niandi wuluveni dimpa di kiedika diodi diba ku Diyilu. <verse number="33" style="v"/>Mutu wowo wuba ku diyilu niandi dipha di Nzambi ayi niandi wumvananga luzingu va ntoto.</para>
  <para style="p">
    <verse number="34" style="v"/>Bankamba :</para>
  <para style="p">—Pfumu, wutuvananga dimpa beni mu zithangu zioso.</para>
  <para style="p">
    <verse number="35" style="v"/>Yesu wuba vutudila :</para>
  <para style="p">—Minu ndidi dipha dimvananga luzingu. Woso mutu wunkuiza kuidi minu kalendi buela monanga nzala ko. Woso mutu wukunguilukila kalendi buela monanga phuila ko. <verse number="36" style="v"/>Vayi ndilukembi ti beno lumbueni vayi lumengi kueno wilukila. <verse number="37" style="v"/>Batu boso baphana Tata bela kuiza kuidi minu. Ndilendi ko loza woso mutu wunkuiza kuidi minu. <verse number="38" style="v"/>Bila minu bu ndiba ku diyilu ndisia kuiza ko mu diambu di vanga luzolo luama vayi mu diambu di vanga luzolo lu mutu wowo wuthuma. <verse number="39" style="v"/>Vayi luzolo lu mutu wowo wuthuma luawu lualu : ndibika zimbisakadi mutu wumosi mu batu boso bobo kaphana vayi ndibafulukisa mu lumbu ki tsuka. <verse number="40" style="v"/>Luzolo lu Siama luawu lualu : woso mutu wummona Muana ayi wukunwilukila kabaka luzingu lukalumani ayi minu ndiela kumfulukisa mu lumbu ki tsuka.</para>
  <para style="p">
    <verse number="41" style="v"/>Bayuda baniunguta mu diambu diandi bila niandi wutuba ti “minu ndidi dipha diba ku Diyilu.” <verse number="42" style="v"/>Buna bawu batuba :</para>
  <para style="p">Niandi ko Yesu Muana Zefu e ? Keti tuzebi siandi ayi nguandi e ? Buna buevi kalenda tubila ti ku Diyilu kaba e ?</para>
  <para style="p">
    <verse number="43" style="v"/>Vayi Yesu wuba vutudila :</para>
  <para style="p">—Bikanu kueno miunguta mu beno na beno ! <verse number="44" style="v"/>Bila mutu kalendi kuiza kuidi minu ko enati Dise diodi dithuma kasikuntuta ko ayi minu ndiela kumfulukisa mu lumbu kitsuka. <verse number="45" style="v"/>Bila mimbikudi misonika : Babo, Nzambi wela kuba longa. Diawu woso mutu wuwa Tata ayi wulongu kuidi niandi, wela kuiza kuidi minu.</para>
  <para style="p">
    <verse number="46" style="v"/>Bila kuisi ko mutu wumona Tata vayi mutu wowo kaka wubakuidi Nzambi ; niandi kaka wumona Tata. <verse number="47" style="v"/>Bukiedika bukiedika ndikulukamba ti woso kuandi mutu wilukidi, niandi wela baka luzingu lukalumani.</para>
  <para style="p">
    <verse number="48" style="v"/>Minu ndidi dipha dimvananga luzingu. <verse number="49" style="v"/>Bakulu beno badia mana mu dikanga vayi bafua.</para>
  <para style="p">
    <verse number="50" style="v"/>Vayi tala diawu diadi dipha diba ku Diyilu mu diambu di woso wukudidia kabika fua. <verse number="51" style="v"/>Minu ndidi dipha dimvananga luzingu. Dipha beni ku Diyilu diba. Woso mutu wukudidia wela zinga mu zithangu zikazimani. Dipha diodi ndiela vanayawu nitu ama<note caller="+" style="f"><char style="fr" closed="false">6.51 </char><char style="fq" closed="false">Dipha diodi ndiela vanayawu nitu ama</char><char style="fqa" closed="false"> : </char><char style="ft" closed="false">Yesu wutuba bobo bila wuzaba ti wela tambika nitu andi mu diambu di masumu ma batu.</char></note>. Yawu ndiela vana mu diambu di luzingu lu nza.</para>
  <para style="p">
    <verse number="52" style="v"/>Bayuda bafindana bawu na bawu zimpaka, batuba :</para>
  <para style="p">—Buna buevi mutu wowo kalenda kutuvanina nituꞌandi muingi tuyidia e ?</para>
  <para style="p">
    <verse number="53" style="v"/>Yesu wuba kamba :</para>
  <para style="p">—Bukiedika ndikulukamba : enati lukadi dia nitu yi Muana Mutu ayi enati lukadi nua menga mandi, buna lulendi baka ko luzingu mu beno veka. <verse number="54" style="v"/>Bila woso mutu wela dia nituꞌama ayi wela nua menga mama, wela baka luzingu lukalumani ayi ndiela kumfulukisa mu lumbu ki tsuka. <verse number="55" style="v"/>Bila nituꞌama biawu bidia bikiedika, menga mama mawu nduinu yi kiedika. <verse number="56" style="v"/>Woso wela dia nituꞌama ayi wela nua menga mama wela ba mu minu ayi minu ndiela ba mu niandi. <verse number="57" style="v"/>Bu didi ti Tata wuthuma widi moyo ayi minu ndilembo zingi mu diambudi Tata, diawu woso wundia nitu ama wela zinga mu diambu diama. <verse number="58" style="v"/>Diawu diadi dipha diba ku Diyilu, disi ko banga diodi didiabakulu beno ayi bafua. Vayi woso wundia dipha diadi wela zinga mu mvu ka mvu. <verse number="59" style="v"/>Yesu wutuba mambu momo bu kaba longa mu nzo lukutukunu ku Kafalinawumi.</para>
  <para style="s1">Minlonguki miwombo mitina Yesu</para>
  <para style="p">
    <verse number="60" style="v"/>Bu bamana kunwa, buna bawombo mu minlonguki miandi mikamba :</para>
  <para style="p">—A beno, mambu mama ngolo madi. Nani wulenda ku masudika e ?</para>
  <para style="p">
    <verse number="61" style="v"/>Yesu wuzaba ti minlonguki miandi miniunguta mu diambu dina, buna wuba kamba :</para>
  <para style="p">—A buevi mambu mama malumonisini phasi mu mintima mieno e ? <verse number="62" style="v"/>Buna enati lumueni Muana Mutu kumini ku katuama ta… ? <verse number="63" style="v"/>Pheve yawu yimvananga luzingu. Nitu yisi kadi mfunu ko. Mambu mama ndilukembi mawu Pheve ayi luzingu. <verse number="64" style="v"/>Vayi bankaka muna luidi bakadi wilukila.</para>
  <para style="p">Bila Yesu wukizabila tona vana thonono batu bobo bankambu wilukila ayi wukizabila mutu wowo wela kunsumbisa.</para>
  <para style="p">
    <verse number="65" style="v"/>Yesu wubuela tuba diaka :</para>
  <para style="p">—Diawu ndilukambila ti kuisi ko mutu wulenda kuiza kuidi minu, enati Tata kasi kumvana ko diluaku.</para>
  <para style="p">
    <verse number="66" style="v"/>Tona thangu yina, minlonguki miandi miwombo mivutuka, misia buela diata yandi va kimosi ko.</para>
  <para style="p">
    <verse number="67" style="v"/>Buna Yesu wuyuvula kumi bamvuala buadi :</para>
  <para style="p">—A buevi, beno mamveno, lutidi kueno kuenda e ?</para>
  <para style="p">
    <verse number="68" style="v"/>Buna Simoni Piela wumvutudila :</para>
  <para style="p">—Pfumu, kuidi nani tulenda diaka kuenda e ? Ngeyo widi mambu mamvananga luzingu lukalumani. <verse number="69" style="v"/>Beto tuwilukidi ayi tuzebi ti ngeyo widi mutu wunlongo wu Nzambi.</para>
  <para style="p">
    <verse number="70" style="v"/>Yesu wuba kamba :</para>
  <para style="p">—Keti minu ndilusobula beno kumi bamvuala buadi ? Vayi wumosi mu beno beki pheve yi satana.</para>
  <para style="p">
    <verse number="71" style="v"/>Yesu wutubila bobo mu diambu di Yuda Isikalioti, muana Simoni. Bila niandi wuzola kunsumbisa, niandi wuba wumosi mu kumi bamvuala buadi.</para>
  <chapter number="7" style="c"/>
  <para style="s1">Yesu wuyenda ku nyedngo wu zinzo zi kapu</para>
  <para style="p">
    <verse number="1" style="v"/>Momo bu mavioka, Yesu wudiengila mu Ngalili, kasia zola vuanda mu Yuda ko, bila Byuda batomba ku mvonda. <verse number="2" style="v"/>Nyengo wu Bayuda, nyengo wu zinzo zi kapu<note caller="+" style="f"><char style="fr" closed="false">7.2 </char><char style="fq" closed="false">Nyengo wu zinzo zi kapu</char><char style="fqa" closed="false"> : </char><char style="ft" closed="false">wuba zingilanga nana di bilumbu. Bayuda baba kembilanga wawu ku Yelusalemi mu Thebukulu moyo mu diambu banzingila mu zinzo zikapu mu dikanga bu batotuka mu tsi yi Ezipite. Bayuda babo baba mu zungaki Palesitine baba kuizanga ku Yelusalemi mu thangu wu nyengo beni.</char></note>, wuba nduka.</para>
  <para style="p">
    <verse number="3" style="v"/>Buna bakhomba bandi zinkamba :</para>
  <para style="p">—Katuka vava, yenda ku Yuda muingi minlonguki miaku mimona mavanga momo wulembo vangi. <verse number="4" style="v"/>Bila kuisi ko mutu wumvanganga diambu mu kinsueki ayi tidi zabakana kuidi batu. Bu wulembo vangi mambu mama, wukimonisa ngeyo veka kuidi batu ba nza.</para>
  <para style="p">
    <verse number="5" style="v"/>Bila bakhomba bandi mamvawu zisia kunwilukila ko. <verse number="6" style="v"/>Yesu wuba vutudila :</para>
  <para style="p">—Thanguꞌama yifueni ko vayi beno thangu eno yidi yimbote mu zithangu zioso. <verse number="7" style="v"/>Nza yilendi ku lulenda ko. Vayi minu yifueti kaka kundenda bu ndieti kuyitelimina kimbangi ti mavanga mandi madi mambimbi. <verse number="8" style="v"/>Diawu beno yendanu kueno ku nyengo beni. Minu ndisi nkuenda ko ku nyengo beni bila thangu ama yifueni ko.</para>
  <para style="p">
    <verse number="9" style="v"/>Yesu wuvuanda ku Ngalili bu kamana kuba kamba mambu momo.</para>
  <para style="p">
    <verse number="10" style="v"/>Bakhomba bandi bu bayenda ku nyengo, niandi mamvandi wuyenda mu kinsueki, mu kambu kukimonisa kuidi batu. <verse number="11" style="v"/>Bayuda bantomba ku nyengo bu batuba :</para>
  <para style="p">—Kuevi kuidi mutu wowo e ?</para>
  <para style="p">
    <verse number="12" style="v"/>Maniunguta mawombo mabua mu diambu diandi va khatitsika nkangu wu batu. Batu bankaka batuba ti :</para>
  <para style="p">—Mutu wowo widi mutu wumboti.</para>
  <para style="p">Vayi batu bankaka batuba ti :</para>
  <para style="p">—Nana, batu kalembo vukumuna.</para>
  <para style="p">
    <verse number="13" style="v"/>Vayi kadi mutu kasia baka kibakala ko mu ku nzonzila va meso ma batu, mu diambu di boma baba mona Bayuda.</para>
  <para style="p">
    <verse number="14" style="v"/>Nyengo buna weka va khatitsika, Yesu wukota mu Nzo Nzambi ayi wulonga. <verse number="15" style="v"/>Bayuda basimina buwombo ayi batuba :</para>
  <para style="p">Buevi mutu wawu kazabidi masonuku bu didi ti niandi kasia longa ko e ?</para>
  <para style="p">
    <verse number="16" style="v"/>Yesu wuba vutudila :</para>
  <para style="p">—Malongi mama masi mama veka ko vayi malongi ma mutu wowo wuthuma. <verse number="17" style="v"/>Woso tidi kuandi vanga luzolo lu Nzambi buna buedika wela zaba ti malongi ma ndieta longa kuidi Nzambi maba voti mu luzolo luama veka ndieta yolukila. <verse number="18" style="v"/>Mutu wunlonganga mu luzolo luandi veka, wuntombanga wandi nkembo. Vayi mutu wowo wuntombanga nkembo wu mutu wowo wuntuma, buna niandi mutu wukiedika ayi kuisi ko diambu di luvunu mu niandi. <verse number="19" style="v"/>Moyize kasia kuluvana mina ko e ? Vayi kadi mutu mu beno kakinzikanga Mina ko. Buna bila mbi luntomba kuphondila e ?</para>
  <para style="p">
    <verse number="20" style="v"/>Nkangu wuvutula :</para>
  <para style="p">—Pheve yi mbimbi yidi yaku ! Nani tidi kuvonda e ?</para>
  <para style="p">
    <verse number="21" style="v"/>Yesu wuba vutudila :</para>
  <para style="p">—Kumu kimosi ndivengi, vayi beno babo lulembo simina. <verse number="22" style="v"/>Moyize wuluvana muina wu zenganga nitu yi kibakala, (wusia ba muinꞌandi ko vayi wuba wu bakulu). Vayi beno lueti zenganga nitu yi kibakala mu lumbu ki saba. <verse number="23" style="v"/>Enati bakala zengusulu nitu yi kibakala mu lumbu ki saba mu diambu di bika bundula muina wu Moyize, buna bila mbi beno lufueti kumfuemina bu ndibelusa mbevo mu lumbu ki saba e ? <verse number="24" style="v"/>Diawu bikanu sambisa batu mu thalu yi zizi vayi lusambisa mu tsambusulu yi songa.</para>
  <para style="p">
    <verse number="25" style="v"/>Basi Yelusalemi bankaka batuba :</para>
  <para style="p">—Niandi ko mutu wowo batidi vonda e ? <verse number="26" style="v"/>Vayi tala buabu wulembo longi mu kiphuanza vayi bakadi kunkanga kadi diambu dimosi. Mananga bapfumu zimueni ti bukiedika kuandi niandi Klisto e ? <verse number="27" style="v"/>Vayi tuzebi mutu wowo ayi tunzebi kuevi kaba vayi Klisto bu kela kuiza, kadi mutu kasi zaba ko kuevi kela ba !</para>
  <para style="p">
    <verse number="28" style="v"/>Muna nzo Nzambi, Yesu wuyamikina, bu kaba longa :</para>
  <para style="p">—Bukiedika luzebi minu ndidi nani ayi kuevi ndiba ! Ndisia kuizila mu luzolo luama veka ko vayi mutu wowo wuthuma niandi wukiedika ; beno luisi kunzaba ko. <verse number="29" style="v"/>Minu ndinzebi, bila kuidi niandi ndiba ayi niandi wuthuma.</para>
  <para style="p">
    <verse number="30" style="v"/>Bazola kumbuila. Vayi kadi mutu kasia nunga ko mu kumbuila, bila thangu andi buna yifueni ko. <verse number="31" style="v"/>Batu bawombo mu bobo baba mu nkangu banwilukila ayi batuba :</para>
  <para style="p">—Klisto bu kela kuiza, wela vanga bikumu biwombo viokila biobi bilembu vangi mutu wawu e ?</para>
  <para style="p">
    <verse number="32" style="v"/>Bafalisi bawa nkangu wu batu wuniunguta mambu momo mu diambu diandi. Diawu Bafalisi va kimosi ayi bapfumu zi zinganga Nzambi batumaminsungi mi Nzo Nzambi muingi mienda kangi Yesu.</para>
  <para style="p">
    <verse number="33" style="v"/>Vayi Yesu wukamba :</para>
  <para style="p">—Ndikidi yeno diaka vava mu thangu yikhufi, bosi ndiela vutuka kuidi mutu wuthuma. <verse number="34" style="v"/>Buna luela kuthomba vayi lulendi kumbona ko. Koko ndiela ba, beno lulendi kuiza kuna ko.</para>
  <para style="p">
    <verse number="35" style="v"/>Bayuda bakambasana bawu na bawu :</para>
  <para style="p">—Buna kuevi mutu wawu kela kuenda koko tulendi kummonina ko e ? Mananga tidi kuenda kuidi batu bobo bamuangana mu zitsi zi Bangeleki ayi tidi kuenda longi Bangeleki e ? <verse number="36" style="v"/>Buna buevi buididi tsundu yi mambu momo katubidi ti : “Luela kuthomba, vayi lulendi kumbona ko ayi koko ndiela ba beno lulendi kuiza kuna ko e ?”</para>
  <para style="s1">Nlangu wu luzingu</para>
  <para style="p">
    <verse number="37" style="v"/>Mu lumbu kitsuka ki nyengo, kiawu lumbu kinneni ki nyengo, Yesu wutelama vana ayi wuyamikina :</para>
  <para style="p">—Enati mutu phuila kadi buna bika kiza kuidi minu ayi kanua. <verse number="38" style="v"/>Banga bu dikisonimina : woso wukunguilukila, minlangu miwombo mi luzingu miela kumba mu niandi. <verse number="39" style="v"/>Wutubila bobo mu diambu di Pheve Yinlongo yela tambula batu babo bela kunwilukila. Mu thangu yina batu batambudi ko Pheve bila buna Yesu katambudi ko nkembo.</para>
  <para style="s1">Batu bavasana mu diambu di Yesu</para>
  <para style="p">
    <verse number="40" style="v"/>Batu bawombo mu nkangu bu bawa mambu momo, batuba :</para>
  <para style="p">—Kiedika mutu wawu mbikudi.</para>
  <para style="p">
    <verse number="41" style="v"/>Vayi bankaka ti :</para>
  <para style="p">—Niandi Klisto.</para>
  <para style="p">Bankaka ti :</para>
  <para style="p">—Buna Klisto wulenda kuandi totukila mu Ngalili e ? <verse number="42" style="v"/>Tala, masonoko matubanga ko ti Klisto kafueti totukila mu nkuna Dividi ayi kafueti butukila ku Betelemi, buala bu Davidi e ?</para>
  <para style="p">
    <verse number="43" style="v"/>—Nkangu wu batu wuvasuka mu diambu diandi. <verse number="44" style="v"/>Bankaka bazola kumbuila vayi kadi mutu kasia ku mbuidikisa ko.</para>
  <para style="s1">Bapfumu zi Bayuda zimanga wilukila Yesu</para>
  <para style="p">
    <verse number="45" style="v"/>Minsungi mi Nzo Nzambi mivutuka kuidi bapfumu zinganga Nzambi ayi Bafalisi ; bawu baba yuvula :</para>
  <para style="p">—Bila mbi luisi kuntuadila ko e ?</para>
  <para style="p">
    <verse number="46" style="v"/>Minsungi mivutula :</para>
  <para style="p">—Kuisi ko mutu wumatuama yolukila banga buyolukidi mutu wowo !</para>
  <para style="p">
    <verse number="47" style="v"/>Bafalisi baba yuvula :</para>
  <para style="p">—Buna beno mamveno luvunukini e ? <verse number="48" style="v"/>Vadi mutu wumosi mu bapfumu voti mu Bafalisi wuwilukidi mutu wowo e ? <verse number="49" style="v"/>Vayi nkangu wu batu bobo bakambulu zaba Mina, widi wusingu !</para>
  <para style="p">
    <verse number="50" style="v"/>Buna mutu wumosi mu bawu, Nikodemi, mutu wowo wuyenda kuidi Yesu va builu, wuba kamba :</para>
  <para style="p">
    <verse number="51" style="v"/>—A buevi, Mina mieto mieti zengila mutu nkanu mu kambu teka wa mutu beni ayi mu kambu teka zaba mambu mbi kavengi e ?</para>
  <para style="p">
    <verse number="52" style="v"/>Bamvutudila :</para>
  <para style="p">—Ayi ngeyo mamvaku widi muisi Ngalili e ? Tanga mu Mina ayi yindula masonoko, buna ma wumona ti mbikudi kalendi totukila mu Ngalili ko.</para>
  <para style="p">[<verse number="53" style="v"/>Buna kadika mutu wuvutuka ku nzoꞌandi.</para>
  <chapter number="8" style="c"/>
  <para style="s1">Nketo wubuilu mu kitsuza</para>
  <para style="p">
    <verse number="1" style="v"/>Yesu wuyenda ku mongo minti mi Olive. <verse number="2" style="v"/>Vayi mu nsuka-nsuka, Yesu wuvutuka ku Nzo Nzambi. Batu boso bayizaku va kaba ; wuvuanda ayi wuba longa.</para>
  <para style="p">
    <verse number="3" style="v"/>Minlongi mi mina ayi Bafalisi bannatina nketo wumosi babuila mu kitsuza<note caller="+" style="f"><char style="fr" closed="false">8.3 </char><char style="fq" closed="false">Kitsuza</char><char style="fqa" closed="false"> : </char><char style="ft" closed="false">mu tsekudulu yinkaka tulenda tuba ti nketo wawu bambuila mu kiphinga.</char></note> ; bantula va ntuala wu batu boso ; <verse number="4" style="v"/>bankamba :</para>
  <para style="p">—Nlongi, nketo wawu bambuila mu thangu kaba vanga kitsuza. <verse number="5" style="v"/>Mu Mina, Moyize wututuma ti tufueti vonda baketo ba phila yayi mu matadi. Vayi ngeyo, mbi wuntuba e ?</para>
  <para style="p">
    <verse number="6" style="v"/>Banyuvudila kiuvu kioki mu diambu di bamfiela muingi babaka bila kioki bafueti kumfundila.</para>
  <para style="p">Vayi Yesu wuyinama, wusonika mu nlemvo va tsi. <verse number="7" style="v"/>Bu bantantisa mu kunyuvula ; buna niandi wuvumbuka ayi wuba kamba :</para>
  <para style="p">—Woso mutu mu beno zebi ti kasi disumu ko, kaba mutu wutheti mu kunzuba ditadi.</para>
  <para style="p">
    <verse number="8" style="v"/>Buesidi yinama, wusonika va tsi. <verse number="9" style="v"/>Bu bawa bobo, baboso batona tina wumosi wumosi ; tonina kuidi banuna. Yesu wusiala niandi veka va kimosi ayi nketo va ntualꞌandi. <verse number="10" style="v"/>Buna Yesu wuvumbuka ayi wunkamba :</para>
  <para style="p">—A nketo, mimfundi miaku kuevi midi e ? Kadi mutu kasi kubedisa ko e ?</para>
  <para style="p">
    <verse number="11" style="v"/>Nketo wumvutudila :</para>
  <para style="p">—A tata, kadi mutu.</para>
  <para style="p">Buna Yesu wukamba :</para>
  <para style="p">—Minu mamvama ndikadi kubedisa, Yenda kuaku vayi kadi buelavola masumu<note caller="+" style="f"><char style="fr" closed="false">8.11 </char><char style="ft" closed="false">Bibuku bibi tona <char style="xt"><ref loc="JHN 7:53-8:11">Yowani 7.53–8.11</ref></char> bisi ko mu minkanda minkakamikhulu. Minkanda minkaka mitula biawu ku tsuka nsamu wumbote wu Yowani voti vioka <char style="xt"><ref loc="LUK 21:38">Luka 21.38</ref></char>.</char></note>.]</para>
  <para style="s1">Yesu niandi kiezila ki nza</para>
  <para style="p">
    <verse number="12" style="v"/>Yesu wubuela kuba kamba diaka :</para>
  <para style="p">—Minu ndidi kiezila ki nza. Woso mutu wukundandakana kalendi diatila mu tombi ko, vayi wela baka kiezila ki luzingu.</para>
  <para style="p">
    <verse number="13" style="v"/>Buna Bafalisi bankamba :</para>
  <para style="p">—Ngeyo veka wulembo kiteliminanga kimbangi, kimbangi kiaku kisi ki kiedika ko !</para>
  <para style="p">
    <verse number="14" style="v"/>Vayi Yesu wuba vutudila :</para>
  <para style="p">—Kimbangi kiama kidi ki kiedika, ka diambu ko minu veka ndilembo kitelimina kimbangi. Bila minu nzebi kuevi ndiba ayi nzebi kuevi ndinkuenda. Vayi beno luisi zaba ko kueve ndiba ayi kuevi ndinkuenda. <verse number="15" style="v"/>Beno mu kimutu lueta sambisila. Vayi minu ndikadi sambisa kadi mutu wumosi. <verse number="16" style="v"/>Enati minu ndilembo sambisa, buna tsambusuluꞌama yidi yi kiedika ; bila ndisi ko minu veka vayi Tata wuthumba widi yama. <verse number="17" style="v"/>Madi Masonama mu Mina mieno ti : kimbangi ki batu buadi kidi ki kiedika. <verse number="18" style="v"/>Minu veka ndilembo kitelimina kimbangi ayi Tata wuthuma wulembo thelimina diaka kimbangi.</para>
  <para style="p">
    <verse number="19" style="v"/>Banyuvula :</para>
  <para style="p">—Kuevi kuidi Dise diaku e ?</para>
  <para style="p">Yesu wuba vutudila :</para>
  <para style="p">—Beno luisi kunzaba ko ayi luisi zaba ko Dise diama ! Enati lunzebi, nganu luzebi Dise diama.</para>
  <para style="p">
    <verse number="20" style="v"/>Yesu wutubila mambu momo bu kaba longa mu Nzo Nzambi, wutelama va ndambu buangu bantambikilanga makaba. Kadi mutu kasia nunga ko mu kumbuila, bila thanguꞌandi yifueni ko.</para>
  <para style="s1">Buna nani Yesu ?</para>
  <para style="p">
    <verse number="21" style="v"/>Yesu wubuela ku bakamba :</para>
  <para style="p">—Minu ndieka nkuenda, muaki luela kuthomba ayi luela fuila mu masumu meno. Ku ndinkuenda beno lulendi kuiza kuawu ko.</para>
  <para style="p">
    <verse number="22" style="v"/>Buna Bayuda bayuvasana :</para>
  <para style="p">—Buna wela kukivonda e ? Mananga diawu kalembo tubilanga ti : “Ku ndinkuenda beno lulendi kuiza kuawu ko e ?”</para>
  <para style="p">
    <verse number="23" style="v"/>Yesu wuba kamba :</para>
  <para style="p">—Beno luidi basi nza vayi minu ndidi muisi diyilu. Beno luidi basi nza yayi, vayi minu ndisi ko muisi nza yayi. <verse number="24" style="v"/>Diawu ndilukambidi ti “beno luela fuila mu masumu meno”, bila enati lukadi wilukila ti “Minu ndidi”, buna luela fuila mu masumu meno.</para>
  <para style="p">
    <verse number="25" style="v"/>Buna banyuvula :</para>
  <para style="p">—Ngeyo widi nani e ?</para>
  <para style="p">Yesu wuba vutudila :</para>
  <para style="p">—Wowo ndieti ku lukambanga mu zithangu zioso. <verse number="26" style="v"/>Mawombo madi yama mu tuba mu diambu dieno ayi ma kulusambisila ; vayi mutu wowo wuthuma widi wu kiedika ayi mambu momo ndiwa kuidi niandi mawu ndieta kamba kuidi basi nza.</para>
  <para style="p">
    <verse number="27" style="v"/>Vayi basia sudika ko ti Yesu wuyolukila bobo mu diambu di Tata.</para>
  <para style="p">
    <verse number="28" style="v"/>Buna Yesu wuba kamba :</para>
  <para style="p">—Bu luela nangika Muana-Mutu, buna bosi luela zaba ti “Minu ndidi” ayi buna luela zaba ti ndivanganga ko kadi diambu dimosi mu minu veka vayi ndilembo tubi mambu momo mandonga Tata. <verse number="29" style="v"/>Mutu wowo wuthuma widi yama ; kasia kumbika minu veka ko, bila minu ndieta vanga mu zithangu zioso mambu momo meta kummonisa khini.</para>
  <para style="p">
    <verse number="30" style="v"/>Bu katuba mambu momo, batu bawombo banwilukila.</para>
  <para style="s1">Kiphuanza ki kiedika</para>
  <para style="p">
    <verse number="31" style="v"/>Yesu wukamba Bayuda bobo banwilukila ti :</para>
  <para style="p">—Enati beno lunkangananga mu mambu mama buna luidi minlonguki miama mu kiedika, <verse number="32" style="v"/>luela zaba kiedika ayi kiedika kiela kulukula.</para>
  <para style="p">
    <verse number="33" style="v"/>Bamvutudila :</para>
  <para style="p">—Beto tuidi mu nkuna Abalahami ayi kadi khumbu tusia beto bavika ba mutu ko ! Buna buevi wuntubila ti : “Luela ba batu ba kiphuanza e ?”</para>
  <para style="p">
    <verse number="34" style="v"/>Yesu wuba vutudila :</para>
  <para style="p">—Bukiedika ndikulukamba ti : Woso mutu wumvanganga masumu, buna niandi mvika wu masumu. <verse number="35" style="v"/>Mvika kasi muisi dikanda ko vayi muana, mu zithangu zioso, widi muisi dikanda.</para>
  <para style="p">
    <verse number="36" style="v"/>Diawu enati Muana wulukudidi, buna lukululu mu kiedika. <verse number="37" style="v"/>Nyinga, nzebi ti luidi mu nkuna Abalahami, vayi lutidi kuphonda bila mambu mama masi ko buangu mu beno. <verse number="38" style="v"/>Ndilembo lukambi mambu momo minu ndimona bu ndiba kuidi Siama vayi beno lulembo vangi mambu momo luwa kuidi Sieno.</para>
  <para style="p">
    <verse number="39" style="v"/>Bankamba :</para>
  <para style="p">—Abalahami niandi sieto !</para>
  <para style="p">Yesu wuba vutudila :</para>
  <para style="p">—Enati luidi bana ba Abalahami, nganu lulembo vangi mavanga ma Abalahami. <verse number="40" style="v"/>Vayi buabu beno lulembo tombi kuphondisa, minu, mutu ndilukembi kiedika kioki ndiwa kuidi Nzambi. Abalahami kasia bu vanga ko. <verse number="41" style="v"/>Beno lulembo vangi mavanga ma sieno.</para>
  <para style="p">Bawu bamvutudila :</para>
  <para style="p">—Beto tuisi bana ba kindumba ko. Vayi Nzambi niandi khatika Sieto.</para>
  <para style="p">
    <verse number="42" style="v"/>Yesu wuba kamba :</para>
  <para style="p">—Enati Nzambi niandi Sieno nganu lueta kunzola, bila mu Nzambi nditotukila ; ayi buabu ndidi vava. Ndisia kuizila ko mu luzolo luama vekavayi niandi wuthuma. <verse number="43" style="v"/>Bila mbi lunkambu sudikila mambu ndilembo lukambi e ? Bila lulendi ko wa mambu mama.</para>
  <para style="p">
    <verse number="44" style="v"/>Beno Satana niandi dise dieno ayi lutidi vanga zinzinunu zi dise dieno. Niandi mvondi tona vana thonono ayi kasia zingila ko mu kiedika, bila mu niandi muisi ko kadi kiedika. Mu thangu keta vuna, buna mu ntimꞌandi mueta ba luvunu bila niandi nkua luvunu ayi dise di luvunu. <verse number="45" style="v"/>Vayi minu bu ndilembo tubi kiedika, beno lukadi kunguilukila. <verse number="46" style="v"/>Nani mu beno wulenda kukhamba disumu diodi ndivanga e ? Buna bila mbi lukadi kunguilukila enati ndilembo lukambi kiedika e ? <verse number="47" style="v"/>Woso mutu Nzambi kavuidi wunwanga mambu ma Nzambi. Beno Nzambi kasi luvua ko, diawu ka luwilanga ko.</para>
  <para style="p">
    <verse number="48" style="v"/>Bayuda bamvutudila :</para>
  <para style="p">—Mueni ti bukiedika kuandi tulembo kambanga ti ngeyo widi muisi Samaliayi Pheve yimbimbi yidi yaku.</para>
  <para style="p">
    <verse number="49" style="v"/>Yesu wuba vutudila :</para>
  <para style="p">—Nana, minu ndisiꞌama Pheve yimbimbi ko. Vayi Dise diama ndieta kinzikavayi beno lulembo kundenzi. <verse number="50" style="v"/>Minu nditombanga nkemboꞌama ko. Vayi vadi mutu wuntombanga wawu ayi weta sambisa.</para>
  <para style="p">
    <verse number="51" style="v"/>Bukiedika ndikulukamba : woso mutu wunlundanga mambu mama, kalendi fua ko.</para>
  <para style="s1">Yesu ayi Abalahami</para>
  <para style="p">
    <verse number="52" style="v"/>Buna byuda bamvutudila :</para>
  <para style="p">—Buabu tuzebi ti Pheve yi mbimbi yidi yaku ! Bila Abalahami ayi mimbikudi bamana fua, vayi ngeyo wunkamba ti woso mutu wunlunda mambu maku kalendi fua ko ! <verse number="53" style="v"/>Buna ngeyo wumbanza ti ngeyo lutidi mu bunneni. Dise dieto Abalahami, diodi difua voti mimbikudi miomi mimana fua e ? Buevi wulembo kibanzila e ?</para>
  <para style="p">
    <verse number="54" style="v"/>Yesu wuba vutudila :</para>
  <para style="p">—Enati minu ndilembo kikembisa minu veka, buna nkemboꞌama widi wuphamba. Vayi Dise diama, diodi lulembo tedila Nzambi eno niandi wulembo khembisa. <verse number="55" style="v"/>Muaki beno luisi kunzaba ko vayi minu ndinzebi. Enati thubidi ti ndisi kunzaba ko, buna ndieka nkua luvunu banga beno. Bayi minu ndinzebi ayi ndieta lunda mambu mandi. <verse number="56" style="v"/>Dise dieno Abalahami wumona khini bu kayindula ti wulenda mona lumbu kiama ; wumona kiawu ayi wumona khini yiwombo.</para>
  <para style="p">
    <verse number="57" style="v"/>Bayuda bankamba :</para>
  <para style="p">—Ngeyo kudukisidi ko makumatanu ma mimvu, vayi buabu wulembo tubi ti wumona Abalahami !</para>
  <para style="p">
    <verse number="58" style="v"/>Yesu wuba vutudila :</para>
  <para style="p">—Bukiedika ndikulukamba ti tuamina Abalahami kabutuka, buna minu ndidi.</para>
  <para style="p">
    <verse number="59" style="v"/>Bu katuba mambu momo, batota matadi muingi banzuba vayi Yesu wusuama ayi wutotuka mu nzo Nzambi.</para>
  <chapter number="9" style="c"/>
  <para style="s1">Yesu wubelusa phofo</para>
  <para style="p">
    <verse number="1" style="v"/>Yesu bu kaba mvioka, wumona mutu wumosi wubutuka phofo. <verse number="2" style="v"/>Buna minlonguki miandi minyuvula :</para>
  <para style="p">—Labi, nani wuvola masumu : mutu wawu voti bambuta bandi muingi kabutuka phofo e ?</para>
  <para style="p">
    <verse number="3" style="v"/>Yesu wuba vutudila :</para>
  <para style="p">—Nana, kadi sia ti niandi wuvola masumu voti zimbota ziandi vayi mu diambu di mavanga ma Nzambi mamonika mu niandi. <verse number="4" style="v"/>Mfueti vanga mavanga ma mutu wowo wuthuma muini bu wukidi. Buisibuawu yila mutu kalendi buela sala ko. <verse number="5" style="v"/>Bu ndikidi va nza, minu ndidi kiezila ki nza.</para>
  <para style="p">
    <verse number="6" style="v"/>Bu kamana tuba mambu momo, wulobula madita va tsi, wusoba nyamba mu madita mandi ; wuvinda nyamba beni mu meso ma phofo.</para>
  <para style="p">
    <verse number="7" style="v"/>Buna wunkamba :</para>
  <para style="p">—Yenda ayi wukisukula ku buindi ki Silowe (“Silowe” dinsundula “wutumu”).</para>
  <para style="p">Phofo beni wuyenda, wukisukula. Wutoma mona bu kaba mvutuka.</para>
  <para style="p">
    <verse number="8" style="v"/>Batu bafikasana yandi ayi batu babo batuama kunzaba ti niandi wubanlombi, bayuvasana :</para>
  <para style="p">—A beno ! Niandi ko mutu wowo wubedi vuandanga ayi wubedi lombanga e ?</para>
  <para style="p">
    <verse number="9" style="v"/>Bankaka batuba ti :</para>
  <para style="p">—Niandi !</para>
  <para style="p">Bankaka batuba ti :</para>
  <para style="p">—Nana, niandi ko ! Dedakana kuandi badedikini !</para>
  <para style="p">Vayi niandi veka wuba kamba :</para>
  <para style="p">—Minu kuandi !</para>
  <para style="p">
    <verse number="10" style="v"/>Buna bawu banyuvula :</para>
  <para style="p">—Vayi buevi buzibukididingi meso maku e ?</para>
  <para style="p">
    <verse number="11" style="v"/>Wuba kamba :</para>
  <para style="p">—Mutu wowo bantedilanga Yesu, niandi sobikisidingi nyamba, vindidi yawu mu meso mama, bosi wukhembi ti yenda kisukula ku buindi ki Silowe. Buna ndiedingi, ndikisukudi ayi mbueningi.</para>
  <para style="p">
    <verse number="12" style="v"/>Banyuvula :</para>
  <para style="p">—Mutu beni kuevi kadi e ?</para>
  <para style="p">Wuba vutudila :</para>
  <para style="p">—Ndikadi zaba !</para>
  <para style="s1">Bafalisi basambisa mutu wuba phofo</para>
  <para style="p">
    <verse number="13" style="v"/>Banata mutu wowo wuba phofo kuidi Bafalisi. <verse number="14" style="v"/>Kiba lumbu ki saba<note caller="+" style="f"><char style="fr" closed="false">9.14 </char><char style="fq" closed="false">Lumbu ki saba</char><char style="fqa" closed="false"> : </char><char style="ft" closed="false">Kiawu kiba lumbu ki lumingu kuidi Bayuda. Mina miawu miba kandika mu sala kisalu mu lumbu kioki. Tala Yowani 5.9.</char></note> kioki Yesu kasobikisa nyamba ayi kazibula meso ma phofo. <verse number="15" style="v"/>Bafalisi mamvawu banyuvula buevi meso mandi mazibukila.</para>
  <para style="p">Niandi wuba vutudila ti :</para>
  <para style="p">—Nyamba katudidingi mu meso mama, ndikisukudingi ayi ndilembo moni !</para>
  <para style="p">
    <verse number="16" style="v"/>Ndambu Bafalisi bakamba :</para>
  <para style="p">—Mutu wawu kasi ba kuidi Nzambi ko. Bila kakinzikanga ko lumbu ki saba !</para>
  <para style="p">Vayi bankaka bavutula :</para>
  <para style="p">—Buna buevi nkua masumu kalenda vangila bikumu banga biobi e ?</para>
  <para style="p">Mu bila kioki batu bavasuka. <verse number="17" style="v"/>Babuela yuvula diaka phofo :</para>
  <para style="p">—Ngeyo veka, mbi wuntuba mu diambu di mutu wowo e ? Bila meso maku kazibudi.</para>
  <para style="p">Wuba vutudila :</para>
  <para style="p">—Niandi mbikudi kadi.</para>
  <para style="p">
    <verse number="18" style="v"/>Bayuda basia wilukila ko ti niandi wuba phofo ayi basia wilukila ko ti meso mandi mazibukidi ; diawu nate batumisa bambuta bandi.</para>
  <para style="p">
    <verse number="19" style="v"/>Baba yuvula :</para>
  <para style="p">—Bukiedika kuandi ti niawu niandi muanꞌeno wowo lueti kamba ti wubutuka phofo e ? Vayi buna buevi kalembo monina buabu e ?</para>
  <para style="p">
    <verse number="20" style="v"/>Zimbuta bandi baba vutudila :</para>
  <para style="p">—Tuzebi ti niawu niandi muanꞌeto, wubutuka phofo. <verse number="21" style="v"/>Vayi buevi keka monina buabu, diodi tukadi dizaba ayi tukadi zaba nani wunzibudingi meso. Vayi weka wuyunduka, lunyuvula niandi veka bila maka tuba mambu momo madi mu niandi.</para>
  <para style="p">
    <verse number="22" style="v"/>Zimbuta bandi zitubila mambu momo bila boma zimona Bayuda ; mu diambu di Bayuda bawizana ti woso mutu wela kikinina ti niandi Klisto, buna mutu wowo wela kanduku mu buela kotanga mu nzo yi lukutukunu. <verse number="23" style="v"/>Diawu bambuta bandi zitubila ti : “weka wuyunduka, lunyuvula niandi veka.”</para>
  <para style="p">
    <verse number="24" style="v"/>Bafalisi batumisa mu khumbu yimmuadi mutu wowo wuba phofo, bankamba :</para>
  <para style="p">—Vana nkembo kuidi Nzambi bila beto tuzebi ti mutu wuna widi nkua masumu !</para>
  <para style="p">
    <verse number="25" style="v"/>Vayi mutu beni wuba vutudila :</para>
  <para style="p">—Enati widi nkua masumu, diodi ndisi dizaba ko vayi diambu dimosi kaka nzebi : ndibedi phofo vayi buabu ndilembo moni.</para>
  <para style="p">
    <verse number="26" style="v"/>Babuela kunyuvula diaka :</para>
  <para style="p">—Vayi mbi kasidingi e ? Buevi kazibudidingi meso maku e ?</para>
  <para style="p">
    <verse number="27" style="v"/>Niandi wuba vutudila :</para>
  <para style="p">—A mamveno diaka, keti ndilukembingi mambu moso ! Vayi lumengi kueno wa ! Bila mbi lutididi diaka kuma wila e ? Bati beno mamveno lutidi kituka minlonguki miandi e ?</para>
  <para style="p">
    <verse number="28" style="v"/>Bamfinga ayi bankamba :</para>
  <para style="p">—Ngeyo widi nlonguki andi, vayi beto tuidi minlonguki mi Moyize ! <verse number="29" style="v"/>Beto tuzebi ti Nzambi wuyolukila mu Moyize, vayi mutu wowo, tuisi zaba ko kuevi kaba !</para>
  <para style="p">
    <verse number="30" style="v"/>Mutu beni wuba vutudila :</para>
  <para style="p">—Didi ditsiminanga ! Beno luisi zaba ko kuevi kaba, vayi zibudingi meso mama e. <verse number="31" style="v"/>Muaki beto tuzebi ti Nzambi kawilanga bankua masumu ko vayi enati mutu weti kinzika Nzambi ayi weta vanga luzolo luandi buna niandi Nzambi keta wila. <verse number="32" style="v"/>Bila tuwilu ko ti mutu wuzibula meso ma mutu wubutuka phofo. <verse number="33" style="v"/>Enati mutu wowo kasia ba kuidi Nzambi ko nganu kalendi vanga diambu dimosi ko.</para>
  <para style="p">
    <verse number="34" style="v"/>Bawu bamvutudila :</para>
  <para style="p">—Ngeyo wubutukila mu masumu ayi ngeyo weka kutulonga e ?</para>
  <para style="p">Bankuka ku nganda.</para>
  <para style="s1">Baphofo ba kiedika</para>
  <para style="p">
    <verse number="35" style="v"/>Yesu bu kawa ti bankuka ku nganda ayi bu kambakula, buna wunkamba :</para>
  <para style="p">—Wunwilukila mu Muana Mutu e ?</para>
  <para style="p">
    <verse number="36" style="v"/>Buna mutu beni wumvutudila :</para>
  <para style="p">—Tata, mutu beni nani muingi ndiwilukila mu niandi e ?</para>
  <para style="p">
    <verse number="37" style="v"/>Yesu wunkamba :</para>
  <para style="p">—Wummueni, mutu wowo wulembo tubana yaku, niandi.</para>
  <para style="p">
    <verse number="38" style="v"/>Mutu wumvutudila :</para>
  <para style="p">—Pfumu, nguilukidi !</para>
  <para style="p">Wumbuongimina.</para>
  <para style="p">
    <verse number="39" style="v"/>Yesu wunkamba :</para>
  <para style="p">—Minu ndiyiza va nza yayi mu diambu di tsambusulu muingi bankambu monanga bamona ayi muingi bobo bammonanga bakituka baphofo.</para>
  <para style="p">
    <verse number="40" style="v"/>Bafalisi bankaka baba yandi bawa mambu momo, banyuvula :</para>
  <para style="p">—Buevi, beto mamveto tuidi baphofo e ?</para>
  <para style="p">
    <verse number="41" style="v"/>Yesu wuba vutudila :</para>
  <para style="p">—Enati luidi baphofo nganu luisi masumu ko. Vayi buabu lulembo tubi ti lulembo moni diawu masumu meno madi kaka yeno !</para>
  <chapter number="10" style="c"/>
  <para style="s1">Nsungi wumboti wu mamemi</para>
  <para style="p">
    <verse number="1" style="v"/>—Bukiedika, bukiedika ndikulukamba ti woso wunkambu kotila va muelo phaka wu mamemi vayi wunkotila ku yilu niandi khatika muivi ayi dovula ! <verse number="2" style="v"/>Vayi woso wunkotila va muelo buna niandi nsungi.</para>
  <para style="p">
    <verse number="3" style="v"/>Niandi beti zibudila kuidi nsungi wu luphangu ayi mamemi meta wa mbemboꞌandi. Wuntelanga mamemi mandi mu mazina mawu ayi wunkumatotulanga ku nganda. <verse number="4" style="v"/>Bu katotudi mamemi mandi moso ku nganda, weti kuma tuaminina ku ntuala ayi mamemi meti kunlandakananga bila mazebi mbemboꞌandi. <verse number="5" style="v"/>Muaki malendi landakana nzenza ko vayi meta kuntina bila masi zaba ko mbembo yi banzenza.</para>
  <para style="p">
    <verse number="6" style="v"/>Yesu wuba kamba nongo yoyo vayi basia sudika ko mambu momo kaba kuba kamba :</para>
  <para style="p">
    <verse number="7" style="v"/>Yesu wubuela ku bakamba diaka :</para>
  <para style="p">—Bukiedika, bukiedika ndikulukamba ti minu muelo phaka wu mamemi. <verse number="8" style="v"/>Mivi ayi bidovula bawu batu bayiza ku ntualꞌama. Vayi mamemi masia kubawila ko. <verse number="9" style="v"/>Minu ndidi muelo. Woso wunkotila mu munu wela vuka. Niandi wela kota, wela totuka ayi wela baka bidia. <verse number="10" style="v"/>Muivi weta kuiza kaka mu diambu di yiba, vonda ayi bunga. Minu ndiyiza mu diambu di mamemi mabaka luzingu muingi mabaka luawu mu buwombo-wombo.</para>
  <para style="p">
    <verse number="11" style="v"/>Minu ndidi Nsungi Wumboti. Nsungi wumboti weta vana luzingu luandi mu diambu di mamemi. <verse number="12" style="v"/>Vayi mutu wowo wumfutungu, kambulu nsungi wumboti, kambulu vua mamemi, niandi mona diemvu dilemvu yizi, wunyekulanga mamemi ayiwuntinanga ; buna diemvu dikumabuilanga ayi dinsasikisanga mamemi. <verse number="13" style="v"/>Mutu wumfutungu weta tina bila futu keta futu ; kabelanga mamemi mayindu ko.</para>
  <para style="p">
    <verse number="14" style="v"/>Minu ndidi nsungi wumbote ; nzebi mamemi mama ayi mamemi mama manzebi. <verse number="15" style="v"/>Sumbu Tata kanzebi ayi minu nzebi Tata. Ndieta vana luzingu luama mu diambu di mamemi. <verse number="16" style="v"/>Minu mbeki mamemi mankaka makambulu mu phaka yayi, mamvawu mfueti ku matuala ayi mela wa mbemboꞌama. Buna vela ba nkangu wumosi ayi nsungi wumosi. <verse number="17" style="v"/>Tata wunzodidi mu diambu diadi : minu ndieti vana luzingu luama muingindibuela lubonga diaka.</para>
  <para style="p">
    <verse number="18" style="v"/>Kadi mutu kalendi kuphonda ko vayi minu veka ndieti vana luzingu luama. Bila minu veka mbeki lulendo mu kuluvana ayi mbeki lulendo lu buela kulubonga. Luawu lolo thumunu nditambula kuidi Dise diama. <verse number="19" style="v"/>Bayuda babuela vasuka diaka mu diambu di mambu momo. <verse number="20" style="v"/>Bawombo mu bawu batuba :</para>
  <para style="p">—Pheve yimbimbi yidi yandi ayi kilawu kadi. Bila mbi lufueti kunwila e ?</para>
  <para style="p">
    <verse number="21" style="v"/>Vayi bankaka mu bawu batuba :</para>
  <para style="p">—Mutu widi Pheve yimbimbi kalendi tuba mambu momo ko. Pheve yimbimbi yilenda kuandi zibula meso ma phofo e ?</para>
  <para style="s1">Yesu widi Muana Nzambi voti mvuezi.</para>
  <para style="p">
    <verse number="22" style="v"/>Yiba thangu nyengo wu mbiekolo Nzo Nzambi, ku Yelusalemithangu yi kiozi kingolo, <verse number="23" style="v"/>Yesu wudiata mu Nzo Nzambi, ku ndambu buangu baba ntedilanga : makunzi ma Solomo. <verse number="24" style="v"/>Bayuda banzungidila, banyuvula :</para>
  <para style="p">—Nate thangu mbi fueti lembo tutudilanga mintima mu yilu e ? Enati bukiedika ngeyo widi Klisto, wutukambi !</para>
  <para style="p">
    <verse number="25" style="v"/>Yesu wuba vutudila :</para>
  <para style="p">—Ndilukamba buawu vayi lumanga kueno wilukila. Mavanga momo ndieti vanga mu dizina di dise diama mawu meti kuthelimina kimbangi. <verse number="26" style="v"/>Vayi beno lukadi wilukila bila luisi mamemi mama ko banga kuandi bu ndilukamba. <verse number="27" style="v"/>Mamemi mama manwanga mbemboꞌama ayi minu ndimazebi, meta kundandakana. <verse number="28" style="v"/>Minu ndieta kumavana luzingu lukalumani ayi malendi fua ko. Kuisi ko mutu wulenda kumaziona mu mioko miama. <verse number="29" style="v"/>Bila Dise diama diodi diphana mawu, viatukidi babo. Kuisi ko mutu wulenda kumaziona mu mioko mi Dise diama. <verse number="30" style="v"/>Minu ayi Tata tuidi mutu wumosi.</para>
  <para style="p">
    <verse number="31" style="v"/>Bayuda batota diaka matadi muingi banzuba.</para>
  <para style="p">
    <verse number="32" style="v"/>Yesu wuba vutudila :</para>
  <para style="p">—Minu ndilumonisa mavanga mawombo mamboti maba kuidi Dise diama. Mu diambu di mavanga mbi momo lutidi kunzubila matadi e ?</para>
  <para style="p">
    <verse number="33" style="v"/>Bayuda bamvutudila :</para>
  <para style="p">—Tukadi kuzuba matadi mu diambu di mavanga mamboti vayi mu diambu wulembo vuezi Nzambi ayi ngeyo widi mutu kaka vayi wulembo tubi ti widi Nzambi.</para>
  <para style="p">
    <verse number="34" style="v"/>Yesu wuba vutudila :</para>
  <para style="p">—Mu mina mieno musia sonama ko : <char style="qt">Minu thubidi ti beno luidi zinzambi e ?</char></para>
  <para style="p">
    <verse number="35" style="v"/>Enati niandi wuntedila batu bawa mambu ma Nzambi “zinzambi” ayi masonama malendi vunzu ko, <verse number="36" style="v"/>buna bila mbi lulembo tubila kuidi mutu wukitulu nlongo kuidi Tata ayi mutu wowo kafidisa va nza ti wulembo vuezi Nzambi e ? Bila thubidingi ti “minu ndidi Muana Nzambi e ?” <verse number="37" style="v"/>Enati ndikadi vanga mavanga ma Dise diama, buna bikanu kueno kunguila. <verse number="38" style="v"/>Vayi enati ndilembo mavangi, bu lukambu kueno kunguila, vayi bika luwilukila mavanga muingi luzaba ayi luwilukila ti Tata widi mu minu ayi minu ndidi mu niandi.</para>
  <para style="p">
    <verse number="39" style="v"/>Batomba diaka mu kunkanga, vayi wutina mu mioko miawu <verse number="40" style="v"/>ayi wuyenda diaka kuna disimu di Yolidani va buangu kioki Yowani katonina botikila ; wuvuanda kuna.</para>
  <para style="p">
    <verse number="41" style="v"/>Batu bawombo bayiza kuidi niandi ayi batuba :</para>
  <para style="p">—Yowani kasia vanga kadi kumu kimosi ko, vayi mambu mamo matuba Yowani mu diambu di mutu wawu madi makiedika.</para>
  <para style="p">
    <verse number="42" style="v"/>Kuna buangu beni batu bawombo banwilukila.</para>
  <chapter number="11" style="c"/>
  <para style="s1">Mfuilu yi Lazale</para>
  <para style="p">
    <verse number="1" style="v"/>Vaba mutu wumosi wuba mbevo, dizina diandi Lazale<note caller="+" style="f"><char style="fr" closed="false">11.1 </char><char style="fq" closed="false">Lazale</char><char style="fqa" closed="false"> : </char><char style="ft" closed="false">Minsekudi minkaka misonika Lazalo va buangu ki Lazale.</char></note>. Niandi wuba muisi Betani, buala buba mvuandanga Maliya ayi khombꞌandi Malata.</para>
  <para style="p">
    <verse number="2" style="v"/>Maliya, niandi nketo wudukudila Pfumu Yesu malasi ma tsudi mu malu ayi wufiona mawu mu zitsuki ziandi. Lazale wuba kimbevo, wuba khomba yi bakala yi Maliya. <verse number="3" style="v"/>Buna bakhomba bandi babaketo zituma mutu kuidi Yesu mu kunkamba :</para>
  <para style="p">—Pfumu, tala mutu wowo weta zola wulembo bedi.</para>
  <para style="p">
    <verse number="4" style="v"/>Vayi Yesu bu kawa bobo, wutuba :</para>
  <para style="p">—Kimbevo kioki kilendi kumvonda ko, vayi kidi mu diambu di nkembo wu Nzambi muingi Muana Nzambi kakemboso mu kimbevo kioki.</para>
  <para style="p">
    <verse number="5" style="v"/>Muaki Yesu wuzola buwombo Malata, khombꞌandi yi nketo ayi Lazale. <verse number="6" style="v"/>Vayi bu kawa ti Lazale wulembo bedi, wubuela vuanda bilumbu biodi va buangu kioki kaba. <verse number="7" style="v"/>Bosi wukamba minlonguki miandi :</para>
  <para style="p">—Tuvutukanu ku Yuda.</para>
  <para style="p">
    <verse number="8" style="v"/>Vayi minlonguki miandi minkamba :</para>
  <para style="p">—A Labi, keti ndambu kuandi yi bilumbu biviokidi, Bayuda bazola kuzuba matadi vayi buabu tidi kuaku buela vutuka ku Yuda !</para>
  <para style="p">
    <verse number="9" style="v"/>Yesu wuba vutudila :</para>
  <para style="p">—Muisi ko kumi zithangu zizole mu muini e ? Enati mutu dieti va muini kalendi bumina thutu ko bila wulembo moni kiezila ki nza. <verse number="10" style="v"/>Vayi enati mutu wulembo diati va builu, buna maka bumina thutu, kiezila kisi ko mu niandi.</para>
  <para style="p">
    <verse number="11" style="v"/>Bu kamanisa tuba mambu momo, buna wubuela diaka :</para>
  <para style="p">—Nkundi eto lazale wulembo leki tulu vayi ndiedi mu kuenda nkotula.</para>
  <para style="p">
    <verse number="12" style="v"/>Minlonguki mimvutudila :</para>
  <para style="p">—Pfumu, enati lekidi tulu buna wela beluka.</para>
  <para style="p">
    <verse number="13" style="v"/>Muaki Yesu wuyolukila lufua luandi vayi bawu babanzila ti Yesu wuyolukila tulu toto tunlekongo. <verse number="14" style="v"/>Buna Yesu wuba sudikisa ti :</para>
  <para style="p">—Lazale fuidi. <verse number="15" style="v"/>Vayi khini ndimmona mu diambu dieno bu ndikambu ba vawu muingi luwilukila. Vayi tuendano buabu ku kadi.</para>
  <para style="p">
    <verse number="16" style="v"/>Tona mutu wowo baba ntedilanga Didime<note caller="+" style="f"><char style="fr" closed="false">11.16 </char><char style="fq" closed="false">Didime</char><char style="fqa" closed="false"> : </char><char style="ft" closed="false">dinsundula diphasa.</char></note>, wukamba bakhomba bandi minlonguki :</para>
  <para style="p">—Tuendano kuna mu diambu beto mamveto tufua yandi va kimosi.</para>
  <para style="p">
    <verse number="17" style="v"/>Yesu bu katula, wuyenda bata buna Lazale weka bilumbu biya ku tsi ntoto. <verse number="18" style="v"/>Betani diba divula difikama ayi Yelusalemi, nduka-nduka bikilometele bitatu, <verse number="19" style="v"/>ayi Bayuda bawombo bayiza kuidi Malata ayi Maliya mu kuba bomba mu diambu di khombꞌawu wu bakala.</para>
  <para style="s1">Mfulukulu ayi luzingu</para>
  <para style="p">
    <verse number="20" style="v"/>Malata bu kawa ti Yesu lembu yizi, wuyenda kundengana vayi Maiya wuba wuvuanda ku nzo. <verse number="21" style="v"/>Malata wukamba Yesu :</para>
  <para style="p">—Pfumu, enati wubedi vava nganu khombꞌama kasi fua ko. <verse number="22" style="v"/>Vayi buabu nzebi kuama ti dioso kuandi diambu di wela lomba kuidi Nzambi, Nzambi wela kuvana diawu.</para>
  <para style="p">
    <verse number="23" style="v"/>Yesu wunkamba :</para>
  <para style="p">—Khombꞌaku wela fuluka.</para>
  <para style="p">
    <verse number="24" style="v"/>Malata wumvutudila :</para>
  <para style="p">—Nzebi ti wela fuluka mu lumbu kitsuka, batu bu bela fuluka.</para>
  <para style="p">
    <verse number="25" style="v"/>Vayi yesu wunkamba :</para>
  <para style="p">—Minu ndidi mfulukulu ayi luzingu. Woso wukunguilukila, ka diambu ko wufua, wela zinga. <verse number="26" style="v"/>Woso wunzinga ayi wukunguilukila kalendi fua nkutu ko. Wilukidi mawu e ?</para>
  <para style="p">
    <verse number="27" style="v"/>Malata wumvutudila :</para>
  <para style="p">—Nyinga Pfumu, minu nguilukidi ti ngeyo Klisto, Muana Nzambi, wunkuiza va nza.</para>
  <para style="p">
    <verse number="28" style="v"/>Bu kamana tuba mambu momo, Malata wuyenda tela mu kinsueki Maliya, khombꞌandi yinketo, mu kunkamba :</para>
  <para style="p">—Maliya, Nlongi wizidingi, ngeyo kantela !</para>
  <para style="p">
    <verse number="29" style="v"/>Maliya bu katumbu wa Malata ; wutelama mu nsualu ayi wuyenda kuidi Yesu. <verse number="30" style="v"/>Muaki buna Yesu kakikotidi ko mu buala, wuba kaka va buangu kioki Malata kayiza kundenginina. <verse number="31" style="v"/>Bayuda bobo baba ayi Maliya mu nzo ayi bobo baba kumbomba, bu bamona ti Maliya wutumbu telama mu nsualu ayi wutotuka, buna banlandakana bila babanizla ti wedi ku biziami ku dila.</para>
  <para style="p">
    <verse number="32" style="v"/>Vayi Maliya wutula vaba Yesu, bu kammona buna wubua va malu mandi ayi wunkamba :</para>
  <para style="p">—Pfumu, enati wubedi vava nganu khombꞌama kasi fua ko !</para>
  <para style="p">
    <verse number="33" style="v"/>Yesu bu kamona ti Maliya wulembo didi va kimosi ayi bayuda bobo babayandi, buna kiadi kingolo kimbuila mu ntima.</para>
  <para style="p">
    <verse number="34" style="v"/>Buna wuyuvula :</para>
  <para style="p">—Kuevi luntudidi e ? Bamvutudila :</para>
  <para style="p">—Pfumu Yiza tadi.</para>
  <para style="p">
    <verse number="35" style="v"/>Yesu wudila.</para>
  <para style="p">
    <verse number="36" style="v"/>Bayuda batuba :</para>
  <para style="p">—A beno…, Tala phila yikanzodila !</para>
  <para style="p">
    <verse number="37" style="v"/>Vayi bankaka mu bawu batuba :</para>
  <para style="p">—Mutu wawu niandi wuzibula meso ma phofo, nganu kasi vanga ko diambumuingi mutu wawu kabika fua e ?</para>
  <para style="s1">Yesu wufulukisa Lazale</para>
  <para style="p">
    <verse number="38" style="v"/>Yesu wuluta buela mona kiadi kiwombo mu ntima. Wuyenda ku biziami. Ziami beni kiba kisokolo mu ditadi. Va muelo vawu batula ditadi dinneni.</para>
  <para style="p">
    <verse number="39" style="v"/>Yesu wuba kamba :</para>
  <para style="p">—Botulanu ditadi diodi. Malata, khomba yi mutu wufua, wunkamba :</para>
  <para style="p">—Pfumu, weka kuiza tsudi bila kiaki kieka lumbu kinya tona kazikulu.</para>
  <para style="p">
    <verse number="40" style="v"/>Yesu wunkamba :</para>
  <para style="p">—Ndisi kukambanga ko ti mawumona nkembo wu Nzambi enati wilukidi e ?</para>
  <para style="p">
    <verse number="41" style="v"/>Babotula ditadi. Yesu wuvumbula meso mandi ku diyilu, wutuba :</para>
  <para style="p">—Tata, ndivutudidi matondo bila wukunguilanga. <verse number="42" style="v"/>Nzebi ti weta kunguila mu zithangu zioso, vayi enati ndintubila bobo mu diambu di nkangu wawu wunzungididi muingi bakikinina ti ngeyo wuthuma.</para>
  <para style="p">
    <verse number="43" style="v"/>Bu kamana tuba mambu momo, Yesu wuyamikina mau mbembo yingolo :</para>
  <para style="p">—Lazale, totuka !</para>
  <para style="p">
    <verse number="44" style="v"/>Mutu wufua wutotuka, wuzingu bitendi-bitendi bi minledi mu mioko ayimu malu ; zizi kiandi kifuku ku tsi nledi.</para>
  <para style="p">Yesu wuba kamba :</para>
  <para style="p">—Lunnianguna, lumbika kenda kuandi.</para>
  <para style="s1">Bayendila Yesu manenga</para>
  <para style="r">(<ref loc="MAT 26:1-6">Matayi 26.1-6</ref> ; <ref loc="MRK 14:1-2">Malako 14.1-2</ref> ; <ref loc="LUK 22:1-2">Luka 22.1-2</ref>)</para>
  <para style="p">
    <verse number="45" style="v"/>Bawombo mu Bayuda bobo bayiza kuidi Maliya, bu bamona mambu momo mavanga Yesu, banwilukila. <verse number="46" style="v"/>Vayi bankaka mu bawu bayenda bata Bafalisi ayi baba kamba mamo mavanga Yesu.</para>
  <para style="p">
    <verse number="47" style="v"/>Buna bapfumu zi zinganga Nzambi ayi Bafalisi bakutakana mu lukutukunu lunneni ayi bakamba :</para>
  <para style="p">—Mbi tufueti vanga e ? Bila mutu wawu wulembo vangi bikumu biwombo. <verse number="48" style="v"/>Beto kumbika ti kalembo kavanganga bobo, buna batu babo mabanwilukila. Buna basi Loma bela kuiza, bela tulula nzuꞌeto Nzambi ayi tsi eto.</para>
  <para style="p">
    <verse number="49" style="v"/>Vayi wumosi mu bawu, dizina diandi Kayife, niandi wuba pfumu yi zinganga Nzambi mu mvu beni, wuba kamba :</para>
  <para style="p">—A buna lusi zaba kadi kiasa ko e ? <verse number="50" style="v"/>Luisi zaba ko ti bulutidi mboti mutu wumosi kafua mu diambu di batu boso ayi tsi yoso yibika bungu !</para>
  <para style="p">
    <verse number="51" style="v"/>Kasia tuba mambu momo mu luzolo luandi veka ko. Vayi bu kaba pfumu yi zinganga Nzambi mu mvu beni, buna wubikula ti Yesu kafueti fua mu diambu di tsi andi. <verse number="52" style="v"/>Bika sia ti mu diambu di tsi kaka, vayi mu diambu di kutikisabana babo ba Nzambi bamana sasakana muingi bakituka mutu wumosi.</para>
  <para style="p">
    <verse number="53" style="v"/>Tona lumbu kina, bawizana va kimosi mu diambu bamvondisa. <verse number="54" style="v"/>Diawu, Yesu kasi buela kukimonikisa ko va meso ma bayuda. Wubotuka kuna, wuyenda ku zunga kifikimini ayi dikanga, ku divuladibeti tedilanga Efalayimi. Wuvuanda kuna ayi minlonguki miandi.</para>
  <para style="p">
    <verse number="55" style="v"/>Pasika yi Bayuda yifikama batu bawombo baba mu mala bayenda ku Yeluzalemi tuamina Pasika yiba mu diambu di bakivedisa. <verse number="56" style="v"/>Batomba Yesu. Ayi bu baba mu Nzo Nzambi bayuvasana bawu na bawu :</para>
  <para style="p">—Buevi lumbanza e ? Lummuena ti kalendi kuiza ko ku nyengo e ? <verse number="57" style="v"/>Bapfumu zi zinganga Nzambi ayi Bafalisi bavana lutumunu muidi batu ti woso kuandi wunzaba kuidi Yesu, buna kafueti samuna muingi bankanga.</para>
  <chapter number="12" style="c"/>
  <para style="s1">Badukudila Yesu malasi</para>
  <para style="r">(<ref loc="MAT 26:6-13">Matayi 26.6-13</ref> ; <ref loc="MRK 14:3-9">Malako 14.3-9</ref>)</para>
  <para style="p">
    <verse number="1" style="v"/>Bilumbu bisambanu bisiala muingi nyengo Pasika wuba, Yesu wuyenda ku Betani kuba Lazale mutu wowo kafulukisa. <verse number="2" style="v"/>Banlambila ndikulu yinneni. Malata wuba tudila bidia va meza ; Lazale mamvandi wuba wumosi mu bawu bavuanda yandi va meza.</para>
  <para style="p">
    <verse number="3" style="v"/>Maliya wubonga ndambu yi lita yi malasi, makambu sobukusu, mathalumavangulu mu nale wudukula mawu mu malu ma Yesu, wufiona malu mandi muzitsuki ziandi. Nzo yoso yimana wala tsudi malasi.</para>
  <para style="p">
    <verse number="4" style="v"/>Wumosi mu minlonguki miandi, Yuda Isikalioti wukana kumvakula, wutuba : <verse number="5" style="v"/>—Bila mbi kadi kuandi sumbisa malasi beni mu zikhama zitatu zi denali<note caller="+" style="f"><char style="fr" closed="false">12.5 </char><char style="fq" closed="false">Zikhama zitatu zi denali</char><char style="fqa" closed="false"> : </char><char style="ft" closed="false">zidedikini mu mfutu wu kisadi mu tezo ki mvu wu mvimba.</char></note>, bosi yeka vana zimbongo beni kuidi minsukami e ?</para>
  <para style="p">
    <verse number="6" style="v"/>Wutubila bobo bika sia mu diambu di kabela minsukami mayinduvayi wutubila bobo bila wuba muivi, niandi wuba lundanga kesi ya zimbongo ayi wuba yibanga zimbongo ziozi ziba tulungu muna.</para>
  <para style="p">
    <verse number="7" style="v"/>Yesu wutuba :</para>
  <para style="p">—Lumbika, bila lundidi mawu mu diambu di lumbu ki nzikuluꞌama. <verse number="8" style="v"/>Bila minsukami midi yeno mu zithangu zioso va kimosi vayi beno lulendi kalanga yama mu zithangu zioso ko !</para>
  <para style="p">
    <verse number="9" style="v"/>Nkangu wunneni mu bayuda bazaba ti Yesu widi kuna, buna bayiza kuna, bika sia ti mudiambu di tala Yesu kaka vayi muingi bamona Lazale mutu wowo Yesu kafulukisa. <verse number="10" style="v"/>Buna bapfumu zi zinganga Nzambi zikutakana mu diambu di vondisa Lazale. <verse number="11" style="v"/>Bila mu diambu diandi Bayuda bawombo batina ayi bawilukila Yesu.</para>
  <para style="s1">Yesu wutambulu mu nkembo ku Yelusalemi</para>
  <para style="r">(<ref loc="MAT 21:1-11">Matayi 21.1-11</ref> ; <ref loc="MRK 11:1-11">Malako 11.1-11</ref> ; <ref loc="LUK 19:29-40">Luka 19.29-40</ref>)</para>
  <para style="p">
    <verse number="12" style="v"/>Lumbu kilanda, nkangu wu batu wuyiza ku nyengo bu wuwa ti Yesuwulembo yizi ku Yelusalemi ; <verse number="13" style="v"/>buna babonga mandalala ayi bayenda ku ntualꞌandi bayamikina mu mbembo yingolo :</para>
  <para style="p">—<char style="qt">Ozana ! Bika kasakumuna mutu wowo wunkuizila mu dizina di Pfumu, Ntinu wu Iseli.</char></para>
  <para style="p">
    <verse number="14" style="v"/>Yesu bu kamona muana phunda wuvuanda va mbata phunda beni banga busonimina :</para>
  <para style="q1">
    <verse number="15" style="v"/>
    <char style="qt">Bika kuaku mona boma ngeyo muana ndumba wu Sioni</char></para>
  <para style="q1">
    <char style="qt">Tala ntinuꞌaku wizidi, buna kavuendi</char></para>
  <para style="q1">
    <char style="qt">va mbata muana phunda.</char></para>
  <para style="p">
    <verse number="16" style="v"/>Minlonguki miandi misia tuama zaba ko tsundu mambu momo. Vayi Yesu bu kamana kemboso, bosi mitebuka moyo ti mambu beni momo masonama mu diambu diandi ayi bavanga mambu momo mu diambu diadi.</para>
  <para style="p">
    <verse number="17" style="v"/>Nkangu wowo wuba yandi wuntelimina kimbangi mu diambu katotula Lazale mu ziami ayi mu diambu kamfulukisa mu bafua. <verse number="18" style="v"/>Diawu diodi bawombo bayiza ku ntualꞌandi mu kundengana bu bawa ti niandi wuvanga kumu kioki.</para>
  <para style="p">
    <verse number="19" style="v"/>Bafalisi bakambasana bawu na bawu :</para>
  <para style="p">—Lulembo moni ti lulendi nunga ko ! Bila tala batu boso balembo nlandakana.</para>
  <para style="s1">Yesu wuyolukila lufua luandi</para>
  <para style="p">
    <verse number="20" style="v"/>Basi Ngelesi bankaka bayiza mu sambila ku Yelusalemi mu lumbu ki nyengo, <verse number="21" style="v"/>bayenda bata Filipi muisi Betesayida ; divula didi mu tsi Ngalili, banleba ayi bankamba :</para>
  <para style="p">—Tata, tutidi mona Yesu !</para>
  <para style="p">
    <verse number="22" style="v"/>Filipi wuyenda ayi wukamba buawu Andele. Andele va kimosi ayi Filipi bayiza kamba buawu yesu.</para>
  <para style="p">
    <verse number="23" style="v"/>Yesu wuba vutudila :</para>
  <para style="p">—Thangu yifueni yoyi Muana Mutu yikafueti kembosolo. <verse number="24" style="v"/>Bukiedika, bukiedika ndikulukamba enati luteti lu ble lolo lubuidi va ntoto lukadi bola, buna luidi kaka luawu veka. Vayi enati lubodidi buna lumbutanga zitheti ziwombo. <verse number="25" style="v"/>Woso mutu wunzola luzingu luandi, wela luzimbisa vayi woso wunlenda luzingu luandi va ntoto wawu wela lulunda mu diambu di luzingu lukalumani. <verse number="26" style="v"/>Woso wukutsadila, bika kandandakana. Ayi koso ku ndidi kuna kuela ba kisadi kiama. Tata wela kinzika woso wu kutsadila.</para>
  <para style="p">
    <verse number="27" style="v"/>Buabu muelꞌamam weka kiadi kiwombo. Mbi mfueti tuba e ? Tata, wukhula mu thangu yayi. Vayi ndiyizila mu diambu di thangu yayi. <verse number="28" style="v"/>Tata, kembisa dizina diaku !</para>
  <para style="p">Muna thangu beni, mbembo yiba ku Diyilu yiwakana :</para>
  <para style="p">—Minu ndikembisa diawu ayi ndiela buela kudikembisa diaka.</para>
  <para style="p">
    <verse number="29" style="v"/>Nkangu wu batu baba vana bawa mbembo beni, batuba ti :</para>
  <para style="p">—Yibedi nzazi.</para>
  <para style="p">Vayi bankaka batuba ti :</para>
  <para style="p">—Mbasi yiza kunyolukila.</para>
  <para style="p">
    <verse number="30" style="v"/>Yesu wuba kamba :</para>
  <para style="p">—Mbembo yisi wakakana mu diambu diama ko vayi yiwakikini mu diambu dieno. <verse number="31" style="v"/>Buabu tsambusulu yi nza yayi yifueni ; buabu pfumu yi nza yayi lozolo ku nganda. <verse number="32" style="v"/>Minu bu ndiela tombolo ku diyilu, buna ndiela tuta batu boso kuidi minu.</para>
  <para style="p">
    <verse number="33" style="v"/>Yesu wutuba mambu momo mu diambu di monisa phila lufua kela fuila.</para>
  <para style="p">
    <verse number="34" style="v"/>Nkangu wumvutudila :</para>
  <para style="p">—Beto tuzebi mu Mina ti Klisto kafueti zinga mu zithangu zioso. Vayi buna buevi ngeyo wuntubila ti Muana Mutu kafueti tombulu ku Diyilu e ? Buna nani Muana mutu beni e ?</para>
  <para style="p">
    <verse number="35" style="v"/>Yesu wuba kamba :</para>
  <para style="p">—Mu thangu yifioti kaka, kiezila kididi va khatitsikꞌeno buna bika ludiata bu luki ayi kiezila muingi tombi kibika kulubuila. Bila woso wundiatila mu tombi kakadi zaba kuevi keti kuenda. <verse number="36" style="v"/>Sumbu lukidi ayi kiezila buna luwilukila mu kiezila muingi beno luba bana ba kiezila.</para>
  <para style="p">Yesu wutuba mambu momo, wuyenda, wusuama va meso mawu.</para>
  <para style="s1">Bayuda bamengi wilukila Yesu</para>
  <para style="p">
    <verse number="37" style="v"/>Ka diambu ko Yesu wuvanga bikumu biwombo va meso mawu vayi bamanga ku nwilukila.</para>
  <para style="p">
    <verse number="38" style="v"/>Buawu bobo budedikinina mambu mabikula mbikudi Ezayi :</para>
  <para style="q1">
    <char style="qt">Pfumu, nani wuwilukila mambu momo kawa kuidi beto e ?</char></para>
  <para style="q1">
    <char style="qt">Ayi kuidi nani kumonikinina lulendo lu Pfumu e ?</char></para>
  <para style="p">
    <verse number="39" style="v"/>Diawu balendi wilukila ko bila Ezayi wubuela bikula :</para>
  <para style="q1">
    <verse number="40" style="v"/>
    <char style="qt">Niandi wuvonda meso mawu</char></para>
  <para style="q1">
    <char style="qt">Ayi wukitula mintima miawu matadi</char></para>
  <para style="q1">
    <char style="qt">muingi babika mona ayi babika sudika mu mintima miawu</char></para>
  <para style="q1">
    <char style="qt">mu diambu babika balula mavanga ;</char></para>
  <para style="q1">
    <char style="qt">muingi ndiedi kuba belusa.</char></para>
  <para style="p">
    <verse number="41" style="v"/>Ezayi wutubila bobo mu diambu kamona nkemo wu Yesu ayi wuyolukila mu diambu diandi.</para>
  <para style="p">
    <verse number="42" style="v"/>Muaki bawombo mu bapfumu zi Bayuda bawilukila Yesu vayi bamanga kuditelimina kimbangi mu diambu di Bafalisi bedi ku batotula mu nzo yi lukutukunu. <verse number="43" style="v"/>Bila baluta zola nkembo wu batu bika nkembo wu Nzambi.</para>
  <para style="p">
    <verse number="44" style="v"/>Yesu wutuba mu ndinga yingolo :</para>
  <para style="p">—Woso wunguilukidi buna bika sia ti minu veka kawilukidi vayi wilukidi diaka mutu wowo wuthuma. <verse number="45" style="v"/>Woso mutu wumbueni, mueni mutu wuthuma. <verse number="46" style="v"/>Minu ndiyiza va nza banga kiezila mu diambu di woso mutuwukunguilukila kabika ba mu tombi. <verse number="47" style="v"/>Woso mutu wulembo wi mambu mama vayi kakadi kumasadila, ndilendi kunsambisa ko bila ndisia kuiza mu diambu di sambisa nza ko vayi ndiyiza mu diambu di vukisa nza.</para>
  <para style="p">
    <verse number="48" style="v"/>Woso wu kundoza ayi wunkamba tambula mambu mama beki zuzi diandi. Mambu momo ndituba mawu mela kunsambisa mu lumbu kitsuka. <verse number="49" style="v"/>Bila ndisia tubila mu luzolo luama veka ko vayi mu luzolo lu Dise diodi dithuma. Niandi veka wuthumina mambu momo mfueti tuba ayi buevi mfueti tubila. <verse number="50" style="v"/>Nzebi ti thumunu andi yidi luzingu lukalumani. Diawu mambu momo ndilembo tubi, ndilembo tubila mawu boso bukhambila Tata.</para>
  <chapter number="13" style="c"/>
  <para style="ms1">YESU WUVANA ZIMBOTI ZITSUKA</para>
  <para style="s1">Yesu wusukula malu ma minlonguki miandi</para>
  <para style="p">
    <verse number="1" style="v"/>Nyengo Pasika buna weka nduka Yesu wuzaba ti thangu andi yifueni mu bika ntoto wawu ayi mu kuenda kuidi Tata ; bu kazola batu bandi, bobobaba mu nza, buna wuba zola nate kuna tsukusunu. <verse number="2" style="v"/>Mu thangu baba ndia mu masika, buna Satana wukikotisila mayindu mambimbi mu ntima Yuda Isikalioti, muana Simoni, muingi kavakula Yesu. <verse number="3" style="v"/>Yesu bu kazaba ti Tata wuyekula bima bioso mu mioko miandi, bu kazaba ti kuidi Nzambi kaba ayi bu kazaba ti buna weka kuenda kuidi Nzambi, <verse number="4" style="v"/>buna wutelama va meza va baba ; wutula minledi miandi va ndambu ; wubonga nledi wumosi ; bosi wukanga wawu mu luketo luandi. <verse number="5" style="v"/>Mbadi wudukula nlangu mu dibodi, wutona sukula malu ma minlongukimiandi ayi wufiona mawu mu nledi wowo kakanga mu luketo luandi.</para>
  <para style="p">
    <verse number="6" style="v"/>Bu katula vaba Simoni Piela, Piela wunkamba :</para>
  <para style="p">—A Pfumu, ngeyo Wunsukula malu mama e ?</para>
  <para style="p">
    <verse number="7" style="v"/>Yesu wumvutudila :</para>
  <para style="p">—Mambu momo ndimvanga wusi mazaba ko buabu vayi wela ku masudika ku ntuala.</para>
  <para style="p">
    <verse number="8" style="v"/>Piela wunkamba :</para>
  <para style="p">—Nana, Pfumu ! Ngeyo kadi khumbu wulendi ko sukula malu mama !</para>
  <para style="p">Yesu wumvutudila :</para>
  <para style="p">—Enati ndikadi kusukula malu buna kuisi yama kithuadi ko !</para>
  <para style="p">
    <verse number="9" style="v"/>Simoni Piela wunkamba :</para>
  <para style="p">—A Pfumu, bika sia ti mo malu mama kaka vayi mioko miama ayi ntu ama.</para>
  <para style="p">
    <verse number="10" style="v"/>Yesu wumvutudila :</para>
  <para style="p">—Mutu yobidi mu nitu yimvimba, widi kaka mfunu mu sukula malu bila widi wuvedila nitu yimvimba. Beno luidi bavedila, vayi bika sia ti beno boso !</para>
  <para style="p">
    <verse number="11" style="v"/>Yesu wuzaba kuandi mutu wowo wufueti kumvakula. Diawu katubila ti : “Beno boso luisi bavedila ko !”</para>
  <para style="p">
    <verse number="12" style="v"/>Bu kamana ku basukula malu ayi bu kavuata minledi miandi, wuyenda buela vuanda diaka va meza ayi wuba yuvula :</para>
  <para style="p">—A buevi, lusudikidi diambu diodi ndiluvangidi e ?</para>
  <para style="p">
    <verse number="13" style="v"/>Beno lueta kuthedila Nlongi ayi Pfumu, bukiedika kuandi lueta tuba bila ndidi Pfumu ayi ndidi Nlongi. <verse number="14" style="v"/>Enati minu Pfumu ayi Nlongi ndilusukudi malu, buna beno mamveno lufueti kukisukulanga malu meno beno na beno. <verse number="15" style="v"/>Bila ndilumonisini kifuani. Banga bu ndiluvangidi, buawu beno mamveno luvanganga. <verse number="16" style="v"/>Bukiedika, bukiedika ndikulukamba ti kisadi kasi viatuka ko pfumuꞌandi ayi mvuala kasi viatuka ko mutu wowo wuntuma. <verse number="17" style="v"/>Enati luzebi mambu mama, buna ma luba batu ba zikhini beno sadila mawu.</para>
  <para style="p">
    <verse number="18" style="v"/>Bika sia ti mu diambu di beno boso ndintubila bobo bila nzebi bobo ndisobula. Vayi mu diambu di masonuku madedakana : Woso wundia yama dipha va kimosi niandi wumbalumukini. <verse number="19" style="v"/>Ndilukembi mawu tona buabu, tuamina mambu beni mavangama muingi muthangu mela vangama luba wilukila ti minu ndidi mutu wowo widi tona vana thonono. <verse number="20" style="v"/>Bukiedika, bukiedika ndikulukamba woso mutu tambudi mutu ndiela fidisa ; buna minu katambudi ayi woso wuthambudi buna tambudi mutu wowo wuthuma.</para>
  <para style="s1">Yesu wusamuna ti Yuda wela kumvakula</para>
  <para style="r">(<ref loc="MAT 26:20-25">Matayi 26.20-25</ref> ; <ref loc="MRK 14:17-21">Malako 14.17-21</ref> ; <ref loc="LUK 22:21-23">Luka 22.21-23</ref>)</para>
  <para style="p">
    <verse number="21" style="v"/>Bu kamana tuba mambu momo, Yesu wumona kiadi mu ntima ayi wutelama kimbangi bu katuba ti :</para>
  <para style="p">—Bukiedika ndikulukamba ti mutu wumosi mu beno wela kundiekula.</para>
  <para style="p">
    <verse number="22" style="v"/>Minlonguki mitalasana, ayi misia zaba ko nani kayolukila. <verse number="23" style="v"/>Wumosi mu minlonguki miandi, wowo Yesu kaluta zola, wuyekama va thulu yi Yesu. <verse number="24" style="v"/>Simoni Piela wulabikisa nlonguki beni muingi kayuvula Yesu kani nani kayolukila. <verse number="25" style="v"/>Buna nlonguki beni wuyekama va thulu yi Yesu, wunyuvula :</para>
  <para style="p">—Pfumu, buna nani kuandi e ?</para>
  <para style="p">
    <verse number="26" style="v"/>Yesu wunkamba :</para>
  <para style="p">—Woso mutu wowo ndikuiza vani tini ki dipha kioki ndikuiza buiki mu supu.</para>
  <para style="p">Bu kabuika tini ki dipha mu supu ; wuvana kiawu kuidi Yuda Isikalioti, muana Simoni.</para>
  <para style="p">
    <verse number="27" style="v"/>Yuda bu katambula tini ki dipha beni, buna Satana wukota mu niandi.</para>
  <para style="p">Buna yesu wunkamba :</para>
  <para style="p">—Tula nsualu mu vanga diambu diodi tidi vanga !</para>
  <para style="p">
    <verse number="28" style="v"/>Kadi mutu wumosi mu babo bavuanda va meza kasia sudika ko bila mbi Yesu kankambila bobo <verse number="29" style="v"/>bila bankaka babanzila ti Yesu wukamba Yuda, bu kaba nlundi wu zimbongo, ti kenda sumbi bibio bavua mfunu mu diambu di nyengo voti wumvana lutumunu mu vana zimbongo kuidi minsukami. <verse number="30" style="v"/>Bu kamana tambula tini ki dipha, Yuda wutotuka nsualu. Vaba va builu.</para>
  <para style="s1">Thumunu yimona</para>
  <para style="p">
    <verse number="31" style="v"/>Yuda bu Yuda bu katotuka, Yesu wutuba :</para>
  <para style="p">—Buabu Muana Mutu kembosolo ayi Nzambi kembosolo mu niandi. [<verse number="32" style="v"/>Enati Nzambi kembosolo mu niandi<note caller="+" style="f"><char style="fr" closed="false">13.32 </char><char style="ft" closed="false">Mambu mandi [ ] masi ko mu masonuku mankaka.</char></note>,] buna Nzambi mamvandi wela kembisa Muana Mutu mu niandi ayi fioti fisiedi buna wela kunkembisa. <verse number="33" style="v"/>Bana bama, mu ndambu thangu kaka ndikididi yeno. Luela ku thomba vayi banga bu ndikamba kuidi Bayuda : koko ndinkuenda beno lulendi baka bu kuizila kuawu ko. Buabu kuidi beno khembi buawu.</para>
  <para style="p">
    <verse number="34" style="v"/>Ndiluveni thumunu yimona : Luzolosananga beno na beno. Banga bu ndiluzodidi, beno mamveno luzolasananga beno na beno. <verse number="35" style="v"/>Enati luzolo luidi yeno beno na beno, buna buawu bobo bela zabila ti luidi minlonguki miama.</para>
  <para style="p">
    <verse number="36" style="v"/>Simoni Piela wunyuvula :</para>
  <para style="p">—Pfumu, kuevi wunkuenda e ?</para>
  <para style="p">Yesu wumvutudila :</para>
  <para style="p">—Buabu wulendi kundandakana ko koko ndinkuenda vayi wela kundandakana mu bilumbu bidi ku ntuala.</para>
  <para style="p">
    <verse number="37" style="v"/>Piela wubuela kunyuvula diaka :</para>
  <para style="p">—A Pfumu bila mbi ndilendi ku landikinina ko buabu e ? Ndiela yekula luzingu luama mu diambu diaku.</para>
  <para style="p">
    <verse number="38" style="v"/>Yesu wumvutudila :</para>
  <para style="p">—Wela yekula luzingu luaku mu diambu diama e ? Vayi bukiedika ndikukamba ti wela kuthunuka mu zikhumbu zitatu tuamina tsusu yikokula.</para>
  <chapter number="14" style="c"/>
  <para style="p">
    <verse number="1" style="v"/>Yesu wuba kamba :</para>
  <para style="p">—Mintima mieno mibika ba mu kiadi. Luwilukila Nzambi ayi lunguilukila mamvama. <verse number="2" style="v"/>Mu nzo Dise diama bibuangu biwombo bidi muna. Enati buawu ko nganu ndilukembi buawu. Bila ndiedi mu diambu di kulukubikila buangu. <verse number="3" style="v"/>Enati ndiedi ayi ndilukubikidi buangu, buna ndiela vutuka ayi ndiela kuiza kululanda muingi mamveno luba ba va ndiela ba. <verse number="4" style="v"/>Beno luzebi koko ndinkuenda ayi luzebi nzila !</para>
  <para style="p">
    <verse number="5" style="v"/>Toma wunyuvula :</para>
  <para style="p">—A Pfumu, tukadi kueto zaba koko wunkuenda. Buna buevi tufueti zabila nzila e ?</para>
  <para style="p">
    <verse number="6" style="v"/>Yesu wumvutudila :</para>
  <para style="p">—Minu ndidi nzila, kiedika ayi luzingu. Kadi mutu kalendikuenda kuidi Tata ko enati kasi viokila ko vadi minu. <verse number="7" style="v"/>Enati beno lunzebi, nganu luzebi Dise diama ; vayi tona buabu lunzebi ayi lummueni.</para>
  <para style="p">
    <verse number="8" style="v"/>Buna Filipi wunkamba :</para>
  <para style="p">—Pfumu, wutumonisa Tata, buna difueni kuandi kuidi beto !</para>
  <para style="p">
    <verse number="9" style="v"/>Yesu wumvutudila :</para>
  <para style="p">—Filipi, tona thama ndidi yeno va kimosi vayi wusi kunzaba ko e ? Woso mutu wumbueni, mueni Tata. Buna buevi wulenda tubila ti : “wutumonisa tata e ?” <verse number="10" style="v"/>Wukadi kuaku wilukila ti minu ndidi mu Tata ayi Tata widi mu minu e ? Mambu ndikulukamba, ndikadi ku matubila mu luzolo luama veka. Tata widi mu minu niandi weti vanga mavanga mandi. <verse number="11" style="v"/>Lunguilukila minu ndidi mu Tata ayi Tata widi mu minu. Muaki mbote kuandi luwilukila mu diambu di mavanga. <verse number="12" style="v"/>Bukiedika ndikulukamba woso mutu wukunguilukila, mamvandi wela vanga mavanga mama ndilembo vangi. Ayi mavanga kela vanga mela viatuka mama bila minu ndieka kuenda kuidi Tata. <verse number="13" style="v"/>Mamo luela lomba mu dizina diama, ndiela mavanga muingi Tatakakemboso mu muana. <verse number="14" style="v"/>Enati lulombidi diambu mu dizina diama minu ndiela divanga.</para>
  <para style="s1">Yesu wuvana tsila yi Pheve Yinlongo</para>
  <para style="p">
    <verse number="15" style="v"/>—Enati beno lueta kunzola buna lukinzikanga zithumunu ziama. <verse number="16" style="v"/>Ndiela leba Tata ayi wela kuluvana mbombi wunkaka muingi kakalanga yeno mu zithangu zioso ; <verse number="17" style="v"/>niandi Pheve yi kiedika. Nza yilendi tambula Pheve beni ko, bila nza yilendi kuyimona ko ayi kasi yizaba ko vayi beno luyizebi bila yidi yeno ayi yela ba mu beno.</para>
  <para style="p">
    <verse number="18" style="v"/>Ndilendi kulubika banga bana basana ko vayi ndiela kuiza kuidi beno. <verse number="19" style="v"/>Fioti fisiedi buna nza yilendi buela kumbona diaka ko, vayi beno luela kumbona bila minu ndilembo zingi ayi beno mamveno luela zinga. <verse number="20" style="v"/>Mu lumbu kina luela zaba ti kiedika minu ndidi mu Dise diama, beno luidi mu minu ayi minu ndidi mu beno.</para>
  <para style="p">
    <verse number="21" style="v"/>Woso mutu wunlundanga zithumunu ziama ayi wukuzisadilanga bunaniandi wukunzolanga ; ayi woso mutu wukunzolanga, Dise diama diela kunzola ayi minu ndiela kunzola ayi ndiela kukimonikisa kuidi niandi.</para>
  <para style="p">
    <verse number="22" style="v"/>Yuda, vayi bika Yuda diodi batedfila Isikalioti, wunyuvula :</para>
  <para style="p">—Pfumu, bila mbi kuidi beto kaka wela kukimonikisa vayi bika kuidi nza e ?</para>
  <para style="p">
    <verse number="23" style="v"/>Yesu wumvutudila :</para>
  <para style="p">—Enati mutu wunzodidi, wela sadilanga mambu mama ayi Dise diama diela kunzola. Tuela kuiza kuidi niandi ayi tuela tunga nzoꞌeto mu niandi. <verse number="24" style="v"/>Woso mutu wukambu kunzolanga, buna kasadilanga ko mambu mama. Mambu lulembo wi masi mambu mama ko vayi mambu ma Dise diodi dithuma.</para>
  <para style="p">
    <verse number="25" style="v"/>Ndilukembi mambu mama bu ndikidi yeno. <verse number="26" style="v"/>Vayi mbombi, Pheve Yinlongo, yoyi Tata kela fidisa mu dizina diama, wela kululonga mambu moso ayi wela kulutebula moyo mu mambu moso momo ndilukembi. <verse number="27" style="v"/>Minu ndilubikidi ndembama ayi ndiluveni ndembama yama. Minu ndikadi kuluvana banga bueta vanina nza. Mintima mieno mibika ba kiadi ayi mibika mona tsisi.</para>
  <para style="p">
    <verse number="28" style="v"/>Beno luwa ti minu ndilukamba : Minu ndiedi vayi ndiela kuiza kuidi beno. Enati bukiedika beno lunzola nganu khini lummona mu diambu ndiela kuenda kuidi Tata, bila Tata niandi wundutidi munnene. <verse number="29" style="v"/>Ndilukembi mambu mama bu kamavangimini ko muingi luba wilukila thangu mela vangama.</para>
  <para style="p">
    <verse number="30" style="v"/>Ndisiedi ko thangu yiwombo mu buela solula yeno bila pfumu yi nza wulembo yizi. Muaki kasi ko kadi lulendo mu minu. <verse number="31" style="v"/>Vayi mu diambu nza yizaba ti ndieta zola Tata, ndieta vanga boso buididi thumunu yi tata, bika lutelama ; tubotukanu vava.</para>
  <chapter number="15" style="c"/>
  <para style="s1">Nongo yi nsinga wu vinu ayi matafi mandi</para>
  <para style="p">
    <verse number="1" style="v"/>—Minu ndidi nsinga wukiedika wu vinu, Dise diama niandi nkuni. <verse number="2" style="v"/>Dioso ditafi didi mu minu dinkambu buta makundi, niandi wukudizenganga. Dioso ditafi dieta buta makundi, wukudisukulanga muingi diluta buela buta makundi. <verse number="3" style="v"/>Buabu lueka bavedila mu diambu di mambu momo ndilukembi. <verse number="4" style="v"/>Lukangama mu minu ayi minu mu beno. Banga buididi ditafi : dilendi buta dikundi ko mu niandi veka enati disi ko dikangama mu nsinga. Beno mamveno lulendi buta makundi ko enati lukadi kangama mu minu.</para>
  <para style="p">
    <verse number="5" style="v"/>Minu ndidi nsinga wu vinu ; beno luidi matafi. Woso widi wukangama mu minu, minu ndidi wukangama mu niandi, buna wela buta makundimawombo. Bila kambu minu lulendi vanga diambu dimosi ko. <verse number="6" style="v"/>Enati mutu kasi wukangama mu minu buna wunlozungu ku nganda nanga ditafi ayi weti yuma. Beti kupikanga matafi beni, meti tulungu ku mbazu ayi meti vianga mbazu. <verse number="7" style="v"/>Enati luidi bakangama mu minu ayi mambu mama madi mu beno, buna lulenda kueno lomba kioso kima kilutidi, luela kitambula ! <verse number="8" style="v"/>Diambu dimvananga nkembo wu Dise diama diawu diadi : lubuta mimbutu miwombo ayi lukituka minlonguki miama. <verse number="9" style="v"/>Bu didi ti Tata wunzola, minu mamvama ndiluzola. Lukangama mu luzolo luama. <verse number="10" style="v"/>Enati lunsadilanga zithumunu ziama, buna luela kangama mu luzolo luama banga bu ndieta sadila zithumunu zi Dise diama ayi bu ndidi wukangama mu luzolo luandi. <verse number="11" style="v"/>Ndilukembi mambu mama muingi khini ama yiba mu beno ayi khini eno yiba yiduka.</para>
  <para style="p">
    <verse number="12" style="v"/>Thumunu yama yawu yayi : Luzolasana beno na beno banga bu ndiluzodila. <verse number="13" style="v"/>Kuisi ko mutu beki luzolo lulutidi banga mutu wowo wumvanaluzingu luandi mu diambu di bakundi bandi. <verse number="14" style="v"/>Beno luidi bakundi bama enati lumvanganga mambu momo ndikulutumina.</para>
  <para style="p">
    <verse number="15" style="v"/>Ndikadi buela kulutedila bisadi bila kisadi kizabanga ko mambu mamvanganga pfumuꞌandi. Vayi ndilutedidi bakundi bila ndilukembi mambu mamo ndiwa kuidi Tata.</para>
  <para style="p">
    <verse number="16" style="v"/>Beno lusia kutsobula ko vayi minu ndilusobula ayi ndilubieka mu diambu luenda ayi lubuta mimbutu. Mimbutu mieno mizingila muingi Dise diama kaluvana kioso luela lomba kuidi niandi mu dizina diama. <verse number="17" style="v"/>Diambu ndikulutumina diawu diadi : bika luzolasana beno na beno.</para>
  <para style="s1">Basi nza balenda minlonguki</para>
  <para style="p">
    <verse number="18" style="v"/>—Enati nza yilulendidi, buna luzaba ti minu yituama lenda. <verse number="19" style="v"/>Enati beno luidi basi nza nganu nza yikuluzolanga bila yawu yi luvuidi. Vayi bu luisi ko basi nza ayi bu didi ti minu ndilusobula mu nza, diawu nza yifueti ku lulenda.</para>
  <para style="p">
    <verse number="20" style="v"/>Lutebuka moyo mu mambu momo ndilukembi ti kisadi kasi viokapfumuꞌandi mu bunneni ko. Enati bandiamisa buna beno mamveno bela kuluyamisa. Enati basadila mambu mama buna bela sadila mambu meno. <verse number="21" style="v"/>Vayi bela kuluvangila mambu moso mu diambu di dizina diama ; bila basi zaba ko mutu wowo wuthuma.</para>
  <para style="p">
    <verse number="22" style="v"/>Enati ndisia kuiza ko ayi ndisia kuba yolukila ko, nganu basi masumu ko ! Vayi buabu basi ko kadi phengomokono mu masumu mawu. <verse number="23" style="v"/>Woso wukundenda, buna wunlendanga Dise diama.</para>
  <para style="p">
    <verse number="24" style="v"/>Enati ndisia vanga mavanga manneni ko mu bawu, momo makamavengieti mutu wunkaka ko, nganu basi masumu ko. Vayi buabu bamueni, bandedidi minu va kimosi ayi Dise diama. <verse number="25" style="v"/>Vayi mu diambu di dedikisa masonama mu Mina miawu : <char style="qt">Bandenda mu kambu bila.</char></para>
  <para style="p">
    <verse number="26" style="v"/>Mbombi bu kela kuiza, wowo ndiela kulufidisa bu kela ba kuidi Tata, Pheve yikiedika, yoyo yiba kuidi tata, wela kuthelimina kimbangi. <verse number="27" style="v"/>Beno mamveno luela telama kimbangi bila tona vana thonono beno luidi yama va kimosi.</para>
  <chapter number="16" style="c"/>
  <para style="p">
    <verse number="1" style="v"/>Ndilukembi mambu mama mu diambu di lubika bua mu zithotolo. <verse number="2" style="v"/>Bela ku lukuka mu zinzo ziawu zi zithutukunu ayi thangu yeka nkuiza yoyi woso mutu bu kela kuluvonda ; kela banzila ti Nzambi kalembo sadila. <verse number="3" style="v"/>Bela vanga mambu bila momo basi zaba ko Tata ayi basi kunzaba ko. <verse number="4" style="v"/>Ndilukembi mambu mama muingi thangu bu yela fuana, luba tebuka moyoti ndilukamba mawu. Ndisia kulukamba ko mambu mama tona vana thononobila buna ndikidi yeno.</para>
  <para style="s1">Kisalu ki Pheve Yonlongo</para>
  <para style="p">
    <verse number="5" style="v"/>—Buabu ndieka kuenda kuidi mutu wuthuma. Vayi kadi mutu wumosimu beno kakadi kundiuvula : kuevi wunkuenda e ? <verse number="6" style="v"/>Vayi mu diambu ndilukembi mambu mama, kiadi kiwedi mu mintima mieno. <verse number="7" style="v"/>Vayi makiedika ndikulukamba : bulutidi mbote kuidi beno minu ndienda ; bila enati ndikadi kuenda, buna mbombi kalendi kuiza ko kuidi beno. Vayi enati ndiedi, buna ndiela kulufidisa mbombi.</para>
  <para style="p">
    <verse number="8" style="v"/>Bu kela kuiza, wela sudikisa bumboti nzimbala yi batu mu diambu di masumu, mu busonga ayi mu diambu di tsambusulu. <verse number="9" style="v"/>Mu diambu di masumu bila bakadi ku nguilukila. <verse number="10" style="v"/>Mu diambu di busonga bila ndieka kuenda kuidi Tata, ayi lulendi buela kumbona ko. <verse number="11" style="v"/>Mu diambu di tsambusulu bila pfumu yi nza yayi wukisambusulu.</para>
  <para style="p">
    <verse number="12" style="v"/>Muaki mambu mawombo makidi yama ma kulukamba, vayi buabululendi ku manatikisa ko.</para>
  <para style="p">
    <verse number="13" style="v"/>Vayi niandi, Pheve yi kiedika, bu kela kuiza, buna wela kuludiatisa mu kiedika kioso, bila kalendi tuba ko mambu mandi veka, vayi wela kulukamba mambu momo kawa. Wela kulukamba mambu mela kuiza ku ntuala. <verse number="14" style="v"/>Wela kukhembisa bila wela bonga mambu moso madi mu miny ayi mawu kela kulukamba.</para>
  <para style="p">
    <verse number="15" style="v"/>Bibio bivuidi tata, minu kuandi ndibivuidi. Diawu thubidingi ti wela bonga mambu moso madi mu minu ayi wela kulukamba mawu.</para>
  <para style="p">
    <verse number="16" style="v"/>Fioti kuandi kaka fisiedi buna lulendi buela kumbona ko, vayi fioti kuandi fisiedi buna luela kumbona !</para>
  <para style="s1">Yesu wubomba minlonguki miandi</para>
  <para style="p">
    <verse number="17" style="v"/>Ndambu mu minlonguki miandi mikambasana miawu na miawu :</para>
  <para style="p">—Buna buevi bunsundula mambu momo makatubidi bu kakembi ti : “fioti kuandi fisiedi buna lulendi buela kumbona ko”, bosi “fioti kuandi fisiedi buna malu buela kumbona e ?” Ayi bu katubidi ti : “Bila ndieka nkuenda kuidi Tata e ?”</para>
  <para style="p">
    <verse number="18" style="v"/>Bawu na bawu batuba :</para>
  <para style="p">—Buevi bunsundula bu kantuba : “fioti kuandi fisiedi e” ? Tukadi sudika mbi kantuba.</para>
  <para style="p">
    <verse number="19" style="v"/>Yesu wuzaba ti bazola kunyuvula kiuvu, buna wuba kamba :</para>
  <para style="p">—Beno lulembo kiyuvula beno na beno mu mambu momo thubidingi : “fioti kaka fisiedi buna lulendi buela ku mbona ko” ayi “fioti kaka fisiedi buna luela kumbona !”</para>
  <para style="p">
    <verse number="20" style="v"/>Bukiedika ndikulukamba ti luela dila ayi luela nionga. Muaki nza yela mona khini. Beno luela ba mu kiadi vayi kiadi kieno kiela kituka khini. <verse number="21" style="v"/>Nketo bu keti buta wumonanga ziphasi bila thanguꞌandi yifueni. Vayi bu kabutidi, buna wunzimbakananga ziphasi ziandi mu diambu di khini yoyo kammonanga mu mona ti mutu butukidi mu nza. <verse number="22" style="v"/>Beno mamveno, buabu mu phasi lueka vayi ndiela buela kulumona ayi mintima mieno miela mona khini ayi kuisi ko mutu wela kuluziona khini eno. <verse number="23" style="v"/>Mu lumbu beni kina, lulendi ba kundiuvula kadi diambu dimosi ko. Bila bukiedika ndikulukamba ti bima bioso biobi luela lomba kuidi Tata mu dizina diama, buna wela kuluvana biawu. <verse number="24" style="v"/>Nate buabu kadi diambu dimosi lulombidi ko mu dizina diama, vayi bikalulomba ayi malu tambula muingi khini eno yiba yiduka.</para>
  <para style="p">
    <verse number="25" style="v"/>Ndilukembi mambu momo mu zinongo. Vayi thangu yeka nkuiza yoyi ndiela kambu buela kuluyolukila mu zinongo ; vayi ndiela kulusudikisa mambu mamo matedi tata. <verse number="26" style="v"/>Mu lumbu kina, luela lomba mu dizina diama. Ayi kadi tuba ti minu ndiela leba Tata mu diambu dieno, <verse number="27" style="v"/>bila niandi veka Tata weta kuluzola ; bila beno lueta kunzola ayi lueta wilukila ti kuidi Nzambi tata minu ndiba. <verse number="28" style="v"/>Kuidi tata ndiba ayi ndiyiza va nza ; buabu ndieka buela bika nza ayi ndieka kuenda kuidi tata.</para>
  <para style="p">
    <verse number="29" style="v"/>Minlonguki miandi minkamba :</para>
  <para style="p">—Buabu wulembo sudikisa bumboti, wukadi tubila mu zinongo. <verse number="30" style="v"/>Buabu tusudikidi mboti ti ngeyo zebi mambu moso ayi wisi ko mfunuti mutu kayuvula diambu. Mu diambu diodi tuwilukidi mboti ti ngeyo kuidi wuba.</para>
  <para style="p">
    <verse number="31" style="v"/>Yesu wuba vutudila :</para>
  <para style="p">—Buabu luwilukidi e ? <verse number="32" style="v"/>Tala thangu yeka kuiza ayi yifueni, yoyi luela bela basasakana, kadika mutu ku nzoꞌandi ; ayi luela kumbika minu veka. Muaki ndisi ko minu veka bila Tata widi mu minu. <verse number="33" style="v"/>Ndilukembi mambu mama muingi lutambula ndembama mu minu. Luela yamusu va nza vayi luba bukhafi bila minu ndungini nza.</para>
  <chapter number="17" style="c"/>
  <para style="s1">Yesu wusambila mu diambu diandi veka</para>
  <para style="p">
    <verse number="1" style="v"/>Yesu bu katuba mambu momo, wuvumbula meso mandi ku diyilu ayi wutuba :</para>
  <para style="p">—Tata, thangu yifueni, kembisa Muanꞌaku muingi muanꞌaku kakembisa ; <verse number="2" style="v"/>bu didi ti ngeyo wumvana lulendo mu batu boso mu diambu kavana luzingulukalumani kuidi babo bobo wumvana.</para>
  <para style="p">
    <verse number="3" style="v"/>Muaki luzingu lukalumani luidi mu kuzaba ngeyo Nzambi yimosi kakayi kiedika ayi mu zaba Yesu Klisto mutu wowo wutuma. <verse number="4" style="v"/>Minu ndikembisidi va ntoto ; ndimanisini kisalu kioki wuphana mu sala. <verse number="5" style="v"/>Buabu Tata bika wukhembisa va ntualꞌaku mu nkembo wowo wubayama bu ndiba yaku va kimosi, tuamina nza yivangama.</para>
  <para style="s1">Yesu wusambila mu diambu di minlonguki miandi</para>
  <para style="p">
    <verse number="6" style="v"/>—Ndizabikisidi dizina diaku kuidi batu bobo wuphana, bobowubonga mu nza. Baba batu baku ayi wuphana bawu ayi balunda mambu maku. <verse number="7" style="v"/>Buabu bazebi ti mambu moso momo wuphana, kuidi ngeyo maba. <verse number="8" style="v"/>Bila ndiba veni mambu momo wuphana. Batambula mawu ; bukiedikabazaba ti kuidi ngeyo ndiba. Bawilukila ti ngeyo wuthuma. <verse number="9" style="v"/>Ndinsambila mu diambu diawu. Ndisi nsambila ko mu diambu di nza, vayi mu diambu di batu bobo wuphana bila batu baku. <verse number="10" style="v"/>Ayi bibioso biobi phuidi ngeyo kuandi vuidi biawu ; bibioso biobi vuidi minu kuandi phuidi biawu ayi ndilembo kemboso mu bawu. <verse number="11" style="v"/>Ndisiedi diaka va nza ko, vayi baba badi va nza, minu ndieka kuizakuidi ngeyo. Tata di Nlongo, bika wuba keba mu lulendo lu dizina diaku, dizina diodi wuphana, muingi baba mutu wumosi, banga beto butuididi mutu wumosi. <verse number="12" style="v"/>Bu ndibedi yawu va kimosi ndibakebidi mu dizina diaku diodiwuphana. Ndibalundidi, kadi mutu wumosi mu bawu kasia zimbala ko ; botula kaka wumosi : muana wu bulungi muingi masonuku madedakana.</para>
  <para style="p">
    <verse number="13" style="v"/>Buabu minu ndieka kuiza kuidi ngeyo. Ndilembo tubi mambu mama bundikidi va nza muingi khini ama yoyo yiduka yiba mu bawu. <verse number="14" style="v"/>Ndibaveni mambu maku ; nza yiba lendidi bila basiko basi nza bangaminu ndisiko muisi nza. <verse number="15" style="v"/>Ndikadi kulomba ti wuba botula va nza vayi wuba keba mu nkua wumbi. <verse number="16" style="v"/>Basiko basi nza banga minu ndisiko muisi nza.</para>
  <para style="p">
    <verse number="17" style="v"/>Wuba bieka mu kiedika bila mambu maku madi makiedika. <verse number="18" style="v"/>Sumbu didi ti ngeyo wuthuma va nza, minu mamvama ndiba tuma va nza. <verse number="19" style="v"/>Ndikivedisidi minu veka mu diambu diawu, muingi mamvawu kiedika ki bavedisa.</para>
  <para style="s1">Yesu wusambila mu diambu di bobo bela kunwilukila</para>
  <para style="p">
    <verse number="20" style="v"/>Ndikadi sambila mu diambu diawu kaka vayi mu diambu di batu bobo bela kunguilukila mu diambu di mambu mawu. <verse number="21" style="v"/>Ndinlomba muingi babo baba mutu wumosi banga ngeyo Tata widi mu minu, minu mu ngeyo muingi bawu mamvawu baba mu beto ; mu diambu di nza yiwilukila ti ngeyo wuthuma. <verse number="22" style="v"/>Ndibavana nkembo wowo wuphana muingi baba mutu wumosi, banga beto bu tuididi mutu wumosi. <verse number="23" style="v"/>Minu mu bawu, ngeyo mu minu muingi mu kiedika baba mutu wumosi, mu diambu di nza yizaba ti ngeyo wuthuma, ayi yizaba ti wuba zola banga bu wunzodila.</para>
  <para style="p">
    <verse number="24" style="v"/>Tata, thidi ti batu bobo wuphana baba vovo minu ndiela ba muingi bamona nkemboꞌama, nkembo wowo wuphana bila ngeyo wunzola tuamina nza yivangama. <verse number="25" style="v"/>A Tata di busonga, nza yisi kuzaba ko ; vayi minu ndizaba ayi baba bazaba ti ngeyo wuthuma. <verse number="26" style="v"/>Minu ndiba zabikisa dizina diaku ayi ndiela buela kuba zabikisadiawu muingi luzolo lolo wunzodila luba mu bawu ayi minu ndiba mu bawu.</para>
  <chapter number="18" style="c"/>
  <para style="ms1">BANYEKULA VAYI WUNUNGA</para>
  <para style="s1">Bakanga Yesu</para>
  <para style="r">(<ref loc="MAT 26:47-56">Matayi 26.47-56</ref> ; <ref loc="MRK 14:43-50">Malako 14.43-50</ref> ; <ref loc="LUK 22:47-53">Luka 22.47-53</ref>)</para>
  <para style="p">
    <verse number="1" style="v"/>Bu kamana tuba mambu momo, Yesu wuyenda ayi minlonguki miandi ku ndambu yinkaka yi mvuila nlangu yi Sediloni. Bakota mu ndima yimosi yi minti yiba kuna.</para>
  <para style="p">
    <verse number="2" style="v"/>Yuda mutu wowo wunyekula, wuzala buangu beni, bila zikhumbu ziwombo Yesu kaba kutakananga kuna ayi minlonguki miandi. <verse number="3" style="v"/>Buna Yuda wunata kuna nkangu wu masodi ayi minsungi mi Nzo Nzambi, miomi bamvana kuidi bapfumu zi zinganga Nzambi ayi Bafalisi. Bayiza ayi minda mi masisa, minda mi mavidila ayi binduanina.</para>
  <para style="p">
    <verse number="4" style="v"/>Yesu bu kazaba mamo meka kunkuizila, wuyenda ku baba ayi wuba yuvula :</para>
  <para style="p">—Nani luntomba e ?</para>
  <para style="p">
    <verse number="5" style="v"/>Bamvutudila :</para>
  <para style="p">—Yesu muisi Nazaleti !</para>
  <para style="p">Yesu wuba kamba ti :</para>
  <para style="p">—Minuꞌawu.</para>
  <para style="p">Yuda, mutu wunyekula wuba yawu va kimosi. <verse number="6" style="v"/>Mu thangu Yesu kaba kamba ti “Minu awu” ; bavutikisa mambusa-mbusaayi babua va ntoto.</para>
  <para style="p">
    <verse number="7" style="v"/>Yesu wubuela kuba yuvula diaka :</para>
  <para style="p">—Nani luntomba e ?</para>
  <para style="p">Bawu babuela kumvutudila :</para>
  <para style="p">—Yesu muisi Nazaleti !</para>
  <para style="p">
    <verse number="8" style="v"/>Yesu wukamba ti :</para>
  <para style="p">—Ndilukembi ti minuꞌawu. Enati minu luntomba, buna lubika baba benda kuawu !</para>
  <para style="p">
    <verse number="9" style="v"/>Buawu bobo bu dedikinina mambu katuba : “kadi mutu wumosi ndisi zimbisa ko mu bobo wuphana”.</para>
  <para style="p">
    <verse number="10" style="v"/>Simoni Piela wuba ayi sabala, wuvola sabala kiandi ; wuzuba kisadi ki pfumu yi zinganga Nzambi ayi wunzenga dikutu di lubakala. Dizina di kisadi beni Malikusi. <verse number="11" style="v"/>Vayi Yesu wukamba Piela :</para>
  <para style="p">—Vutula sabala mu lubunda. A buevi ndibika nua mbungu yoyi yiphana Tata e ?</para>
  <para style="s1">Banata yesu kuidi Ana</para>
  <para style="r">(<ref loc="MAT 26:57-58">Matayi 26.57-58</ref> ; <ref loc="MRK 14:53-54">Malako 14.53-54</ref> ; <ref loc="LUK 22:54">Luka 22.54</ref>)</para>
  <para style="p">
    <verse number="12" style="v"/>Nkangu wu masodi ayi pfumu awu va kimosi minsungi mi Bayuda, babuila ayibakanga Yesu. <verse number="13" style="v"/>Bannata theti kuidi Ana, bila wuba nkuekizi wu Kayife, wuba pfumu yi zinganga Nzambi mu mvu beni. <verse number="14" style="v"/>Muaki Kayife niandi wuvana ndongi kuidi Bayuda ti bulutidi mbotimutu wumosi kafua mu diambu di batu boso.</para>
  <para style="s1">Piela wutunuka Yesu mu thumbu yitheti</para>
  <para style="r">(<ref loc="MAT 26:69-70">Matayi 26.69-70</ref> ; <ref loc="MRK 14:66-68">Malako 14.66-68</ref> ; <ref loc="LUK 22:55-57">Luka 22.55-57</ref>)</para>
  <para style="p">
    <verse number="15" style="v"/>Simoni Piela ayi nlonguki wunkaka, balandakana Yesu. Nlonguki beni wuzabakana kuidi pfumu yi zinganga Nzambi. Diawu nlonguki beni kakotila ayi Yesu ku luphangu lu pfumu yi zinganga Nzambi. <verse number="16" style="v"/>Vayi Piela wutelama va muelo, ku nganda. Nlonguki wowo wuzabakana kuidi pfumu yi zinganga Nzambi, wutotuka ayi wusolula ayi nsungi wunkieto wu muelo wuba vana ; mbadi wukotisa Piela. <verse number="17" style="v"/>Kisadi ki nketo kisunga muelo wuyuvula Piela :</para>
  <para style="p">—A ngeyo, widiko wumosi mu minlonguki mi mutu wowo e ?</para>
  <para style="p">Piela wumvutudila :</para>
  <para style="p">—Nana, ndisi nlonguki andi ko.</para>
  <para style="p">
    <verse number="18" style="v"/>Bisadi ayi minsungi balunga mbazu, bayizungidila mu kuyiyotila bila kiozi kuba. Piela mamvandi wuba yawu va kimosi ; wuyota mbazu.</para>
  <para style="s1">Pfumu yi zinganga Nzambi wusambisa Yesu</para>
  <para style="r">(<ref loc="MAT 26:59-66">Matayi 26.59-66</ref> ; <ref loc="MRK 14:55-64">Malako 14.55-64</ref> ; <ref loc="LUK 22:66-71">Luka 22.66-71</ref>)</para>
  <para style="p">
    <verse number="19" style="v"/>Pfumu yi zinganga Nzambi wutona yuvula Yesu biuvu mu diambu di minlonguki miandi ayi mu diambu di malongi mandi.</para>
  <para style="p">
    <verse number="20" style="v"/>Yesu wumvutudila :</para>
  <para style="p">—Va meso ma batu boso ndiyolukila ; ndibedi longanga mu zinzo zilukutukunu mu zithangu zioso ayi mu nzo Nzambi, kuna kubedi kutakananga Bayuda boso ayi kadi diambu dimosi ndisia tubila ko mu kinsueki. <verse number="21" style="v"/>Buna bila mbi wulembo kundiuvula biuvu biobi e ? Yuvula batu bobobabedi kunguanga, mambu mbi ndiba kamba. Bukiedika bawu bazebi mambu ndituba.</para>
  <para style="p">
    <verse number="22" style="v"/>Yesu bu kamana tuba bobo, nsungi wumosi wuba vana wuzuba Yesu mbata, wunkamba :</para>
  <para style="p">—Buawu bobo fueti vutudila mvutu kuidi pfumu yi zinganga Nzambi.</para>
  <para style="p">
    <verse number="23" style="v"/>Yesu wumvutudila :</para>
  <para style="p">—Enati bu mbimbi thubidi buna mbonisa mbimbi yoyi thubidi. Buna bila mbi wunzubidi mbata enati bukiedika thubidie ?</para>
  <para style="p">
    <verse number="24" style="v"/>Ana wufidisa Yesu wukangama mu minsinga kuidi Kayife, pfumu yi zinganga Nzambi.</para>
  <para style="s1">Piela wubuela tunuka diaka Yesu</para>
  <para style="r">(<ref loc="MAT 26:71-75">Matayi 26.71-75</ref> ; <ref loc="MRK 14:69-72">Malako 14.69-72</ref> ; <ref loc="LUK 22:58-62">Luka 22.58-62</ref>)</para>
  <para style="p">
    <verse number="25" style="v"/>Simoni Piela wuba vana, wunyota mbazu. Banyuvula :</para>
  <para style="p">—Ngeyo wisiko wumosi mu minlonguki miandi e ?</para>
  <para style="p">Piela wutunuka bu katuba :</para>
  <para style="p">—Nana, ndisi nlonguki andi ko.</para>
  <para style="p">
    <verse number="26" style="v"/>Vayi kisadi kimosi, mu bisadi bi pfumu yi zinganga Nzambi, wubakhomba yi mutu wowo Piela kazenga dikutu, wukamba Piela :</para>
  <para style="p">—Ngeyo, ndisi kumonanga ko va kimosi ayi mutu wuna ku ndima yi minti e ?</para>
  <para style="p">
    <verse number="27" style="v"/>Piela wubuela tunuka diaka. Mu thangu yina kaka tsusu yikokula.</para>
  <para style="s1">Pilatu wuzengila Yesu nkanu wu lufua</para>
  <para style="r">(<ref loc="MAT 27:1-2">Matayi 27.1-2</ref>,<ref loc="MAT 27:11-31">11-31</ref> ; <ref loc="MRK 15:2-15">Malako 15.2-15</ref> ; <ref loc="LUK 23:13-25">Luka 23.13-25</ref>)</para>
  <para style="p">
    <verse number="28" style="v"/>Mu nsuka, batotuka ku nzo Kayife ayi banata Yesu ku buangu kioki bansambisilanga batu. Bobo bannata basia kota ko ku buangu beni muingi babika sumuka vayi mu diambu babaka budila Pasika.</para>
  <para style="p">
    <verse number="29" style="v"/>Pilatu wutotuka, ku baba ayi wuba yuvula :</para>
  <para style="p">—Mambu mbi lufundidi mutu wowo e ?</para>
  <para style="p">
    <verse number="30" style="v"/>Bamvutudila :</para>
  <para style="p">—Enati mutu wawu kasi ba mvangi wu mambu mambimbi ko nganu tuisi kunyekula ko kuidi ngeyo.</para>
  <para style="p">
    <verse number="31" style="v"/>Buna Pilatu wuba kamba :</para>
  <para style="p">—Lumbonga beno veka ayi lunsambisa beno veka, boso buididi Mina mieno !</para>
  <para style="p">Bayuda bamvutudila :</para>
  <para style="p">—Beto tuisiko minsua mu vonda mutu.</para>
  <para style="p">
    <verse number="32" style="v"/>Buawu bobo bu dedikinina mambu matuba Yesu mu diambu di monisaphila lufua kela fuila.</para>
  <para style="p">
    <verse number="33" style="v"/>Pilatu wukota ku buangu kioki bansambisilanga batu, wutela Yesu, wunyuvula :</para>
  <para style="p">—Ngeyo widi ntinu wu Bayuda e ?</para>
  <para style="p">
    <verse number="34" style="v"/>Yesu wumvutudila :</para>
  <para style="p">—Mambu momo wuntuba kuidi ngeyo veka mabedi voti batu bankaka bakembi mawu mu diambu diama e ?</para>
  <para style="p">
    <verse number="35" style="v"/>Pilatu wumvutudila :</para>
  <para style="p">—Minu ndidi Nyuda e ? Basi tsi aku ayi bapfumu zi zinganga Nzambi bawu bayekudi kuidi minu. Mbi wuvengi e ?</para>
  <para style="p">
    <verse number="36" style="v"/>Yesu wumvutudila :</para>
  <para style="p">—Kipfumu kiama kisi ki nza yayi ko. Enati kipfumu kiama kidi ki nzayayi, nganu bisadi biama binueni mu diambu ndibika yekulu mu mioko mi Bayuda. Vayi buabu kipfumu kiama kisi ki nza yayi ko.</para>
  <para style="p">
    <verse number="37" style="v"/>Pilatu wunyuvula :</para>
  <para style="p">—Buna widi ntinu e ?</para>
  <para style="p">Yesu wumvutudila :</para>
  <para style="p">—Ngeyo tubidi buawu, ti minu ndidi ntinu ! Minu ndibutuka mu diambu diadi ayi mu diambu diadi ndiyizila va nza : mu diambu di telimina kiedika kimbangi. Woso mutu widi mu kiedika buna weta wanga mbembo ama.</para>
  <para style="p">
    <verse number="38" style="v"/>Pilatu wunyuvula :</para>
  <para style="p">—Buna mbi biobio kiedika e ?</para>
  <para style="p">Bu kamana tuba bobo, wubuela totuka diaka ku nganda kuba Bayuda ayi wuba kamba :</para>
  <para style="p">—Kadi bila kimosi ndikadi mona mu niandi. <verse number="39" style="v"/>Vayi kifu kieno kidi ti mfueti ku lutotudila mutu wumosi mu nloko mu thangu yi Pasika. A buevi, lutidi ndilutotudila ntinu wu Bayuda e ?</para>
  <para style="p">
    <verse number="40" style="v"/>Buna babo bayamikina mu mbembo yingolo :</para>
  <para style="p">—Nana ! Niandi ko ! Wututotudila balabasi !</para>
  <para style="p">Balabasi wuba dovula.</para>
  <chapter number="19" style="c"/>
  <para style="p">
    <verse number="1" style="v"/>Buna Pilatu wubonga Yesu ayi wunzubisa bikoti. <verse number="2" style="v"/>Masodi matunga budu ki zitsende ; matula kiawu va ntu Yesu ayi mamvuika yunga kimbuaki. <verse number="3" style="v"/>Mayiza ku kaba ayi mankamba :</para>
  <para style="p">—Mbotiꞌaku ntinu wu Bayuda !</para>
  <para style="p">Banzuba zimbata. <verse number="4" style="v"/>Pilatu wubuela totuka diaka ku nganda, wuba kamba :</para>
  <para style="p">—Tala ! Ndieka ku lunatina niandi ku nganda muingi luzaba mboti ti ndikadi mona kadi bila kimosi mu niandi.</para>
  <para style="p">
    <verse number="5" style="v"/>Yesu wutotuka ku nganda, wuvuata budu ki zitsende ayi yungakimbuaki. Pilatu wuba kamba :</para>
  <para style="p">—Tala, mutu beni !</para>
  <para style="p">
    <verse number="6" style="v"/>Bapfumu zi zinganga Nzambi ayi minsungi mi Nzo Nzambi bu bammona, bayamikina mu kingolo :</para>
  <para style="p">—Mbandi va dikulusi ! Mbanda va dikulusi ! Vayi Pilatu wuba kamba :</para>
  <para style="p">—Lumbonganu beno veka ayi lumbanda va dikulusi bila minu ndikadi mona kadi bila kimosi mu niandi.</para>
  <para style="p">
    <verse number="7" style="v"/>Bayuda bavutudila Pilatu :</para>
  <para style="p">—Beto Mina midi yeto ayi landakana mu matedi mina mieto niandi kafueti kaka fua bila wukibiekidi Muana Nzambi.</para>
  <para style="p">
    <verse number="8" style="v"/>Pilatu bu kawa mambu momo, wuluta mona boma. <verse number="9" style="v"/>Wubuela kota ku buangu kioki bansambisilanga batu.</para>
  <para style="p">—Kuevi wuba e ?</para>
  <para style="p">Vayi yesu kasia vutula kadi diambu dimosi ko.</para>
  <para style="p">
    <verse number="10" style="v"/>Pilatu wunkamba :</para>
  <para style="p">—Ngeyo mengi kundiolukisa e ? Kuisi zaba ko ti minu mbeki minsua mu kuyekula voti ku bandisa va dikulusi e ?</para>
  <para style="p">
    <verse number="11" style="v"/>Yesu wumvutudila :</para>
  <para style="p">—Kulendi baka lulendo ko mu minu enati Nzambi widi ku Yilu kasi kuvana luawu ko. Diawu mutu wowo wutsumbisidi kuidi ngeyo vodidi masumu ma ngolo.</para>
  <para style="p">
    <verse number="12" style="v"/>Tona mu thangu yina, Pilatu wutomba nzila yikafueti kunyekudila vayi Bayuda baluta yamikina :</para>
  <para style="p">—Enati yekudi mutu wawu, buna wisi nkundi wu Sezali ko bila woso mutu wukibiekidi ntinu buna mbeni yi Sezali.</para>
  <para style="p">
    <verse number="13" style="v"/>Bu kawa mambu momo, Pilatu wubuela nata Yesu ku nganda ; wuyenda vuanda ku tilibinadu, va buangu baba tedilanga “Nganda matadi makitoko.” Mu ki Ebelewo “Ngabata”. <verse number="14" style="v"/>Mambu momo mavangama mu lumbu kituamina nyengo wu Pasika, nduka-nduka va thangu midi.</para>
  <para style="p">Buna Pilatu wukamba bayuda :</para>
  <para style="p">—Tala ntinuꞌeno niandi niawu !</para>
  <para style="p">
    <verse number="15" style="v"/>Vayi bayamikina :</para>
  <para style="p">—Kafua ! Kafua ! Mbandi va dikulusi !</para>
  <para style="p">Pilatu wuba yuvula :</para>
  <para style="p">—Buevi, ndibandisa ntinuꞌeno va dikulusi e ?</para>
  <para style="p">Bapfumu zi zinganga Nzambi zimvutudila :</para>
  <para style="p">—Beto tuisi ntinu wunkaka ko, ntinuꞌeto Sezali kaka !</para>
  <para style="p">
    <verse number="16" style="v"/>Pilatu wuba yekudila Yesu muingi bambanda va dikulusi.</para>
  <para style="s1">Lufua lu Yesu</para>
  <para style="r">(<ref loc="MAT 27:32-56">Matayi 27.32-56</ref> ; <ref loc="MRK 15:21-41">Malako 15.21-41</ref> ; <ref loc="LUK 23:26-49">Luka 23.26-49</ref>)</para>
  <para style="p">Buna babonga yesu ayi bannata. <verse number="17" style="v"/>Wutotuka ayi wunata dikulusi diandi, wuyenda ku buangu kibabantedilanga : “Mvesi wu ntu” bu dinsundula mu ki Ebelewo : “Ngolongota”. <verse number="18" style="v"/>Kuna bambandila va dikulusi va kimosi ayi batu buadi bankaka : wumosi ku lumoso, wumosi ku lubakala ; Yesu va khatitsika.</para>
  <para style="p">
    <verse number="19" style="v"/>Pilatu wuvanga tini ki dibaya, wutula kiawu vana dikulusi ; munamusonama : “Yesu muisi Nazaleti, ntinu wu Bayuda.” <verse number="20" style="v"/>Bayuda bawombo batanga tini ki dibaya beni bila buangu kioki babandila Yesu va dikulusi kiba kifikama ayi divula. Tini ki dibayabeni kisonimina mu Kiebelewo, mu Kingeleki, mu Kilatini.</para>
  <para style="p">
    <verse number="21" style="v"/>Buna bapfumu zi zinganga Nzambi zi Bayuda zikamba Pilatu :</para>
  <para style="p">—Kadi sonika ti “Ntinu wu Bayuda” vayi sonika ti “Mutu wawu wutuba ti : minu ndidi ntinu wu Bayuda”.</para>
  <para style="p">
    <verse number="22" style="v"/>Vayi Pilatu wuvutula :</para>
  <para style="p">—Mambu momo tsonikini, mafueni !</para>
  <para style="p">
    <verse number="23" style="v"/>Masodi bu mamana banda Yesu va dikulusi, mabonga minledi miandi, bavasa miawu mu bikuku biya ; kadika disodi ayi kuku kiandi. Babonga diaka yunga kiandi ; muaki yunga beni kiba ki nledi wumosi kaka tona ku yilu nate ku wanda, kikambu tungu.</para>
  <para style="p">
    <verse number="24" style="v"/>Diawu masodi makambasana mawu na mawu :</para>
  <para style="p">—Tubikeno kukikanzuna vayi tukitela wadi<note caller="+" style="f"><char style="fr" closed="false">19.24 </char><char style="fq" closed="false">tukitela wadi</char><char style="fqa" closed="false"> : </char><char style="ft" closed="false">voti tukitela tsombo.</char></note> muingi tutala nani wumbuilu wadi beni. Mambu momo mavangama mu diambu di dedikisa masonuku mantuba ti :</para>
  <para style="q1">
    <char style="qt">Bakabasana minledi miama ayi batela yunga kiama wadi.</char></para>
  <para style="p">Masodi mavanga mambu momo.</para>
  <para style="p">
    <verse number="25" style="v"/>Ngudi yi Yesu, nkomba ngudi yi Yesu, Maliya : nketo wu Klopasi ayi Maliya muisi Mangadala batelama va ndambu vaba dikulusi di Yesu. <verse number="26" style="v"/>Yesu bu kamona ngudi andi ayi nlonguki wowo kaluta zola wutelama vana ; buna wukamba ngudi andi :</para>
  <para style="p">—Nketo, tala muanꞌaku !</para>
  <para style="p">
    <verse number="27" style="v"/>Bosi wukamba nlonguki :</para>
  <para style="p">—Tala ngudi aku !</para>
  <para style="p">Tona mu ntangu beni nlonguki wowo wulunda ngudi yi Yesu ku nzoꞌandi.</para>
  <para style="p">
    <verse number="28" style="v"/>Yesu bu kazaba ti mambu moso madukidi, wutuba mu diambu masonoko madedakana :</para>
  <para style="p">—Ndieka mona phuila.</para>
  <para style="p">
    <verse number="29" style="v"/>Mvungu wumosi wuba vana, wuba wuwala vinu ki ngami. Babuika eponzi mu vinu beni ; basomika eponzi beni va tsongi nti wu isopi ; bavumuna nti beni nate va mutu wu Yesu muingi kanua.</para>
  <para style="p">
    <verse number="30" style="v"/>Yesu bu kabimba vinu beni ki ngami, wutuba :</para>
  <para style="p">—Mamoso madukidi. Buna wudokika ntuꞌandi, wutabuka vumunu.</para>
  <para style="p">
    <verse number="31" style="v"/>Sumbu kiba lumbu ki khubumunu, bila lumbu kina kiba lumbu kinneni ki saba, diawu Bayuda balombila Pilatu ti babakelula malu ayi baba botula va dikulusi mu diambu di zinitu ziawu zibika vuanda va dikulusi mu lumbu ki saba. <verse number="32" style="v"/>Masodi mayiza ayi makelula malu ma mutu wutheti ayi ma mutu wowo wunkaka wu babanda yandi va dikulusi. <verse number="33" style="v"/>Bu batula vaba Yesu, bamona ti Yesu wukifuididingai, basia kelula malu mandi ko. <verse number="34" style="v"/>Vayi disodi dintobula dionga mu luvati ; vana vawu menga ayi nlangu bitotukidi. <verse number="35" style="v"/>Mutu wowo wummona wutelama kimbangi ayi kimbangi kiandi kidi kikiedika ayi niandi zebi ti weti tuba kiedika muingi beno mamveno luwilukila. <verse number="36" style="v"/>Bila mambu momo mavangama mu diambu di masonoko masunduka : kadi mvesi andi wumosi wusia kelulu ko. <verse number="37" style="v"/>Buela diaka, masonuku mankaka meti kamba : thaluꞌawu yela ba kuidi mutu wowo batobula.</para>
  <para style="s1">Bazika Yesu</para>
  <para style="r">(<ref loc="MAT 27:57-61">Matayi 27.57-61</ref> ; <ref loc="MRK 15:42-47">Malako 15.42-47</ref> ; <ref loc="LUK 23:50-56">Luka 23.50-56</ref>)</para>
  <para style="p">
    <verse number="38" style="v"/>Momo bu mavioka, Zefu muisi Alimate, wuba nlonguki wu Yesu mu kinsueki bila wuba ntinanga Bayuda, wuyenda lomba minsua kuidi Pilatu muingi kabotula nitu yi Yesu va dikulusi. Pilatu wumvana minsua. Wuyenda bonga nitu Yesu. <verse number="39" style="v"/>Nikodemi, mutu wowo va thonono wuyenda bata Yesu mu builu, mamvandi wuyiza, wunata bungu kimalasi matsudi ma mile masobakana ayialowesi. Malasi beni maba nduka-nduka makumatatu makilo. <verse number="40" style="v"/>Babonga nitu yi Yesu, bazinga yawu malasola ma lino momo badukudila malasi boso buididi kifu ki Bayuda mu zika mvumbi. <verse number="41" style="v"/>Va buangu kioki babandila Yesu va dikulusi vaba ndima yi minti. Muna ndima beni muba ziami kimona disokolo mu ditadi, muzikulu mutu ko. <verse number="42" style="v"/>Batula muawu Yesu bila ziami beni kiba kifikama mu diambu di khubumunu yi Bayuda.</para>
  <chapter number="20" style="c"/>
  <para style="s1">Yesu wufuluka</para>
  <para style="r">(<ref loc="MAT 28:2">Matayi 28.2</ref> ; <ref loc="MRK 16:1-4">Malako 16.1-4</ref> ; <ref loc="LUK 24:1-2">Luka 24.1-2</ref>,<ref loc="LUK 24:9-12">9-12</ref>)</para>
  <para style="p">
    <verse number="1" style="v"/>Mu lumbu kitheti kisabala, buna kudi tombi, Maliya muisi Mangadala wuyenda ku ziami ; wumona ditadi dibotulu va muelo ziami. <verse number="2" style="v"/>Wuzawula ayi wuyiza kuidi Simoni Piela ayi nlonguki wowo Yesu kaluta zola, wuba kamba :</para>
  <para style="p">—Babotudi nitu yi Pfumu mu ziami ; tukadi zaba kuevi batudidi yawu !</para>
  <para style="p">
    <verse number="3" style="v"/>Piela ayi nlonguki wowo batotuka ; bayenda ku ziami. <verse number="4" style="v"/>Bawu buadu bazawula va kimosi, vayi nlonguki wowo wunkaka wulutila Piela mu thinu ayi wuba wutheti mu tula ku ziami. <verse number="5" style="v"/>Bu kayinama, wumona kaka minledi mizikulu Yesu va tsi vayi kasia kota ko. <verse number="6" style="v"/>Simoni Piela, mutu wuba kunlandakana ku manima, wutula, wukotamu ziami ayi wumona minledi va tsi <verse number="7" style="v"/>ayi nledi wowo bazinga ntu wu Yesu. Nledi beni wusia ba va kimosi ko ayi minledi miomi mizikulu Yesu vayi wawu va buangu kinkaka wuba.</para>
  <para style="p">
    <verse number="8" style="v"/>Bosi nlonguki wunkaka wowo wuba wutheti mu tula ku ziamimamvandi wukota. Wumona ayi wuwilukila. <verse number="9" style="v"/>Bila buna basudikidi ko ti Yesukafueti fuluka mu bafua.</para>
  <para style="p">
    <verse number="10" style="v"/>Bosi minlonguki mivutuka kuawu.</para>
  <para style="s1">Yesu wumonikina Maliya muisi Mangadala</para>
  <para style="p">
    <verse number="11" style="v"/>Vayi Maliya wutelama ku nganda, va ndambu ziami, wudila ngolo. Bu kaba dila, wuyinama mu ziami, <verse number="12" style="v"/>wumona zimbasi zizole zivuata minledi miphembi zivuanda va buangu kioki batula nitu yi Yesu : wumosi wuvuandila ku ndambu kubela ntu, wumosi ku ndambu yibela malu.</para>
  <para style="p">
    <verse number="13" style="v"/>Zinyuvula :</para>
  <para style="p">—A nketo, bila mbi wulembo didila e ?</para>
  <para style="p">Maliya wuba vutudila :</para>
  <para style="p">—Mu diambu bayibidi nitu yi Pfumu ama, ndikadi zaba kuevi batudidi yawu !</para>
  <para style="p">
    <verse number="14" style="v"/>Bu katuba bobo, wubaluka ; wumona yesu buna katelimini. Vayi kasia zaba ko ti niandi.</para>
  <para style="p">
    <verse number="15" style="v"/>Yesu wunyuvula :</para>
  <para style="p">—A nketo, bila mbi wulembo didila e ? Nani wuntomba e ?</para>
  <para style="p">Maliya kabanzila ti mutu beni wuba kisadi mu ndima yi minti. Buna wunkamba :</para>
  <para style="p">—A tata, enati ngeyo wumbongidi, buna wukhamba kuevi wuntudidi muingi ndienda mbongi.</para>
  <para style="p">
    <verse number="16" style="v"/>Yesu wuntela mbila :</para>
  <para style="p">—A Maliya !</para>
  <para style="p">Wabaluka ku kaba, wutambudila mu kiebelewo :</para>
  <para style="p">—Labuni ; bu dinsundula : “nlongi”.</para>
  <para style="p">
    <verse number="17" style="v"/>Yesu wunkamba :</para>
  <para style="p">—Kadi kutsimba, bila ndiyedi ko kuidi Dise diama. Vayi yenda bati bakhomba ziama ayi wuba kamba ti ndieka kuenda kuidi Dise diama ayi Dise dieno ; kuidi Nzambi ama ayi Nzambi eno.</para>
  <para style="p">
    <verse number="18" style="v"/>Maliya muisi Mangadala wuyenda bata minlonguki ; wuba kamba ti :</para>
  <para style="p">—Mbueni Pfumu ayi mawu mama mambu kakhembi.</para>
  <para style="s1">Yesu wumonikina minlonguki miandi</para>
  <para style="r">(<ref loc="MRK 16:14">Malako 16.14</ref> ; <ref loc="LUK 24:36-43">Luka 24.36-43</ref>)</para>
  <para style="p">
    <verse number="19" style="v"/>Mu masika ma lumbu beni, lumbu kitheti ki sabala ; mielo mi nzoyoyi yiba minlonguki miba mizibama mu diambu di boma bamona bayuda. Bazimbukila Yesu wuyiza ayi wutelama va khatitsikꞌawu. Wuba kamba :</para>
  <para style="p">—Ndambama yibanga yeno.</para>
  <para style="p">
    <verse number="20" style="v"/>Bu katuba bobo ; wuba monisa mioko miandi ayi luvati luandi. Minlonguki mimona khini bu mimona Pfumu.</para>
  <para style="p">
    <verse number="21" style="v"/>Yesu wubuela kuba kamba diaka :</para>
  <para style="p">—Ndembama yibanga yeno ! Banga buthumina, Tata minu mamvama buawu ndikulutumina !</para>
  <para style="p">
    <verse number="22" style="v"/>Bu katuba bobo ; wuba vemunina phemo ayi wuba kamba :</para>
  <para style="p">—Tambulanu Pheve Yinlongo ! <verse number="23" style="v"/>Woso luela lemvukila masumu, mela lemvokolo Vayi woso luela manga lemvukila, buna masumu mandi balendi lemvokolo ko.</para>
  <para style="s1">Yesu wumonikina Toma</para>
  <para style="p">
    <verse number="24" style="v"/>Toma, wumosi mu kumi bamvuala buadi, mutu babantedilanga “kitsimba”<note caller="+" style="f"><char style="fr" closed="false">20.24 </char><char style="fq" closed="false">kitsimba</char><char style="fqa" closed="false"> : </char><char style="ft" closed="false">voti Didimo.</char></note>, kasia ba yawu ko mu thangu Yesu kayiza.</para>
  <para style="p">
    <verse number="25" style="v"/>Minlonguki minkaka minkamba :</para>
  <para style="p">—Toma, beto tumueningi Pfumu !</para>
  <para style="p">Vayi wuba vutudila :</para>
  <para style="p">—Enati ndikadi mona biviasi bi zitsoso mu mioko miandi ayi enati ndikadi tula nlembo mu biviasi bi zitsoso ayi ti ndikadi tula koko kuama va luvati luandi buna ndilendi wilukila ko.</para>
  <para style="p">
    <verse number="26" style="v"/>Nana di bilumbu bu bivioka, minlonguki mibuela ba diaka muna nzo. Toma mamvandi wuba yawu. Yesu wuyiza, vayi mielo miba mizibama. Yesu wutelama va khatitsikꞌawu, wuba kamba :</para>
  <para style="p">—Ndembama yibanga yeno !</para>
  <para style="p">
    <verse number="27" style="v"/>Bosi wukamba Toma :</para>
  <para style="p">—A Toma, tula nlembo aku vava, tala mioko miama ; tuala koko kuaku ayi tula kuawu mu luvati luama. Kadi memata vayi wilukila !</para>
  <para style="p">
    <verse number="28" style="v"/>Toma wumvutudila :</para>
  <para style="p">—Pfumuꞌama ayi Nzambiꞌama !</para>
  <para style="p">
    <verse number="29" style="v"/>Yesu wunkamba :</para>
  <para style="p">—Buabu wilukidi bila wumbueni. Khini yiwombo kuidi bakambulu mona, vayi bawilukidi !</para>
  <para style="p">
    <verse number="30" style="v"/>Yesu wubuela vanga diaka bikumu biwombo, binkaka va meso ma minlonguki miandi, bikambu sonama mu buku yayi. <verse number="31" style="v"/>Vayi mambu mama masonama muingi luwilukila ti Yesu niandi Klisto, Muana wu Nzambi, muingi lubaka luzingu mu dizina diandi beno bu luwilukidi.</para>
  <chapter number="21" style="c"/>
  <para style="s1">Yesu wumonikina minlonguki miandi</para>
  <para style="p">
    <verse number="1" style="v"/>Momo bu mavioka, Yesu wubuela monikina diaka minlonguki miandi va ndambu disimu di mbu wu Tibeliadi. Tala phila kamonikina : <verse number="2" style="v"/>Simoni Piela, Toma baba ntedilanga kitsimba, Natanayeli muisi Kana mu tsi yi Ngalili, bana ba Zebede ayi minlonguki miodi minkaka baba va kimosi.</para>
  <para style="p">
    <verse number="3" style="v"/>Simoni Piela wuba kamba :</para>
  <para style="p">—Ndiedi kuama ku loba.</para>
  <para style="p">Bawu bamvutudila :</para>
  <para style="p">—Beto mamveto tunkuenda yaku !</para>
  <para style="p">Bayenda, bakuma mu nlungu. Vayi builu buna basia baka kadi kima ko.</para>
  <para style="p">
    <verse number="4" style="v"/>Buisi bu bukia Yesu wutelama va disimu. Muaki minlonguki misia bakula ko ti niandi Yesu. <verse number="5" style="v"/>Buna yesu wuba yuvula :</para>
  <para style="p">A bana, lubeki ndambu zimbizi e ?</para>
  <para style="p">Bamvutudila :</para>
  <para style="p">—Nana tata, kadi kiasa !</para>
  <para style="p">
    <verse number="6" style="v"/>Buna wuba kamba :</para>
  <para style="p">—Lozanu dikondi ku ndambu lubakala lu nlungu, buna ma lubaka !</para>
  <para style="p">Baloza dikondi, basia nunga ko mu vumuna dikondi mu diambu di zimbizi ziwokila ngolo.</para>
  <para style="p">
    <verse number="7" style="v"/>Bosi nlonguki wowo Yesu kaluta zola, wukamba Piela ti :</para>
  <para style="p">—Niowo Pfumu !</para>
  <para style="p">Piela bu kawa ti Pfumu, wuvuata kikhutu kiandi, bila pheni kaba ; bosi wukiloza mu mbu. <verse number="8" style="v"/>Minlonguki minkaka miyiza ku nlungu bila misia thama ayi disimu ko ; nduka-nduka khama yimosi yi zimetele ; mituta dikondi diba zimbizi.</para>
  <para style="p">
    <verse number="9" style="v"/>Bu batula va disimu, bamona mbizi va yilu makala ma mbazu ayi dipha va ndambu.</para>
  <para style="p">
    <verse number="10" style="v"/>Yesu wuba kamba :</para>
  <para style="p">—Tualanu ndambu zimbizi mu ziozi lubeki !</para>
  <para style="p">
    <verse number="11" style="v"/>Simoni Piela wukuma mu nlungu, wututa dikondi ku disimu. Khama yimosi ayi makumatanu zimbizi zitatu zinnene ziwesa dikondi. Ka diambu ko zimbizi ziba ziwombo vayi dikondi disia kakuka ko.</para>
  <para style="p">
    <verse number="12" style="v"/>Yesu wuba kamba :</para>
  <para style="p">—Yizanu, ludia.</para>
  <para style="p">Muaki kadi nlonguki wumosi kasia kunyuvula ko ti : “widi nani e ?” Bila mizaba kuawu ti niowo Pfumu. <verse number="13" style="v"/>Niandi veka yesu wufikama wubonga dipha, wuba kabudila, buawu bobo kavanga mu mbizi.</para>
  <para style="p">
    <verse number="14" style="v"/>Yiza khumbu yintatu Yesu kamonikini minlonguki miandi tona lumbu kikafuluka mu bafua.</para>
  <para style="s1">Yesu wusolula ayi Piela</para>
  <para style="p">
    <verse number="15" style="v"/>Bu bamanisa dia, Yesu wuyuvula Simoni Piela :</para>
  <para style="p">—Simoni, muana Zonasi, wunzodidi viokila bumvangila baba e ?</para>
  <para style="p">Piela wumvutudila :</para>
  <para style="p">—Nyinga Pfumu, zebi kuaku ti ndieta kuzola !</para>
  <para style="p">Yesu wunkamba :</para>
  <para style="p">—Buna dikilanga bana bama ba mamemi.</para>
  <para style="p">
    <verse number="16" style="v"/>Mu khumbu yimmuadi, wunyuvula diaka :</para>
  <para style="p">—Simoni, muana Zonasi, wunzodidi e ?</para>
  <para style="p">Piela wumvutudila :</para>
  <para style="p">—Nyinga Pfumu, zebi kuaku ti ndieta kuzola.</para>
  <para style="p">Yesu wunkamba :</para>
  <para style="p">—Buna sunganga mamemi mama !</para>
  <para style="p">
    <verse number="17" style="v"/>Yesu wubuela kunyuvula diaka mu khumbu yintantu :</para>
  <para style="p">—Simoni, muana Zonasi, wunzodidi e ?</para>
  <para style="p">Piela wumona kiadi bu kabuela kunyuvula kiuvu mu khumbu yintatu ti : “Wunzodidi e ?” Buna wumvutudila :</para>
  <para style="p">—Pfumu, ngeyo zebi mambu moso ; ngeyo zebi ti ndieta kuzola.</para>
  <para style="p">Yesu wunkamba :</para>
  <para style="p">—Buna sunganga mamemi mama. <verse number="18" style="v"/>Bukiedika, bukiedika ndikukamba, bu wuba ditoko, wuba nkanganga nsinga mu luketo luaku ngeyo veka ayi wuba nkuendanga koso ku wuzola kuenda. Vayi bu wela nuna, wela nonuna mioko ayi mutu wunkaka wela kukanga nsinga mu luketo ayi wela kunnata ku mengi kuaku kuenda.</para>
  <para style="p">
    <verse number="19" style="v"/>Wutuba mambu momo mu monisa phila yi lufua lu kela fuila, lolo kela kembisila Nzambi. Bu katuba bobo, wunkamba :</para>
  <para style="p">—Wundandakana.</para>
  <para style="p">
    <verse number="20" style="v"/>Piela bu katala ku manima, wumona nlonguki wowo Yesu kaluta zola, wuba landakana. Niandi wuyekama va thulu yi Yesu ayi wunyuvula mu thangu baba ndia : “Pfumu, nani wela kuvakula e ?”</para>
  <para style="p">
    <verse number="21" style="v"/>Piela bu kammona, wuyuvula Yesu :</para>
  <para style="p">—Pfumu, buevi benzi mu diambu diandi e ? Mambu mbi mela kumbuila e ?</para>
  <para style="p">
    <verse number="22" style="v"/>Yesu wumvutudila :</para>
  <para style="p">—Enati thidi kazinga nate ndiela vutuka, buna ngeyo matedi e ? Vayi ngeyo ndandakana !</para>
  <para style="p">
    <verse number="23" style="v"/>Tsangu yimuangana muidi bakhomba ti nlonguki beni kalendi fua ko. Muaki yesu kasia kamba ko ti kela fua ko vayi wukamba kaka : “Enati thidi kazinga nate ndiela vutuka buna ngeyo matedi e ?”</para>
  <para style="p">
    <verse number="24" style="v"/>Nlonguki beni niandi wulembu telimina mambu mama kimbangi ayi niandiwusonika mawu. Tuzebi kueto ti kiambangi kiandi kidi kikiedika.</para>
  <para style="p">
    <verse number="25" style="v"/>Muaki mawombo mankaka mavanga yesu. Enati mana kumasonika dimosi-dimosi, nganu buangu kilendi bakama ko va ntoto wumvimba kilendalundulu zibuku zioso zifueti sonoko.</para>
</usx>
