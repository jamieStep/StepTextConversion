<?xml version="1.0" encoding="UTF-8"?>
<usx version="2.6">
  <book code="2TH" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">2 TESALONIKA</para>
  <para style="toc1">Nkanda wumuadi wu Polo kuidi basi Tesalonika</para>
  <para style="toc2">2 Tesalonika</para>
  <para style="toc3">2 Tesalonika</para>
  <para style="mt2">Nkanda wumuadi wu Polo kuidi basi</para>
  <para style="mt1">Tesalonika</para>
  <para style="ip">Nkanda wummuadi wu Polo kuidi basi Tesalonika, banga wowo wutheti, wusonimina mu kithuadi ki lusadusu lu Siluvani (Sila) ayi Timote. Nkanda beni wusonimina, nduka-nduka, ku divula di Kolinto landila nkanda wutheti mu mvu 51 voti 52. Bila ku Kolinto kuawu Polo, Siluvani (Sila) ayi Timote bakutikinina.</para>
  <para style="ip">Polo wulembo tatamana niemisa bankua Klisto ba Tesalonika mu diambu di minu kiawu ayi siama kuawu mu ndiamusu yiba yamusulu (<char style="xt">kapu <ref loc="2TH 1">1</ref></char>). Mu kapu 2.1-11 Polo wusungika nzimbala yimosi yitotuka mu diambu di phutukulu yi Klisto bila basi Tesalonika bankaka, mu diambu di yamusu ku bayamusu, batumbu kindisa ti lumbu ki tsambusu kifueni vayi mvuala wulembo bakambi ti “mutu wu matingu” wela tuama monika tuamina lumbu beni ki tsambusu. Mutu beni wu matingu wela kukinangika va yilu bima bioso biobi bieti nata dizina di Nzambi ayi va yilu bima bioso biobi batu balenda fukimina (<char style="xt"><ref loc="2TH 2:3-4">2.3-4</ref></char>).</para>
  <para style="ip">Bu kamana ku balomba zitsambulu ziawu (<char style="xt">kapu <ref loc="2TH 3">3</ref></char>), buna wuba tumina mu tatukila batu bobo bankambu zolanga sala. Batu beni baba zolanga ko sala bila babanzila ti tsukulu yi zithangu yeka nduka. Diawu Polo katubila ti : “Bika woso mutu wunkambu sala kabika dia” (<char style="xt"><ref loc="2TH 3:10">3.10</ref></char>). Polo wulembo lubula batu bobo banbanzilanga ti mutu niandi ba minu buna kafueti tina nza ayi tina mambu momo ma nza, malenda kunnata ku ntuala.</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Polo, Sila ayi Timote bafidisidi nkanda kuidi dibundu di basi Tesalonika, mu Nzambi, dise dieto ayi mu Pfumu Yesu Klisto.</para>
  <para style="p">
    <verse number="2" style="v"/>Bika nlemvo ayi ndembama bi Nzambi dise dieto ayi bi Pfumu Yesu Klisto bibanga yeno.</para>
  <para style="s1">Lusambulu lu mvutudulu yi matondo</para>
  <para style="p">
    <verse number="3" style="v"/>Zikhomba, tufueti vutudilanga Nzambi matondo mu zithangu ziosomu diambu dieno bila buawu bobo bufueni bila minu kieno kilembo kudi buwombo ayi luzolo lueno, lolo luidi mu beno na beno, lueka luwombo.</para>
  <para style="p">
    <verse number="4" style="v"/>Diawu beto mamveto tulembo kukiniemisa mu diambu dieno mu mabundu ma Nzambi mu diambu di mvibudulu eno ayi mu diambu di minu kieno mu zinzomono zioso ayi mu ziphasi zioso lulembo moni.</para>
  <para style="p">
    <verse number="5" style="v"/>Vayi ziawu zidi dimbu kimmonisa ti nzenzolo yi Nzambi yidi yisonga muingi lumonika batu bafuana mu diambu di Kipfumu ki Nzambi kioki lulembo monina ziphasi. <verse number="6" style="v"/>Bila didi diambu disonga kuidi Nzambi mu vutudila ziphasi kuidibatu balembo lumonisa ziphasi ; <verse number="7" style="v"/>ayi kuluvana beno, lummona ziphasi luvundulu va kimosi ayi beto. Mu thangu Pfumu Yesu kela monika mu diyilu va kimosi ayi zimbasi zi lulendo luandi ; <verse number="8" style="v"/>ayi mu nlaki wu mbazu bu kela vana thumbudulu kuidi bawu bakambulu zaba Nzambi ayi kuidi bobo bamanga tumukinanga Nsamu wumbote wu Pfumuꞌeto Yesu Klisto. <verse number="9" style="v"/>Bawu bela tambula thumbudulu yi mbivusu yikayimani va ntuala Pfumu ayi va ntuala nkembo wu zingolo ziandi ko <verse number="10" style="v"/>bu kela kuiza mu lumbu beni mu kemboso kuidi banlongo bandi ayi mu kikununu kuidi batu boso bobo bawilukila bila kimbangi kietokiwilukulu kuidi beno.</para>
  <para style="p">
    <verse number="11" style="v"/>Diawu diodi tunsambilanga Nzambi eto u diambu dieno mu zithangu zioso muingi Nzambi eto kalumona bafuana mu lutelo lolo kalutedilaayi muingi kadukisa zitsatu, mu lulendo, luzolo lu mambote mandi ayi dukisa kisalu ki minu ; <verse number="12" style="v"/>mu diambu di dizina di Pfumu eto Yesu Klisto dikemboso mu beno ayi beno mu niandi boso buididi nlemvo wu Nzambi ayi wu Pfumu Yesu Klisto.</para>
  <chapter number="2" style="c"/>
  <para style="s1">Mambu mela tuamina ndizulu yi Pfumu</para>
  <para style="p">
    <verse number="1" style="v"/>Zikhomba, mu diambu di ndizulu yi Pfumuꞌeto Yesu Klisto ayi mu diambu di kutakana koko tuela kutakana vadi niandi, tukululomba <verse number="2" style="v"/>mu diambu lubika vika yamusu mu mayindu meno voti lubika mona tsisi mu diambu di mbikudulu, voti tsangu voti nkanda banga ti kuidi beto wubedi ; wulembo tubi ti lumbu ki Pfumu kifueni.</para>
  <para style="p">
    <verse number="3" style="v"/>Mutu kabika nkutu kuluvuna mu diambu dimosi ko bila lumbu beni kilendi kuiza ko tuamina batu baloza malongi ma Pfumu bela monika ayi mutu wu masumu kamonika, mutu wowo wukubukulu ku mbungulu. <verse number="4" style="v"/>Niandi weti kakidila ayi weti kukiniemisanga va yilu mambu moso mantedolongo Nzambi voti va yilu mambu moso momo meta sambila batu. Wela vuanda muna Nzo Nzambi ayi niandi veka wela kibieka Nzambi. <verse number="5" style="v"/>Lukadi buela tebuka moyo ti mambu mama mawu ndilukamba bu ndiba kuidi beno ?</para>
  <para style="p">
    <verse number="6" style="v"/>Vayi buabu luzebi diambu mbi dilembo kakidila mu diambu di mutu beni kamonika mu thangu andi. <verse number="7" style="v"/>Bila matsueki ma masumu malembo sadi. Vayi mutu wowo wulembo kakidila buabu wela tuama vengumunu. <verse number="8" style="v"/>Buna bosi mutu wu masumu kela monika ; vayi Pfumu Yesu wela kumbunga mu phemo yi munuꞌandi ayi wela kunzimbikisa mu kiezila ki ndizulu andi. <verse number="9" style="v"/>Mutu wowo wela kuizila boso buididi kisalu ki satana mu phangulu yi bikumu bi phila mu phila ; yi bidimbu ayi mambu manneni matsiminanga ma phila mu phila ma luvunu. <verse number="10" style="v"/>Wela vanga mambu mambimbi ma phila mu phila diambu di vuna bobobeta zimbala bila bawu bamanga tambula luzolo lu kiedika mu diambu bavuka. <verse number="11" style="v"/>Diawu Nzambi kaba fidisila lulendo lu ngolo lukuba zimbisa muingi bakikinina mambu ma luvunu. <verse number="12" style="v"/>Wuvanga buawu mu diambu di sambisa batu bamanga wilukila mambu ma kiedika vayi bamona khini mu wilukila mambu makambulu masonga.</para>
  <para style="s1">Lukala bakinda mu minu</para>
  <para style="p">
    <verse number="13" style="v"/>Beno bakhomba ziozi Pfumu keta zola, beto tulendi vonga ko vutudilanga Nzambi matondo mu zithangu zioso mu diambu dieno bila tona vana thonono Nzambi wulusobula muingi lutambula luvulusu mu bunlongo bu pheve ayi mu minu ki kiedika. <verse number="14" style="v"/>Mu diambu diodi Nzambi kalutedila mu Nsamu eto wumboti, muingi lutambula nkembo wu Pfumuꞌeto Yesu Klisto. <verse number="15" style="v"/>Diawu bakhomba, bika lukala bakinda ayi bika lusimbidila malongimomo lulonguka, buba mu mambu meto voti mu minkanda. <verse number="16" style="v"/>Muaki niandi veka Pfumuꞌeto Yesu Klisto ayi Nzambi Dise dietowutuzola ngolo ayi wutubomba mu mbombolo yika yisuki ayi wutuvana diana di mbote mu nlemvo andi ; <verse number="17" style="v"/>babomba mintima mieno ayi balukindisa mu mavanga moso mamboteayi mu thubulu yoso yi mbote.</para>
  <chapter number="3" style="c"/>
  <para style="s1">Lutelo ku lusambulu</para>
  <para style="p">
    <verse number="1" style="v"/>Bosi, beno bakhomba, lutusambidilanga mu diambu di mambu ma Pfumumamuangana mu nsualu ayi makemboso banga bu madidi kuidi beno. <verse number="2" style="v"/>Lutusambidila muingi tukulu mu mioko mi batu batsita ayi bambimbibila baboso basi minu ko. <verse number="3" style="v"/>Vayi Pfumu wukuikama, niandi wela kulukindisa ayi kulukeba mu mutu wumbimbi.</para>
  <para style="p">
    <verse number="4" style="v"/>Vayi diana tuidi mu Pfumu, mu diambu dieno ti : lulembo vangi ayi luela vanga mambu momo tulutumina. <verse number="5" style="v"/>Muaki, bika Pfumu kadiatisa mintima mieno kuidi luzolo lu Nzambiayi kuidi mvibudulu yi Klisto.</para>
  <para style="s1">Pfumu wu kisalu</para>
  <para style="p">
    <verse number="6" style="v"/>Zikhomba, tukulutumina, mu dizina di Pfumuꞌeto Yesu Klisto mu diambu di tatukila, woso-woso kuandi khomba wundiatila mu divunzivayi bika boso buididi malongi momo tunlonga.</para>
  <para style="p">
    <verse number="7" style="v"/>Bila beno veka luzebi mboti buevi lufueti kutusokudila bilatusia diatila ko mu divunzi va khatitsikꞌeno <verse number="8" style="v"/>voti tusia dia ko mapha ma mutu mu phamba. Bila builu ayi muini tusala mu thovokolo ayi mu ziphasi muingi tuedi singimina kuidi mutu, buna luididi. <verse number="9" style="v"/>Bika sia ti tusia ba ko minsua vayi tuzola ku lumonisa buevi lulendakutusokudila.</para>
  <para style="p">
    <verse number="10" style="v"/>Bila bu tuba kuidi beno, tulukamba ti : “Woso mutu mengi kuandi sala, buna kabika tomba bidia !” <verse number="11" style="v"/>Bila tulembo wanga zitsangu ti bankaka mu beno balembo zingila mu divunzi, bamengi kuawu sala, kisalu kiawu kotanga mu mambu ma batu bankaka. <verse number="12" style="v"/>Tuntumina kuidi batu ba phila yoyi ayi tueti kuba lubula mu dizinadi Pfumu Yesu Klisto ti basala mu ndembama mu diambu badia bidia biawu veka.</para>
  <para style="p">
    <verse number="13" style="v"/>Vayi beno bakhomba, lubika vonga mu vanganga mamboti.</para>
  <para style="p">
    <verse number="14" style="v"/>Enati mutu mengi tumimina mambu tulukamba mu nkanda wawu, luntula dimbu ayi lubika tula yandi kikundi muingi kamona tsoni. <verse number="15" style="v"/>Muaki lubika kumona banga mbeni vayi bika lunlubula banga khomba.</para>
  <para style="s1">Lusambulu ayi zimbote</para>
  <para style="p">
    <verse number="16" style="v"/>Bika niandi veka Pfumu yi ndembama kaluvana ndembama mu zithanguzioso ayi mu zinzila zioso. Bika Pfumu kabanga yeno beno boso.</para>
  <para style="p">
    <verse number="17" style="v"/>Minu Polo ndiluveni mboti mu koko kuama. Buawu bobo ndieti tudilanga dimbu ku tsuka wu kadika nkanda. Bobo ndieta sonikina.</para>
  <para style="p">
    <verse number="18" style="v"/>Bika nlemvo wu Pfumu eto Yesu Klisto wubanga yeno beno boso.</para>
</usx>
