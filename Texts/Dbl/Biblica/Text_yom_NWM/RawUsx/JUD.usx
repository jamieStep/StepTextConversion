<?xml version="1.0" encoding="UTF-8"?>
<usx version="2.6">
  <book code="JUD" style="id">- Kiyombe New Testament &amp; Psalms</book>
  <para style="rem">Copyright © 2002 by Biblica, Inc.®</para>
  <para style="h">YUDA</para>
  <para style="toc1">Nkanda wusonika Yuda</para>
  <para style="toc2">Yuda</para>
  <para style="toc3">Yuda</para>
  <para style="mt2">Nkanda wusonika</para>
  <para style="mt1">Yuda</para>
  <para style="ip">Yuda, kisadi ki Yesu-Klisto ayi khomba yi Zaki (<char style="xt"><ref loc="JUD 1:1">1.1</ref></char>) niandi nsoniki wu nkanda wawu wu khufi. Batu beti banzila ti Zaki “khomba yi Pfumu” niandi nsoniki wu nkanda wu Nguizani Yimona. Ayi Zaki ayi Yuda kadi mutu wumosi mu bawu buadi wulembo yolukila ti wuba khomba yi Pfumu ; vayi bazola kuawu sadila dizina di “kisadi ki Yesu Klisto” (<char style="xt"><ref loc="JUD 1:1">1.1</ref></char>).</para>
  <para style="ip">Dimbu ki ngudi mu bidimbu bi nkanda wawu wu Yuda kiawu kiaki : nkanda beni wudedikini banga nkanda wummuadi wu Piela. Mambu madi tona mu nzila yinsambanu nate mu nzila yi kumi yintatu madi mu nkanda wummuadi wu Piela ; dibanza di ngudi ayi tsundu yi nkanda madi mu kapu kimmuadi ki nkanda wummuadi wu Piela.</para>
  <para style="ip">Mfunu wu nkanda widi mu diambu di lubula bankua Klisto mu batu bobo “bankambu kinzikanga mambu ma Nzambi vayi bankitulanga nlemvo wu Nzambi muingi babaka phengomokono mu vanga mavanga ma tsoni bu beti tunuka Yesu Klisto” (<char style="xt"><ref loc="JUD 1:3-4">3-4</ref></char>). Nsoniki wulembo vani bifuani bi nzengolo nkanu biba mu kikhulu ki phulusu (Sodoma ayi Ngomola, matingu ma Kola) (<char style="xt"><ref loc="JUD 1:5-16">5-16</ref></char>). Bifuani binkaka bisi ko mu minkanda mi Bibila vayi bidi mu minkanda mi bayuda, miomi mizabikini kuidi bobo bafidisila miawu.</para>
  <para style="ip">Yuda wutatama tuba ti : “vayi beno, bakiluzolo” (<char style="xt"><ref loc="JUD 1:17">17</ref>,<ref loc="JUD 1:20">20</ref></char>). Nzengolo nkanu yi kiadi yi thama ayi yinkuiza bu yivioka, Yuda wulembo lebi batu mu monisa luzolo va ntuala batu bobo bazimbala bila mu zikhumbu zizole katubila : “bika lumona kiadi.”</para>
  <para style="ip">Nkanda wumanisina mu lusambulu lu kitoko mu diambu di nkembo wu Nzambi (<char style="xt"><ref loc="JUD 1:25">25</ref></char>).</para>
  <para style="ie"/>
  <chapter number="1" style="c"/>
  <para style="s1">Thonono</para>
  <para style="p">
    <verse number="1" style="v"/>Yuda, kisadi ki Yesu Klisto ayi khomba yi Zaki, mfidisidi nkandawawu kuidi batu bobo Nzambi katela mbila, bobo Nzambi Tata kazola ayi balundu mu diambu di Yesu Klisto.</para>
  <para style="p">
    <verse number="2" style="v"/>Bika nlemvo, ndembama ayi luzolo bulubuelimina mu buwombo.</para>
  <para style="s1">Ngudi diambu di nkanda : Lulubukila minlongi mi luvunu</para>
  <para style="p">
    <verse number="3" style="v"/>Bakiluzolo, phuila yingolo ndiba mu kulusonikina mu diambu di phulusu yoyi yidi yeto mu kithuadi. Vayi buabu mbueni mfunu wu kulusonikina muingi ndilukindisa mu nuana mu diambu di minu kioki bavana banlongo mu khumbu yimosi kaka. <verse number="4" style="v"/>Bila batu bankaka, bafielumuka kota va khatitsikꞌeno ; thumbuduluyi batu beni yisonama thama. Batu beni bakinzikanga mambu ma Nzambi ko ; bankitulanga nlemvo wu Nzambi eto mavanga ma tsoni ayi bantunukanga Yesu Klisto nlongi eto wumosi babaka ayi Pfumu.</para>
  <para style="s1">Tsukulu yi minlongi mi luvunu</para>
  <para style="p">
    <verse number="5" style="v"/>Thidi ku lutebula moyo beno lukizabidi mambu moso mu khumbu yimosi : Pfumu bu kakula batu mu tsi yi Ezipite wuvonda bobo bakambu wilukila. <verse number="6" style="v"/>Zimbasi ziozi zikambu keba kikuluntu kiawu vayi ziyekula bibuangu biawu, Nzambi wuzi lunda zikangama mu zithangu zioso, ku tsi tombi, mu diambu di tsambusulu yi lumbu kinneni.</para>
  <para style="p">
    <verse number="7" style="v"/>Bobuawu, basi Sodomo, Ngomola ayi mavula ma kinzungidila bawanga banga buvangila zimbasi ; bavanga mavanga ma tsoni ma kitsuza ayi mavanga mambimbi. Badi kifuani kuidi batu bobo bela mona phasi yi thumbudulu yi mbazu yika yizimanga ko.</para>
  <para style="p">
    <verse number="8" style="v"/>Buawu bobo bumvanganga batu baba mu mayindu mawu balembo sumunazinitu ziawu ; balembo lenzi kipfumu ki Nzambi, balembo fingi bivangu bi nkembo. <verse number="9" style="v"/>Vayi Misiela nkuluntu zimbasi, bu kafindana ziphaka ayi Satana mu diambu di nitu yi Moyize kasia kumfinga ko vayi wutuba : bika Pfumu kavana thumbudulu.</para>
  <para style="p">
    <verse number="10" style="v"/>Vayi batu bana bamvueza mambu momo bakambulu zaba vayi mambu momo bazabidi mu kimutu, banga bibulu bikambulu diela, madi mu diambu di mbivusu awu.</para>
  <para style="p">
    <verse number="11" style="v"/>Mabienga kuidi bawu ! Bila badiatidi mu nzila yi Kayini ayi bakiyekula mu nzimbala yi Balami mu diambu di baka mfutu ayi bafua bu batinguna banga Kola. <verse number="12" style="v"/>Bawu beti bivisa malambu meno ma kithuadi bu bandianga, va kimosi ayi beno mu minyengo mu kambu ku tsisi. Bakukibanzilanga kaka bawu veka. Badedikini banga matuti mankambu nokisa zimvula ayi momo mamvevumunungu kuidi phemo ; badedikini banga minti minkambulu buta mimbutu mu tsungi awu : bawu bafua mu zikhumbu zizole, bavuzu. <verse number="13" style="v"/>Badedikini banga mayo manganzi ma mbu meti loza difulu di zitsoni ziawu ; badedikini banga zimbuetete zindiengila ; zilundulu tombikinkobo mu zithangu zioso.</para>
  <para style="p">
    <verse number="14" style="v"/>Enoki, mutu wutsambudi tona Adami, wubikula mu diambu di batu baba : <char style="qt">Pfumu wela kuiza va kimosi ayi zimili ziandi zi zimbasi zinlongo</char> <verse number="15" style="v"/>mu diambu di sambisa batu boso ayi tumbudila batu bosobobo bankinzikanga ko mambu ma Nzambi mu diambu di mavanga mawu moso mambimbi, mu diambu di kambu kuawu ku lukinzu ayi mu diambu di mambu moso ma ngolomatuba bankua masumu, batu bobo bankambu kinzikanga mambu ma Nzambi.</para>
  <para style="p">
    <verse number="16" style="v"/>Batu bobo baniungutanga mu zithangu zioso, beti nionga mu philayibadidi, bandiatilanga boso buididi zitsatu ziawu zimbimbi ; miunu miawu mintubanga mambu ma luniemo ayi baniemisanga batu mu diambu babaka ndandu.</para>
  <para style="s1">Luenda ku ntuala mu minu kieno ki nlongo</para>
  <para style="p">
    <verse number="17" style="v"/>Vayi beno, bakiluzolo, lutebukila moyo mambu matuba bamvuala ba Pfumu eto Yesu Klisto. <verse number="18" style="v"/>Ziawu zituba : “ku tsuka yi zithangu kuela totuka batu bela vueza mambu ma Nzambi, bela diatila boso buididi zitsatu ziawu zinkambu kinzikanga mambu mu Nzambi.” <verse number="19" style="v"/>Baba badi batu beti vambisa, bandiatilanga boso buididi kimutu kiawu ; bakambulu pheve.</para>
  <para style="p">
    <verse number="20" style="v"/>Vayi beno bakiluzolo bika, lukitunganga beno na beno mu minu kieno kinlongo, lusambila mu Pheve yinlongo ; <verse number="21" style="v"/>Lukikeba mu luzolo lu Nzambi mu vingilanga mamboti ma Pfumu eto Yesu Klisto mu diambu di luzingu lu kalumani. <verse number="22" style="v"/>Bika lumona bau bobo balembo memata kiadi. <verse number="23" style="v"/>Luvukisa bankaka mu kuba totula ku mbazu ; bankakalubamonina kiadi mu lukinzu ; ayi bika lulenda kikhutu kioki kibivisidi nitu.</para>
  <para style="s1">Mambu mu diambu di kembisa Nzambi</para>
  <para style="p">
    <verse number="24" style="v"/>Kuidi mutu wowo beki lulendo lu kulukebila mu kambu bua ayiku lukitula batu bakambulu tsembolo va ntuala nkemboꞌandi mu khini yingolo, <verse number="25" style="v"/>kuidi Nzambi yimosi kaka yituvukisa mu nzila yi Pfumu eto Yesu Klisto kubanga nkembo, bunneni, zingolo ayi lulendo tuamina zithangu zioso, buabu ayi mu zikhama zikhama zi mimvu ! Amen.</para>
</usx>
