<?xml version="1.0" encoding="UTF-8"?>
<usx version="3.0">
  <book code="ECC" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Manugwali</para>
  <para style="toc1">Ang Manugwali</para>
  <para style="toc2">Manugwali</para>
  <para style="toc3">Man.</para>
  <para style="mt1">Ang Manugwali</para>
  <para style="ie"/>
  <chapter number="1" style="c" sid="ECC 1"/>
  <para style="s1">Wala sing Pulos ang Tanan</para>
  <para style="p">
    <verse number="1" style="v" sid="ECC 1:1"/>Amo ini ang mga ginsiling sang isa ka manugwali<note caller="+" style="f"><char style="fr" closed="false">1:1 </char><char style="fq" closed="false">manugwali: </char><char style="ft" closed="false">ukon, </char><char style="fqa" closed="false">manunudlo; </char><char style="ft" closed="false">ukon, </char><char style="fqa" closed="false">maalamon nga tawo</char></note> nga anak ni David kag hari sang Jerusalem:<verse eid="ECC 1:1"/></para>
  <para style="p">
    <verse number="2" style="v" sid="ECC 1:2"/>Wala sing pulos! Wala gid sing pulos ang tanan! <verse eid="ECC 1:2"/><verse number="3" style="v" sid="ECC 1:3"/>Ano bala ang makuha sang tawo sa iya pagpangabudlay diri sa kalibutan? <verse eid="ECC 1:3"/><verse number="4" style="v" sid="ECC 1:4"/>Nagataliwan ang isa ka henerasyon kag nagabulos naman ang isa, pero ang kalibutan amo lang gihapon. <verse eid="ECC 1:4"/><verse number="5" style="v" sid="ECC 1:5"/>Nagabutlak ang adlaw, kag dayon nagasalop; nagabalik-balik lang ini sa iya ginahalinan. <verse eid="ECC 1:5"/><verse number="6" style="v" sid="ECC 1:6"/>Nagahuyop ang hangin sa south kag dayon sa north; nagalibot-libot lang ini kag nagabalik-balik. <verse eid="ECC 1:6"/><verse number="7" style="v" sid="ECC 1:7"/>Ang tanan nga suba nagailig sa dagat, pero wala ini nagakapuno bisan sige-sige ang ilig sang suba.<note caller="+" style="f"><char style="fr" closed="false">1:7 </char><char style="fq" closed="false">bisan sige-sige ang ilig sang suba: </char><char style="ft" closed="false">ukon, </char><char style="fqa" closed="false">dayon nagabalik ang tubig sa iya ginahalinan kag nagailig ini liwat sa dagat</char></note> <verse eid="ECC 1:7"/><verse number="8" style="v" sid="ECC 1:8"/>Ina tanan nga butang makatalaka—ang pagkatalaka nga indi maeksplikar. Wala nagakaayawan ang aton mga mata kag mga dulunggan sa aton makita kag mabatian. <verse eid="ECC 1:8"/><verse number="9" style="v" sid="ECC 1:9"/>Ang mga natabo sang una matabo man liwat. Ang mga ginhimo sang una himuon man liwat. Wala gid sing bag-o nga nagakatabo sa kalibutan. <verse eid="ECC 1:9"/><verse number="10" style="v" sid="ECC 1:10"/>May butang bala nga masiling mo nga bag-o naman? Pero ara na ina sang una pa, bisan sang wala pa kita matawo. <verse eid="ECC 1:10"/><verse number="11" style="v" sid="ECC 1:11"/>Wala ginadumdom sang mga tawo ang mga nagligad; amo man ang palaabuton, indi man ini pagdumdumon sang mga tawo sa ulihi.<verse eid="ECC 1:11"/></para>
  <para style="s1">Ang Kaalam sang Tawo Wala sing Pulos</para>
  <para style="p">
    <verse number="12" style="v" sid="ECC 1:12"/>Ako nga isa ka manugwali naghari sa Israel, <char style="add">kag</char> sa Jerusalem <char style="add">ako nag-estar</char>. <verse eid="ECC 1:12"/><verse number="13" style="v" sid="ECC 1:13"/>Sa akon kaalam, gintun-an ko gid sing maayo ang tanan nga nagakalatabo diri sa kalibutan. Isa ini ka makatalaka nga buluhaton nga ginhatag sang Dios nga kabalak-an sang tawo. <verse eid="ECC 1:13"/><verse number="14" style="v" sid="ECC 1:14"/>Nakita ko ang tanan nga ginahimo diri sa kalibutan, kag ini tanan wala sing pulos; daw pareho lang nga nagalagas ako sa hangin. <verse eid="ECC 1:14"/><verse number="15" style="v" sid="ECC 1:15"/>Ang tiko indi mo mapatadlong, kag ang wala indi mo maisip.<verse eid="ECC 1:15"/></para>
  <para style="p">
    <verse number="16" style="v" sid="ECC 1:16"/>Nagsiling ako sa akon kaugalingon, “Mas maalam gid ako sang sa tanan nga naghari sa Jerusalem antes sa akon. Madamo gid ako sang nahibaluan.” <verse eid="ECC 1:16"/><verse number="17" style="v" sid="ECC 1:17"/>Gintun-an ko sing maayo ang kinalain sang kaalam kag kabuangan, pero nareyalisar ko nga ini wala man sing pulos; daw pareho lang nga nagalagas ako sa hangin. <verse eid="ECC 1:17"/><verse number="18" style="v" sid="ECC 1:18"/>Kay sang nagdugang ang akon nahibaluan, nagdugang man ang kalain sang akon buot.<verse eid="ECC 1:18"/></para>
  <chapter eid="ECC 1"/>
  <chapter number="2" style="c" sid="ECC 2"/>
  <para style="s1">Ang Pagpangalipay Wala sing Pulos</para>
  <para style="p">
    <verse number="1" style="v" sid="ECC 2:1"/>Gintilawan ko nga magpangalipay para mahibaluan ko kon ano ang maayo sa kabuhi. Pero nareyalisar ko nga ini wala man gihapon sing pulos. <verse eid="ECC 2:1"/><verse number="2" style="v" sid="ECC 2:2"/>Ang pagkadlaw kag pagpangalipay kabuangan lang kag wala sing pulos. <verse eid="ECC 2:2"/><verse number="3" style="v" sid="ECC 2:3"/>Gintilawan ko nga lipayon ang akon kaugalingon paagi sa pag-inom sang bino. Sa pihak sang akon pagkamaalamon, gintilawan ko nga maghimo sang kabuangan. Naghunahuna ako nga basi amo ini ang pinakamaayo nga himuon sang tawo sa iya malip-ot nga pagkabuhi diri sa kalibutan.<verse eid="ECC 2:3"/></para>
  <para style="p">
    <verse number="4" style="v" sid="ECC 2:4"/>Naghimo ako sang dalagko nga mga butang: nagpatindog ako sang akon mga balay kag nagtanom sang mga ubas. <verse eid="ECC 2:4"/><verse number="5" style="v" sid="ECC 2:5"/>Nagpahimo ako sang mga talamnan kag ginpatamnan ko ini sang nagkalain-lain nga klase sang mga prutas. <verse eid="ECC 2:5"/><verse number="6" style="v" sid="ECC 2:6"/>Nagpahimo ako sang mga irigasyon sa pagpatubig sini. <verse eid="ECC 2:6"/><verse number="7" style="v" sid="ECC 2:7"/>Nagbakal ako sang mga ulipon nga lalaki kag babayi, kag may mga ulipon man ako nga natawo sa akon panimalay. Kag ako ang may pinakamadamo nga kasapatan sa tanan nga nakaestar sa Jerusalem. <verse eid="ECC 2:7"/><verse number="8" style="v" sid="ECC 2:8"/>Madamo ang akon natipon nga mga bulawan kag mga pilak kag iban pa nga mga manggad halin sa mga hari kag sa mga lugar nga akon ginagamhan. Madamo ang akon mga manugkanta, lalaki kag babayi, kag madamo man ang akon mga asawa<note caller="+" style="f"><char style="fr" closed="false">2:8 </char><char style="fq" closed="false">mga asawa: </char><char style="ft" closed="false">Indi klaro ang buot silingon sang Hebreo sini.</char></note>—ang kalipayan sang mga lalaki. <verse eid="ECC 2:8"/><verse number="9" style="v" sid="ECC 2:9"/>Ako ang pinakamanggaranon nga tawo nga nakaestar sa Jerusalem, kag padayon ako nga maalamon.<verse eid="ECC 2:9"/></para>
  <para style="p">
    <verse number="10" style="v" sid="ECC 2:10"/>Ginkuha ko ang bisan ano nga gusto ko. Ginhimo ko ang bisan ano nga makalipay sa akon. Nalipay gid ako sa tanan ko nga ginhimo, kag amo ina ang balos sa tanan ko nga pagpangabudlay. <verse eid="ECC 2:10"/><verse number="11" style="v" sid="ECC 2:11"/>Pero sang ginhunahuna ko sing maayo ang tanan ko nga ginhimo, nareyalisar ko nga ini tanan wala sing pulos; daw pareho lang nga nagalagas ako sa hangin. Wala gid sing pulos ang pagpangabudlay diri sa kalibutan. <verse eid="ECC 2:11"/><verse number="12" style="v" sid="ECC 2:12"/>Ano pa ang mahimo sang masunod nga mga hari? Ano pa kundi ang mga nahimo na sang una.</para>
  <para style="p" vid="ECC 2:12">Gintilawan ko man nga ikomparar ang kaalam kag ang kabuangan. <verse eid="ECC 2:12"/><verse number="13" style="v" sid="ECC 2:13"/>Kag nakita ko nga maayo ang kaalam sang sa kabuangan, subong nga ang kasanag maayo sang sa kadulom. <verse eid="ECC 2:13"/><verse number="14" style="v" sid="ECC 2:14"/>Ang maalamon nga tawo nakahibalo kon diin siya nagapakadto, pero ang buang-buang ya wala. Pero nareyalisar ko nga pareho man lang sila nga duha nga mapatay. <verse eid="ECC 2:14"/><verse number="15" style="v" sid="ECC 2:15"/>Gani nagsiling ako sa akon kaugalingon, “Kon ano ang matabo sa buang-buang amo man ang matabo sa akon. Gani ano ang makuha ko nga kaayuhan sa akon pagkamaalamon? Wala man ini sing pulos! <verse eid="ECC 2:15"/><verse number="16" style="v" sid="ECC 2:16"/>Kita tanan, maalam man ukon buang-buang, mapatay sa ulihi, kag palareho nga malimtan.”<verse eid="ECC 2:16"/></para>
  <para style="p">
    <verse number="17" style="v" sid="ECC 2:17"/>Gani ginkaugtan ko ang kabuhi, kay ang mga buluhaton diri sa kalibutan nagadala lang sa akon sang kalisod. Ini tanan wala sing pulos; daw pareho lang nga nagalagas ako sa hangin. <verse eid="ECC 2:17"/><verse number="18" style="v" sid="ECC 2:18"/>Ginkaugtan ko ang tanan nga ginpangabudlayan ko diri sa kalibutan, kay ibilin ko man lang ini sa tawo nga magabulos sa akon. <verse eid="ECC 2:18"/><verse number="19" style="v" sid="ECC 2:19"/>Kag sin-o ang nakahibalo kon maalamon ina nga tawo ukon buang-buang? Pero bisan ano pa siya, siya gihapon ang magapanag-iya sang tanan ko nga ginpangabudlayan sa bug-os ko nga kusog kag kaalam. Wala man ini sing pulos! <verse eid="ECC 2:19"/><verse number="20" style="v" sid="ECC 2:20"/>Gani desperado ako sa tanan nga ginpangabudlayan ko diri sa kalibutan. <verse eid="ECC 2:20"/><verse number="21" style="v" sid="ECC 2:21"/>Kay bisan magpangabudlay ka pa sa bug-os mo nga kaalam kag abilidad, ibilin mo man lang ang tanan nga ginpangabudlayan mo sa tawo nga wala nagpangabudlay sini. Wala man ini sing pulos, kag tama kalain. <verse eid="ECC 2:21"/><verse number="22" style="v" sid="ECC 2:22"/>Ano bala ang makuha sang tawo sa iya pagpangabudlay kag paghimakas diri sa kalibutan? <verse eid="ECC 2:22"/><verse number="23" style="v" sid="ECC 2:23"/>Ang tanan nga ginahimo niya sa bilog niya nga kabuhi nagapalain lang sang iya buot. Bisan kon gab-i indi makapahuway ang iya hunahuna. Wala man ini sing pulos!<verse eid="ECC 2:23"/></para>
  <para style="p">
    <verse number="24" style="v" sid="ECC 2:24"/>Ang labing maayo nga himuon sang tawo amo ang pagkaon kag pag-inom, kag ang pagpangalipay sa iya ginpangabudlayan. Kag nareyalisar ko nga bisan ini halin sa Dios, <verse eid="ECC 2:24"/><verse number="25" style="v" sid="ECC 2:25"/>kay paano kita makakaon kag makapangalipay <char style="add">sa aton ginpangabudlayan</char> kon indi ini pag-ihatag sang Dios?<note caller="+" style="f"><char style="fr" closed="false">2:25 </char><char style="fq" closed="false">kay paano…Dios: </char><char style="ft" closed="false">ukon, </char><char style="fqa" closed="false">Wala gid sing may makalabaw sa akon sa pagkaon kag pagpangalipay.</char></note> <verse eid="ECC 2:25"/><verse number="26" style="v" sid="ECC 2:26"/>Sa pagkamatuod, ginahatagan sang Dios sang kaalam, ihibalo kag kalipay ang tawo nga nagahatag sang kalipay sa iya. Pero ang mga makasasala ginapapangabudlay niya sa pagtipon sang manggad, para ang ila matipon ihatag niya sa mga tawo nga nagahatag sang kalipay sa iya. Ang pagpangabudlay sang mga makasasala wala man sing pulos; daw pareho lang nga nagalagas sila sa hangin.<verse eid="ECC 2:26"/></para>
  <chapter eid="ECC 2"/>
  <chapter number="3" style="c" sid="ECC 3"/>
  <para style="s1">May Tagsa ka Tion ang Tanan nga Buluhaton</para>
  <para style="p">
    <verse number="1" style="v" sid="ECC 3:1"/>May tagsa ka tion ang tanan nga buluhaton diri sa kalibutan:<verse eid="ECC 3:1"/></para>
  <para style="q1">
    <verse number="2" style="v" sid="ECC 3:2"/>May tion sa pagkatawo kag may tion man sa pagkapatay,</para>
  <para style="q1" vid="ECC 3:2">may tion sa pagtanom kag may tion man sa pag-ani,<verse eid="ECC 3:2"/></para>
  <para style="q1">
    <verse number="3" style="v" sid="ECC 3:3"/>may tion sa pagpatay kag may tion man sa pagbulong,</para>
  <para style="q1" vid="ECC 3:3">may tion sa pagguba kag may tion man sa pagpatindog,<verse eid="ECC 3:3"/></para>
  <para style="q1">
    <verse number="4" style="v" sid="ECC 3:4"/>may tion sa paghibi kag may tion man sa pagkadlaw,</para>
  <para style="q1" vid="ECC 3:4">may tion sa pagpangasubo kag may tion man sa pagsinaot,<verse eid="ECC 3:4"/></para>
  <para style="q1">
    <verse number="5" style="v" sid="ECC 3:5"/>may tion sa paglapta sang mga bato kag may tion man sa pagtipon sini,</para>
  <para style="q1" vid="ECC 3:5">may tion sa pagkitaay,<note caller="+" style="f"><char style="fr" closed="false">3:5 </char><char style="fq" closed="false">pagkitaay: </char><char style="ft" closed="false">sa literal, </char><char style="fqa" closed="false">paghaksanay</char></note> kag may tion man sa pagbulagay,<verse eid="ECC 3:5"/></para>
  <para style="q1">
    <verse number="6" style="v" sid="ECC 3:6"/>may tion sa pagpangita kag may tion man sa pagdula,</para>
  <para style="q1" vid="ECC 3:6">may tion sa pagtago kag may tion man sa pagpilak,<verse eid="ECC 3:6"/></para>
  <para style="q1">
    <verse number="7" style="v" sid="ECC 3:7"/>may tion sa paggisi kag may tion man sa pagtahi,</para>
  <para style="q1" vid="ECC 3:7">may tion sa paghipos kag may tion man sa paghambal,<verse eid="ECC 3:7"/></para>
  <para style="q1">
    <verse number="8" style="v" sid="ECC 3:8"/>may tion sa paghigugma kag may tion man sa pagkaugot,</para>
  <para style="q1" vid="ECC 3:8">may tion sa pag-inaway kag may tion man sa pag-abyanay.<verse eid="ECC 3:8"/></para>
  <para style="p">
    <verse number="9" style="v" sid="ECC 3:9"/>
    <char style="add">Kon ang ini nga mga tion gintalana na sang Dios,</char> ano bala ang pulos sang pagpangabudlay sang tawo? <verse eid="ECC 3:9"/><verse number="10" style="v" sid="ECC 3:10"/>Nakita ko ang mga buluhaton nga ginhatag sang Dios nga kabalak-an sang tawo. <verse eid="ECC 3:10"/><verse number="11" style="v" sid="ECC 3:11"/>Kag ini tanan gintalana sang Dios nga matabo sa husto nga tion. Ginhatagan niya kita sang handom nga mahibaluan ang palaabuton, pero indi gid naton matungkad ang iya mga ginhimo halin sang umpisa hasta sa katapusan. <verse eid="ECC 3:11"/><verse number="12" style="v" sid="ECC 3:12"/>Nahibaluan ko nga ang labing maayo nga himuon sang tawo samtang buhi pa siya amo ang pagkalipay, ang paghimo sang maayo, <verse eid="ECC 3:12"/><verse number="13" style="v" sid="ECC 3:13"/>ang pagkaon kag pag-inom, kag ang pagpangalipay sa iya ginpangabudlayan. Ini nga mga butang grasya sang Dios. <verse eid="ECC 3:13"/><verse number="14" style="v" sid="ECC 3:14"/>Nahibaluan ko nga ang tanan nga ginahimo sang Dios magapadayon hasta san-o, kag indi ini maliwat. Ginahimo ini sang Dios para magtahod ang tawo sa iya. <verse eid="ECC 3:14"/><verse number="15" style="v" sid="ECC 3:15"/>Ang nagakatabo subong kag ang matabo sa ulihi natabo na sang una. Ginaliwat-liwat lang sang Dios ang mga nagakatabo.<verse eid="ECC 3:15"/></para>
  <para style="p">
    <verse number="16" style="v" sid="ECC 3:16"/>Nakita ko man diri sa kalibutan nga ang kalautan amo ang nagagahom imbes ang hustisya kag pagkamatarong. <verse eid="ECC 3:16"/><verse number="17" style="v" sid="ECC 3:17"/>Nagsiling ako sa akon kaugalingon, “Hukman sang Dios ang matarong kag ang malain nga mga tawo, kay may gintalana siya nga tion sa tagsa ka buluhaton. <verse eid="ECC 3:17"/><verse number="18" style="v" sid="ECC 3:18"/>Ginatestingan sang Dios ang mga tawo para ipakita sa ila nga pareho lang sila sa sapat. <verse eid="ECC 3:18"/><verse number="19" style="v" sid="ECC 3:19"/>Pareho man lang ang dangatan sang tawo kag sang sapat; pareho sila nga mapatay. Pareho man lang sila nga may ginhawa, gani ang tawo wala sing bintaha sa sapat. Matuod gid man nga ang tanan wala sing pulos. <verse eid="ECC 3:19"/><verse number="20" style="v" sid="ECC 3:20"/>Pareho lang ang padulungan sang tanan <char style="add">nga buhi nga tinuga</char>. Sila tanan halin sa duta, kag sa duta man sila magabalik. <verse eid="ECC 3:20"/><verse number="21" style="v" sid="ECC 3:21"/>Wala sing may nakahibalo kon ang espiritu sang tawo<note caller="+" style="f"><char style="fr" closed="false">3:21 </char><char style="fq" closed="false">espiritu sang tawo: </char><char style="ft" closed="false">siguro ang buot silingon, </char><char style="fqa" closed="false">ang ginhawa nga nagapabuhi sa tawo</char></note> nagasaka paibabaw kag ang espiritu sang sapat<note caller="+" style="f"><char style="fr" closed="false">3:21 </char><char style="fq" closed="false">espiritu sang sapat: </char><char style="ft" closed="false">siguro ang buot silingon, </char><char style="fqa" closed="false">ang ginhawa nga nagapabuhi sa sapat</char></note> nagapanaog sa idalom sang duta.” <verse eid="ECC 3:21"/><verse number="22" style="v" sid="ECC 3:22"/>Gani nareyalisar ko nga ang labing maayo nga himuon sang tawo amo ang pagpangalipay sa iya ginpangabudlayan, kay para gid man ina sa iya. Wala sing may makasugid sa tawo kon ano ang matabo sa tapos siya mapatay.<note caller="+" style="f"><char style="fr" closed="false">3:22 </char><char style="fq" closed="false">kon ano ang matabo sa tapos siya mapatay: </char><char style="ft" closed="false">Siguro ang buot silingon, ang matabo diri sa kalibutan ukon ang matabo sa iya sa tapos siya mapatay.</char></note><verse eid="ECC 3:22"/></para>
  <chapter eid="ECC 3"/>
  <chapter number="4" style="c" sid="ECC 4"/>
  <para style="p">
    <verse number="1" style="v" sid="ECC 4:1"/>Nakita ko pa gid ang mga pagpamigos diri sa kalibutan. Nakita ko ang mga paghibi sang mga ginadaogdaog, kag wala sing may nagalipay kag nagapabakod sa ila. Gamhanan ang mga nagapamigos sa ila. <verse eid="ECC 4:1"/><verse number="2" style="v" sid="ECC 4:2"/>Gani nakasiling ako nga mas maayo pa ang mga patay sang sa mga buhi. <verse eid="ECC 4:2"/><verse number="3" style="v" sid="ECC 4:3"/>Pero mas maayo pa gid ang mga wala pa matawo, nga wala makakita sang mga kalautan diri sa kalibutan.<verse eid="ECC 4:3"/></para>
  <para style="p">
    <verse number="4" style="v" sid="ECC 4:4"/>Nakita ko man nga ang tawo nagapangabudlay kag nagahimo gid sa iya masarangan kay nahisa siya sa iya isigkatawo. Wala man ini sing pulos; daw pareho lang nga nagalagas ka sa hangin.<verse eid="ECC 4:4"/></para>
  <para style="p">
    <verse number="5" style="v" sid="ECC 4:5"/>Ang buang-buang nga tawo nagatinamad, kag tungod sini ginaguba niya ang iya kaugalingon. <verse eid="ECC 4:5"/><verse number="6" style="v" sid="ECC 4:6"/>Mas maayo pa nga diutay lang ang imo pagkaon nga may kalinong ka sang sa madamo ang imo pagkaon nga nagpangabudlay ka gid, <char style="add">nga wala man lang sing pulos</char>. Daw pareho lang nga nagalagas ka sa hangin.<verse eid="ECC 4:6"/></para>
  <para style="p">
    <verse number="7" style="v" sid="ECC 4:7"/>May nakita pa ako diri sa kalibutan nga wala sing pulos: <verse eid="ECC 4:7"/><verse number="8" style="v" sid="ECC 4:8"/>May isa ka tawo nga nagaisahanon lang. Wala siya sing anak ukon utod, pero wala sing untat ang iya pagpangabudlay, kag indi siya kontento sa iya manggad. <char style="add">Nagsiling siya sa iya kaugalingon,</char> “Indi na ako makapangalipay sa sobra nga pagpangabudlay. Pero wala man ako sing may bilinan sang akon pinangabudlayan.” Wala ini sing pulos! Masubo ini nga klase sang pagpangabuhi!<verse eid="ECC 4:8"/></para>
  <para style="p">
    <verse number="9" style="v" sid="ECC 4:9"/>Mas maayo kon may upod ka sang sa isa ka lang, kay amo ini ang maayo nga mahimo kon may upod ka: <verse eid="ECC 4:9"/><verse number="10" style="v" sid="ECC 4:10"/>kon ara ka sa kalisod, mabuligan ka sang imo upod. Pero makaluluoy ka kon ara ka sa kalisod nga wala sing may magbulig sa imo. <verse eid="ECC 4:10"/><verse number="11" style="v" sid="ECC 4:11"/>Kag kon matugnaw, makahuliray kamo sang imo upod kag makapainit-init. Pero paano ka makapainit-init kon ikaw lang isa? <verse eid="ECC 4:11"/><verse number="12" style="v" sid="ECC 4:12"/>Mahapos ka pierdihon kon ikaw lang isa, pero kon may upod ka mabudlay kamo pierdihon. Pareho bala sang lubid; kon tatlo ini ka doble, mabudlay ini bugtuon.<verse eid="ECC 4:12"/></para>
  <para style="p">
    <verse number="13" style="v" sid="ECC 4:13"/>Mas maayo pa ang pamatan-on nga imol nga maalamon sang sa tigulang nga hari nga buang-buang, nga indi gusto laygayan. <verse eid="ECC 4:13"/><verse number="14" style="v" sid="ECC 4:14"/>Kag mahimo nga ang ato nga pamatan-on mangin hari bisan napriso siya, kag ang ato nga hari mangin imol bisan natawo siya sa harianon nga pamilya.<note caller="+" style="f"><char style="fr" closed="false">4:14 </char><char style="fq" closed="false">kag ang ato nga hari…pamilya: </char><char style="ft" closed="false">ukon, </char><char style="fqa" closed="false">kag natawo siya nga imol sa ginharian sang sadto nga hari</char></note> <verse eid="ECC 4:14"/><verse number="15" style="v" sid="ECC 4:15"/>Pero nareyalisar ko nga bisan madamo gid nga mga tawo diri sa kalibutan ang magsunod sa sadto nga pamatan-on nga nagbulos sa hari, <verse eid="ECC 4:15"/><verse number="16" style="v" sid="ECC 4:16"/>kag indi maisip ang mga tawo nga iya dumalahan, mahimo nga indi malipay sa iya ang ulihi nga mga henerasyon. Ini wala man sing pulos; daw pareho lang nga nagalagas ka sa hangin.<verse eid="ECC 4:16"/></para>
  <chapter eid="ECC 4"/>
  <chapter number="5" style="c" sid="ECC 5"/>
  <para style="s1">Indi Ka Magpadasodaso sa Pagpromisa sa Dios</para>
  <para style="p">
    <verse number="1" style="v" sid="ECC 5:1"/>Maghalong ka sa imo ginahimo kon magkadto ka sa templo sang Dios. Mas maayo pa nga magpalapit ka didto nga handa nga magtuman sa Dios<note caller="+" style="f"><char style="fr" closed="false">5:1 </char><char style="fq" closed="false">magtuman sa Dios: </char><char style="ft" closed="false">ukon, </char><char style="fqa" closed="false">magpamati</char></note> sang sa maghalad ka pareho sang paghalad sang mga buang-buang nga wala kahibalo nga sala ang ila ginahimo. <verse eid="ECC 5:1"/><verse number="2" style="v" sid="ECC 5:2"/>Indi ka magpadasodaso sa paghambal. Hunahunaa anay sing maayo antes ka magpromisa sa Dios. Dumduma nga ang Dios ara sa langit kag ikaw ya diri lang sa duta, gani indi ka magpataka sing hambal. <verse eid="ECC 5:2"/><verse number="3" style="v" sid="ECC 5:3"/>Subong nga dali ka magdamgo kon magsagi ka palibog, dali ka man makahambal sing kabuangan kon magpataka ka lang sing hambal. <verse eid="ECC 5:3"/><verse number="4" style="v" sid="ECC 5:4"/>Kon magpromisa ka sa Dios, indi pagpadugaya ang pagtuman sini. Tumana gid ang imo ginpromisa sa iya kay wala siya nagakalipay sa mga buang-buang <char style="add">nga wala nagatuman sang ila promisa</char>. <verse eid="ECC 5:4"/><verse number="5" style="v" sid="ECC 5:5"/>Mas maayo pa nga indi ka na lang magpromisa sang sa magpromisa ka nga indi mo man lang pagtumanon. <verse eid="ECC 5:5"/><verse number="6" style="v" sid="ECC 5:6"/>Indi ka magpakasala sa imo paghambal, kag indi ka magsiling sa pari<note caller="+" style="f"><char style="fr" closed="false">5:6 </char><char style="fq" closed="false">pari: </char><char style="ft" closed="false">sa literal, </char><char style="fqa" closed="false">mensahero ukon anghel. </char><char style="ft" closed="false">Sa Septuagint kag Syriac, </char><char style="fqa" closed="false">Dios.</char></note> <char style="add">sa templo</char> nga indi mo ini hungod, kay mangakig ang Dios kon isiling mo ina kag gub-on niya ang imo ginpangabudlayan. <verse eid="ECC 5:6"/><verse number="7" style="v" sid="ECC 5:7"/>Ang sobra mo nga damgo kag hambal wala gid sing pulos. Gani magtahod ka sa Dios.<verse eid="ECC 5:7"/></para>
  <para style="s1">Ang Manggad Wala sing Pulos</para>
  <para style="p">
    <verse number="8" style="v" sid="ECC 5:8"/>Indi ka matingala kon makita mo sa inyo lugar ang mga imol nga ginadaogdaog, nga wala ginahatagan sang hustisya kag ginabaliwala ang ila kinamatarong. Kay ang opisyal <char style="add">nga nagadaogdaog sa ila</char> protektado sang mas mataas pa nga opisyal, kag ining duha protektado sang mas mataas pa gid nga opisyal. <verse eid="ECC 5:8"/><verse number="9" style="v" sid="ECC 5:9"/>Pero mas labaw nga makabintaha ang hari sa duta <char style="add">sang mga imol</char> sang sa ila tanan <char style="add">nga opisyal</char>.<note caller="+" style="f"><char style="fr" closed="false">5:9 </char><char style="ft" closed="false">Indi klaro ang buot silingon sang Hebreo sa sini nga bersikulo.</char></note><verse eid="ECC 5:9"/></para>
  <para style="p">
    <verse number="10" style="v" sid="ECC 5:10"/>Ang bisan sin-o nga nagahigugma sa kuwarta kag sa iban pa nga manggad indi makontento sini. Ini wala man sing pulos. <verse eid="ECC 5:10"/><verse number="11" style="v" sid="ECC 5:11"/>Kon nagadugang ang imo manggad, nagadugang man ang nagaubos sini, kag indi ka makapulos sang imo manggad. <verse eid="ECC 5:11"/><verse number="12" style="v" sid="ECC 5:12"/>Ang trabahador makatulog sing maayo bisan gamay ukon madamo ang iya pagkaon, pero ang manggaranon iya, sa sobra nga manggad, indi makatulog sing maayo.<verse eid="ECC 5:12"/></para>
  <para style="p">
    <verse number="13" style="v" sid="ECC 5:13"/>May nakita ako nga indi gid maayo diri sa kalibutan: Ang manggad nga natipon sang tawo makahalit sa iya <verse eid="ECC 5:13"/><verse number="14" style="v" sid="ECC 5:14"/>ukon madula ini sa indi maayo nga negosyo, kag wala na sing may mabilin para sa iya mga kabataan. <verse eid="ECC 5:14"/><verse number="15" style="v" sid="ECC 5:15"/>Natawo kita nga wala sing dala, kag mapatay kita nga wala man sing dala. Wala gid kita sing may madala sa aton nga ginpangabudlayan. <verse eid="ECC 5:15"/><verse number="16" style="v" sid="ECC 5:16"/>Indi gid ini maayo! Mapatay kita <char style="add">nga wala sing dala</char> pareho sang aton pagkatawo. Ti ano ang makuha ta sa aton pagpangabudlay nga wala man lang sing pulos? <verse eid="ECC 5:16"/><verse number="17" style="v" sid="ECC 5:17"/>Ang aton kabuhi puno sang kalisod,<note caller="+" style="f"><char style="fr" closed="false">5:17 </char><char style="fq" closed="false">kalisod: </char><char style="ft" closed="false">sa literal, </char><char style="fqa" closed="false">kadulom</char></note> pagkatublag, balatian, kag kaakig.<verse eid="ECC 5:17"/></para>
  <para style="p">
    <verse number="18" style="v" sid="ECC 5:18"/>Gani nareyalisar ko nga ang labing maayo nga himuon sang tawo sa iya malip-ot nga kabuhi nga ginhatag sang Dios sa iya amo ang pagkaon, pag-inom, kag pagpangalipay sa iya ginpangabudlayan diri sa kalibutan, kay para gid man ina sa iya. <verse eid="ECC 5:18"/><verse number="19" style="v" sid="ECC 5:19"/>Ginhatagan sang Dios ang tawo sang pagkabutang kag sang iban pa nga manggad, kag gintugutan niya siya nga makapulos sini, para mabaton niya ang para sa iya kag makapangalipay siya sa iya ginpangabudlayan. Regalo ini sang Dios sa iya. <verse eid="ECC 5:19"/><verse number="20" style="v" sid="ECC 5:20"/>Kag tungod nga ginapasako permi sang Dios ang tawo sa pagkalipay, wala nagakabalaka ang tawo sa kalip-ot sang iya kabuhi.<verse eid="ECC 5:20"/></para>
  <chapter eid="ECC 5"/>
  <chapter number="6" style="c" sid="ECC 6"/>
  <para style="p">
    <verse number="1" style="v" sid="ECC 6:1"/>May nakita pa gid ako nga indi maayo diri sa kalibutan nga nagapabug-at sa tawo: <verse eid="ECC 6:1"/><verse number="2" style="v" sid="ECC 6:2"/>May mga tawo nga ginhatagan sang Dios sang tanan nila nga ginahandom: dungog, pagkabutang kag iban pa nga manggad. Pero wala sila pagtuguti sang Dios nga makapulos sini kundi ang iban nga tawo. Wala ini sing pulos, kag indi gid maayo. <verse eid="ECC 6:2"/><verse number="3" style="v" sid="ECC 6:3"/>Mahimo nga ang isa ka tawo madamo gid sing kabataan kag malawig ang iya pagkabuhi, pero bisan malawig ang iya pagkabuhi, kon wala man lang siya sing kalipay sa maayo nga mga butang nga nabaton niya kag wala siya ginlubong <char style="add">sang napatay siya</char>, mas maayo pa ang bata nga natawo nga patay sang sa iya. <verse eid="ECC 6:3"/><verse number="4" style="v" sid="ECC 6:4"/>Bisan wala sing pulos ang pagkatawo sang bata, kag bisan nagkadto siya sa lugar sang mga patay<note caller="+" style="f"><char style="fr" closed="false">6:4 </char><char style="fq" closed="false">sa lugar sang mga patay: </char><char style="ft" closed="false">sa literal, </char><char style="fqa" closed="false">sa kadulom</char></note> nga sa diin indi na siya madumduman pa, <verse eid="ECC 6:4"/><verse number="5" style="v" sid="ECC 6:5"/>kag bisan wala siya makakita sang kasanag sang adlaw ukon makahibalo sang kabuhi, may kalinong pa siya sang sa ato nga tawo <verse eid="ECC 6:5"/><verse number="6" style="v" sid="ECC 6:6"/>nga wala sing kalipay sa maayo nga mga butang nga nabaton niya kag bisan magkabuhi pa siya sing puwerte kalawig. Indi bala nga ang tanan pareho lang sing lugar nga padulungan?<verse eid="ECC 6:6"/></para>
  <para style="p">
    <verse number="7" style="v" sid="ECC 6:7"/>Ang tawo nagapangabudlay para may kaunon, pero indi siya gihapon makontento. <verse eid="ECC 6:7"/><verse number="8" style="v" sid="ECC 6:8"/>Gani ano bala ang bintaha sang maalamon nga tawo sa buang-buang nga tawo? Ano bala nga kaayuhan ang makuha sang imol nga tawo kon kahibalo siya mag-atubang sang kabuhi? <verse eid="ECC 6:8"/><verse number="9" style="v" sid="ECC 6:9"/>Wala ini sing pulos; daw pareho lang nga nagalagas ka sa hangin. Gani mas maayo pa nga magkontento ka na lang kon ano ang ara sa imo sang sa magsagad ka handom sang iban pa.<verse eid="ECC 6:9"/></para>
  <para style="p">
    <verse number="10" style="v" sid="ECC 6:10"/>Napat-od na <char style="add">sang Dios</char> ang tanan sang una pa, kag nahibaluan na niya kon mangin ano kita. Gani indi kita makalalis sa <char style="add">Dios parte sa aton kapalaran, kay</char> mas makusog siya sang sa aton. <verse eid="ECC 6:10"/><verse number="11" style="v" sid="ECC 6:11"/>Kon nagasagi pa kita kalalis, nagadugang pa gid gani ang aton paghambal sang wala sing pulos, kag wala ini nagahatag sang kaayuhan sa aton. <verse eid="ECC 6:11"/><verse number="12" style="v" sid="ECC 6:12"/>Wala sing may nakahibalo kon ano gid ang maayo para sa tawo sa iya malip-ot kag wala sing pulos nga kabuhi nga umalagi lang pareho sa landong. Wala sing may makasugid sa iya kon ano ang matabo sa kalibutan sa tapos siya mapatay.<verse eid="ECC 6:12"/></para>
  <chapter eid="ECC 6"/>
  <chapter number="7" style="c" sid="ECC 7"/>
  <para style="s1">Mga Laygay sa Kabuhi</para>
  <para style="p">
    <verse number="1" style="v" sid="ECC 7:1"/>Subong nga ang maayo nga reputasyon mas maayo sang sa malahalon nga pahamot, ang adlaw sang pagkapatay mas maayo sang sa adlaw sang pagkatawo.<verse eid="ECC 7:1"/></para>
  <para style="p">
    <verse number="2" style="v" sid="ECC 7:2"/>Mas maayo pa nga magkadto sa balay nga may nagapangasubo <char style="add">sa patay</char> sang sa magkadto sa balay nga may punsyon, kay ang dangatan sang tanan amo ang kamatayon. Dapat dumdumon ini permi sang mga buhi.<verse eid="ECC 7:2"/></para>
  <para style="p">
    <verse number="3" style="v" sid="ECC 7:3"/>Ang kasubo mas maayo pa sang sa kalipay tungod kay ang kasubo makapatadlong sa kabuhi sang tawo.<verse eid="ECC 7:3"/></para>
  <para style="p">
    <verse number="4" style="v" sid="ECC 7:4"/>Ang maalamon nga tawo nagahunahuna permi parte sa kamatayon, pero ang buang-buang nga tawo nagahunahuna permi parte sa kalipayan.<verse eid="ECC 7:4"/></para>
  <para style="p">
    <verse number="5" style="v" sid="ECC 7:5"/>Mas maayo pa nga magpamati ka sa pagsaway sa imo sang maalamon nga tawo sang sa magpamati ka sa pagdayaw sa imo sang buang-buang nga tawo.<verse eid="ECC 7:5"/></para>
  <para style="p">
    <verse number="6" style="v" sid="ECC 7:6"/>Ang kadlaw sang buang-buang nga tawo pareho sa mga tunok nga nagabitibiti sa kalayo. Wala ini sing pulos.<verse eid="ECC 7:6"/></para>
  <para style="p">
    <verse number="7" style="v" sid="ECC 7:7"/>Sigurado nga mangin pareho sa buang-buang ang maalamon nga tawo kon magpanguwarta<note caller="+" style="f"><char style="fr" closed="false">7:7 </char><char style="fq" closed="false">magpanguwarta: </char><char style="ft" closed="false">ukon, </char><char style="fqa" closed="false">magpangdaya</char></note> siya. Kon magbaton ka sang lagay ginaguba mo lang ang imo kaugalingon.<verse eid="ECC 7:7"/></para>
  <para style="p">
    <verse number="8" style="v" sid="ECC 7:8"/>Mas maayo pa ang katapusan sang isa ka butang sang sa umpisa sini. Ang pagpasensya mas maayo pa sang sa pagpabugal.<verse eid="ECC 7:8"/></para>
  <para style="p">
    <verse number="9" style="v" sid="ECC 7:9"/>Indi ka magdali-dali pangakig, kay ang kaakig amo ang kinaandan nga ginahimo sang buang-buang nga tawo.<verse eid="ECC 7:9"/></para>
  <para style="p">
    <verse number="10" style="v" sid="ECC 7:10"/>Indi ka magpamangkot, “Ngaa mas maayo sang una sang sa subong?” Kay indi ina husto nga pamangkot.<verse eid="ECC 7:10"/></para>
  <para style="p">
    <verse number="11" style="v" sid="ECC 7:11"/>Ang kaalam maayo nga butang pareho sa palanublion. Makabulig gid ini sa mga nagakabuhi diri sa kalibutan, <verse eid="ECC 7:11"/><verse number="12" style="v" sid="ECC 7:12"/>kag makaprotektar ini pareho sa kuwarta. Gani makabulig gid ang kaalam; makatipig ini sa kabuhi sang tawo nga may ara sini.<verse eid="ECC 7:12"/></para>
  <para style="p">
    <verse number="13" style="v" sid="ECC 7:13"/>Hunahunaa bala kon ano ang ginhimo sang Dios. Sin-o bala ang makatadlong sa ginpatiko sang Dios?<verse eid="ECC 7:13"/></para>
  <para style="p">
    <verse number="14" style="v" sid="ECC 7:14"/>Kon maayo ang imo kahimtangan, magkalipay ka. Pero kon ara ka sa kalisod, dumduma nga ang Dios indi lamang nagahatag sang maayo nga kahimtangan kundi sang kalisod man. Gani indi ta mahibaluan kon ano ang matabo sa palaabuton.<verse eid="ECC 7:14"/></para>
  <para style="p">
    <verse number="15" style="v" sid="ECC 7:15"/>Sa sining akon kabuhi nga wala sing pulos, nakita ko ini tanan: ang mga matarong nga nagakalamatay sa pihak sang ila matarong nga kabuhi kag ang mga malain nga nagakabuhi sing malawig sa pihak sang ila malain nga kabuhi.<verse eid="ECC 7:15"/></para>
  <para style="p">
    <verse number="16" style="v" sid="ECC 7:16"/>Indi ka magsobra kaayo ukon kaalam. Kon himuon mo ina, ginaguba mo lang ang imo kaugalingon. <verse eid="ECC 7:16"/><verse number="17" style="v" sid="ECC 7:17"/>Indi ka <char style="add">man</char> magsobra kalaot, kag indi ka magbinuang-buang. Kon himuon mo ina, mapatay ka sa wala pa ang imo tion. <verse eid="ECC 7:17"/><verse number="18" style="v" sid="ECC 7:18"/>Indi ka magpasobra sa sadto nga mga butang; dapat sa tunga-tunga ka lang, kay ang nagatahod sa Dios wala nagapasobra.<verse eid="ECC 7:18"/></para>
  <para style="p">
    <verse number="19" style="v" sid="ECC 7:19"/>Dako ang mahimo sang kaalam sa isa ka tawo sang sa mahimo sang napulo ka pangulo sa isa ka siyudad.<verse eid="ECC 7:19"/></para>
  <para style="p">
    <verse number="20" style="v" sid="ECC 7:20"/>Wala gid sing tawo diri sa kalibutan nga nagahimo permi sang matarong kag wala nagakasala.<verse eid="ECC 7:20"/></para>
  <para style="p">
    <verse number="21" style="v" sid="ECC 7:21"/>Indi pagpamatii ang tanan nga ginasiling sang tawo, kay basi kon mabatian mo nga ginapakamalaot ka sang imo suluguon. <verse eid="ECC 7:21"/><verse number="22" style="v" sid="ECC 7:22"/>Kay nahibaluan mo mismo nga kadamo nga beses nga ginpakamalaot mo man ang iban.<verse eid="ECC 7:22"/></para>
  <para style="p">
    <verse number="23" style="v" sid="ECC 7:23"/>Gintestingan ko nga intiendihon ang tanan nga nagakalatabo diri sa kalibutan paagi sa akon kaalam. Naghunahuna ako nga maintiendihan ko, pero ato gali indi. <verse eid="ECC 7:23"/><verse number="24" style="v" sid="ECC 7:24"/>Indi ko matungkad ang mga nagakalatabo; mabudlay gid ini intiendihon. Wala gid sing may makaintiendi sini. <verse eid="ECC 7:24"/><verse number="25" style="v" sid="ECC 7:25"/>Pero padayon ako nga nagtuon kag nag-usisa, para makaangkon ako sang kaalam kag sabat sa akon mga pamangkot, kag para mahibaluan ko kon daw ano gid ka buang-buang ang tawo nga nagahimo sang malain kag daw ano kalain sing ulo ang tawo nga nagabinuang.<verse eid="ECC 7:25"/></para>
  <para style="p">
    <verse number="26" style="v" sid="ECC 7:26"/>Nasapwan ko nga ang babayi nga nagapangtentar mapait pa sang sa kamatayon. Ang iya gugma pareho sa siod, kag ang iya mga kamot nga nagahakos sa imo pareho sa kadena. Makapalagyo sa iya ang tawo nga maayo sa panulok sang Dios, pero ang makasasala iya masiod niya. <verse eid="ECC 7:26"/><verse number="27-28" style="v" sid="ECC 7:27-28"/>Ako nga manugwali nagsiling, “Ginahunahuna ko gid sing maayo ang tagsa ka butang sa akon nga pagpangita sang sabat sa akon mga pamangkot. Sa gihapon wala ko makita ang mga sabat. Pero amo ini ang akon nasapwan: sa 1,000 ka lalaki isa lang ang matarong,<note caller="+" style="f"><char style="fr" closed="false">7:27-28 </char><char style="fq" closed="false">matarong: </char><char style="ft" closed="false">ukon, </char><char style="fqa" closed="false">maalam</char></note> pero sa 1,000 ka babayi wala gid sing matarong. <verse eid="ECC 7:27-28"/><verse number="29" style="v" sid="ECC 7:29"/>Labaw sa tanan, nasapwan ko nga ginhimo sang Dios ang tawo nga matarong pero madamo sang ginapadihot ang tawo <char style="add">nga indi matarong</char>.”<verse eid="ECC 7:29"/></para>
  <chapter eid="ECC 7"/>
  <chapter number="8" style="c" sid="ECC 8"/>
  <para style="p">
    <verse number="1" style="v" sid="ECC 8:1"/>Wala sing may makapareho sa maalamon nga tawo, nga nakahibalo magpaathag sang mga butang. Ang kaalam sang tawo nagapanayanaya sa iya guya, kag nagakuha sang iya pagkurisong.<verse eid="ECC 8:1"/></para>
  <para style="s1">Tumana ang Hari</para>
  <para style="p">
    <verse number="2" style="v" sid="ECC 8:2"/>Tumana ang sugo sang hari tungod nga ginpromisa mo sa Dios nga himuon mo ini. <verse eid="ECC 8:2"/><verse number="3" style="v" sid="ECC 8:3"/>Indi pagpabay-i ang imo katungdanan sa hari, kag indi ka mag-upod sa mga nagaplano sing malain kontra sa iya,<note caller="+" style="f"><char style="fr" closed="false">8:3 </char><char style="fq" closed="false">Indi…iya: </char><char style="ft" closed="false">ukon, </char><char style="fqa" closed="false">Maghalin ka sa presensya sang hari; indi ka magtiner sa sining delikado nga lugar.</char></note> kay mahimo sang hari ang bisan ano nga luyag niya. <verse eid="ECC 8:3"/><verse number="4" style="v" sid="ECC 8:4"/>May awtoridad ang mga sugo sang hari, kag wala sing may makapamatok sini. <verse eid="ECC 8:4"/><verse number="5" style="v" sid="ECC 8:5"/>Indi maano ang bisan sin-o nga nagatuman sini. Ang maalamon nga tawo nakahibalo kon san-o kag paano niya himuon ang isa ka butang. <verse eid="ECC 8:5"/><verse number="6" style="v" sid="ECC 8:6"/>Kay ang tagsa ka butang may husto nga tion kag pamaagi sa paghimo sini sa pihak sang madamo nga kalisod nga ginaatubang sang tawo.<verse eid="ECC 8:6"/></para>
  <para style="p">
    <verse number="7" style="v" sid="ECC 8:7"/>Tungod nga wala sing tawo nga nakahibalo sang palaabuton, wala sing may makasugid sa kay bisan sin-o kon ano ang matabo. <verse eid="ECC 8:7"/><verse number="8" style="v" sid="ECC 8:8"/>Subong nga indi mapunggan sang tawo ang hangin,<note caller="+" style="f"><char style="fr" closed="false">8:8 </char><char style="fq" closed="false">ang hangin: </char><char style="ft" closed="false">ukon, </char><char style="fqa" closed="false">ang iya espiritu kon maghalin na</char></note> indi man niya mapunggan ang iya kamatayon. Pareho ini sa inaway nga indi siya makapalagyo. Kag ang iya kalautan indi gid makaluwas sa iya sa kamatayon.<verse eid="ECC 8:8"/></para>
  <para style="p">
    <verse number="9" style="v" sid="ECC 8:9"/>Nakita ko ini tanan samtang ginahunahuna ko ang parte sa mga butang nga ginahimo diri sa kalibutan, pareho kon ang isa ka tawo may gahom sa paghalit sang iya isigkatawo. <verse eid="ECC 8:9"/><verse number="10" style="v" sid="ECC 8:10"/>Nakita ko man ang mga malain nga ginlubong. Ini sila permi nagasulod sadto sa balaan nga siyudad <char style="add">sang Jerusalem</char> nga sa diin naghimo sila sang kalautan. Kag sa sini mismo nga lugar ginadayaw<note caller="+" style="f"><char style="fr" closed="false">8:10 </char><char style="fq" closed="false">ginadayaw: </char><char style="ft" closed="false">Amo ini sa Septuagint kag sa iban nga mga kopya sang Hebreo. Sa kalabanan nga mga kopya sang Hebreo, </char><char style="fqa" closed="false">ginakalimtan.</char></note> sila sang mga tawo. Wala man ini sing pulos.<verse eid="ECC 8:10"/></para>
  <para style="p">
    <verse number="11" style="v" sid="ECC 8:11"/>Kon indi dayon masentensyahan ang tawo nga nakasala, nagahunahuna ang iban sa paghimo sang malain. <verse eid="ECC 8:11"/><verse number="12" style="v" sid="ECC 8:12"/>Bisan makasala ang tawo sing madamo gid,<note caller="+" style="f"><char style="fr" closed="false">8:12 </char><char style="fq" closed="false">madamo gid: </char><char style="ft" closed="false">sa literal, </char><char style="fqa" closed="false">isa ka gatos</char></note> mahimo nga magakabuhi siya gihapon sing malawig. Pero nahibaluan ko nga maayo ang dangatan sang tawo nga nagatahod sa Dios, <verse eid="ECC 8:12"/><verse number="13" style="v" sid="ECC 8:13"/>kag malain ang dangatan sang malain nga tawo nga wala nagatahod sa Dios, kag indi maglawig ang iya kabuhi kundi mangin pareho ini sa landong nga dali lang madula. <verse eid="ECC 8:13"/><verse number="14" style="v" sid="ECC 8:14"/>Ang problema lang diri sa kalibutan, kon kaisa ang matarong nga mga tawo amo ang nagabaton sang silot nga para kuntani sa mga malain, kag ang malain nga mga tawo amo ang nagabaton sang padya nga para kuntani sa mga matarong. Makasiling ako nga wala man ini sing pulos.<verse eid="ECC 8:14"/></para>
  <para style="p">
    <verse number="15" style="v" sid="ECC 8:15"/>Gani para sa akon, mas maayo pa sa tawo nga magkalipay siya sa iya kabuhi. Wala sing iban nga maayo sa iya diri sa kalibutan kundi ang magkaon, mag-inom kag magkalipay samtang nagatrabaho siya sa bilog niya nga kabuhi nga ginhatag sang Dios sa iya diri sa kalibutan.<verse eid="ECC 8:15"/></para>
  <para style="p">
    <verse number="16" style="v" sid="ECC 8:16"/>Adlaw-gab-i wala ako nagatulog sa pagpaninguha nga makaangkon sang kaalam para maintiendihan ko ang mga nagakalatabo sa kalibutan. <verse eid="ECC 8:16"/><verse number="17" style="v" sid="ECC 8:17"/>Nakita ko ang tanan nga ginahimo sang Dios diri sa kalibutan, kag wala gid sing tawo nga makaintiendi sini. Bisan ano pa ang pagpaninguha sang tawo nga intiendihon ini, indi niya maintiendihan. Bisan magsiling pa ang maalamon nga tawo nga naintiendihan niya, ang matuod indi gid niya maintiendihan.<verse eid="ECC 8:17"/></para>
  <chapter eid="ECC 8"/>
  <chapter number="9" style="c" sid="ECC 9"/>
  <para style="p">
    <verse number="1" style="v" sid="ECC 9:1"/>Ginpamalandungan ko gid ato tanan nga butang kag nareyalisar ko nga ara sa pagbuot sang Dios ang ginahimo sang matarong kag maalamon nga tawo. Pero wala nakahibalo ang ini nga tawo kon gugma ukon kaugot ang nagahulat sa iya. <verse eid="ECC 9:1"/><verse number="2" style="v" sid="ECC 9:2"/>Pareho lang ang dangatan sang tanan nga klase sang tawo—ang matarong kag ang malaot, ang maayo kag ang malain,<note caller="+" style="f"><char style="fr" closed="false">9:2 </char><char style="fq" closed="false">kag ang malain: </char><char style="ft" closed="false">Wala ini sa Hebreo, pero makita sa iban nga dumaan nga mga teksto.</char></note> ang matinlo kag ang mahigko,<note caller="+" style="f"><char style="fr" closed="false">9:2 </char><char style="fq" closed="false">matinlo kag ang mahigko: </char><char style="ft" closed="false">Ang takos kag ang indi takos nga magpartisipar sa mga seremonya sang relihiyon sang mga Israelinhon.</char></note> kag ang nagahalad kag ang wala nagahalad. Pareho lang ang maayo nga tawo kag ang makasasala, kag pareho lang ang nagapanumpa kag ang wala nagapanumpa. <verse eid="ECC 9:2"/><verse number="3" style="v" sid="ECC 9:3"/>Amo ini ang indi maayo sa tanan nga nagakalatabo sa kalibutan: pareho lang ang dangatan sang tanan. Indi lang ina, kundi puro lang kalautan kag kabuangan ang ginahunahuna sang tawo samtang nagakabuhi siya; kag sa ulihi mapatay man siya. <verse eid="ECC 9:3"/><verse number="4" style="v" sid="ECC 9:4"/>Subong nga ang buhi nga ido mas maayo sang sa patay nga leon, <char style="add">ang buhi nga tawo mas maayo sang sa patay nga tawo</char>. Kay ang buhi may paglaom pa, <verse eid="ECC 9:4"/><verse number="5" style="v" sid="ECC 9:5"/>kag nahibaluan niya nga mapatay siya. Pero ang patay wala sing may nahibaluan kag wala na siya sing balos pa nga batunon, kag nalimtan na siya. <verse eid="ECC 9:5"/><verse number="6" style="v" sid="ECC 9:6"/>Ang iya gugma, kaugot kag kaimon nadula na. Wala na siya sing labot hasta san-o sa tanan nga nagakalatabo diri sa kalibutan.<verse eid="ECC 9:6"/></para>
  <para style="p">
    <verse number="7" style="v" sid="ECC 9:7"/>Sige, magkaon ka kag mag-inom sang bino nga may kalipay, kay ginbuot na sang Dios sang una pa nga himuon mo ini. <verse eid="ECC 9:7"/><verse number="8" style="v" sid="ECC 9:8"/>Magmasinadyahon kag magmalipayon ka permi.<note caller="+" style="f"><char style="fr" closed="false">9:8 </char><char style="fq" closed="false">Magmasinadyahon…permi: </char><char style="ft" closed="false">sa literal, </char><char style="fqa" closed="false">magsuksok ka sang bayo nga puti kag haplasan mo ang imo ulo sang lana.</char></note> <verse eid="ECC 9:8"/><verse number="9" style="v" sid="ECC 9:9"/>Magpangalipay ka upod sa imo hinigugma nga asawa sa bilog mo nga kabuhi nga wala sing pulos, nga ginhatag sang Dios sa imo diri sa kalibutan. Kay para ina sa imo, sa imo pagpangabudlay diri sa kalibutan. <verse eid="ECC 9:9"/><verse number="10" style="v" sid="ECC 9:10"/>Himua ang bisan ano nga imo ginahimo sa imo masarangan, kay didto sa lugar sang mga patay, nga sa diin ikaw nagapakadto, wala na sing trabaho. Wala na man sing pagplano didto, kag wala man sing kaalam ukon ihibalo.<verse eid="ECC 9:10"/></para>
  <para style="p">
    <verse number="11" style="v" sid="ECC 9:11"/>May nakita pa gid ako diri sa kalibutan: Indi tanan nga madasig magdalagan nagadaog sa palumba, kag indi tanan nga makusog nagadaog sa inaway. Indi tanan nga maalamon makakita sang palangabuhian, indi tanan nga maalam nagamanggaranon, kag indi tanan nga may abilidad ginapaboran. Kay nagaabot sa tagsa ka tawo ang iya kapalaran. <verse eid="ECC 9:11"/><verse number="12" style="v" sid="ECC 9:12"/>Indi lang ina, kundi wala man siya nakahibalo kon san-o magaabot ang iya tion.<note caller="+" style="f"><char style="fr" closed="false">9:12 </char><char style="fq" closed="false">ang iya tion </char><char style="ft" closed="false">sang kamatayon ukon​kag kalisod.</char></note> Pareho siya sa pispis nga nasiod ukon sa isda nga napukot; nagakabiktima siya sa malain nga tion nga gulpi lang nagaabot sa iya.<verse eid="ECC 9:12"/></para>
  <para style="s1">Ang Kaalam mas Maayo pa sang sa Kabuangan</para>
  <para style="p">
    <verse number="13" style="v" sid="ECC 9:13"/>Nakita ko man diri sa kalibutan ang isa ka halimbawa sang kaalam nga nanamian ko gid: <verse eid="ECC 9:13"/><verse number="14" style="v" sid="ECC 9:14"/>May isa ka gamay nga siyudad, kag gamay lang ang mga pumuluyo sini. Ginpalibutan ini sang isa ka gamhanan nga hari <char style="add">kaupod ang iya mga soldado</char>. Naghimo sila sang dalagko nga pangwasak sa pader, kag dayon ginsalakay nila ang siyudad. <verse eid="ECC 9:14"/><verse number="15" style="v" sid="ECC 9:15"/>Didto sa amo nga siyudad may isa ka tawo nga imol pero maalamon, nga sarang kuntani makaluwas sa sini nga siyudad paagi sa iya kaalam. Pero wala gid sing may nakadumdom sa iya.<note caller="+" style="f"><char style="fr" closed="false">9:15 </char><char style="fq" closed="false">nga sarang…sa iya: </char><char style="ft" closed="false">ukon, </char><char style="fqa" closed="false">kag ginluwas niya ang ato nga siyudad paagi sa iya kaalam. Pero pagkatapos sadto, wala na siya pagdumduma sang mga tawo.</char></note> <verse eid="ECC 9:15"/><verse number="16" style="v" sid="ECC 9:16"/>Nagsiling ako nga mas maayo pa ang kaalam sang sa kusog, pero ang kaalam sang imol nga tawo wala ginahatagan sang importansya kag wala sing may nagasapak sa iya ginahambal. <verse eid="ECC 9:16"/><verse number="17" style="v" sid="ECC 9:17"/>Mas maayo pa nga magpamati sa hinay nga hambal sang maalamon nga tawo sang sa magpamati sa singgit sang buang-buang nga pangulo.<note caller="+" style="f"><char style="fr" closed="false">9:17 </char><char style="fq" closed="false">buang-buang nga pangulo: </char><char style="ft" closed="false">ukon, </char><char style="fqa" closed="false">pangulo sang mga buang-buang</char></note> <verse eid="ECC 9:17"/><verse number="18" style="v" sid="ECC 9:18"/>Ang kaalam mas maayo pa sang sa mga armas sa inaway. Pero ang isa ka makasasala makaguba sa madamo nga kaayuhan.<verse eid="ECC 9:18"/></para>
  <chapter eid="ECC 9"/>
  <chapter number="10" style="c" sid="ECC 10"/>
  <para style="p">
    <verse number="1" style="v" sid="ECC 10:1"/>Subong nga ang patay nga mga langaw makapabaho sa pahamot, ang gamay nga kabuangan makaguba sa kaalam kag dungog.<verse eid="ECC 10:1"/></para>
  <para style="p">
    <verse number="2" style="v" sid="ECC 10:2"/>Ang maalamon nga tawo gusto maghimo sang maayo, pero ang buang-buang nga tawo gusto maghimo sang malain. <verse eid="ECC 10:2"/><verse number="3" style="v" sid="ECC 10:3"/>Bisan sa paglakat sang buang-buang makita nga wala siya sing pag-intiendi. Ginapakita gid niya sa tanan ang iya pagkabuang-buang.<verse eid="ECC 10:3"/></para>
  <para style="p">
    <verse number="4" style="v" sid="ECC 10:4"/>Kon akig sa imo ang isa ka manugdumala indi pagbayai ang imo katungdanan. Kay kon madula na ang iya kaakig basi pa lang patawaron ka niya bisan dako pa nga sala ang imo nahimo.<verse eid="ECC 10:4"/></para>
  <para style="p">
    <verse number="5" style="v" sid="ECC 10:5"/>May isa pa ka indi maayo nga butang nga nakita ko diri sa kalibutan, kag ini ginahimo sang mga pangulo: <verse eid="ECC 10:5"/><verse number="6" style="v" sid="ECC 10:6"/>Ang mga buang-buang ginahatagan sang mataas nga posisyon, pero ang mga manggaranon<note caller="+" style="f"><char style="fr" closed="false">10:6 </char><char style="fq" closed="false">manggaranon: </char><char style="ft" closed="false">ukon, </char><char style="fqa" closed="false">dungganon</char></note> ya ginahatagan sang manubo nga posisyon. <verse eid="ECC 10:6"/><verse number="7" style="v" sid="ECC 10:7"/>Nakita ko man nga ang mga ulipon nagasakay sa kabayo samtang ang dungganon nga mga tawo nagalakat lang pareho sa mga ulipon.<verse eid="ECC 10:7"/></para>
  <para style="p">
    <verse number="8" style="v" sid="ECC 10:8"/>Kon magkutkot ka sang buho, basi kon mahulog ka. Kon maglusot ka sa <char style="add">buho sang</char> pader, basi kon kadton ka sang man-og. <verse eid="ECC 10:8"/><verse number="9" style="v" sid="ECC 10:9"/>Kon maglukat ka sang bato ukon magbial sang kahoy, basi kon mapilas ka. <verse eid="ECC 10:9"/><verse number="10" style="v" sid="ECC 10:10"/>Kon mahabol ang imo wasay kag wala mo ini ginabaid, magpangusog ka gid sing tudo sa paggamit sini. Bintaha kon maalamon ka kay paagi sini magmadinalag-on ka.<verse eid="ECC 10:10"/></para>
  <para style="p">
    <verse number="11" style="v" sid="ECC 10:11"/>Wala sing pulos ang abilidad mo sa pag-anta sang man-og kon makagat ka man lang niya. <verse eid="ECC 10:11"/><verse number="12" style="v" sid="ECC 10:12"/>Ang mga ginahambal sang maalamon nga tawo makahatag sa iya sang kaayuhan, pero ang mga ginahambal sang buang-buang nga tawo makalaglag sa iya. <verse eid="ECC 10:12"/><verse number="13" style="v" sid="ECC 10:13"/>Sa umpisa pa lang kabuangan na ang iya mga ginahambal, kag sa ulihi malain na gid, nga daw wala na siya sa iya kaugalingon. <verse eid="ECC 10:13"/><verse number="14" style="v" sid="ECC 10:14"/>Kag wala siya nagauntat hambal.</para>
  <para style="p" vid="ECC 10:14">Wala gid sing may nakahibalo sang palaabuton, kag wala sing may makasugid sa aton kon ano ang matabo sa tapos kita mapatay.<verse eid="ECC 10:14"/></para>
  <para style="p">
    <verse number="15" style="v" sid="ECC 10:15"/>Ginakapoy ang buang-buang sa iya trabaho, gani nagahunahuna siya nga indi na lang siya magkadto sa banwa <char style="add">sa pagtrabaho</char>.<note caller="+" style="f"><char style="fr" closed="false">10:15 </char><char style="fq" closed="false">gani…pagtrabaho: </char><char style="ft" closed="false">ukon, </char><char style="fqa" closed="false">indi siya makatultol magkadto sa banwa.</char></note><verse eid="ECC 10:15"/></para>
  <para style="p">
    <verse number="16" style="v" sid="ECC 10:16"/>Kaluluoy ang nasyon nga ang hari sini ulipon sadto anay, kag ang mga pangulo sini nagapunsyon lang sa bilog nga adlaw. <verse eid="ECC 10:16"/><verse number="17" style="v" sid="ECC 10:17"/><char style="add">Pero</char> bulahan ang nasyon nga ang hari sini natawo sa dungganon nga pamilya kag ang mga pangulo sini nagapunsyon sa husto nga tion nga may pagpugong sa ila kaugalingon kag wala sila nagapahubog.<verse eid="ECC 10:17"/></para>
  <para style="p">
    <verse number="18" style="v" sid="ECC 10:18"/>Kon tamad ang isa ka tawo sa pagkay-o sang atop sang iya balay, magatulo ini kag marumpag.<verse eid="ECC 10:18"/></para>
  <para style="p">
    <verse number="19" style="v" sid="ECC 10:19"/>Ang pagkinaon kag pag-ininom makahatag sing kalipay sa tawo; kag ang kuwarta makahatag sang tanan niya nga kinahanglanon.<verse eid="ECC 10:19"/></para>
  <para style="p">
    <verse number="20" style="v" sid="ECC 10:20"/>Indi pagpakamalauta ang hari bisan sa hunahuna mo lang, ukon ang manggaranon bisan sa tago lang, kay basi kon may makasugid sini sa ila.<note caller="+" style="f"><char style="fr" closed="false">10:20 </char><char style="fq" closed="false">basi…ila: </char><char style="ft" closed="false">sa literal, </char><char style="fqa" closed="false">basi kon may pispis nga magsugid sini</char></note><verse eid="ECC 10:20"/></para>
  <chapter eid="ECC 10"/>
  <chapter number="11" style="c" sid="ECC 11"/>
  <para style="s1">Ang Ginahimo sang Maalamon nga Tawo</para>
  <para style="p">
    <verse number="1" style="v" sid="ECC 11:1"/>Inegosyo ang imo kuwarta kay sa ulihi may maganansya ka.<note caller="+" style="f"><char style="fr" closed="false">11:1 </char><char style="ft" closed="false">Ukon, </char><char style="fqa" closed="false">Magmahinatagon ka, kay sa ulihi pagabalusan ka.</char></note> <verse eid="ECC 11:1"/><verse number="2" style="v" sid="ECC 11:2"/>Ibutang ang imo kuwarta sa nagkalain-lain<note caller="+" style="f"><char style="fr" closed="false">11:2 </char><char style="fq" closed="false">sa nagkalain-lain: </char><char style="ft" closed="false">sa literal, </char><char style="fqa" closed="false">sa pito kag sa walo man</char></note> nga negosyo,<note caller="+" style="f"><char style="fr" closed="false">11:2 </char><char style="fq" closed="false">Ibutang…negosyo: </char><char style="ft" closed="false">ukon, </char><char style="fqa" closed="false">Maghatag ka sa madamo nga tawo.</char></note> kay wala ka kahibalo kon ano nga kalamidad ang magaabot sa kalibutan.<verse eid="ECC 11:2"/></para>
  <para style="p">
    <verse number="3" style="v" sid="ECC 11:3"/>Kon ang gal-om madamol na, nagaulan. Kag kon diin matumba ang kahoy, didto ini nagapabilin.<note caller="+" style="f"><char style="fr" closed="false">11:3 </char><char style="ft" closed="false">Siguro ang buot silingon sini nga bersikulo nga ang mga nagakalatabo diri sa kalibutan, labi na ang mga kalamidad, indi makontrolar sang tawo.</char></note><verse eid="ECC 11:3"/></para>
  <para style="p">
    <verse number="4" style="v" sid="ECC 11:4"/>Kon ang panahon lang ang imo ginabantayan, indi ka gid makatanom kag wala ka sing patubas.<verse eid="ECC 11:4"/></para>
  <para style="p">
    <verse number="5" style="v" sid="ECC 11:5"/>Subong nga indi mo mahibaluan kon paano nagasugod ang kabuhi sang bata<note caller="+" style="f"><char style="fr" closed="false">11:5 </char><char style="fq" closed="false">kon paano…bata: </char><char style="ft" closed="false">ukon, </char><char style="fqa" closed="false">kon diin nagapakadto ang hangin, kag paano maporma ang bata</char></note> sa tiyan sang iya iloy, indi mo man maintiendihan ang mga ginahimo sang Dios nga manughimo sang tanan nga butang.<verse eid="ECC 11:5"/></para>
  <para style="p">
    <verse number="6" style="v" sid="ECC 11:6"/>Magtanom ka sa bilog nga adlaw, kay wala ka kahibalo kon ang tanan magatubo sing maayo ukon ang iban lang.<verse eid="ECC 11:6"/></para>
  <para style="p">
    <verse number="7" style="v" sid="ECC 11:7"/>Maayo gid kon buhi ka pa. <verse eid="ECC 11:7"/><verse number="8" style="v" sid="ECC 11:8"/>Bisan ano man kalawig ang imo kabuhi, magkalipay ka sa bilog mo nga kabuhi. Dumdumon mo nga ang kamatayon magaabot kag magadugay ini. Wala sing pulos ang tanan nga matabo sa palaabuton.<verse eid="ECC 11:8"/></para>
  <para style="p">
    <verse number="9" style="v" sid="ECC 11:9"/>Ikaw nga pamatan-on, magkalipay ka sa imo kabuhi samtang bataon ka pa. Himua ang gusto mo nga himuon, pero dumdumon mo nga pagahukman ka sang Dios sa tanan mo nga ginahimo. <verse eid="ECC 11:9"/><verse number="10" style="v" sid="ECC 11:10"/>Indi ka magpalibog ukon magkalisod kay ang pagkabataon umalagi lang.<verse eid="ECC 11:10"/></para>
  <chapter eid="ECC 11"/>
  <chapter number="12" style="c" sid="ECC 12"/>
  <para style="p">
    <verse number="1" style="v" sid="ECC 12:1"/>Dumduma ang imo Manunuga samtang bataon ka pa, sa wala pa mag-abot ang mga tion sang kalisod nga magasiling ka, “Wala ako nalipay sa akon kabuhi.” <verse eid="ECC 12:1"/><verse number="2" style="v" sid="ECC 12:2"/><char style="add">Dumduma siya</char> sa wala pa magdulom sa imo ang kasanag sang adlaw, bulan kag mga bituon, kag sa wala pa magdulom sa imo ang imo palibot nga daw sa nadulman permi sang gal-om. <verse eid="ECC 12:2"/><verse number="3" style="v" sid="ECC 12:3"/>Magaabot ang adlaw nga ang imo mga butkon<note caller="+" style="f"><char style="fr" closed="false">12:3 </char><char style="fq" closed="false">mga butkon: </char><char style="ft" closed="false">sa literal, </char><char style="fqa" closed="false">mga manugtipig sang balay</char></note> magakulurog kag ang imo mga tiil<note caller="+" style="f"><char style="fr" closed="false">12:3 </char><char style="fq" closed="false">mga tiil: </char><char style="ft" closed="false">sa literal, </char><char style="fqa" closed="false">mga makusog nga mga tawo</char></note> magaluya. Ang imo mga ngipon<note caller="+" style="f"><char style="fr" closed="false">12:3 </char><char style="fq" closed="false">mga ngipon: </char><char style="ft" closed="false">sa literal, </char><char style="fqa" closed="false">mga babayi nga nagagaling</char></note> indi na makausang tungod kay pila na lang ini ka bilog, kag ang imo mga mata<note caller="+" style="f"><char style="fr" closed="false">12:3 </char><char style="fq" closed="false">mga mata: </char><char style="ft" closed="false">sa literal, </char><char style="fqa" closed="false">mga babayi nga nagapamintana</char></note> indi na makakita sing maayo. <verse eid="ECC 12:3"/><verse number="4" style="v" sid="ECC 12:4"/>Ang imo mga dulunggan<note caller="+" style="f"><char style="fr" closed="false">12:4 </char><char style="fq" closed="false">mga dulunggan: </char><char style="ft" closed="false">sa literal, </char><char style="fqa" closed="false">mga puwertahan malapit sa karsada</char></note> indi na kaayo makabati, bisan sang gahod sang galingan ukon huni sang mga pispis ukon sang sunata. <verse eid="ECC 12:4"/><verse number="5" style="v" sid="ECC 12:5"/>Mahadlok ka na magsaka sa mataas nga lugar ukon maglakat-lakat sa karsada. Magaputi na ang imo mga buhok kag madula ang imo kapagros kag mga handom. Sa ulihi magakadto ka sa lugar nga imo puy-an hasta san-o, kag madamo ang magapangasubo para sa imo sa mga karsada.<verse eid="ECC 12:5"/></para>
  <para style="p">
    <verse number="6" style="v" sid="ECC 12:6"/>
    <char style="add">Gani dumduma ang Dios sa wala ka pa mapatay,</char> sa wala pa mabugto ang kadena nga pilak kag mabuka ang suludlan nga bulawan, ukon sa wala pa mabugto ang higot sang tibod nga ginatimba sa bubon, kag mawasak ang tibod. <verse eid="ECC 12:6"/><verse number="7" style="v" sid="ECC 12:7"/>Magabalik ka sa duta nga amo ang imo ginhalinan, kag ang imo espiritu<note caller="+" style="f"><char style="fr" closed="false">12:7 </char><char style="fq" closed="false">espiritu: </char><char style="ft" closed="false">ukon, </char><char style="fqa" closed="false">ginhawa. </char><char style="ft" closed="false">Tan-awa sa <char style="xt"><ref loc="PSA 104:29">Sal. 104:29</ref></char> kag <char style="xt"><ref loc="JOB 12:10">Job 12:10</ref></char>.</char></note> magabalik sa Dios nga amo ang naghatag sini.<verse eid="ECC 12:7"/></para>
  <para style="p">
    <verse number="8" style="v" sid="ECC 12:8"/>Ako nga manugwali<note caller="+" style="f"><char style="fr" closed="false">12:8 </char><char style="fq" closed="false">manugwali: </char><char style="ft" closed="false">ukon, </char><char style="fqa" closed="false">manunudlo; </char><char style="ft" closed="false">ukon, </char><char style="fqa" closed="false">maalamon nga tawo</char></note> nagasiling, “Wala gid sing pulos! Wala gid sing pulos ang tanan!”<verse eid="ECC 12:8"/></para>
  <para style="s1">Tahura kag Tumana ang Dios</para>
  <para style="p">
    <verse number="9" style="v" sid="ECC 12:9"/>Wala labot nga maalamon ang amo nga manugwali, ginatudluan man niya ang mga tawo parte sa iya nahibaluan. Gintun-an niya sing maayo ang madamo nga hulubaton nga iya ginplastar diri. <verse eid="ECC 12:9"/><verse number="10" style="v" sid="ECC 12:10"/>Gintinguhaan niya nga magamit ang ensakto nga mga pulong, kag ang iya mga ginsulat diri husto kag matuod. <verse eid="ECC 12:10"/><verse number="11" style="v" sid="ECC 12:11"/>Ang mga pulong sang maalamon nga tawo pareho sa taliwis nga baston nga ginagamit sa pagtuytoy sa mga sapat, kag pareho man ini sang lansang nga nagadulot sing maayo. Ginhatag ini sang isa ka Manugbantay.<verse eid="ECC 12:11"/></para>
  <para style="p">
    <verse number="12" style="v" sid="ECC 12:12"/>Anak, mag-andam ka sa sining isa pa ka butang: Ang pagsulat sang mga libro wala sing katapusan, kag ang sobra nga pagtuon makapakapoy sa imo.<verse eid="ECC 12:12"/></para>
  <para style="p">
    <verse number="13" style="v" sid="ECC 12:13"/>Karon nga nabasahan<note caller="+" style="f"><char style="fr" closed="false">12:13 </char><char style="fq" closed="false">nabasahan: </char><char style="ft" closed="false">sa Hebreo, </char><char style="fqa" closed="false">nabatian. </char><char style="ft" closed="false">Sadto anay nagatuon ang mga Israelinhon sang kasulatan paagi sa pagpamati sa manunudlo.</char></note> mo ini tanan, amo ini ang akon masiling sa katapusan: Magtahod ka sa Dios kag tumana ang iya mga sugo, kay amo ini ang <char style="add">katungdanan sang</char> tagsa ka tawo. <verse eid="ECC 12:13"/><verse number="14" style="v" sid="ECC 12:14"/>Kay hukman sang Dios ang tanan ta nga ginahimo, maayo man ukon malain, pati ang mga ginahimo ta sa tago.<verse eid="ECC 12:14"/></para>
  <chapter eid="ECC 12"/>
</usx>
