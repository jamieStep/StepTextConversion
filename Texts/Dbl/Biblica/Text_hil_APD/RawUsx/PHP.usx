<?xml version="1.0" encoding="UTF-8"?>
<usx version="3.0">
  <book code="PHP" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Filipos</para>
  <para style="toc1">Ang Sulat ni Pablo sa mga Taga-Filipos</para>
  <para style="toc2">Filipos</para>
  <para style="toc3">Fil.</para>
  <para style="mt2">Ang Sulat ni Pablo sa mga</para>
  <para style="mt1">Taga-Filipos</para>
  <para style="ie"/>
  <chapter number="1" style="c" sid="PHP 1"/>
  <para style="p">
    <verse number="1" style="v" sid="PHP 1:1"/>
    <char style="add">Ako</char> si Pablo, kag <char style="add">kaupod ko</char> si Timoteo nga kapareho ko nga ulipon ni Cristo Jesus. <char style="add">Nagapangamusta kami</char> sa inyo dira sa Filipos, kamo nga mga katawhan sang Dios<note caller="+" style="f"><char style="fr" closed="false">1:1 </char><char style="fq" closed="false">mga katawhan sang Dios: </char><char style="ft" closed="false">sa English, </char><char style="fqa" closed="false">saints. </char><char style="ft" closed="false">Ang buot silingon sini sa Griego, </char><char style="fqa" closed="false">mga ginpain sang Dios nga mangin iya.</char></note> nga ara kay Cristo Jesus, kaupod man sa mga nagadumala sa inyo kag sa ila mga kabulig.<verse eid="PHP 1:1"/></para>
  <para style="p">
    <verse number="2" style="v" sid="PHP 1:2"/>Kabay pa nga mabaton ninyo ang grasya<note caller="+" style="f"><char style="fr" closed="false">1:2 </char><char style="fq" closed="false">grasya: </char><char style="ft" closed="false">ukon, </char><char style="fqa" closed="false">pagpakamaayo</char></note> kag kalinong<note caller="+" style="f"><char style="fr" closed="false">1:2 </char><char style="fq" closed="false">kalinong: </char><char style="ft" closed="false">ukon, </char><char style="fqa" closed="false">maayo nga kahimtangan</char></note> halin sa Dios nga aton Amay kag kay Ginoong Jesu-Cristo.<verse eid="PHP 1:2"/></para>
  <para style="s1">Ang Pangamuyo ni Pablo sa mga Taga-Filipos</para>
  <para style="p">
    <verse number="3" style="v" sid="PHP 1:3"/>Nagapasalamat ako sa Dios kada madumduman ko kamo. <verse eid="PHP 1:3"/><verse number="4" style="v" sid="PHP 1:4"/>Nagakalipay gid ako kada pangamuyo ko para sa inyo tanan, <verse eid="PHP 1:4"/><verse number="5" style="v" sid="PHP 1:5"/>tungod kay kaupod ko kamo sa pagpalapnag sang Maayong Balita halin sang pagbaton ninyo sini hasta subong. <verse eid="PHP 1:5"/><verse number="6" style="v" sid="PHP 1:6"/>Nasiguro ko gid nga ang Dios nga nagsugod sa paghimo sang maayo nga butang sa inyo magapadayon gid sa paghimo sini hasta sa adlaw nga si Cristo Jesus magbalik. <verse eid="PHP 1:6"/><verse number="7" style="v" sid="PHP 1:7"/>Nagakadapat lang nga amo ini ang akon hunahuna kag balatyagon para sa inyo tanan tungod kay ginahigugma ko gid kamo. Kay kabulig ko kamo sa buluhaton nga ginhatag sang Dios sa akon, bisan pa subong nga napriso ako nga nagadepensa kag nagapamatuod sang Maayong Balita. <verse eid="PHP 1:7"/><verse number="8" style="v" sid="PHP 1:8"/>Makapamatuod ang Dios kon daw ano gid ang akon kahidlaw sa inyo; kay ginahigugma ko gid kamo pareho sang paghigugma ni Cristo Jesus.<verse eid="PHP 1:8"/></para>
  <para style="p">
    <verse number="9" style="v" sid="PHP 1:9"/>Nagapangamuyo ako nga magadugang pa gid ang inyo paghigugma sa isa kag isa, nga may husto nga kaalam kag pag-intiendi, <verse eid="PHP 1:9"/><verse number="10" style="v" sid="PHP 1:10"/>para mahibaluan ninyo kon ano gid ang labing maayo kag para mangin matinlo ang inyo kabuhi kag wala sing kasawayan hasta sa pag-abot ni Cristo. <verse eid="PHP 1:10"/><verse number="11" style="v" sid="PHP 1:11"/>Kabay pa nga sa bulig ni Jesu-Cristo mangin matarong ang tanan ninyo nga ginahimo para madayaw ang Dios.<verse eid="PHP 1:11"/></para>
  <para style="s1">Si Cristo gid ang Importante</para>
  <para style="p">
    <verse number="12" style="v" sid="PHP 1:12"/>Mga kauturan, gusto ko nga mahibaluan ninyo nga ang mga nagkalatabo sa akon nakabulig gid sa pagpalapnag sang Maayong Balita. <verse eid="PHP 1:12"/><verse number="13" style="v" sid="PHP 1:13"/>Kay nahibaluan na sang tanan nga guwardya diri sa palasyo kag sang iban pa nga mga tawo nga ginpriso ako tungod kay ako sumulunod ni Cristo. <verse eid="PHP 1:13"/><verse number="14" style="v" sid="PHP 1:14"/>Kag tungod man sa sining akon pagkapriso, nagbakod pa gid ang pagtuo sang kadam-an sang aton mga kauturan sa Ginoo. Gani nag-isog pa gid sila sa pagwali sang Maayong Balita. <verse eid="PHP 1:14"/><verse number="15" style="v" sid="PHP 1:15"/>Matuod nga ang iban nagawali lang parte kay Cristo tungod nga nahisa sila sa akon kag gusto nila nga malabawan ako. Pero ang iban maayo ang ila katuyuan. <verse eid="PHP 1:15"/><verse number="16" style="v" sid="PHP 1:16"/>Nagawali sila tungod nga ginahigugma nila ako <char style="add">kag gusto nila nga magbulig sa akon</char>, kay nahibaluan nila nga ginbutang ako diri sa pagpangapin sang Maayong Balita. <verse eid="PHP 1:16"/><verse number="17" style="v" sid="PHP 1:17"/>Ang mga nahisa sa akon indi sinsero sa ila pagwali parte kay Cristo, kay ang ila katuyuan para lang sa ila kaugalingon. Ang hunahuna nila nga samtang diri ako sa prisohan madugangan pa gid nila ang akon pag-antos tungod sining ila ginahimo.<verse eid="PHP 1:17"/></para>
  <para style="p">
    <verse number="18" style="v" sid="PHP 1:18"/>Pero wala ini sing kaso sa akon. Nalipay ako bisan husto man ukon indi ang ila katuyuan sa pagwali, basta ginawali lang si Cristo. Kag magapadayon ako sa pagkalipay, <verse eid="PHP 1:18"/><verse number="19" style="v" sid="PHP 1:19"/>kay nahibaluan ko nga paagi sa inyo mga pangamuyo kag sa bulig sang Espiritu ni Jesu-Cristo mahilway ako diri. <verse eid="PHP 1:19"/><verse number="20" style="v" sid="PHP 1:20"/>Dako gid ang akon handom kag paglaom nga indi gid ako mahuy-an, kundi pareho sang una, magapadayon ang akon kaisog <char style="add">sa pagwali</char>, agod paagi sa akon kabuhi, ukon sa akon kamatayon, madayaw si Cristo. <verse eid="PHP 1:20"/><verse number="21" style="v" sid="PHP 1:21"/>Para sa akon, ang akon kabuhi para gid kay Cristo. Kag kon mapatay man ako, may kapuslanan sa gihapon, <char style="add">kay mangin kaupod ko na siya</char>. <verse eid="PHP 1:21"/><verse number="22" style="v" sid="PHP 1:22"/>Pero kon magpabilin man ako nga buhi, <char style="add">maayo man ini kay</char> may mahimo pa ako. Gani indi ko mahibaluan kon diin ang akon pilion. <verse eid="PHP 1:22"/><verse number="23" style="v" sid="PHP 1:23"/>Natunga ang akon hunahuna sa duha: Gusto ko na nga mag-una sa inyo sa pihak nga kabuhi kag mangin kaupod si Cristo, kay amo ini ang labing maayo. <verse eid="PHP 1:23"/><verse number="24" style="v" sid="PHP 1:24"/>Pero mas kinahanglan nga magpabilin pa ako nga buhi para sa inyo. <verse eid="PHP 1:24"/><verse number="25" style="v" sid="PHP 1:25"/>Kag tungod nga kombinsido ako nga kinahanglan pa ninyo ako, nahibaluan ko nga magapabilin pa ako <char style="add">nga buhi</char> kag magapadayon <char style="add">sa pagbulig</char> sa inyo tanan para madugangan pa gid ang inyo pagtuo kag kalipay, <verse eid="PHP 1:25"/><verse number="26" style="v" sid="PHP 1:26"/>kag para kon magbalik na ako dira sa inyo, dako pa gid ang inyo rason sa pagdayaw kay Cristo Jesus tungod sa akon.<verse eid="PHP 1:26"/></para>
  <para style="p">
    <verse number="27" style="v" sid="PHP 1:27"/>Bisan makabisita man ako sa inyo ukon indi, ang importante gid nga ang inyo pagkabuhi suno man sa Maayong Balita ni Cristo, para mabatian ko nga mabakod kamo nga nagaisa sa inyo paghimulat para sa husto nga pagtuo nga suno sa Maayong Balita. <verse eid="PHP 1:27"/><verse number="28" style="v" sid="PHP 1:28"/>Indi gid kamo magkahadlok sa mga nagakontra sa inyo. Kay kon wala kamo nagakahadlok tanda ina sang Dios sa ila nga sila pagasilutan kag kamo pagaluwason. <verse eid="PHP 1:28"/><verse number="29" style="v" sid="PHP 1:29"/>Kay ang ginhatag nga pribilehiyo sa inyo indi lang nga magtuo kamo kay Cristo kundi mag-antos man para sa iya. <verse eid="PHP 1:29"/><verse number="30" style="v" sid="PHP 1:30"/>Karon upod na kita nga nagaantos tungod sa Maayong Balita. Amo ini ang mga pag-antos nga inyo nakita nga akon naagyan sang una, kag hasta subong nabatian ninyo nga nagaantos pa ako gihapon.<verse eid="PHP 1:30"/></para>
  <chapter eid="PHP 1"/>
  <chapter number="2" style="c" sid="PHP 2"/>
  <para style="s1">Ang Pagpaubos ni Cristo</para>
  <para style="p">
    <verse number="1" style="v" sid="PHP 2:1"/>Indi bala tungod nga ara na kamo kay Cristo nagabakod kamo? Indi bala malipayon kamo tungod nga nahibaluan ninyo nga ginahigugma kamo ni Cristo? Kag indi bala may maayo kamo nga relasyon sa Espiritu <char style="add">Santo</char>, kag malulo na kamo kag maluluy-on sa isa kag isa? <verse eid="PHP 2:1"/><verse number="2" style="v" sid="PHP 2:2"/>Gani nagapangabay ako sa inyo: para mangin bug-os gid ang akon kalipay maghigugmaanay kag mag-ugyon kamo. Kabay pa nga mag-isa ang inyo mga hunahuna kag katuyuan. <verse eid="PHP 2:2"/><verse number="3" style="v" sid="PHP 2:3"/>Indi kamo maghimo sang bisan ano tungod sa kadalok ukon sa pagkamatinaas-taason. Kundi magpaubos kamo kag hunahunaon ninyo nga mas maayo pa ang iban sang sa inyo. <verse eid="PHP 2:3"/><verse number="4" style="v" sid="PHP 2:4"/>Indi lang ang inyo kaayuhan ang inyo hunahunaon kundi ang kaayuhan man sang iban. <verse eid="PHP 2:4"/><verse number="5" style="v" sid="PHP 2:5"/>Hupti ninyo ini nga panghunahuna nga iya man ni Cristo Jesus:<verse eid="PHP 2:5"/></para>
  <para style="q1">
    <verse number="6" style="v" sid="PHP 2:6"/>Bisan ang kinaiya sang Dios ara sa iya,</para>
  <para style="q2" vid="PHP 2:6">wala niya ginpaminsar ang iya pagkatupong sa Dios</para>
  <para style="q2" vid="PHP 2:6">nga mangin kabangdanan sang pagpamintaha.<verse eid="PHP 2:6"/></para>
  <para style="q1">
    <verse number="7" style="v" sid="PHP 2:7"/>Kundi ginpakanubo niya ang iya kaugalingon</para>
  <para style="q2" vid="PHP 2:7">paagi sa pagsuksok sang kinaiya sang isa ka ulipon.</para>
  <para style="q2" vid="PHP 2:7">Nagpakatawo siya nga pareho sang mga tawo.<verse eid="PHP 2:7"/></para>
  <para style="q1">
    <verse number="8" style="v" sid="PHP 2:8"/>Sang nangin tawo na siya,</para>
  <para style="q2" vid="PHP 2:8">ginpaubos niya ang iya kaugalingon</para>
  <para style="q2" vid="PHP 2:8">paagi sa pagtuman sa Dios hasta sa kamatayon,</para>
  <para style="q3" vid="PHP 2:8">bisan pa sa kamatayon sa krus.<verse eid="PHP 2:8"/></para>
  <para style="q1">
    <verse number="9" style="v" sid="PHP 2:9"/>Tungod sini ginbayaw siya sang Dios</para>
  <para style="q2" vid="PHP 2:9">kag ginhatagan sing awtoridad nga labaw sa tanan nga awtoridad.<note caller="+" style="f"><char style="fr" closed="false">2:9 </char><char style="fq" closed="false">awtoridad…awtoridad: </char><char style="ft" closed="false">sa literal, </char><char style="fqa" closed="false">ngalan nga labaw sa tanan nga ngalan</char></note><verse eid="PHP 2:9"/></para>
  <para style="q1">
    <verse number="10" style="v" sid="PHP 2:10"/>Agod nga ang tanan nga sa langit kag sa duta,</para>
  <para style="q2" vid="PHP 2:10">pati ang sa idalom sang duta,</para>
  <para style="q2" vid="PHP 2:10">magluhod <char style="add">kag magsimba</char> sa iya.<verse eid="PHP 2:10"/></para>
  <para style="q1">
    <verse number="11" style="v" sid="PHP 2:11"/>Kag ang tanan magkilala<note caller="+" style="f"><char style="fr" closed="false">2:11 </char><char style="fq" closed="false">magkilala: </char><char style="ft" closed="false">ukon, </char><char style="fqa" closed="false">magpahayag</char></note> nga si Jesu-Cristo amo ang Ginoo,</para>
  <para style="q2" vid="PHP 2:11">kag ini magahatag sang kadayawan sa Dios nga Amay.<verse eid="PHP 2:11"/></para>
  <para style="s1">Magsiga Kita sa Kalibutan Pareho sang mga Suga</para>
  <para style="p">
    <verse number="12" style="v" sid="PHP 2:12"/>Mga hinigugma ko, sang ara pa ako dira sa inyo matinumanon gid kamo sa akon. Labi na gid subong nga wala na ako dira, panikasugi ninyo nga igakabuhi ang kaluwasan nga nabaton ninyo,<note caller="+" style="f"><char style="fr" closed="false">2:12 </char><char style="fq" closed="false">igakabuhi ang kaluwasan nga nabaton ninyo: </char><char style="ft" closed="false">ukon, </char><char style="fqa" closed="false">mabaton ninyo ang kabug-usan sang inyo kaluwasan.</char></note> <char style="add">kag himua ninyo ini</char> nga may pagtahod kag kahadlok <char style="add">sa Dios</char>. <verse eid="PHP 2:12"/><verse number="13" style="v" sid="PHP 2:13"/>Kay ang Dios amo ang nagahatag sa aton sang handom kag ikasarang sa paghimo sang iya kabubut-on.<verse eid="PHP 2:13"/></para>
  <para style="p">
    <verse number="14" style="v" sid="PHP 2:14"/>Kon ano ang inyo ginahimo, himua ninyo nga wala sing pagkumod ukon pagbinaisay, <verse eid="PHP 2:14"/><verse number="15" style="v" sid="PHP 2:15"/>para mangin matinlo kamo kag wala sing kasawayan nga mga anak sang Dios sa sini nga henerasyon nga <char style="add">ang mga tawo</char> malain kag makasasala.<note caller="+" style="f"><char style="fr" closed="false">2:15 </char><char style="ft" closed="false"><char style="xt"><ref loc="DEU 32:5">Deu. 32:5</ref></char></char></note> Dapat ang inyo halimbawa pareho sang mga suga nga nagasanag sa ila, <verse eid="PHP 2:15"/><verse number="16" style="v" sid="PHP 2:16"/>kay ginasugid ninyo sa ila ang pulong <char style="add">sang Dios</char> nga nagahatag sang kabuhi. Kag kon himuon ninyo ini, may ipabugal ako sa pagbalik ni Cristo nga ang akon pagpangabudlay dira sa inyo indi nangin wala sing pulos.<verse eid="PHP 2:16"/></para>
  <para style="p">
    <verse number="17" style="v" sid="PHP 2:17"/>Ang inyo pagtuo pareho sang halad nga ginahalad sa Dios. Kag kon kinahanglan gid nga ang akon dugo iula ko<note caller="+" style="f"><char style="fr" closed="false">2:17 </char><char style="fq" closed="false">ang akon dugo iula ko: </char><char style="ft" closed="false">buot silingon, </char><char style="fqa" closed="false">ihalad ko ang akon kabuhi.</char></note> para sa inyo mga halad, malipay ako. Kag indi lang ako ang malipay kundi kamo man. <verse eid="PHP 2:17"/><verse number="18" style="v" sid="PHP 2:18"/>Gani magkalipay man kamo. Magkalipay kita <char style="add">tungod sining akon pribilehiyo nga mag-antos para sa inyo</char>.<verse eid="PHP 2:18"/></para>
  <para style="s1">Si Timoteo kag si Epafroditus</para>
  <para style="p">
    <verse number="19" style="v" sid="PHP 2:19"/>Nagasalig ako kay Ginoong Jesus nga sa indi madugay mapakadto ko dira sa inyo si Timoteo, para malipay man ako kon masugiran <char style="add">niya</char> ako parte sa inyo kahimtangan. <verse eid="PHP 2:19"/><verse number="20" style="v" sid="PHP 2:20"/>Siya gid lang ang akon nahibaluan nga nagadumdom gid pareho sa akon para sa inyo kaayuhan. <verse eid="PHP 2:20"/><verse number="21" style="v" sid="PHP 2:21"/>Ang iban ya, ang ila gid lang kaugalingon nga kaayuhan ang ila ginapanumdom kag indi ang kay Jesu-Cristo. <verse eid="PHP 2:21"/><verse number="22" style="v" sid="PHP 2:22"/>Pero nahibaluan ninyo kon paano ginpakita ni Timoteo ang iya maayo nga pamatasan. Daw anak ko gid siya sa iya pag-alagad kaupod ko sa pagwali sang Maayong Balita. <verse eid="PHP 2:22"/><verse number="23" style="v" sid="PHP 2:23"/>Nagalaom ako nga mapakadto ko siya dira sa inyo sa gilayon kon mahibaluan ko na ang resulta sang akon kaso. <verse eid="PHP 2:23"/><verse number="24" style="v" sid="PHP 2:24"/>Kag nagasalig gid ako sa Ginoo nga ako mismo makakadto man dira sa inyo sa indi madugay.<verse eid="PHP 2:24"/></para>
  <para style="p">
    <verse number="25" style="v" sid="PHP 2:25"/>Nahunahuna ko nga kinahanglan pabalikon ko dira ang aton utod nga si Epafroditus nga inyo ginsugo diri para magbulig sa akon. Kaupod ko siya sa pagpangabudlay kag pagpangapin <char style="add">sang kamatuoran sa mga nagakontra sini</char>. <verse eid="PHP 2:25"/><verse number="26" style="v" sid="PHP 2:26"/><char style="add">Papulion ko siya dira</char> tungod nga ginahidlaw na siya sa inyo nga tanan, kag indi na gid siya mapahamtang diri tungod nga nabatian ninyo nga nagmasakit siya. <verse eid="PHP 2:26"/><verse number="27" style="v" sid="PHP 2:27"/>Nagmasakit siya matuod kag diutayan lang mapatay. Pero ginkaluoyan siya sang Dios kag ako amo man, kay <char style="add">gin-ayo niya siya kag</char> ginhilway niya ako sa puwerte nga kasubo. <verse eid="PHP 2:27"/><verse number="28" style="v" sid="PHP 2:28"/>Gani gusto ko na gid nga pabalikon siya dira, para kon makita ninyo siya liwat magakalipay kamo, kag indi na ako magsagi palibog. <verse eid="PHP 2:28"/><verse number="29" style="v" sid="PHP 2:29"/>Kag batuna ninyo siya nga may kalipay bilang utod sa Ginoo. Ang mga tawo nga pareho sa iya dapat padunggan. <verse eid="PHP 2:29"/><verse number="30" style="v" sid="PHP 2:30"/>Kay diutayan lang siya mapatay tungod sa iya pag-alagad kay Cristo. Nabutang ang iya kabuhi sa peligro para lamang mabuligan niya ako bilang salili<note caller="+" style="f"><char style="fr" closed="false">2:30 </char><char style="fq" closed="false">salili: </char><char style="ft" closed="false">sa English, </char><char style="fqa" closed="false">representative</char></note> ninyo.<verse eid="PHP 2:30"/></para>
  <chapter eid="PHP 2"/>
  <chapter number="3" style="c" sid="PHP 3"/>
  <para style="s1">Ang Matuod nga Pagkamatarong</para>
  <para style="p">
    <verse number="1" style="v" sid="PHP 3:1"/>Karon, mga kauturan, magkalipay kamo sa Ginoo! Wala ako ginatak-i sa pagsambit sini liwat sa inyo, kay para gid ini sa inyo kaayuhan. <verse eid="PHP 3:1"/><verse number="2" style="v" sid="PHP 3:2"/>Mag-andam kamo sa mga <char style="add">Judio nga</char> nagapilit nga magpatuli kamo. Daw sa mga ido ina nga mga tawo nga nagahimo sing malain. <verse eid="PHP 3:2"/><verse number="3" style="v" sid="PHP 3:3"/>Pero kita amo ang may matuod nga tanda nga mga sumulunod kita sang Dios, tungod nga nagasimba kita sa iya paagi sa bulig sang Espiritu <char style="add">Santo</char> kag nagakalipay kita sa aton relasyon kay Cristo Jesus. Wala kita nagasalig kon ano kita sa pisikal.<note caller="+" style="f"><char style="fr" closed="false">3:3 </char><char style="fq" closed="false">kon ano kita sa pisikal: </char><char style="ft" closed="false">buot silingon, </char><char style="fqa" closed="false">kon tinuli man kita ukon Judio</char></note> <verse eid="PHP 3:3"/><verse number="4" style="v" sid="PHP 3:4"/>Kon may ara nga nagahunahuna nga may rason siya nga magsalig kon ano siya sa pisikal, mas lalo ako. <verse eid="PHP 3:4"/><verse number="5" style="v" sid="PHP 3:5"/>Tungod nga sang walo pa lang ako ka adlaw gintuli na ako. Israelinhon ako, kay sakop ako sang tribo ni Benjamin. Gani kon pagka-Judio ang pagahambalan, matuod gid ako nga Judio. Kon parte sa pagtuman sa Kasuguan <char style="add">sang mga Judio</char>, gintuman ko gid ini kay Pariseo ako <char style="add">sadto anay</char>. <verse eid="PHP 3:5"/><verse number="6" style="v" sid="PHP 3:6"/>Kon ang kapisan ang pagahambalan, puwerte ako, kay ginhingabot ko pa gani ang iglesya. Kag kon parte sa pagtuman sa Kasuguan, wala ako sing kasawayan. <verse eid="PHP 3:6"/><verse number="7" style="v" sid="PHP 3:7"/>Sadto anay ini tanan nga butang ginkabig ko nga importante, pero subong ginakabig ko ini nga wala sing pulos tungod kay Cristo. <verse eid="PHP 3:7"/><verse number="8" style="v" sid="PHP 3:8"/>Indi lang ina, kundi ang tanan man nga mga butang ginakabig ko subong nga wala sing pulos kon ikomparar sa akon pagkilala kay Cristo Jesus nga akon Ginoo. Tungod sa iya ginsikway ko ang tanan, kag ginakabig ko ini nga daw pareho sang basura, para mangin akon si Cristo, <verse eid="PHP 3:8"/><verse number="9" style="v" sid="PHP 3:9"/>kag ako ara sa iya. Wala na ako nagasalig nga mangin matarong ako paagi sa akon kaugalingon nga paghimulat sa pagtuman sang Kasuguan, kundi matarong na ako <char style="add">sa atubangan sang Dios</char> tungod sa iya ginhimo kag paagi sa akon pagtuo kay Cristo. <verse eid="PHP 3:9"/><verse number="10" style="v" sid="PHP 3:10"/>Ang akon handom subong nga makilala ko pa gid si Cristo, nga maeksperiensyahan ko ang gahom sang iya pagkabanhaw, kag makapakigbahin ako sa iya mga pag-antos hasta mangin kaangay ako sa iya sa iya kamatayon. <verse eid="PHP 3:10"/><verse number="11" style="v" sid="PHP 3:11"/>Kag sa sini mabanhaw man ako. Kabay pa.<verse eid="PHP 3:11"/></para>
  <para style="s1">Padayon sa Lalambuton</para>
  <para style="p">
    <verse number="12" style="v" sid="PHP 3:12"/>Wala ako nagasiling nga wala na ako sing kulang, ukon perpekto na ako. Pero nagapadayon ako sa pagtinguha nga malambot ko ina, kay amo ina ang katuyuan ni Cristo Jesus kon ngaa ginpili niya ako. <verse eid="PHP 3:12"/><verse number="13" style="v" sid="PHP 3:13"/>Mga kauturan, wala ako nagahunahuna nga nalambot ko na ang perpekto nga kabuhi. Pero ang akon ginahimo subong, wala ko na ginahunahuna ang nagligad, kundi ginatinguhaan ko gid nga malambot ang akon lalambuton. <verse eid="PHP 3:13"/><verse number="14" style="v" sid="PHP 3:14"/><char style="add">Pareho sa isa ka manugdalagan,</char> nagapadayon gid ako sa pagtinguha nga malambot ko ang lalambuton, para mabaton ko ang premyo. Ini nga premyo amo ang pagtawag sang Dios sa aton nga magkabuhi didto sa langit paagi kay Cristo Jesus.<verse eid="PHP 3:14"/></para>
  <para style="p">
    <verse number="15" style="v" sid="PHP 3:15"/>Ini nga pagtinguha dapat himuon ta bisan pa nga ginakilala kita nga mga mature na sa pagtuo. Karon, kon wala kamo nagakomporme sini, ipaintiendi ini sang Dios sa inyo. <verse eid="PHP 3:15"/><verse number="16" style="v" sid="PHP 3:16"/>Walay sapayan padayunon ta ang pagsunod sa kamatuoran nga aton natun-an.<verse eid="PHP 3:16"/></para>
  <para style="p">
    <verse number="17" style="v" sid="PHP 3:17"/>Mga kauturan, sunda ninyo ako. May mga tawo man dira nga pareho gid sa amon ang ila kabuhi. Sunda man ninyo sila. <verse eid="PHP 3:17"/><verse number="18" style="v" sid="PHP 3:18"/>Kay madamo ang nagasunod kuno kay Cristo pero makita sa ila kabuhi nga nagakontra sila sa mga pagpanudlo parte sa kamatayon ni Cristo sa krus. Makapila ko na kamo ginsilingan parte sa sini nga mga tawo, kag karon nagahibi ako sa pagpadumdom sini liwat sa inyo. <verse eid="PHP 3:18"/><verse number="19" style="v" sid="PHP 3:19"/>Ang dangatan sini nga mga tawo amo ang kalaglagan, kay ang ila tiyan<note caller="+" style="f"><char style="fr" closed="false">3:19 </char><char style="fq" closed="false">ang ila tiyan: </char><char style="ft" closed="false">ukon, </char><char style="fqa" closed="false">ang gusto sang ila lawas</char></note> amo ang ila ginapakadios. Ginapabugal pa nila ang mga butang nga kuntani dapat nila ikahuya. Ang ginahunahuna nila amo lang ang mga butang diri sa kalibutan. <verse eid="PHP 3:19"/><verse number="20" style="v" sid="PHP 3:20"/>Pero kita ya, ang langit amo ang aton matuod nga banwa, kag halin didto ginapaabot ta ang pag-abot sang aton Manluluwas nga si Ginoong Jesu-Cristo. <verse eid="PHP 3:20"/><verse number="21" style="v" sid="PHP 3:21"/>Pag-abot niya diri, bag-uhon niya ang aton lawas nga may kamatayon nga mangin pareho sa iya lawas nga langitnon. Himuon niya ini paagi sa iya gahom nga makapasakop sang tanan nga butang sa iya.<verse eid="PHP 3:21"/></para>
  <chapter eid="PHP 3"/>
  <chapter number="4" style="c" sid="PHP 4"/>
  <para style="s1">Mga Bilin</para>
  <para style="p">
    <verse number="1" style="v" sid="PHP 4:1"/>Gani mga hinigugma ko nga mga kauturan, magpakabakod kamo sa Ginoo. Ginahigugma ko kamo kag nahidlaw na gid ako sa inyo. Kamo ang akon kalipay kag premyo sang akon pagpangabudlay.<verse eid="PHP 4:1"/></para>
  <para style="p">
    <verse number="2" style="v" sid="PHP 4:2"/>Ginapangabay ko si Eudia kag si Syntique nga indi na mag-away kay mag-utod sila sa Ginoo. <verse eid="PHP 4:2"/><verse number="3" style="v" sid="PHP 4:3"/>Nagapangabay man ako sa imo subong masaligan ko nga kaupod sa pagpangabudlay nga buligan mo man ini nga mga babayi, tungod nga kaupod ko sila nga nagpangabudlay sing maayo sa pagpalapnag sang Maayong Balita, kaupod man si Clement kag ang iban pa nga mga manugpangabudlay. Ang ila mga ngalan nasulat na sa libro sang kabuhi <char style="add">nga wala sing katapusan</char>.<verse eid="PHP 4:3"/></para>
  <para style="p">
    <verse number="4" style="v" sid="PHP 4:4"/>Magkalipay kamo permi sa Ginoo. Kag ginasulit ko, magkalipay kamo!<verse eid="PHP 4:4"/></para>
  <para style="p">
    <verse number="5" style="v" sid="PHP 4:5"/>Ipakita ninyo ang inyo kalulo sa tanan nga tawo. Malapit na ang pag-abot sang Ginoo. <verse eid="PHP 4:5"/><verse number="6" style="v" sid="PHP 4:6"/>Indi kamo magpalibog sa bisan ano, kundi pangayua sa Dios ang inyo mga kinahanglan paagi sa pangamuyo nga may pagpasalamat. <verse eid="PHP 4:6"/><verse number="7" style="v" sid="PHP 4:7"/>Kag kon himuon ninyo ini, magahatag ang Dios sing kalinong sa inyo tagipusuon kag hunahuna tungod nga kamo ara kay Cristo Jesus, kag ang kalinong nga halin sa iya indi gid matungkad sang aton pag-intiendi.<verse eid="PHP 4:7"/></para>
  <para style="p">
    <verse number="8" style="v" sid="PHP 4:8"/>Luwas sina, mga kauturan, hunahunaa ninyo permi ang mga butang nga maayo kag dalayawon: ang mga butang nga husto, talahuron, matarong, putli, matahom, kag halangdon. <verse eid="PHP 4:8"/><verse number="9" style="v" sid="PHP 4:9"/>Sunda ninyo ang tanan nga butang nga inyo natun-an sa akon mga pagpanudlo kag mga hinimuan. Kag ubayan gid kamo sang Dios nga nagahatag sang kalinong.<verse eid="PHP 4:9"/></para>
  <para style="s1">Nagpasalamat si Pablo sa Ginpadala nga Bulig</para>
  <para style="p">
    <verse number="10" style="v" sid="PHP 4:10"/>Dako gid ang akon kalipay sa Ginoo tungod nga nadumduman ninyo ako liwat. Nahibaluan ko nga permi kamo nagapanumdom sa akon, pero wala kamo sing kahigayunan sa pagpakita sina sa akon. <verse eid="PHP 4:10"/><verse number="11" style="v" sid="PHP 4:11"/>Wala ako nagasiling sina sa pagpabati-bati nga may kinahanglan ako. Kay nakatuon ako nga magkontento bisan ano ang akon kahimtangan. <verse eid="PHP 4:11"/><verse number="12" style="v" sid="PHP 4:12"/>Kahibalo ako magpangabuhi sa tuman nga kaimulon, kag kahibalo man ako magpangabuhi nga sa bugana. Ini tanan natun-an ko agod bisan paano ang akon kahimtangan, busog man ukon gutom, bugana man ang akon pangabuhi ukon indi, kontento ako gihapon. <verse eid="PHP 4:12"/><verse number="13" style="v" sid="PHP 4:13"/>Masarangan ko nga atubangon ang bisan ano nga kahimtangan paagi sa bulig ni Cristo nga nagapabakod sa akon.<verse eid="PHP 4:13"/></para>
  <para style="p">
    <verse number="14" style="v" sid="PHP 4:14"/>Pero salamat gid sa inyo pagbulig sa akon, sa akon mga palaligban. <verse eid="PHP 4:14"/><verse number="15" style="v" sid="PHP 4:15"/>Kamo nga mga taga-Filipos nakahibalo nga sang pagsugod ko wali sang Maayong Balita, paghalin ko sa Macedonia, wala sing iban nga iglesya nga nagbulig sa akon mga kinahanglanon kundi kamo gid lang. <verse eid="PHP 4:15"/><verse number="16" style="v" sid="PHP 4:16"/>Bisan sang didto ako sa Tesalonica, makapila kamo nagpadala sing bulig sa akon. <verse eid="PHP 4:16"/><verse number="17" style="v" sid="PHP 4:17"/>Ginasambit ko ini indi tungod nagahandom ako nga makabaton liwat halin sa inyo, kundi ginahandom ko nga kamo makabaton man sing balos tungod nga kamo nagahatag. <verse eid="PHP 4:17"/><verse number="18" style="v" sid="PHP 4:18"/>Karon bastante ako, kag sobra pa gani. Ang tanan nga akon mga kinahanglanon ari na kag wala gid sing kulang, tungod nga gindala na diri ni Epafroditus ang inyo ginpadala nga bulig. Ini nga bulig pareho sa mahamot nga halad nga ginahalad sa Dios, nga iya ginabaton nga may kalipay. <verse eid="PHP 4:18"/><verse number="19" style="v" sid="PHP 4:19"/>Kag tungod nga kamo ara kay Cristo Jesus, ang akon Dios magahatag sa inyo sang tanan ninyo nga mga kinahanglanon halin sa kabuganaan sang iya manggad. <verse eid="PHP 4:19"/><verse number="20" style="v" sid="PHP 4:20"/>Dayawon ta ang aton Dios kag Amay hasta san-o. Amen.<verse eid="PHP 4:20"/></para>
  <para style="s1">Katapusan nga Pagpangamusta</para>
  <para style="p">
    <verse number="21" style="v" sid="PHP 4:21"/>Kamusta na lang sa tanan nga katawhan sang Dios <char style="add">dira</char> nga ara kay Cristo Jesus. Ang aton mga kauturan nga kaupod ko diri nagapangamusta man sa inyo. <verse eid="PHP 4:21"/><verse number="22" style="v" sid="PHP 4:22"/>Ginakamusta man kamo sang tanan nga katawhan sang Dios <char style="add">diri</char>, labi na gid ang mga sakop sa panimalay sang Emperador. <verse eid="PHP 4:22"/><verse number="23" style="v" sid="PHP 4:23"/>Kabay pa nga pakamaayuhon kamo sang aton Ginoong Jesu-Cristo.<verse eid="PHP 4:23"/></para>
  <chapter eid="PHP 4"/>
</usx>
