<?xml version="1.0" encoding="UTF-8"?>
<usx version="3.0">
  <book code="1PE" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">1 Pedro</para>
  <para style="toc1">Ang Nahauna nga Sulat ni Pedro</para>
  <para style="toc2">1 Pedro</para>
  <para style="toc3">1 Ped.</para>
  <para style="mt2">Ang Nahauna nga Sulat ni</para>
  <para style="mt1">Pedro</para>
  <para style="ie"/>
  <chapter number="1" style="c" sid="1PE 1"/>
  <para style="p">
    <verse number="1" style="v" sid="1PE 1:1"/>
    <char style="add">Ako</char> si Pedro nga apostol ni Jesu-Cristo. <char style="add">Nagapangamusta ako</char> sa inyo tanan nga pinili sang Dios nga nagalalapta kag nagaestar bilang mga pangayaw sa Pontus, Galacia, Capadocia, Asia kag Bitinia. <verse eid="1PE 1:1"/><verse number="2" style="v" sid="1PE 1:2"/>Ginpili kamo sang Dios nga Amay halin pa sang una sa katuyuan nga himuon niya kamo nga iya mga anak paagi sa Espiritu <char style="add">Santo</char>, para tumanon ninyo si Jesu-Cristo kag matinluan kamo sa inyo sala paagi sa iya dugo.</para>
  <para style="p" vid="1PE 1:2">Kabay pa nga mabaton ninyo ang dugang pa gid nga grasya<note caller="+" style="f"><char style="fr" closed="false">1:2 </char><char style="fq" closed="false">grasya: </char><char style="ft" closed="false">ukon, </char><char style="fqa" closed="false">pagpakamaayo</char></note> kag kalinong.<note caller="+" style="f"><char style="fr" closed="false">1:2 </char><char style="fq" closed="false">kalinong: </char><char style="ft" closed="false">ukon, </char><char style="fqa" closed="false">maayo nga kahimtangan</char></note><verse eid="1PE 1:2"/></para>
  <para style="s1">May Maayo Kita nga Palaabuton</para>
  <para style="p">
    <verse number="3-4" style="v" sid="1PE 1:3-4"/>Dayawon ta ang Dios kag Amay sang aton Ginoong Jesu-Cristo! Tungod sa iya dako nga kaluoy sa aton, natawo kita liwat<note caller="+" style="f"><char style="fr" closed="false">1:3-4 </char><char style="fq" closed="false">natawo kita liwat: </char><char style="ft" closed="false">ukon, </char><char style="fqa" closed="false">ginhatagan niya kita sing bag-o nga kabuhi</char></note> sa iya pagbanhaw kay Jesu-Cristo. Amo ini ang nagahatag sa aton sing dako nga paglaom nga may ginatigana ang Dios sa aton nga palanublion. Ini nga palanublion didto sa langit, permi matinlo kag matahom, kag indi gid madula. <verse eid="1PE 1:3-4"/><verse number="5" style="v" sid="1PE 1:5"/>Kag paagi sa inyo pagtuo, ginatipigan kamo sang gahom sang Dios samtang nagahulat kamo sang kaluwasan nga ginapreparar na <char style="add">sang Dios</char> nga igapahayag<note caller="+" style="f"><char style="fr" closed="false">1:5 </char><char style="fq" closed="false">kaluwasan…igapahayag: </char><char style="ft" closed="false">buot silingon, </char><char style="fqa" closed="false">kabuhi nga wala sing katapusan nga ginatigana sa inyo.</char></note> sa ulihi nga mga inadlaw.<verse eid="1PE 1:5"/></para>
  <para style="p">
    <verse number="6" style="v" sid="1PE 1:6"/>Gani sa sini magkalipay kamo bisan may nagaabot subong nga sari-sari nga mga pagtilaw. Kay ini nga mga pagtilaw umalagi lang, kag dapat gid nga mag-abot sa inyo <verse eid="1PE 1:6"/><verse number="7" style="v" sid="1PE 1:7"/>para tilawan ang inyo pagtuo kon bala ini matuod ukon indi. Ang halimbawa sini pareho sang bulawan nga ginapaagi sa kalayo para mahibaluan kon puro ukon indi. Pero mas importante ang aton pagtuo sang sa bulawan nga nagakadula. Gani kon mapamatud-an nga ang inyo pagtuo matuod gid, dayawon niya kamo kag padunggan sa adlaw nga si Jesu-Cristo magaabot. <verse eid="1PE 1:7"/><verse number="8" style="v" sid="1PE 1:8"/>Bisan wala kamo nakakita sa iya ginahigugma ninyo siya, kag nagatuo kamo sa iya bisan wala pa ninyo siya makita hasta subong. Amo ina nga ang inyo kalipay indi gid masaysay, <verse eid="1PE 1:8"/><verse number="9" style="v" sid="1PE 1:9"/>kay mabaton ninyo ang resulta sang inyo pagtuo nga amo ang inyo kaluwasan.<verse eid="1PE 1:9"/></para>
  <para style="p">
    <verse number="10" style="v" sid="1PE 1:10"/>Ini nga kaluwasan gin-usisa sing maid-id sang mga propeta sadto anay. Sila amo ang nagpropesiya parte sa sini nga grasya sang Dios sa aton. <verse eid="1PE 1:10"/><verse number="11" style="v" sid="1PE 1:11"/>Ginpahibalo na sila nga daan sang Espiritu ni Cristo nga ara sa ila nga magaantos siya kag pagkatapos sina padunggan. Gani ang mga propeta sadto padayon sa ila pag-usisa kon san-o kag kon paano ini matabo. <verse eid="1PE 1:11"/><verse number="12" style="v" sid="1PE 1:12"/>Ginpahibalo man sila sang Dios nga ang mga butang nga ila ginasugid indi para sa ila kaayuhan kundi para sa aton.<note caller="+" style="f"><char style="fr" closed="false">1:12 </char><char style="fq" closed="false">aton: </char><char style="ft" closed="false">sa literal, </char><char style="fqa" closed="false">inyo</char></note> Kag karon ang ila mga ginpropesiya nabatian na ninyo sa mga nagawali sang Maayong Balita. Nagsugid sila sa inyo paagi sa <char style="add">gahom sang</char> Espiritu Santo nga ginpadala sa ila halin sa langit. Kag bisan ang mga anghel luyag nga makaintiendi sining Maayong Balita nga ginsugid sa inyo.<verse eid="1PE 1:12"/></para>
  <para style="s1">Magsunod Kamo sa Dios</para>
  <para style="p">
    <verse number="13" style="v" sid="1PE 1:13"/>Gani dapat handa permi ang inyo hunahuna sa paghimo sang maayo, magpugong sang inyo kaugalingon, kag magsalig sing bug-os nga mabaton ninyo ang pagpakamaayo nga igahatag sa inyo kon mag-abot na si Jesu-Cristo. <verse eid="1PE 1:13"/><verse number="14" style="v" sid="1PE 1:14"/>Bilang mga matinumanon nga mga anak sang Dios, indi kamo magpadala-dala sa malain nga mga handom nga nagagahom sa inyo sang wala pa kamo nakakilala sa Dios. <verse eid="1PE 1:14"/><verse number="15" style="v" sid="1PE 1:15"/>Balaan ang Dios nga nagtawag sa inyo, gani dapat magpakabalaan man kamo sa tanan ninyo nga ginahimo. <verse eid="1PE 1:15"/><verse number="16" style="v" sid="1PE 1:16"/>Kay nagasiling <char style="add">ang Dios</char> sa Kasulatan, “Magkabuhi kamo nga balaan, kay ako balaan.”<note caller="+" style="f"><char style="fr" closed="false">1:16 </char><char style="ft" closed="false"><char style="xt"><ref loc="LEV 11:44">Lev. 11:44</ref>, <ref loc="LEV 11:45">45</ref>; <ref loc="LEV 19:2">19:2</ref></char></char></note><verse eid="1PE 1:16"/></para>
  <para style="p">
    <verse number="17" style="v" sid="1PE 1:17"/>Ang Dios wala sing may ginapasulabi. Nagahukom siya sa tanan nga tawo suno sa ila binuhatan. Gani kon ginatawag ninyo siya nga Amay kon nagapangamuyo kamo sa iya, tahuron ninyo siya samtang diri pa kamo nagadayon sa kalibutan. <verse eid="1PE 1:17"/><verse number="18" style="v" sid="1PE 1:18"/>Nahibaluan man ninyo kon ano ang ginbayad para matubos kamo halin sa pagkabuhi ninyo nga wala sing pulos nga inyo ginpanubli sa inyo mga katigulangan. Ang gintubos sa inyo indi mga butang nga madula, pareho sang bulawan ukon pilak,<note caller="+" style="f"><char style="fr" closed="false">1:18 </char><char style="fq" closed="false">pilak: </char><char style="ft" closed="false">sa English, </char><char style="fqa" closed="false">silver</char></note> <verse eid="1PE 1:18"/><verse number="19" style="v" sid="1PE 1:19"/>kundi amo ang hamili nga dugo ni Cristo. Ang iya halimbawa pareho sang karnero nga matinlo kag wala gid deperensya nga ginhalad sa Dios. <verse eid="1PE 1:19"/><verse number="20" style="v" sid="1PE 1:20"/>Sa wala pa matuga ang kalibutan, ginpili na sang Dios si Cristo <char style="add">nga mangin aton Manluluwas</char>. Pero ginpakilala siya sang Dios sa sining ulihi nga mga inadlaw. Ginhimo niya ini para sa inyo. <verse eid="1PE 1:20"/><verse number="21" style="v" sid="1PE 1:21"/>Kag paagi kay Cristo nagatuo kamo sa Dios nga nagbanhaw kag nagpadungog sa iya. Gani ang inyo pagtuo ara sa Dios kag nagasalig kamo sa iya <char style="add">nga kamo banhawon kag padunggan man niya</char>.<verse eid="1PE 1:21"/></para>
  <para style="p">
    <verse number="22" style="v" sid="1PE 1:22"/>Kag tungod nga nagasunod na kamo sa kamatuoran, gintinluan na kamo sa inyo mga sala para may matuod kamo nga paghigugma sa inyo mga kauturan. Kabay pa nga maghigugmaanay kamo sing hugot gid sa inyo tagipusuon, <verse eid="1PE 1:22"/><verse number="23" style="v" sid="1PE 1:23"/>kay natawo na kamo liwat. Kag ini nga pagkatawo indi paagi sa <char style="add">inyo mga ginikanan nga</char> may kamatayon, kundi paagi sa pulong sang Dios nga buhi kag wala sing katapusan. <verse eid="1PE 1:23"/><verse number="24" style="v" sid="1PE 1:24"/><char style="add">Nagasiling ang Kasulatan,</char></para>
  <para style="q1" vid="1PE 1:24">“Ang tanan nga tawo pareho sang hilamon,</para>
  <para style="q2" vid="1PE 1:24">kag ang ila pagkabantog pareho sang iya bulak.</para>
  <para style="q2" vid="1PE 1:24">Ang hilamon nagakalaya kag ang iya bulak nagakahulog,<verse eid="1PE 1:24"/></para>
  <para style="q1">
    <verse number="25" style="v" sid="1PE 1:25"/>pero ang pulong sang Ginoo nagapadayon hasta san-o.”<note caller="+" style="f"><char style="fr" closed="false">1:25 </char><char style="ft" closed="false"><char style="xt"><ref loc="ISA 40:6-8">Isa. 40:6-8</ref></char></char></note></para>
  <para style="m" vid="1PE 1:25">Kag ini amo ang Maayong Balita nga ginwali sa inyo.<verse eid="1PE 1:25"/></para>
  <chapter eid="1PE 1"/>
  <chapter number="2" style="c" sid="1PE 2"/>
  <para style="p">
    <verse number="1" style="v" sid="1PE 2:1"/>Tungod nga natawo na kamo liwat, bayai na ninyo ang tanan nga klase sang kalautan. Indi kamo magbutig ukon magpakuno-kuno. Indi kamo magkahisa ukon maghambal sing malain kontra sa inyo isigkatawo. <verse eid="1PE 2:1"/><verse number="2" style="v" sid="1PE 2:2"/>Pareho sang lapsag nga nagahandom sang gatas sang iya iloy, handuma man ninyo ang espiritual nga gatas nga wala sing simbog para magtubo kamo hasta mabaton ninyo ang <char style="add">kabug-usan sang</char> inyo kaluwasan. <verse eid="1PE 2:2"/><verse number="3" style="v" sid="1PE 2:3"/>Kay naeksperiensyahan na ninyo nga ang Ginoo maayo gid.<verse eid="1PE 2:3"/></para>
  <para style="p">
    <verse number="4" style="v" sid="1PE 2:4"/>Siya ang buhi nga bato nga ginsikway sang mga tawo pero ginpili sang Dios, kag malahalon sa iya panulok. Kag samtang nagapalapit kamo sa iya, <verse eid="1PE 2:4"/><verse number="5" style="v" sid="1PE 2:5"/>kamo nga bilang buhi man nga mga bato ginapatindog sang Dios bilang isa ka espiritual nga balay. Kag bilang mga pari nga pinili sang Dios, nagahalad kamo sa iya sang espiritual nga mga halad nga makahatag kalipay sa iya tungod nga ginahalad ini paagi kay Jesu-Cristo. <verse eid="1PE 2:5"/><verse number="6" style="v" sid="1PE 2:6"/>Kay nagasiling <char style="add">ang Dios</char> sa Kasulatan,</para>
  <para style="q1" vid="1PE 2:6">“Pamati! Mabutang ako sa Zion sang bato nga malahalon,</para>
  <para style="q2" vid="1PE 2:6">nga akon ginpili nga mangin pundasyon.</para>
  <para style="q1" vid="1PE 2:6">Ang nagatuo sa iya indi gid mahuy-an.”<note caller="+" style="f"><char style="fr" closed="false">2:6 </char><char style="ft" closed="false"><char style="xt"><ref loc="ISA 28:16">Isa. 28:16</ref></char></char></note><verse eid="1PE 2:6"/></para>
  <para style="m">
    <verse number="7" style="v" sid="1PE 2:7"/>Gani kamo nga nagatuo padunggan sang Dios. Pero sa mga tawo nga wala nagatuo natuman ang Kasulatan nga nagasiling,</para>
  <para style="q1" vid="1PE 2:7">“Ang bato nga ginsikway sang mga panday</para>
  <para style="q2" vid="1PE 2:7">amo ang nangin pundasyon nga bato.”<note caller="+" style="f"><char style="fr" closed="false">2:7 </char><char style="ft" closed="false"><char style="xt"><ref loc="PSA 118:22">Sal. 118:22</ref></char></char></note><verse eid="1PE 2:7"/></para>
  <para style="m">
    <verse number="8" style="v" sid="1PE 2:8"/>Kag <char style="add">nagasiling pa gid ang Kasulatan,</char></para>
  <para style="q1" vid="1PE 2:8">“Amo ini ang bato nga nagapasandad sa mga tawo</para>
  <para style="q2" vid="1PE 2:8">kag nagapadasma sa ila.”<note caller="+" style="f"><char style="fr" closed="false">2:8 </char><char style="ft" closed="false"><char style="xt"><ref loc="ISA 8:14">Isa. 8:14</ref></char></char></note></para>
  <para style="m" vid="1PE 2:8">Nagakasandad sila kay wala sila nagapati sa pulong sang Dios. Amo ini ang kabubut-on sang Dios para sa ila.<verse eid="1PE 2:8"/></para>
  <para style="p">
    <verse number="9" style="v" sid="1PE 2:9"/>Pero kamo pinili nga mga tawo, mga pari sang Hari, kag mga katawhan sang Dios. Nangin iya kamo para magsugid sang iya makatilingala nga mga binuhatan. Siya ang nagtawag sa inyo halin sa kadulom pakadto sa iya makatilingala nga kasanag. <verse eid="1PE 2:9"/><verse number="10" style="v" sid="1PE 2:10"/>Sang una indi kamo mga katawhan sang Dios, pero subong iya na kamo. Sang una wala kamo ginkaluoyan sang Dios, pero subong ginkaluoyan niya kamo.<verse eid="1PE 2:10"/></para>
  <para style="p">
    <verse number="11" style="v" sid="1PE 2:11"/>Mga hinigugma, ang kalibutan indi inyo matuod nga elistaran. Mga pangayaw lang kamo diri. Gani nagapakitluoy ako sa inyo nga bayaan ninyo ang mga handom sang inyo lawas nga nagakontra sa inyo espiritu. <verse eid="1PE 2:11"/><verse number="12" style="v" sid="1PE 2:12"/>Ipakita ninyo permi sa mga tawo nga wala nagakilala sa Dios ang inyo maayo nga pagginawi. Kay kon nagasiling sila nga nagahimo kamo sing malain, pero makita nila sa ulihi nga maayo gali ang inyo ginahimo, dayawon nila ang Dios sa adlaw sang iya pag-abot.<verse eid="1PE 2:12"/></para>
  <para style="s1">Magpasakop Kamo sa mga Manugdumala sang Banwa</para>
  <para style="p">
    <verse number="13" style="v" sid="1PE 2:13"/>Tungod sa Ginoo, magpasakop kamo sa tanan nga tawo nga may awtoridad sa banwa, mangin sa hari<note caller="+" style="f"><char style="fr" closed="false">2:13 </char><char style="fq" closed="false">hari: </char><char style="ft" closed="false">ukon, </char><char style="fqa" closed="false">Emperador</char></note> nga amo ang may pinakamataas nga awtoridad, <verse eid="1PE 2:13"/><verse number="14" style="v" sid="1PE 2:14"/>ukon sa mga gobernador nga amo ang iya ginhatagan sang gahom nga magsilot sa mga nagahimo sang malain kag magpadungog sa mga nagahimo sang maayo. <verse eid="1PE 2:14"/><verse number="15" style="v" sid="1PE 2:15"/>Kay amo ini ang kabubut-on sang Dios, para kon maghimo kamo sing maayo wala sing hambalon ang mga tawo nga buang-buang nga wala pa makaintiendi sang kamatuoran. <verse eid="1PE 2:15"/><verse number="16" style="v" sid="1PE 2:16"/>Hilway na kamo, pero wala ini nagakahulugan nga hilway na kamo sa paghimo sang malain; kundi magkabuhi kamo bilang mga ulipon sang Dios. <verse eid="1PE 2:16"/><verse number="17" style="v" sid="1PE 2:17"/>Tahura ninyo ang tanan nga tawo, kag higugmaa ninyo ang inyo mga kauturan. Magkabuhi kamo nga may kahadlok sa Dios, kag tahura ninyo ang Emperador.<verse eid="1PE 2:17"/></para>
  <para style="s1">Si Cristo Inyo Dapat Sundon</para>
  <para style="p">
    <verse number="18" style="v" sid="1PE 2:18"/>Kamo nga mga ulipon, tumana ninyo ang inyo mga amo nga may bug-os nga pagtahod,<note caller="+" style="f"><char style="fr" closed="false">2:18 </char><char style="fq" closed="false">pagtahod: </char><char style="ft" closed="false">sa Dios ukon sa amo</char></note> indi lang ang maayo kag mabuot nga amo kundi pati man ang mapintas. <verse eid="1PE 2:18"/><verse number="19" style="v" sid="1PE 2:19"/>Kay pakamaayuhon gid kamo sang Dios kon ginaagwanta ninyo ang mga pag-antos bisan wala kamo sing sala nga nahimo tungod kay gusto ninyo tumanon ang kabubut-on sang Dios. <verse eid="1PE 2:19"/><verse number="20" style="v" sid="1PE 2:20"/>Pero kon silutan kamo tungod sang inyo ginahimo nga malain, dayawon bala kamo sang Dios kon ginaagwanta ninyo ang silot nga ina? <char style="add">Siyempre indi!</char> Pero kon ginasilutan kamo bisan pa nga maayo ang inyo ginahimo, kag kon ginaagwanta ninyo ini, kaluoyan gid kamo sang Dios. <verse eid="1PE 2:20"/><verse number="21" style="v" sid="1PE 2:21"/>Ang pag-antos ni Cristo para sa aton amo ang halimbawa nga dapat ta sundon. Kag amo ini ang katuyuan kon ngaa gintawag kita, para masunod ta ang kabuhi ni Cristo. <verse eid="1PE 2:21"/><verse number="22" style="v" sid="1PE 2:22"/>Wala gid siya nakasala, kag wala gid nagpangdaya. <verse eid="1PE 2:22"/><verse number="23" style="v" sid="1PE 2:23"/>Gin-insulto siya, pero wala gid siya nagbalos sang insulto. Ginsilutan siya, pero wala gid siya nagpamahog. Nagsalig siya sa Dios nga amo ang nagahukom sing ensakto gid. <verse eid="1PE 2:23"/><verse number="24" style="v" sid="1PE 2:24"/>Si Cristo mismo amo ang nag-ako sang aton mga sala sang ginlansang ang iya lawas sa krus, para indi na kita magpakasala kundi magkabuhi kita nga matarong. Tungod sa iya mga pilas gin-ayo kita. <verse eid="1PE 2:24"/><verse number="25" style="v" sid="1PE 2:25"/>Sang una pareho kita sa mga karnero nga nagtalang, pero subong nakabalik na kita sa <char style="add">Ginoo nga</char> Manug-atipan kag Manugbantay sang aton kabuhi.<verse eid="1PE 2:25"/></para>
  <chapter eid="1PE 2"/>
  <chapter number="3" style="c" sid="1PE 3"/>
  <para style="s1">Sa mga Mag-asawa</para>
  <para style="p">
    <verse number="1" style="v" sid="1PE 3:1"/>Karon, kamo nga mga asawa, dapat magpasakop kamo sa inyo mga bana, para kon ang inyo mga bana wala nagatuo sa pulong sang Dios, madala ninyo sila sa Ginoo paagi sa inyo maayo nga pamatasan bisan indi na kamo maghambal. <verse eid="1PE 3:1"/><verse number="2" style="v" sid="1PE 3:2"/>Kay makita nila nga nagatahod kamo sa Dios kag ang inyo pamatasan indi salawayon. <verse eid="1PE 3:2"/><verse number="3" style="v" sid="1PE 3:3"/>Kon gusto ninyo nga mangin matahom, indi ninyo pagpasulabihon ang pagpatahom sang inyo buhok nga nagasulubra na, ukon sa paggamit sang mga alahas nga bulawan, ukon pagsuksok sang malahalon nga mga bayo, <verse eid="1PE 3:3"/><verse number="4" style="v" sid="1PE 3:4"/>kundi patahumon ninyo ang sa sulod sang inyo kaugalingon, ang maayo nga pamatasan nga wala gid nagaliwat. Magmalulo kamo kag magmabuot. Amo ini ang malahalon sa panulok sang Dios. <verse eid="1PE 3:4"/><verse number="5" style="v" sid="1PE 3:5"/>Kag amo ini ang ginhimo sang una sang tumuluo nga mga babayi nga nagsalig sa Dios. Nagpatahom sila paagi sa ila pagpasakop sa ila mga bana. <verse eid="1PE 3:5"/><verse number="6" style="v" sid="1PE 3:6"/>Pareho bala kay Sara, gintuman niya si Abraham kag ginkabig niya siya nga iya amo. Kamo mga anak na ni Sara, gani dapat maayo ang inyo ginahimo kag indi kamo magkahadlok sa bisan ano.<note caller="+" style="f"><char style="fr" closed="false">3:6 </char><char style="fq" closed="false">Sara, gani…magkahadlok sa bisan ano: </char><char style="ft" closed="false">ukon, </char><char style="fqa" closed="false">Sara, kon maayo ang inyo ginahimo kag wala kamo nagakahadlok sa bisan ano.</char></note><verse eid="1PE 3:6"/></para>
  <para style="p">
    <verse number="7" style="v" sid="1PE 3:7"/>Kamo man nga mga bana, dapat trataron ninyo ang inyo mga asawa suno sa inyo nahibaluan nga nagakabagay bilang Kristohanon. Tahura ninyo sila bilang mga babayi nga mas maluya sang sa aton. Kay ginhatagan man sila sang Dios sing kabuhi <char style="add">nga wala sing katapusan</char> pareho sa aton. <char style="add">Himua ninyo ini</char> para wala sing sablag ang inyo pangamuyo.<note caller="+" style="f"><char style="fr" closed="false">3:7 </char><char style="fq" closed="false">para wala sing sablag ang inyo pangamuyo: </char><char style="ft" closed="false">ukon, </char><char style="fqa" closed="false">para sabton sang Dios ang inyo pangamuyo.</char></note><verse eid="1PE 3:7"/></para>
  <para style="s1">Maghigugmaanay Kamo Tanan</para>
  <para style="p">
    <verse number="8" style="v" sid="1PE 3:8"/>Karon, ari pa ang akon bilin sa inyo nga tanan: dapat mag-isa kamo sa inyo hunahuna kag mabinatyagon sa isa kag isa. Maghigugmaanay kamo bilang mga mag-ulutod. Magmalulo kamo kag magmapainubuson sa isa kag isa. <verse eid="1PE 3:8"/><verse number="9" style="v" sid="1PE 3:9"/>Indi ninyo pagbalusan sang malain ang nagahimo sang malain sa inyo, kag indi man ninyo pagbalusan sang insulto ang nagainsulto sa inyo. Ang dapat ninyo nga himuon, pakamaayuhon ninyo sila, tungod nga ginpili kamo sang Dios sa paghimo sini, kag para pakamaayuhon man kamo. <verse eid="1PE 3:9"/><verse number="10" style="v" sid="1PE 3:10"/>Kay <char style="add">nagasiling ang Kasulatan,</char></para>
  <para style="q1" vid="1PE 3:10">“Ang bisan sin-o nga luyag sang malawig kag malipayon nga kabuhi</para>
  <para style="q2" vid="1PE 3:10">indi siya dapat maghambal sing malain kag indi magbinutig.<verse eid="1PE 3:10"/></para>
  <para style="q1">
    <verse number="11" style="v" sid="1PE 3:11"/>Dapat likawan niya ang malain kag himuon ang maayo.</para>
  <para style="q2" vid="1PE 3:11">Tinguhaan niya nga mangin maayo permi</para>
  <para style="q2" vid="1PE 3:11">ang iya relasyon sa iya isigkatawo.<verse eid="1PE 3:11"/></para>
  <para style="q1">
    <verse number="12" style="v" sid="1PE 3:12"/>Kay ginabantayan sang Ginoo ang mga matarong,</para>
  <para style="q2" vid="1PE 3:12">kag ginapamatian niya ang ila mga pangamuyo.</para>
  <para style="q2" vid="1PE 3:12">Pero ginakontra niya ang mga nagahimo sang malain.”<note caller="+" style="f"><char style="fr" closed="false">3:12 </char><char style="ft" closed="false"><char style="xt"><ref loc="PSA 34:12-16">Sal. 34:12-16</ref></char></char></note><verse eid="1PE 3:12"/></para>
  <para style="p">
    <verse number="13" style="v" sid="1PE 3:13"/>Sin-o bala ang magahalit sa inyo kon luyag gid ninyo ang paghimo permi sing maayo? <verse eid="1PE 3:13"/><verse number="14" style="v" sid="1PE 3:14"/>Pero kon hingabuton kamo tungod sang inyo ginahimo nga maayo, bulahan kamo. Indi kamo magkahadlok ukon magkatublag kon ano ang ila himuon sa inyo. <verse eid="1PE 3:14"/><verse number="15" style="v" sid="1PE 3:15"/>Dumdumon ninyo nga si Cristo amo ang dapat ninyo tahuron kag sundon. Kag maghanda kamo permi sa pagpaathag sa kay bisan sin-o nga magpamangkot sa inyo parte sa inyo paglaom. <verse eid="1PE 3:15"/><verse number="16" style="v" sid="1PE 3:16"/>Sabta ninyo sila sa malulo nga paagi kag may pagtahod. Siguruhon ninyo nga permi matinlo ang inyo konsensya, para mahuy-an ang mga tawo nga nagapakalain sang inyo maayo nga mga binuhatan bilang mga sumulunod ni Cristo. <verse eid="1PE 3:16"/><verse number="17" style="v" sid="1PE 3:17"/>Mas maayo pa nga mag-antos kamo tungod sa inyo ginahimo nga maayo, kon amo gid man ina ang kabubut-on sang Dios, kaysa mag-antos kamo tungod nga nakahimo kamo sing malain. <verse eid="1PE 3:17"/><verse number="18" style="v" sid="1PE 3:18"/>Kay si Cristo gani ginpatay <char style="add">bisan wala siya nakahimo sing malain</char>. Kag kaisa gid lang siya napatay para mapatawad ang aton mga sala. Siya nga wala sing sala ginpatay para sa aton nga mga makasasala para madala niya kita sa Dios. Ginpatay siya matuod sa iya lawasnon nga kahimtangan, pero ginbuhi siya sa espiritual nga kahimtangan. <verse eid="1PE 3:18"/><verse number="19-20" style="v" sid="1PE 3:19-20"/>Kag sa iya espiritual nga kahimtangan, nagkadto siya bisan sa mga espiritu sang mga tawo nga napriso, nga wala nagsunod sa Dios sang panahon ni Noe, kag may ginbalita siya sa ila. Sang una naghulat ang Dios sa ila nga may pagpasensya, samtang ginahimo ni Noe ang barko. Pero walo gid lang ka tawo ang naluwas sa tubig. <verse eid="1PE 3:19-20"/><verse number="21" style="v" sid="1PE 3:21"/>Ang ini nga tubig amo ang halimbawa sang pagbautiso sa aton. Kag ini nga bautiso amo ang nagaluwas sa aton paagi sa pagkabanhaw ni Jesu-Cristo. Indi ini paghugas sang mga higko sa aton lawas, kundi nagapromisa kita sa Dios nga magkabuhi nga may matinlo nga konsensya. <verse eid="1PE 3:21"/><verse number="22" style="v" sid="1PE 3:22"/>Si Jesu-Cristo didto na subong sa langit, sa tuo sang Dios,<note caller="+" style="f"><char style="fr" closed="false">3:22 </char><char style="fq" closed="false">tuo sang Dios: </char><char style="ft" closed="false">buot silingon, </char><char style="fqa" closed="false">kay Cristo ang pinakamataas nga awtoridad, gahom, kag dungog.</char></note> kag ginpasakop sa iya ang tanan nga anghel kag ang tanan nga <char style="add">espiritu nga</char> may awtoridad kag gahom.<verse eid="1PE 3:22"/></para>
  <chapter eid="1PE 3"/>
  <chapter number="4" style="c" sid="1PE 4"/>
  <para style="s1">Ang Bag-o nga Kabuhi</para>
  <para style="p">
    <verse number="1" style="v" sid="1PE 4:1"/>Tungod si Cristo nag-antos sa iya lawasnon nga kahimtangan, dapat preparado man kamo nga mag-antos. Kay ang tawo nga nag-antos wala na nagapakasala. <verse eid="1PE 4:1"/><verse number="2" style="v" sid="1PE 4:2"/>Ginagamit niya na lang ang nabilin niya nga panahon sa kalibutan sa pagsunod sa kabubut-on sang Dios kag indi sa mga tawhanon nga handom. <verse eid="1PE 4:2"/><verse number="3" style="v" sid="1PE 4:3"/>Kay tuman na ang panahon nga gin-usik ninyo sadto anay sa paghimo sang mga butang nga gusto himuon sang mga tawo nga wala nagakilala sa Dios. Nagpagusto kamo sa paghimo sang kalautan kag ginsunod ninyo ang inyo malain nga mga handom. Nagpahubog kamo. Nagtilipon kamo permi para mag-inom kag maghimo sang makahuluya nga mga butang. Kag sa inyo pagsimba sa inyo mga dios-dios kon ano pa ang inyo ginhimo nga malain. <verse eid="1PE 4:3"/><verse number="4" style="v" sid="1PE 4:4"/>Pero subong ang mga tawo nga wala nagakilala sa Dios natingala sa inyo kon ngaa wala na kamo nagaupod sa ila pagusto nga pagkabuhi. Amo ina nga ginapakalain nila kamo. <verse eid="1PE 4:4"/><verse number="5" style="v" sid="1PE 4:5"/>Pero magapanabat sila sa Dios sa mga butang nga ila ginahimo, kay ang Dios magahukom sa tanan nga tawo, buhi ukon patay na. <verse eid="1PE 4:5"/><verse number="6" style="v" sid="1PE 4:6"/>Amo ini ang kabangdanan kon ngaa ginwali ang Maayong Balita sa mga tawo nga patay na, agod bisan patay na sila subong sa ila lawasnon nga kahimtangan, kay amo ini ang sentensya sang Dios sa tanan nga tawo, mabuhi sila sa ila espiritual nga kahimtangan subong nga ang Dios espiritu.<verse eid="1PE 4:6"/></para>
  <para style="s1">Gamiton Ninyo ang Abilidad nga Ginhatag sang Dios</para>
  <para style="p">
    <verse number="7" style="v" sid="1PE 4:7"/>Madali na lang ang katapusan sang kalibutan. Gani maghunahuna kamo sing nagakadapat kag magpugong sang inyo kaugalingon, para wala sing sablag ang inyo pagpangamuyo. <verse eid="1PE 4:7"/><verse number="8" style="v" sid="1PE 4:8"/>Kag labaw sa tanan, maghigugmaanay kamo sing hugot sa inyo tagipusuon. Kay kon may paghigugma ka sa imo isigkatawo, makapatawad ka gid sa iya bisan madamo ang iya nahimo nga sala. <verse eid="1PE 4:8"/><verse number="9" style="v" sid="1PE 4:9"/>Magmaabiabihon kamo sa isa kag isa nga wala sing pagkumod. <verse eid="1PE 4:9"/><verse number="10" style="v" sid="1PE 4:10"/>Kada isa sa aton ginhatagan sang Dios sing abilidad. Gamiton ta ini sa pag-alagad sa iban bilang maayo nga mga tinugyanan sining nagkalain-lain nga abilidad nga halin sa Dios. <verse eid="1PE 4:10"/><verse number="11" style="v" sid="1PE 4:11"/>Ang ginhatagan sang abilidad sa pagwali dapat magwali sang pulong sang Dios. Kag ang ginhatagan sang abilidad sa pagbulig sa iban, dapat magbulig suno sa iya masarangan nga ginhatag sang Dios, para madayaw ang Dios sa tanan ninyo nga ginahimo paagi kay Jesu-Cristo. Gamhanan siya kag dalayawon hasta san-o. Amen.<verse eid="1PE 4:11"/></para>
  <para style="s1">Ang Pag-antos Bilang Kristohanon</para>
  <para style="p">
    <verse number="12" style="v" sid="1PE 4:12"/>Mga hinigugma, indi kamo magkatingala sa masakit nga mga pagtilaw nga inyo ginaagyan. Kon ginatilawan ang inyo pagtuo indi kamo maghunahuna nga kon daw ano na gid ang matabo sa inyo. <verse eid="1PE 4:12"/><verse number="13" style="v" sid="1PE 4:13"/>Sa baylo, magkalipay kamo, kay nagaambit kamo sa mga pag-antos ni Cristo. Kag mabug-os na gid ang inyo kalipay kon mapakita na niya ang iya gahom sa tanan. <verse eid="1PE 4:13"/><verse number="14" style="v" sid="1PE 4:14"/>Gani kon ginainsulto kamo tungod nga kamo mga sumulunod ni Cristo, bulahan kamo kay ara sa inyo ang makagagahom nga Espiritu, nga amo ang Espiritu sang Dios. <verse eid="1PE 4:14"/><verse number="15" style="v" sid="1PE 4:15"/>Kon ginasilutan kamo, kabay pa nga indi tungod nakapatay kamo sing tawo, ukon nagpangawat, ukon naghimo sang malain, ukon nagpasilabot sa ginahimo sang iban. <verse eid="1PE 4:15"/><verse number="16" style="v" sid="1PE 4:16"/>Pero kon silutan kamo tungod kay kamo Kristohanon indi kamo dapat magkahuya, kundi magpasalamat pa gani kamo sa Dios tungod nga ginatawag kamo sa sina nga ngalan.<verse eid="1PE 4:16"/></para>
  <para style="p">
    <verse number="17" style="v" sid="1PE 4:17"/>Kay nag-abot na ang tion nga magaumpisa na ang paghukom sa panimalay sang Dios. Kag kon ini magaumpisa sa aton, ano pa gid ayhan ang maabtan sang mga wala nagasunod sa Maayong Balita sang Dios?<verse eid="1PE 4:17"/></para>
  <para style="p">
    <verse number="18" style="v" sid="1PE 4:18"/>
    <char style="add">Pareho sang ginasiling sang Kasulatan,</char></para>
  <para style="q1" vid="1PE 4:18">“Kon ang mga matarong haluson gani maluwas,</para>
  <para style="q2" vid="1PE 4:18">ano pa gid ayhan ang matabo sa mga makasasala</para>
  <para style="q2" vid="1PE 4:18">kag wala nagakilala sa Dios?”<note caller="+" style="f"><char style="fr" closed="false">4:18 </char><char style="ft" closed="false"><char style="xt"><ref loc="PRO 11:31">Hul. 11:31</ref></char></char></note><verse eid="1PE 4:18"/></para>
  <para style="p">
    <verse number="19" style="v" sid="1PE 4:19"/>Gani kamo nga nagaantos subong tungod kay amo ini ang kabubut-on sang Dios para sa inyo, itugyan ninyo ang inyo kaugalingon sa masaligan nga Dios nga nagtuga sa inyo, kag magpadayon kamo sa paghimo sang maayo.<verse eid="1PE 4:19"/></para>
  <chapter eid="1PE 4"/>
  <chapter number="5" style="c" sid="1PE 5"/>
  <para style="s1">Mga Bilin sa mga Manugdumala sang mga Tumuluo kag sa mga Bataon pa</para>
  <para style="p">
    <verse number="1" style="v" sid="1PE 5:1"/>Kamo nga mga manugdumala sang mga tumuluo, may ihambal ako sa inyo. Bilang isa man ka manugdumala sang mga tumuluo, nga nakakita mismo sang mga pag-antos ni Cristo kag manug-ambit man sang iya gahom kag dungog kon mag-abot siya, nagapakitluoy ako sa inyo nga <verse eid="1PE 5:1"/><verse number="2" style="v" sid="1PE 5:2"/>tatapon ninyo sing maayo ang mga katawhan sang Dios nga ara sa inyo. Pareho sila sa mga karnero kag kamo amo ang mga manugbantay sa ila. Dapat kinabubut-on gid ang inyo pagtatap sa ila kay amo ini ang kabubut-on sang Dios, indi nga napilitan lang kamo ukon may ginapaabot kamo nga suhol, kundi tungod kay gusto gid ninyo nga makabulig sa ila. <verse eid="1PE 5:2"/><verse number="3" style="v" sid="1PE 5:3"/>Indi kamo magpakahari-hari sa mga tumuluo nga gintugyan sa inyo nga tatapon, kundi mangin sulundan kamo nila. <verse eid="1PE 5:3"/><verse number="4" style="v" sid="1PE 5:4"/>Kag sa pag-abot ni <char style="add">Cristo nga amo ang</char> Pangulo nga Manugbantay, mabaton ninyo ang balos nga matahom gid kag indi madula hasta san-o.<verse eid="1PE 5:4"/></para>
  <para style="p">
    <verse number="5" style="v" sid="1PE 5:5"/>Kag kamo nga mga bataon pa, magpasakop kamo sa mga tigulang. Kag kamo tanan <char style="add">nga tumuluo</char>, magpaubos kamo kag mag-alagad sa isa kag isa, kay nagasiling ang Kasulatan, “Ginakontra sang Dios ang bugalon, pero ginakaluoyan niya ang mapainubuson.”<note caller="+" style="f"><char style="fr" closed="false">5:5 </char><char style="ft" closed="false"><char style="xt"><ref loc="PRO 3:34">Hul. 3:34</ref></char></char></note> <verse eid="1PE 5:5"/><verse number="6" style="v" sid="1PE 5:6"/>Gani magpaubos kamo sa gahom sang Dios, kay magaabot ang adlaw nga pataason niya kamo. <verse eid="1PE 5:6"/><verse number="7" style="v" sid="1PE 5:7"/>Itugyan ninyo sa iya ang tanan ninyo nga palaligban kay nagakabalaka siya sa inyo.<verse eid="1PE 5:7"/></para>
  <para style="p">
    <verse number="8" style="v" sid="1PE 5:8"/>Magpugong kamo sang inyo kaugalingon kag magbantay! Kay ang inyo kaaway nga amo ang yawa nagalibot-libot pareho sang leon nga nagangurob kag nagapangita sang tulukbon. <verse eid="1PE 5:8"/><verse number="9" style="v" sid="1PE 5:9"/>Palig-una ninyo ang inyo pagtuo sa Dios kag pamatuki ninyo si Satanas. Dumduma ninyo nga indi lang kamo ang nagaantos kundi pati man ang tanan nga kauturan ninyo <char style="add">kay Cristo</char> sa kalibutan. Ini nga mga pag-antos, nga ang katuyuan sini dapat matuman,<note caller="+" style="f"><char style="fr" closed="false">5:9 </char><char style="fq" closed="false">nga ang katuyuan sini dapat matuman: </char><char style="ft" closed="false">ukon, </char><char style="fqa" closed="false">nga dapat makompleto</char></note> ginaeksperiensya man nila. <verse eid="1PE 5:9"/><verse number="10" style="v" sid="1PE 5:10"/>Malip-ot lang nga tion ang inyo pag-antos. Pagkatapos sina ang Dios amo ang magabulig sa inyo para wala na sing kulang sa inyo kabuhi, kag siya ang magapabakod, magapabaskog, kag magapundar <char style="add">sang inyo kabuhi.</char> Kay siya ang ginahalinan sang tanan nga pagpakamaayo, kag ginpili niya kamo para makaambit man kamo sang iya wala sing katapusan nga gahom kag dungog paagi sa inyo pagpakig-isa kay Cristo. <verse eid="1PE 5:10"/><verse number="11" style="v" sid="1PE 5:11"/>Dayawon siya sa iya gahom nga wala sing katapusan. Amen.<verse eid="1PE 5:11"/></para>
  <para style="s1">Katapusan nga Pagpangamusta</para>
  <para style="p">
    <verse number="12" style="v" sid="1PE 5:12"/>Ginsulat ko sa inyo ini nga malip-ot nga sulat sa bulig ni Silvanus. Utod ta siya kay Cristo kag masaligan gid. Kabay pa nga paagi sa sulat nga ini napabaskog ko kamo kag napamatud-an ko ang kaayo sang Dios sa aton. Magpabilin kamo sa iya kaayo.<verse eid="1PE 5:12"/></para>
  <para style="p">
    <verse number="13" style="v" sid="1PE 5:13"/>Ang mga tumuluo sa Babilonia<note caller="+" style="f"><char style="fr" closed="false">5:13 </char><char style="fq" closed="false">Babilonia: </char><char style="ft" closed="false">Posible ang ginatumod diri amo ang Roma.</char></note> nagapangamusta sa inyo. Sila pareho man sa inyo nga ginpili sang Dios. Si Marcos nga ginakabig ko nga akon anak nagapangamusta man sa inyo. <verse eid="1PE 5:13"/><verse number="14" style="v" sid="1PE 5:14"/>Magkamustahanay kamo nga may Kristohanon nga paghigugma.<note caller="+" style="f"><char style="fr" closed="false">5:14 </char><char style="fq" closed="false">Kristohanon nga paghigugma: </char><char style="ft" closed="false">sa literal, </char><char style="fqa" closed="false">halok sang paghigugma</char></note></para>
  <para style="p" vid="1PE 5:14">Kabay pa nga ang kalinong<note caller="+" style="f"><char style="fr" closed="false">5:14 </char><char style="fq" closed="false">kalinong: </char><char style="ft" closed="false">ukon, </char><char style="fqa" closed="false">maayo nga kahimtangan</char></note> ara sa inyo, tanan kamo nga ara kay Cristo.<verse eid="1PE 5:14"/></para>
  <chapter eid="1PE 5"/>
</usx>
