<?xml version="1.0" encoding="UTF-8"?>
<usx version="3.0">
  <book code="ZEP" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Zefanias</para>
  <para style="toc1">Zefanias</para>
  <para style="toc2">Zefanias</para>
  <para style="toc3">Zef.</para>
  <para style="mt1">Zefanias</para>
  <para style="ie"/>
  <chapter number="1" style="c" sid="ZEP 1"/>
  <para style="p">
    <verse number="1" style="v" sid="ZEP 1:1"/>Amo ini ang mensahi nga ginpahayag sang <char style="nd">Ginoo</char> kay Zefanias sang panahon nga si Josia nga anak ni Amon amo ang hari sang Juda. Si Zefanias anak ni Cushi, si Cushi anak ni Gedalia, si Gedalia anak ni Amaria, kag si Amaria anak ni Hezekia.<verse eid="ZEP 1:1"/></para>
  <para style="s1">Ang Palaabuton nga Kalaglagan</para>
  <para style="p">
    <verse number="2" style="v" sid="ZEP 1:2"/>Nagsiling ang <char style="nd">Ginoo</char>,</para>
  <para style="q1" vid="ZEP 1:2">“Laglagon ko sing bug-os ang tanan nga ara sa duta—<verse eid="ZEP 1:2"/></para>
  <para style="q2">
    <verse number="3" style="v" sid="ZEP 1:3"/>ang mga tawo, ang mga sapat pati na ang mga pispis kag mga isda.</para>
  <para style="q1" vid="ZEP 1:3">Dulaon ko ang mga nagatulod sa mga tawo sa pagpakasala</para>
  <para style="q2" vid="ZEP 1:3">pati man ang mga makasasala.<note caller="+" style="f"><char style="fr" closed="false">1:3 </char><char style="fq" closed="false">ang mga nagatulod…makasasala: </char><char style="ft" closed="false">Indi klaro ang buot silingon sang Hebreo sini.</char></note></para>
  <para style="q1" vid="ZEP 1:3">Laglagon ko gid ang tanan nga tawo sa duta.</para>
  <para style="q2" vid="ZEP 1:3">
    <char style="add">Ako,</char> ang <char style="nd">Ginoo</char>, ang nagasiling sini.<verse eid="ZEP 1:3"/></para>
  <para style="q1">
    <verse number="4" style="v" sid="ZEP 1:4"/>Silutan ko ang mga pumuluyo sang Juda</para>
  <para style="q2" vid="ZEP 1:4">pati na ang tanan nga pumuluyo sang Jerusalem.</para>
  <para style="q1" vid="ZEP 1:4">Laglagon ko ang mga nagkalabilin nga mga manugsimba sang dios-dios nga si Baal</para>
  <para style="q2" vid="ZEP 1:4">pati na ang mga pari nga nagaalagad sini,</para>
  <para style="q2" vid="ZEP 1:4">para indi na sila madumduman pa.<verse eid="ZEP 1:4"/></para>
  <para style="q1">
    <verse number="5" style="v" sid="ZEP 1:5"/>
    <char style="add">Laglagon ko man</char> ang mga nagasaka sa atop sang ila balay</para>
  <para style="q2" vid="ZEP 1:5">sa pagsimba sa adlaw, bulan kag mga bituon.</para>
  <para style="q1" vid="ZEP 1:5">
    <char style="add">Laglagon ko</char> ang mga nagasimba kag nagasumpa nga mag-alagad</para>
  <para style="q2" vid="ZEP 1:5">indi lang sa akon kundi sa <char style="add">dios-dios man nga si</char> Molec.<note caller="+" style="f"><char style="fr" closed="false">1:5 </char><char style="fq" closed="false">Molec: </char><char style="ft" closed="false">sa Hebreo, </char><char style="fqa" closed="false">Malcam, </char><char style="ft" closed="false">nga amo ang isa ka ngalan ni Molec.</char></note><verse eid="ZEP 1:5"/></para>
  <para style="q1">
    <verse number="6" style="v" sid="ZEP 1:6"/>
    <char style="add">Laglagon ko</char> ang mga nagatalikod sa akon</para>
  <para style="q2" vid="ZEP 1:6">ukon ang mga wala nagadangop sa akon.”<verse eid="ZEP 1:6"/></para>
  <para style="b"/>
  <para style="q1">
    <verse number="7" style="v" sid="ZEP 1:7"/>Maglinong kamo sa presensya sang Ginoong <char style="nd">Dios</char>,</para>
  <para style="q2" vid="ZEP 1:7">kay malapit na ang adlaw nga magasilot siya.</para>
  <para style="q1" vid="ZEP 1:7">Ginpreparar na sang <char style="nd">Ginoo</char> ang <char style="add">iya katawhan</char></para>
  <para style="q2" vid="ZEP 1:7">
    <char style="add">nga pamatyon pareho sang</char> sapat nga inughalad.</para>
  <para style="q1" vid="ZEP 1:7">Ginseparar na niya ang mga <char style="add">kaaway nga</char> iya gintawag <char style="add">nga magsalakay sa Juda</char>.<verse eid="ZEP 1:7"/></para>
  <para style="b"/>
  <para style="q1">
    <verse number="8" style="v" sid="ZEP 1:8"/>“Sa sina nga adlaw, pamatyon ko ang <char style="add">mga taga-Juda pareho sang</char> sapat nga inughalad.</para>
  <para style="q2" vid="ZEP 1:8">Silutan ko ang <char style="add">ila</char> mga opisyal kag ang mga anak sang <char style="add">ila</char> hari,</para>
  <para style="q1" vid="ZEP 1:8">kag ang tanan <char style="add">sa ila</char> nga nagasunod sa <char style="add">malain nga mga</char> pangginawi</para>
  <para style="q2" vid="ZEP 1:8">sang mga taga-iban nga nasyon.<note caller="+" style="f"><char style="fr" closed="false">1:8 </char><char style="fq" closed="false">nagasunod…nasyon: </char><char style="ft" closed="false">sa literal, </char><char style="fqa" closed="false">nagasuksok sang bayo sang taga-iban nga nasyon.</char></note><verse eid="ZEP 1:8"/></para>
  <para style="q1">
    <verse number="9" style="v" sid="ZEP 1:9"/>Silutan ko man sa sina nga adlaw ang tanan nga nagasunod sa mga seremonya</para>
  <para style="q2" vid="ZEP 1:9">sang mga wala nakakilala sa akon<note caller="+" style="f"><char style="fr" closed="false">1:9 </char><char style="fq" closed="false">nagasunod…sa akon: </char><char style="ft" closed="false">sa literal, </char><char style="fqa" closed="false">wala nagatapak sa may puwertahan dampi.</char></note></para>
  <para style="q1" vid="ZEP 1:9">kag ang mga nagapamintas kag nagapangdaya</para>
  <para style="q2" vid="ZEP 1:9">para mapuno nila <char style="add">sang mga pagkabutang</char> ang balay sang ila agalon.<note caller="+" style="f"><char style="fr" closed="false">1:9 </char><char style="fq" closed="false">ang balay sang ila agalon: </char><char style="ft" closed="false">ukon, </char><char style="fqa" closed="false">ang templo sang ila dios</char></note><verse eid="ZEP 1:9"/></para>
  <para style="b"/>
  <para style="q1">
    <verse number="10" style="v" sid="ZEP 1:10"/>“<char style="add">Ako,</char> ang <char style="nd">Ginoo</char>, nagasiling nga sa sina nga adlaw</para>
  <para style="q2" vid="ZEP 1:10">mabatian ang paghinibi sa Puwertahan sang mga Isda<note caller="+" style="f"><char style="fr" closed="false">1:10 </char><char style="fq" closed="false">Puwertahan sang mga Isda: </char><char style="ft" closed="false">Siguro diri ginapaagi ang mga isda nga ginadala sa siyudad.</char></note> <char style="add">sang siyudad sang Jerusalem</char></para>
  <para style="q2" vid="ZEP 1:10">kag sa bag-o nga parte sang siyudad.</para>
  <para style="q1" vid="ZEP 1:10">Mabatian man ang puwerte nga gahod</para>
  <para style="q2" vid="ZEP 1:10">
    <char style="add">sang mga nagkalarumpag nga mga balay</char> sa mga bukid.<verse eid="ZEP 1:10"/></para>
  <para style="q1">
    <verse number="11" style="v" sid="ZEP 1:11"/>Maghibi kamo nga nagaestar sa ubos nga parte<note caller="+" style="f"><char style="fr" closed="false">1:11 </char><char style="fq" closed="false">ubos nga parte: </char><char style="ft" closed="false">ukon, </char><char style="fqa" closed="false">merkado</char></note> <char style="add">sang Jerusalem</char></para>
  <para style="q2" vid="ZEP 1:11">tungod kay magakalamatay ang tanan ninyo nga mga negosyante.<verse eid="ZEP 1:11"/></para>
  <para style="b"/>
  <para style="q1">
    <verse number="12" style="v" sid="ZEP 1:12"/>“Sa sina man nga tion usisaon ko sing maid-id<note caller="+" style="f"><char style="fr" closed="false">1:12 </char><char style="fq" closed="false">sing maid-id: </char><char style="ft" closed="false">sa literal, </char><char style="fqa" closed="false">paagi sa mga suga</char></note> ang mga taga-Jerusalem</para>
  <para style="q2" vid="ZEP 1:12">kag silutan ko ang mga tawo nga nagapatawhay-tawhay lang</para>
  <para style="q2" vid="ZEP 1:12">nga nagasiling sa ila kaugalingon,</para>
  <para style="q1" vid="ZEP 1:12">‘Wala sing himuon ang <char style="nd">Ginoo</char> nga maayo ukon malain.’<verse eid="ZEP 1:12"/></para>
  <para style="q1">
    <verse number="13" style="v" sid="ZEP 1:13"/>Agawon ang ila mga pagkabutang</para>
  <para style="q2" vid="ZEP 1:13">kag bayaan nila ang ila mga balay.</para>
  <para style="q1" vid="ZEP 1:13">Indi sila ang magaestar sa mga balay nga ila ginpatindog.</para>
  <para style="q2" vid="ZEP 1:13">Kag indi sila ang magainom sang bino nga halin sa ila gintanom nga mga ubas.”<verse eid="ZEP 1:13"/></para>
  <para style="s1">Ang Makahaladlok nga Adlaw nga Magasilot ang <char style="nd">Ginoo</char></para>
  <para style="q1">
    <verse number="14" style="v" sid="ZEP 1:14"/>Malapit na lang gid ang makahaladlok nga adlaw</para>
  <para style="q2" vid="ZEP 1:14">nga magasilot ang <char style="nd">Ginoo</char>.</para>
  <para style="q1" vid="ZEP 1:14">Dali na lang ini mag-abot!</para>
  <para style="q2" vid="ZEP 1:14">Mapait ang ina nga adlaw,</para>
  <para style="q3" vid="ZEP 1:14">kay bisan gani ang mga soldado magasinggit <char style="add">sa pagpangayo sang bulig</char>.<verse eid="ZEP 1:14"/></para>
  <para style="q1">
    <verse number="15" style="v" sid="ZEP 1:15"/>Amo ina nga adlaw nga ipakita sang Dios ang iya kaakig.</para>
  <para style="q2" vid="ZEP 1:15">Adlaw ina sang kalisod, kasakitan, kalaglagan, kag kapierdihan.</para>
  <para style="q3" vid="ZEP 1:15">Madulom kag magal-om ang ina nga adlaw,<verse eid="ZEP 1:15"/></para>
  <para style="q1">
    <verse number="16" style="v" sid="ZEP 1:16"/>kag mabatian ang pagpatunog sang mga budyong</para>
  <para style="q2" vid="ZEP 1:16">kag ang pagsininggit sang mga soldado</para>
  <para style="q1" vid="ZEP 1:16">samtang nagasalakay sila sa napaderan nga mga banwa</para>
  <para style="q2" vid="ZEP 1:16">kag sa mataas nga mga tore sini.<verse eid="ZEP 1:16"/></para>
  <para style="b"/>
  <para style="q1">
    <verse number="17" style="v" sid="ZEP 1:17"/>
    <char style="add">Nagasiling ang <char style="nd">Ginoo</char>,</char></para>
  <para style="q2" vid="ZEP 1:17">“Padal-an ko sang sina nga kalisod ang mga tawo</para>
  <para style="q1" vid="ZEP 1:17">kag magalakat sila nga daw sa mga bulag,</para>
  <para style="q2" vid="ZEP 1:17">tungod kay nakasala sila kontra sa akon.</para>
  <para style="q1" vid="ZEP 1:17">Magailig ang ila dugo pareho sang tubig,<note caller="+" style="f"><char style="fr" closed="false">1:17 </char><char style="fq" closed="false">tubig: </char><char style="ft" closed="false">sa Hebreo, </char><char style="fqa" closed="false">balas</char></note></para>
  <para style="q2" vid="ZEP 1:17">kag magakaladunot ang ila mga bangkay pareho sang ipot.<note caller="+" style="f"><char style="fr" closed="false">1:17 </char><char style="fq" closed="false">magakaladunot…ipot: </char><char style="ft" closed="false">ukon, </char><char style="fqa" closed="false">magaguwa ang ila mga tinai sa ila lawas pareho sang ipot.</char></note><verse eid="ZEP 1:17"/></para>
  <para style="q1">
    <verse number="18" style="v" sid="ZEP 1:18"/>Indi makaluwas sa ila ang ila mga pilak kag mga bulawan</para>
  <para style="q2" vid="ZEP 1:18">sa sina nga adlaw nga ipakita ko ang akon kaakig</para>
  <para style="q1" vid="ZEP 1:18">nga pareho sang kalayo nga magalamon sang bilog nga duta.</para>
  <para style="q2" vid="ZEP 1:18">Gulpi ko lang nga laglagon ang tanan nga nagaestar sa duta.”<verse eid="ZEP 1:18"/></para>
  <chapter eid="ZEP 1"/>
  <chapter number="2" style="c" sid="ZEP 2"/>
  <para style="s1">Ang Panawagan sa Paghinulsol</para>
  <para style="p">
    <verse number="1" style="v" sid="ZEP 2:1"/>“Wala huya nga nasyon, magtipon kamo <char style="add">kag maghinulsol</char> <verse eid="ZEP 2:1"/><verse number="2" style="v" sid="ZEP 2:2"/>sa wala pa mag-abot ang gintalana nga tion nga tabugon kamo palayo<note caller="+" style="f"><char style="fr" closed="false">2:2 </char><char style="fq" closed="false">nga tabugon kamo palayo: </char><char style="ft" closed="false">ukon, </char><char style="fqa" closed="false">nga magaligad</char></note> pareho sang mga upa nga ginpalid. <char style="add">Maghinulsol kamo</char> sa wala pa mag-abot ang puwerte nga kaakig sang <char style="nd">Ginoo</char>. <verse eid="ZEP 2:2"/><verse number="3" style="v" sid="ZEP 2:3"/>Kamo man nga mapainubuson nga mga tawo, nga nagasunod sa mga sugo sang <char style="nd">Ginoo</char>, magdangop man kamo sa iya. Padayuna ninyo ang paghimo sang matarong kag ang pagpaubos. Kay basi pa lang indi kamo maano sa adlaw nga ipakita sang <char style="nd">Ginoo</char> ang iya kaakig.<verse eid="ZEP 2:3"/></para>
  <para style="s1">Ang Silot sa Nasyon sang Filistia</para>
  <para style="p">
    <verse number="4" style="v" sid="ZEP 2:4"/>“Wala na sing may magaestar sa Gaza kag sa Ashkelon. Ang <char style="add">mga pumuluyo sang</char> Ashdod palayason sa sulod lang sang tunga sa adlaw, kag ang <char style="add">mga pumuluyo sang</char> Ekron palayason man sa ila nga banwa. <verse eid="ZEP 2:4"/><verse number="5" style="v" sid="ZEP 2:5"/>Kaluluoy kamo nga mga Filistinhon<note caller="+" style="f"><char style="fr" closed="false">2:5 </char><char style="fq" closed="false">Filistinhon: </char><char style="ft" closed="false">sa Hebreo, </char><char style="fqa" closed="false">Keretnon. </char><char style="ft" closed="false">Mga katawhan ini nga sakop sang Filistia. Kag sa diri nga bersikulo nagarepresentar sila sa bilog nga mga Filistinhon.</char></note> nga nagaestar malapit sa dagat. Amo ini ang ginasiling sang <char style="nd">Ginoo</char> kontra sa inyo: ‘Kamo nga mga Filistinhon sa Canaan, laglagon ko kamo, kag wala sing may mabilin sa inyo.’ <verse eid="ZEP 2:5"/><verse number="6" style="v" sid="ZEP 2:6"/>Gani ang inyo duta nga malapit sa dagat mangin palahalban kag toril sang mga karnero. <verse eid="ZEP 2:6"/><verse number="7" style="v" sid="ZEP 2:7"/>Ang inyo duta sakupon sang mga nagkalabilin nga mga katawhan sang Juda. Dira sila magapahalab sang ila mga kasapatan, kag kon gab-i dira sila matulog sa mga balay sa Ashkelon. Dumdumon sila sang <char style="nd">Ginoo</char> nga ila Dios kag ibalik niya ang ila maayo nga kahimtangan.”<verse eid="ZEP 2:7"/></para>
  <para style="s1">Ang Silot sa Nasyon sang Moab kag sa Nasyon sang Ammon</para>
  <para style="p">
    <verse number="8-9" style="v" sid="ZEP 2:8-9"/>Nagsiling ang <char style="nd">Ginoo</char> nga Makagagahom, ang Dios sang Israel, “Nabatian ko ang pagpakahuya kag pagpangyaguta sang mga taga-Moab kag taga-Ammon sa akon katawhan. Nagapahambog pa sila nga masarangan nila nga agawon ang duta sang akon katawhan.<note caller="+" style="f"><char style="fr" closed="false">2:8-9 </char><char style="fq" closed="false">Nagapahambog…katawhan: </char><char style="ft" closed="false">Indi klaro ang buot silingon sang Hebreo sini.</char></note> Gani nagapanumpa ako sa akon kaugalingon nga laglagon ko gid ang Moab kag Ammon pareho sang Sodom kag Gomora. Ang ini nga mga duta indi na mapuslan hasta san-o. Matabunan na lang ini sang mga tunukon nga mga hilamon kag mapuno sang mga buho nga ginahimuan sang asin. Agawon ini sang akon nagkalabilin nga katawhan kag kuhaon nila ang mga pagkabutang sini.”<verse eid="ZEP 2:8-9"/></para>
  <para style="p">
    <verse number="10" style="v" sid="ZEP 2:10"/>
    <char style="add">Nagsiling si Zefanias,</char> “Amo ina ang balos sa pagpabugal sang mga taga-Moab kag taga-Ammon. Kay ginapakahuy-an nila kag ginayaguta ang katawhan sang <char style="nd">Ginoo</char> nga Makagagahom. <verse eid="ZEP 2:10"/><verse number="11" style="v" sid="ZEP 2:11"/>Pahadlukon gid sila sang <char style="nd">Ginoo</char> kay laglagon niya ang tanan nga dios-dios sa kalibutan. Kag dayon magasimba sa iya ang mga tawo sang kada nasyon sa ila kaugalingon nga lugar.”<verse eid="ZEP 2:11"/></para>
  <para style="s1">Ang Silot sa Nasyon sang Ethiopia kag sa Nasyon sang Assyria</para>
  <para style="p">
    <verse number="12" style="v" sid="ZEP 2:12"/>
    <char style="add">Nagsiling ang <char style="nd">Ginoo</char>,</char> “Kamo man nga mga taga-Ethiopia,<note caller="+" style="f"><char style="fr" closed="false">2:12 </char><char style="fq" closed="false">taga-Ethiopia: </char><char style="ft" closed="false">sa Hebreo, </char><char style="fqa" closed="false">taga-Cush</char></note> ipapatay ko kamo sa inaway.<verse eid="ZEP 2:12"/></para>
  <para style="p">
    <verse number="13" style="v" sid="ZEP 2:13"/>“Silutan ko man ang mga taga-Assyria nga ara sa north. Mangin mamingaw ang Nineve<note caller="+" style="f"><char style="fr" closed="false">2:13 </char><char style="fq" closed="false">Nineve: </char><char style="ft" closed="false">Amo ini ang kapital sang Assyria.</char></note> kag mangin pareho ka mala sa desierto. <verse eid="ZEP 2:13"/><verse number="14" style="v" sid="ZEP 2:14"/>Dira magaluko ang mga baka, kanding, kag ang iban pa nga nagkalain-lain nga sapat. Magahulon ang mga bukaw sa mga nagkalaguba nga haligi, kag ang ila nga huni mabatian sa mga bintana. Magakalaguba ang mga puwertahan kag magakalahukas ang mga kahoy nga sedro. <verse eid="ZEP 2:14"/><verse number="15" style="v" sid="ZEP 2:15"/>Amo ina ang matabo sa siyudad sang Nineve, nga ang iya mga pumuluyo nagapabugal nga wala sing may mag-ano sa ila, kag nagasiling sila sa ila kaugalingon, ‘Wala na sang iban pa nga pareho sa aton kagamhanan!’ Pero malaglag sing bug-os ini nga siyudad kag pagaestaran na lang sang talunon nga mga sapat. Kag ang tanan nga tawo nga magaagi sa sina nga siyudad magapakita sang ila pagyaguta sa iya.”<verse eid="ZEP 2:15"/></para>
  <chapter eid="ZEP 2"/>
  <chapter number="3" style="c" sid="ZEP 3"/>
  <para style="s1">Ang Palaabuton sang Jerusalem</para>
  <para style="p">
    <verse number="1" style="v" sid="ZEP 3:1"/>
    <char style="add">Nagsiling si Zefanias,</char> “Kaluluoy ang Jerusalem! Ang iya mga pumuluyo nagarebelde sa Dios kag nagahimo sang mahigko nga mga butang, kag ang iya mga pangulo nagapamigos. <verse eid="ZEP 3:1"/><verse number="2" style="v" sid="ZEP 3:2"/>Wala sila nagatuman bisan kay sin-o, kag indi sila gusto nga tudluan. Wala sila nagasalig ukon nagapalapit sa <char style="nd">Ginoo</char> nga ila Dios. <verse eid="ZEP 3:2"/><verse number="3" style="v" sid="ZEP 3:3"/>Ang ila mga opisyal daw pareho sa nagangurob nga leon. Ang ila mga pangulo daw pareho sa mabangis nga ido<note caller="+" style="f"><char style="fr" closed="false">3:3 </char><char style="fq" closed="false">mabangis nga ido: </char><char style="ft" closed="false">sa English, </char><char style="fqa" closed="false">wolf</char></note> nga nagapangita sang iya tulukbon kon gab-i, kag ang iya biktima ginaubos niya kag wala na sing bilin pagkaaga. <verse eid="ZEP 3:3"/><verse number="4" style="v" sid="ZEP 3:4"/>Ang ila mga propeta mga dasodaso kag indi masaligan. Ginahigkuan sang ila mga pari ang templo kag ginalapas nila ang Kasuguan <char style="add">sang Dios</char>. <verse eid="ZEP 3:4"/><verse number="5" style="v" sid="ZEP 3:5"/><char style="add">Pero</char> ara gihapon ang presensya sang <char style="nd">Ginoo</char> sa ila nga siyudad. Ginahimo sang <char style="nd">Ginoo</char> ang husto kag wala siya nagahimo sang indi husto. Adlaw-adlaw ginapakita niya kon ano ang husto, kag wala niya ini ginauntatan. Pero ang malain nga mga tawo <char style="add">nagapadayon gihapon sa paghimo sang malain kag</char> wala sila nahuya.<verse eid="ZEP 3:5"/></para>
  <para style="p">
    <verse number="6" style="v" sid="ZEP 3:6"/>“<char style="add">Karon, nagasiling ang <char style="nd">Ginoo</char>,</char> ‘Ginlaglag ko ang mga nasyon; gin-guba ko ang ila mga siyudad pati ang mga pader kag mga tore sini. Wala sing may nabilin sa ila mga pumuluyo, gani wala na sang tawo nga makita nga nagalakat sa ila mga karsada. <verse eid="ZEP 3:6"/><verse number="7" style="v" sid="ZEP 3:7"/>Tungod sa sining akon ginhimo naghunahuna ako nga tahuron na ako sang akon katawhan kag batunon na nila ang akon pagsaway sa ila, para indi malaglag ang ila siyudad suno sa gintalana ko sa ila. Pero nagpakasala pa gid gani sila tapat.<verse eid="ZEP 3:7"/></para>
  <para style="p">
    <verse number="8" style="v" sid="ZEP 3:8"/>“ ‘Gani <char style="add">kamo nga matutom nga mga taga-Jerusalem,</char> hulata lang ninyo ang adlaw nga iakusar ko ang mga nasyon. Tungod kay nagdesisyon na ako nga tipunon ko ang mga nasyon kag mga ginharian para ipakita ko sa ila ang akon puwerte nga kaakig nga pareho sang kalayo nga magalamon sang bilog nga kalibutan. <verse eid="ZEP 3:8"/><verse number="9" style="v" sid="ZEP 3:9"/>Kag dayon bag-uhon ko ang mga tawo<note caller="+" style="f"><char style="fr" closed="false">3:9 </char><char style="fq" closed="false">bag-uhon…tawo: </char><char style="ft" closed="false">sa literal, </char><char style="fqa" closed="false">bayluhan ko ang baba sang mga tawo sang matinlo nga baba.</char></note> para tanan sila magadangop sa akon kag magaisa sa pag-alagad sa akon. <verse eid="ZEP 3:9"/><verse number="10" style="v" sid="ZEP 3:10"/>Ang akon katawhan nga naglalapta sa unhan sang mga suba sang Ethiopia<note caller="+" style="f"><char style="fr" closed="false">3:10 </char><char style="fq" closed="false">Ethiopia: </char><char style="ft" closed="false">sa Hebreo, </char><char style="fqa" closed="false">Cush</char></note> magadala sa akon sang mga halad.<verse eid="ZEP 3:10"/></para>
  <para style="p">
    <verse number="11" style="v" sid="ZEP 3:11"/>“ ‘Sa sina nga adlaw <char style="add">nga magasilot ako</char>, kamo <char style="add">nga mga taga-Jerusalem</char> indi mahuy-an sa tanan nga sala nga ginhimo ninyo sa akon. Kay kuhaon ko sa inyo ang mga tawo nga bugalon kag matinaas-taason. Kag indi na kamo magpabugal liwat didto sa akon balaan nga bukid.<note caller="+" style="f"><char style="fr" closed="false">3:11 </char><char style="fq" closed="false">balaan nga bukid: </char><char style="ft" closed="false">ukon, </char><char style="fqa" closed="false">Bukid sang Zion</char></note> <verse eid="ZEP 3:11"/><verse number="12" style="v" sid="ZEP 3:12"/>Pero bilinan ko ang Jerusalem sang mga tawo nga pigado kag kubos, nga magapangayo sang bulig<note caller="+" style="f"><char style="fr" closed="false">3:12 </char><char style="fq" closed="false">magapangayo sang bulig: </char><char style="ft" closed="false">ukon, </char><char style="fqa" closed="false">magasalig</char></note> sa akon. <verse eid="ZEP 3:12"/><verse number="13" style="v" sid="ZEP 3:13"/>Ini sila nga nagkalabilin nga mga Israelinhon indi maghimo sang malain; indi sila magbutig ukon magpangdaya. Magakaon sila kag magatulog nga wala sing may ginakahadlukan.’ ”<verse eid="ZEP 3:13"/></para>
  <para style="s1">Magkalipay ang mga Israelinhon</para>
  <para style="p">
    <verse number="14" style="v" sid="ZEP 3:14"/>
    <char style="add">Nagsiling si Zefanias,</char> “Kamo nga mga pumuluyo sang Israel, maghinugyaw kamo! Kamo nga mga pumuluyo sang Zion, ang siyudad sang Jerusalem,<note caller="+" style="f"><char style="fr" closed="false">3:14 </char><char style="fq" closed="false">Mga pumuluyo sang Zion, ang siyudad sang Jerusalem: </char><char style="ft" closed="false">sa Hebreo, </char><char style="fqa" closed="false">anak nga babayi sang Zion…anak nga babayi sang Jerusalem</char></note> magkanta kamo kag magkalipay sa bug-os ninyo nga tagipusuon! <verse eid="ZEP 3:14"/><verse number="15" style="v" sid="ZEP 3:15"/><char style="add">Kay</char> indi na kamo pagsilutan sang <char style="nd">Ginoo</char>. Tabugon niya ang inyo mga kaaway. Kaupod ninyo ang <char style="nd">Ginoo</char>, ang Hari sang Israel, gani wala na kamo sing kahadlukan nga katalagman.<verse eid="ZEP 3:15"/></para>
  <para style="p">
    <verse number="16" style="v" sid="ZEP 3:16"/>“Sa sina nga adlaw magasiling ang mga tawo sa inyo nga mga taga-Jerusalem, ‘<char style="add">Mga pumuluyo sang</char> Zion, indi kamo magkahadlok; indi kamo magkaluya. <verse eid="ZEP 3:16"/><verse number="17" style="v" sid="ZEP 3:17"/><char style="add">Kay</char> kaupod ninyo ang <char style="nd">Ginoo</char> nga inyo Dios. Pareho siya sa isa ka gamhanan nga soldado nga magaluwas sa inyo. Malipay gid siya sa inyo, kag paagi sa iya gugma bag-uhon niya ang inyo kabuhi.<note caller="+" style="f"><char style="fr" closed="false">3:17 </char><char style="fq" closed="false">bag-uhon…kabuhi: </char><char style="ft" closed="false">Amo ini sa Septuagint kag sa Syriac. Sa Hebreo, </char><char style="fqa" closed="false">magahipos siya.</char></note> Magakanta siya kag magahugyaw sa kalipay tungod sa inyo, <verse eid="ZEP 3:17"/><verse number="18" style="v" sid="ZEP 3:18"/>pareho sang <char style="add">tawo nga nagakalipay sa</char> adlaw sang piesta.’</para>
  <para style="p" vid="ZEP 3:18">“<char style="add">Nagasiling ang <char style="nd">Ginoo</char>,</char> ‘Kuhaon ko ang inyo pag-antos para indi na kamo mahuy-an.<note caller="+" style="f"><char style="fr" closed="false">3:18 </char><char style="ft" closed="false">Indi klaro ang buot silingon sang Hebreo sa sini nga bersikulo.</char></note> <verse eid="ZEP 3:18"/><verse number="19" style="v" sid="ZEP 3:19"/>Sa sina nga tion, silutan ko ang tanan nga nagadaogdaog sa inyo. Luwason kag tipunon ko kamo nga <char style="add">pareho sa mga karnero nga</char> nagkalapiang kag naglalapta. Ginpakahuy-an kamo sadto, pero padunggan ko kamo kag himuon nga bantog sa bilog nga kalibutan. <verse eid="ZEP 3:19"/><verse number="20" style="v" sid="ZEP 3:20"/><char style="add">Huo,</char> tipunon ko kamo sa sina nga tion, kag papulion ko kamo sa inyo duta. Padunggan ko kamo kag himuon nga bantog sa bilog nga kalibutan. <char style="add">Matabo ini</char> sa tion nga ibalik ko ang inyo maayo nga kahimtangan, nga makita ninyo mismo. <char style="add">Ako,</char> ang <char style="nd">Ginoo</char>, ang nagasiling sini.’ ”<verse eid="ZEP 3:20"/></para>
  <chapter eid="ZEP 3"/>
</usx>
