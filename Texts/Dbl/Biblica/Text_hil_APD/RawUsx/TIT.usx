<?xml version="1.0" encoding="UTF-8"?>
<usx version="3.0">
  <book code="TIT" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Tito</para>
  <para style="toc1">Ang Sulat ni Pablo kay Tito</para>
  <para style="toc2">Tito</para>
  <para style="toc3">Tit.</para>
  <para style="mt2">Ang Sulat ni Pablo kay</para>
  <para style="mt1">Tito</para>
  <para style="ie"/>
  <chapter number="1" style="c" sid="TIT 1"/>
  <para style="p">
    <verse number="1" style="v" sid="TIT 1:1"/>
    <char style="add">Ako</char> si Pablo nga ulipon sang Dios kag apostol ni Jesu-Cristo. <char style="add">Ginpadala niya ako</char> para <char style="add">mapalig-on ang</char> pagtuo sang iya mga pinili kag para maintiendihan nila ang kamatuoran parte sa diosnon nga pagkabuhi. <verse eid="TIT 1:1"/><verse number="2" style="v" sid="TIT 1:2"/>Kag amo ini ang nagahatag sa aton sing paglaom nga kita may kabuhi nga wala sing katapusan. Sa wala pa ang kalibutan, nagpromisa na ang Dios nga hatagan niya kita sang kabuhi nga wala sing katapusan, kag ang Dios wala nagabutig. <verse eid="TIT 1:2"/><verse number="3" style="v" sid="TIT 1:3"/>Karon amo na ini ang tion nga iya ginpili para ipaathag ang parte sa sina nga kabuhi. Kag ako ang gintugyanan sang Dios nga aton Manluluwas sa pagsugid sini sa mga tawo.<verse eid="TIT 1:3"/></para>
  <para style="p">
    <verse number="4" style="v" sid="TIT 1:4"/>
    <char style="add">Nagapangamusta ako</char> sa imo, Tito, <char style="add">bilang</char> akon matuod nga anak sa isa ka pagtuo.</para>
  <para style="p" vid="TIT 1:4">Kabay pa nga mabaton mo ang grasya<note caller="+" style="f"><char style="fr" closed="false">1:4 </char><char style="fq" closed="false">grasya: </char><char style="ft" closed="false">ukon, </char><char style="fqa" closed="false">pagpakamaayo</char></note> kag kalinong<note caller="+" style="f"><char style="fr" closed="false">1:4 </char><char style="fq" closed="false">kalinong: </char><char style="ft" closed="false">ukon, </char><char style="fqa" closed="false">maayo nga kahimtangan</char></note> halin sa Dios nga Amay kag kay Cristo Jesus nga aton Manluluwas.<verse eid="TIT 1:4"/></para>
  <para style="s1">Ang Buluhaton ni Tito sa Crete</para>
  <para style="p">
    <verse number="5" style="v" sid="TIT 1:5"/>Ginbilin ko ikaw sa Crete para padayunon mo ang aton buluhaton nga wala pa natapos, kag para makapili ka sang mga manugdumala para sa mga tumuluo sa tagsa ka banwa. <verse eid="TIT 1:5"/><verse number="6" style="v" sid="TIT 1:6"/>Indi pagkalimti ang akon bilin sa imo nga dapat pilion mo ang mga tawo nga wala sing kasawayan,<note caller="+" style="f"><char style="fr" closed="false">1:6 </char><char style="fq" closed="false">wala sing kasawayan: </char><char style="ft" closed="false">ukon, </char><char style="fqa" closed="false">may maayo nga reputasyon</char></note> isa lang ang ila asawa, kag kinahanglan nga ang ila mga kabataan mga tumuluo man kag indi maakusaran nga salawayon ukon nagabinugoy. <verse eid="TIT 1:6"/><verse number="7" style="v" sid="TIT 1:7"/>Ang nagadumala sa mga tumuluo amo ang gintugyanan sa buluhaton sang Dios, gani kinahanglan gid nga wala siya sing kasawayan, indi bugalon, indi mainiton, indi palahubog, indi palaaway, kag indi makikuwarta. <verse eid="TIT 1:7"/><verse number="8" style="v" sid="TIT 1:8"/>Dapat maabiabihon siya sa mga bisita, gusto permi maghimo sang maayo, kahibalo magtimbang-timbang kon diin ang husto ukon indi, matarong, diosnon, kag makapugong sang iya kaugalingon. <verse eid="TIT 1:8"/><verse number="9" style="v" sid="TIT 1:9"/>Kinahanglan nga ginatipigan niya sing maayo ang matuod kag masaligan nga mga pulong nga gintudlo namon, para mapabakod niya ang iban paagi sa husto nga pagpanudlo kag makasabat siya sa mga tawo nga nagakontra sini.<verse eid="TIT 1:9"/></para>
  <para style="p">
    <verse number="10" style="v" sid="TIT 1:10"/>Kay madamo ang indi magpamati sa matuod nga mga pagpanudlo, labi na gid ang mga tawo nga halin sa relihiyon sang mga Judio. Mga madaya sila nga mga tawo nga nagapanudlo sang wala sing pulos. <verse eid="TIT 1:10"/><verse number="11" style="v" sid="TIT 1:11"/>Kinahanglan gid nga tapnaon sila sa ila ginahimo, kay ginagamo nila ang mga panimalay paagi sa ila mga pagpanudlo nga indi dapat itudlo, kag ang ila katuyuan makahuluya tungod kay nagapanguwarta lang sila. <verse eid="TIT 1:11"/><verse number="12" style="v" sid="TIT 1:12"/>Ang isa sang ila mga propeta <char style="add">nga taga-Crete mismo</char> nagsiling, “Ang mga taga-Crete mga butigon kag mga malain pareho sa mapintas nga mga sapat, mga matamad kag gusto lang magkaon.” <verse eid="TIT 1:12"/><verse number="13" style="v" sid="TIT 1:13"/>Matuod gid inang iya ginasiling, gani dapat nga sabdungon mo sila sing masakit para magtadlong ang ila pagtuo, <verse eid="TIT 1:13"/><verse number="14" style="v" sid="TIT 1:14"/>kag para indi na sila magsapak sa mga himo-himo lang nga mga pagpanudlo sang mga Judio kag sa mga sugo nga himo-himo lang sang mga tawo nga nagtalikod sa kamatuoran. <verse eid="TIT 1:14"/><verse number="15" style="v" sid="TIT 1:15"/>Matinlo ang tanan nga butang sa mga tawo nga matinlo <char style="add">ang ila mga hunahuna</char>, pero sa mga tawo nga mahigko <char style="add">ang ila mga hunahuna</char> kag wala sing pagtuo sa Dios, para sa ila ang tanan mahigko, tungod kay mahigko matuod ang ila konsensya kag hunahuna. <verse eid="TIT 1:15"/><verse number="16" style="v" sid="TIT 1:16"/>Nagasiling sila nga nakakilala sila sa Dios, pero indi makita sa ila mga binuhatan. Makaulugot sila! Matig-a gid ang ila mga ulo! Gani indi sila makahimo sang bisan ano nga maayo.<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="s1">Ang Husto nga Pagpanudlo</para>
  <para style="p">
    <verse number="1" style="v" sid="TIT 2:1"/>Pero ikaw, <char style="add">Tito,</char> kinahanglan itudlo mo ang suno sa husto nga pagpanudlo. <verse eid="TIT 2:1"/><verse number="2" style="v" sid="TIT 2:2"/>Laygayan mo ang gulang nga mga lalaki nga magpugong sang ila kaugalingon, magkabuhi nga talahuron kag kahibalo magtimbang-timbang kon diin ang husto ukon indi. Dapat husto ang ila pagtuo, mahigugmaon sa ila isigkatawo, kag mabinatason sa tanan nga butang. <verse eid="TIT 2:2"/><verse number="3" style="v" sid="TIT 2:3"/>Kag laygayan mo man ang gulang nga mga babayi nga dapat maayo ang ila pamatasan bilang mga babayi nga nagatuo sa Dios, wala nagapakalain sa iban, kag indi palainom. Dapat itudlo nila ang maayo, <verse eid="TIT 2:3"/><verse number="4" style="v" sid="TIT 2:4"/>para makatuon ang bataon pa nga mga babayi kon paano maghigugma sa ila bana kag mga kabataan, <verse eid="TIT 2:4"/><verse number="5" style="v" sid="TIT 2:5"/>kag kon paano magtimbang-timbang kon diin ang husto ukon indi, kag para makatuon sila nga magkabuhi nga may matinlo nga tagipusuon, mag-atipan sang panimalay, magpakabuot, kag magpasakop sa ila bana, para wala sing may magpakalain sa pulong sang Dios nga aton ginatudlo.<verse eid="TIT 2:5"/></para>
  <para style="p">
    <verse number="6" style="v" sid="TIT 2:6"/>Laygayan mo man ang bataon pa nga mga lalaki nga dapat kahibalo sila magtimbang-timbang kon diin ang husto ukon indi. <verse eid="TIT 2:6"/><verse number="7" style="v" sid="TIT 2:7"/>Dapat sulundan ka nila sa paghimo sing maayo sa tanan nga butang. Dapat sinsero ka kag seryuso sa imo pagtudlo. <verse eid="TIT 2:7"/><verse number="8" style="v" sid="TIT 2:8"/>Siguruhon mo nga ang imo mga ginahambal husto kag wala sing kasawayan, para mahuy-an ang mga tawo nga nagakontra sa aton, kay wala sila sing may mahambal nga malain kontra sa aton.<verse eid="TIT 2:8"/></para>
  <para style="p">
    <verse number="9" style="v" sid="TIT 2:9"/>
    <char style="add">Laygayan mo man</char> ang mga ulipon nga dapat magtuman sila sa ila amo sa tanan nga bagay, para malipay ang ila mga amo sa ila. Indi sila magpamatok ukon magsagi sabat. <verse eid="TIT 2:9"/><verse number="10" style="v" sid="TIT 2:10"/><char style="add">Silinga man sila nga</char> indi magpangawat <char style="add">sa ila mga amo,</char> kundi magpakita sila nga sila maayo kag masaligan, para sa tanan nila nga mga ginahimo magasiling ang mga tawo nga matahom gali ang aton mga pagpanudlo parte sa Dios nga aton Manluluwas.<verse eid="TIT 2:10"/></para>
  <para style="p">
    <verse number="11" style="v" sid="TIT 2:11"/>Kay ginpakita na sang Dios sa tanan nga klase sang mga tawo ang iya grasya nga nagahatag sang kaluwasan. <verse eid="TIT 2:11"/><verse number="12" style="v" sid="TIT 2:12"/>Kag ina nga grasya nagatudlo sa aton nga dapat isikway ta na ang pagkabuhi nga indi diosnon kag ang mga kalibutanon nga mga kailigbon. Dapat magkabuhi kita sa sini nga panahon nga nakahibalo magtimbang-timbang kon diin ang husto ukon indi. Kag dapat matarong kag diosnon ang aton ginahimo <verse eid="TIT 2:12"/><verse number="13" style="v" sid="TIT 2:13"/>samtang nagahulat kita sa malipayon nga adlaw nga aton ginalauman, nga amo ang makatilingala nga pag-abot ni Jesu-Cristo nga aton Manluluwas kag makagagahom nga Dios. <verse eid="TIT 2:13"/><verse number="14" style="v" sid="TIT 2:14"/>Gintugyan niya ang iya kaugalingon nga patyon para maluwas kita sa tanan ta nga kalautan, kag para mangin iya kita nga mga katawhan, nga matinlo kag gusto gid maghimo sing maayo.<verse eid="TIT 2:14"/></para>
  <para style="p">
    <verse number="15" style="v" sid="TIT 2:15"/>Itudlo mo ini nga mga butang sa ila, kag gamita ang imo awtoridad samtang ginapabakod mo kag ginasaway ang mga nagapamati sa imo. Indi ka maghimo sang bisan ano nga mangin kabangdanan nga hikayan ka sang iban.<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="s1">Ang Kristohanon nga Pagginawi</para>
  <para style="p">
    <verse number="1" style="v" sid="TIT 3:1"/>Padumduma ang mga tumuluo nga magpasakop kag magtuman sa mga pangulo kag mga awtoridad. Kinahanglan handa permi ang mga tumuluo sa paghimo sang bisan ano nga maayo. <verse eid="TIT 3:1"/><verse number="2" style="v" sid="TIT 3:2"/>Silingon mo sila nga indi maghambal sing malain kontra sa bisan kay sin-o ukon magpangaway, kundi magmabuot sila kag magmalulo permi sa tanan nga tawo. <verse eid="TIT 3:2"/><verse number="3" style="v" sid="TIT 3:3"/>Kay sang una, wala man kita nakahibalo sang kamatuoran parte sa Dios kag indi kita matinumanon. Ginpatalang kita kag gin-ulipon sang aton malain nga mga balatyagon kag sang sari-sari nga mga pagpangalipay. Naghari sa aton ang malain nga mga handom kag kahisa. Gindumtan kita sang iban kag kita nagdumot man sa ila. <verse eid="TIT 3:3"/><verse number="4" style="v" sid="TIT 3:4"/>Pero nag-abot ang tion nga ginpakita sang Dios nga aton Manluluwas ang iya kaayo kag gugma sa aton. <verse eid="TIT 3:4"/><verse number="5" style="v" sid="TIT 3:5"/>Ginluwas niya kita indi tungod sa aton maayo nga mga binuhatan, kundi tungod sa iya kaluoy sa aton. Kag ginhimo niya ini paagi sa Espiritu Santo nga naghugas sa aton kag naghatag sing bag-o nga kabuhi. <verse eid="TIT 3:5"/><verse number="6" style="v" sid="TIT 3:6"/>Ginhatag sang Dios sa aton sing bugana ang Espiritu Santo paagi kay Jesu-Cristo nga aton Manluluwas, <verse eid="TIT 3:6"/><verse number="7" style="v" sid="TIT 3:7"/>agod paagi sa iya grasya nga nagpakamatarong sa aton, maangkon ta ang kabuhi nga wala sing katapusan nga amo ang aton ginalauman. <verse eid="TIT 3:7"/><verse number="8" style="v" sid="TIT 3:8"/>Ini nga mga pagpanudlo matuod kag masaligan.</para>
  <para style="p" vid="TIT 3:8">Gani gusto ko nga itudlo mo gid ini nga mga butang para ang mga nagatuo sa Dios magtinguha gid sa paghimo sing maayo. Maayo gid ini kag mapuslanon para sa mga tawo. <verse eid="TIT 3:8"/><verse number="9" style="v" sid="TIT 3:9"/>Pero maglikaw ka sa wala sing pulos nga mga pagbinais-bais, sa mga pag-usoy kon sin-o ang ila katigulangan, sa mga pagdebate kag pag-ilinaway parte sa Kasuguan. Ina nga mga butang wala sing pulos kay wala ka gid sing may makuha dira. <verse eid="TIT 3:9"/><verse number="10" style="v" sid="TIT 3:10"/>Kon may tawo dira nga amo ang ginahalinan sang mga pagbinahin-bahin, dapat paandaman mo siya. Pero pagkatapos sang ikaduha nga pagpaandam, kon indi pa gid siya magpati, indi na ninyo siya pagpaupdon sa inyo. <verse eid="TIT 3:10"/><verse number="11" style="v" sid="TIT 3:11"/>Kay nahibaluan mo nga ina nga tawo tiko ang iya panghunahuna, kag ang iya pagpakasala nagapamatuod nga may salabton siya sa Dios.<verse eid="TIT 3:11"/></para>
  <para style="s1">Katapusan nga mga Bilin</para>
  <para style="p">
    <verse number="12" style="v" sid="TIT 3:12"/>Pakadtuon ko dira sa imo si Artemas ukon si Tykicus. Kon mag-abot na gani dira ang isa sa ila, magkadto ka dayon sa Nicopolis kag magpakigkita sa akon, kay nadesisyunan ko na nga didto ako matiner sa tion sing tigtulugnaw. <verse eid="TIT 3:12"/><verse number="13" style="v" sid="TIT 3:13"/>Buligan mo gid si Zenas nga abogado kag si Apolos nga makalakat na sila. Siguruhon mo nga indi sila pagkulangon sa ila mga kinahanglanon. <verse eid="TIT 3:13"/><verse number="14" style="v" sid="TIT 3:14"/>Tudlui ang aton mga kauturan dira nga magtinguha nga mag-obra sing maayo para indi sila pagkulangon sa ila mga kinahanglanon. Sa sini nga paagi indi sila magakabuhi nga wala sing pulos.<verse eid="TIT 3:14"/></para>
  <para style="p">
    <verse number="15" style="v" sid="TIT 3:15"/>Nagapangamusta sa imo ang akon mga kaupod diri. Ipaabot mo man ang amon mga pagpangamusta sa aton kapareho nga mga tumuluo dira nga nagahigugma sa amon.</para>
  <para style="p" vid="TIT 3:15">Kabay pa nga pakamaayuhon kamo tanan <char style="add">sang Dios</char>.<verse eid="TIT 3:15"/></para>
  <chapter eid="TIT 3"/>
</usx>
