<?xml version="1.0" encoding="UTF-8"?>
<usx version="3.0">
  <book code="JDG" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Hukom</para>
  <para style="toc1">Mga Hukom</para>
  <para style="toc2">Hukom</para>
  <para style="toc3">Huk.</para>
  <para style="mt1">Mga Hukom</para>
  <para style="mt3">(Mga Pangulo)</para>
  <para style="ie"/>
  <chapter number="1" style="c" sid="JDG 1"/>
  <para style="s1">Ginbihag sang Tribo ni Juda kag sang Tribo ni Simeon si Adoni Bezek</para>
  <para style="p">
    <verse number="1" style="v" sid="JDG 1:1"/>Sa tapos mapatay si Josue, nagpamangkot ang mga Israelinhon sa <char style="nd">Ginoo</char> kon sin-o sa ila mga tribo ang una nga magpakig-away sa mga Canaanhon. <verse eid="JDG 1:1"/><verse number="2" style="v" sid="JDG 1:2"/>Nagsabat ang <char style="nd">Ginoo</char>, “Ang <char style="add">tribo ni</char> Juda, kay ginatugyan ko sa ila ang amo nga duta.” <verse eid="JDG 1:2"/><verse number="3" style="v" sid="JDG 1:3"/>Gani nagsiling ang <char style="add">tribo ni</char> Juda sa <char style="add">tribo ni</char> Simeon nga ila kadugo, “Buligi ninyo kami sa pagsakop sang lugar sang mga Canaanhon nga para sa amon, kay buligan man namon kamo sa pagsakop sang lugar nga para sa inyo.” Gani nag-upod ang <char style="add">tribo ni</char> Simeon sa <char style="add">tribo ni</char> Juda <char style="add">sa pagpakig-away</char>.<verse eid="JDG 1:3"/></para>
  <para style="p">
    <verse number="4-5" style="v" sid="JDG 1:4-5"/>Sang nagsalakay ang <char style="add">tribo ni</char> Juda, ginpadaog sila sang <char style="nd">Ginoo</char> kontra sa mga Canaanhon kag Periznon. 10,000 ka tawo ang ila napatay sa Bezek. Samtang nagapakig-away sila sa Bezek, naengkwentro nila didto <char style="add">ang hari sang amo nga lugar nga</char> si Adoni Bezek. <verse eid="JDG 1:4-5"/><verse number="6" style="v" sid="JDG 1:6"/>Nagpalagyo si Adoni Bezek, pero ginlagas siya sang mga Israelinhon kag nadakpan siya. Gin-utod nila ang iya mga kumalagko sa kamot kag sa tiil. <verse eid="JDG 1:6"/><verse number="7" style="v" sid="JDG 1:7"/>Nagsiling si Adoni Bezek, “70 ka hari ang ginpang-utdan ko sang kumalagko sa kamot kag sa tiil kag namulot sila sang usik sa idalom sang akon lamisa. Kag karon ginhimo man sang Dios sa akon ang ginhimo ko sa ila.” Dayon gindala nila si Adoni Bezek sa Jerusalem, kag didto siya napatay.<verse eid="JDG 1:7"/></para>
  <para style="p">
    <verse number="8" style="v" sid="JDG 1:8"/>Ginsalakay sang mga kaliwat ni Juda ang Jerusalem kag naagaw nila ini. Ginpamatay nila ang mga pumuluyo sini kag ginsunog ang siyudad. <verse eid="JDG 1:8"/><verse number="9" style="v" sid="JDG 1:9"/>Pagkatapos sadto, ginsalakay nila ang mga Canaanhon nga nagaestar sa mga kabukiran, sa Negev, kag sa mga bulobukid sa west.<note caller="+" style="f"><char style="fr" closed="false">1:9 </char><char style="fq" closed="false">mga bulobukid sa west: </char><char style="ft" closed="false">sa Hebreo, </char><char style="fqa" closed="false">Shefela</char></note> <verse eid="JDG 1:9"/><verse number="10" style="v" sid="JDG 1:10"/>Ginsalakay man nila ang mga Canaanhon nga nagaestar sa Hebron (nga sang una ginatawag nga Kiriat Arba), kag ginpamatay nila si Sheshai, si Ahiman, kag si Talmai.<verse eid="JDG 1:10"/></para>
  <para style="s1">Gindaog ni Otniel ang Banwa sang Debir</para>
  <para style="r">(<ref loc="JOS 15:13-19">Jos. 15:13-19</ref>)</para>
  <para style="p">
    <verse number="11" style="v" sid="JDG 1:11"/>Halin sa Hebron, ginsalakay pa gid nila ang mga nagaestar sa Debir (nga sang una ginatawag nga Kiriat Sefer). <verse eid="JDG 1:11"/><verse number="12" style="v" sid="JDG 1:12"/>Nagsiling si Caleb, “Ipaasawa ko ang akon anak nga si Acsa sa tawo nga magsalakay kag mag-agaw sa Kiriat Sefer.” <verse eid="JDG 1:12"/><verse number="13" style="v" sid="JDG 1:13"/>Si Otniel nga anak ni Kenaz nga manghod ni Caleb amo ang nakaagaw sang banwa. Gani ginpaasawa ni Caleb sa iya ang iya anak nga si Acsa. <verse eid="JDG 1:13"/><verse number="14" style="v" sid="JDG 1:14"/>Sang makasal na sila, ginkombinsi ni Acsa ang iya bana nga magpangayo sila sang <char style="add">dugang nga</char> duta sa iya amay. <char style="add">Dayon nagkadto si Acsa kay Caleb,</char> kag sang nagapanaog na siya sa iya donkey, ginpamangkot siya ni Caleb kon ano ang iya kinahanglan. <verse eid="JDG 1:14"/><verse number="15" style="v" sid="JDG 1:15"/>Nagsabat si Acsa, “Hatagi man ako sang pabor. Gusto ko kuntani nga hatagan mo ako sang mga tuburan, kay ang duta nga ginhatag mo sa akon sa Negev <char style="add">wala sing tuburan</char>.” Gani ginhatag ni Caleb sa iya ang <char style="add">lugar nga may</char> tuburan sa ibabaw kag sa ubos.<verse eid="JDG 1:15"/></para>
  <para style="s1">Ang mga Pagdaog sang Tribo ni Juda kag sang Tribo ni Benjamin</para>
  <para style="p">
    <verse number="16" style="v" sid="JDG 1:16"/>Paghalin sang mga kaliwat ni Juda sa banwa sang Jerico,<note caller="+" style="f"><char style="fr" closed="false">1:16 </char><char style="fq" closed="false">banwa sang Jerico: </char><char style="ft" closed="false">sa Hebreo, </char><char style="fqa" closed="false">banwa sang mga palma</char></note> nag-upod sa ila ang mga Kenhanon, nga mga kaliwat sang ugangan ni Moises, pakadto sa kamingawan sang Juda. Nag-estar sila upod sa mga tawo didto, malapit sa Arad sa Negev.<verse eid="JDG 1:16"/></para>
  <para style="p">
    <verse number="17" style="v" sid="JDG 1:17"/>Dayon ang tribo naman ni Simeon ang ginbuligan sang tribo ni Juda sa pagsakop sang banwa sang Zefat nga ginaestaran man sang mga Canaanhon. Ginlaglag nila sing bug-os<note caller="+" style="f"><char style="fr" closed="false">1:17 </char><char style="fq" closed="false">Ginlaglag nila sing bug-os: </char><char style="ft" closed="false">Ang Hebreo nga pulong sini nagakahulugan sang mga gintugyan sa Ginoo paagi sa paghalad ukon paglaglag sini.</char></note> ini nga banwa, gani gintawag ini nga Horma.<note caller="+" style="f"><char style="fr" closed="false">1:17 </char><char style="fq" closed="false">Horma: </char><char style="ft" closed="false">buot silingon sa Hebreo, </char><char style="fqa" closed="false">kalaglagan</char></note> <verse eid="JDG 1:17"/><verse number="18" style="v" sid="JDG 1:18"/>Nasakop man nila ang Gaza, Ashkelon, kag Ekron, pati ang ila sini mga teritoryo <char style="add">sa palibot</char>.<verse eid="JDG 1:18"/></para>
  <para style="p">
    <verse number="19" style="v" sid="JDG 1:19"/>Ginbuligan sang <char style="nd">Ginoo</char> ang <char style="add">tribo ni</char> Juda. Nasakop nila ang mga kabukiran, pero indi nila matabog ang mga tawo nga nagaestar sa mga kapatagan tungod kay ini nga mga tawo may mga karwahe nga salsalon. <verse eid="JDG 1:19"/><verse number="20" style="v" sid="JDG 1:20"/>Kag suno sa ginpromisa ni Moises, ang Hebron ginhatag kay Caleb. Gintabog ni Caleb sa sini nga lugar ang tatlo ka <char style="add">pamilya nga</char> mga kaliwat ni Anak. <verse eid="JDG 1:20"/><verse number="21" style="v" sid="JDG 1:21"/>Pero indi matabog sang mga kaliwat ni Benjamin ang mga Jebusnon nga nagaestar sa Jerusalem. Gani hasta subong padayon nga nagaestar ang mga Jebusnon sa Jerusalem upod sa mga kaliwat ni Benjamin.<verse eid="JDG 1:21"/></para>
  <para style="s1">Ginsakop sang Duha ka Tribo ni Jose ang Betel</para>
  <para style="p">
    <verse number="22-23" style="v" sid="JDG 1:22-23"/>Karon, ginsalakay sang mga tribo ni Jose ang banwa sang Betel (nga sang una ginatawag nga Luz), kag ginbuligan sila sang <char style="nd">Ginoo</char>. Sang nagpadala sila sang mga espiya sa Betel, <verse eid="JDG 1:22-23"/><verse number="24" style="v" sid="JDG 1:24"/>may nakita ang mga espiya nga isa ka tawo nga nagapaguwa halin sa amo nga banwa. Nagsiling sila sa iya, “Tudlui kami kon paano makasulod sa banwa kag indi ka namon pag-anhon.” <verse eid="JDG 1:24"/><verse number="25" style="v" sid="JDG 1:25"/>Gani gintudluan niya sila. Kag ginpamatay nila ang tanan nga nagaestar sa sina nga banwa. Pero wala nila pag-anha ang tawo <char style="add">nga nagtudlo sa ila</char> kag ang bilog niya nga panimalay. <verse eid="JDG 1:25"/><verse number="26" style="v" sid="JDG 1:26"/>Ang ini nga tawo nagkadto sa duta sang mga Hithanon, kag didto nagtukod siya sang isa ka banwa nga gintawag niya nga Luz. Amo man gihapon ang ngalan sini hasta subong.<verse eid="JDG 1:26"/></para>
  <para style="s1">Ang mga Katawhan nga Wala Matabog sang mga Israelinhon sa Ila mga Duta</para>
  <para style="p">
    <verse number="27" style="v" sid="JDG 1:27"/>Wala matabog<note caller="+" style="f"><char style="fr" closed="false">1:27 </char><char style="fq" closed="false">Wala matabog: </char><char style="ft" closed="false">ukon, </char><char style="fqa" closed="false">Wala pagtabuga. </char><char style="ft" closed="false">Amo man sa <char style="xt"><ref loc="JDG 1:29-31">1:29-31</ref>, <ref loc="JDG 1:33">33</ref></char>.</char></note> sang <char style="add">tribo ni</char> Manase ang mga pumuluyo sang Bet Shean, Taanac, Dor, Ibleam, Megido, kag ang mga banwa <char style="add">sa palibot</char> sini, kay determinado ang ini nga mga Canaanhon nga indi maghalin sa sina nga duta. <verse eid="JDG 1:27"/><verse number="28" style="v" sid="JDG 1:28"/>Sang naggamhanan na ang mga Israelinhon, ginpuwersa nila ang mga Canaanhon nga magtrabaho <char style="add">para sa ila</char>, pero wala nila sila pagtabuga.<verse eid="JDG 1:28"/></para>
  <para style="p">
    <verse number="29" style="v" sid="JDG 1:29"/>Wala man matabog sang <char style="add">tribo ni</char> Efraim ang mga pumuluyo sang Gezer. Gani ini nga mga Canaanhon padayon nga nagaestar kaupod nila.<verse eid="JDG 1:29"/></para>
  <para style="p">
    <verse number="30" style="v" sid="JDG 1:30"/>Wala man matabog sang <char style="add">tribo ni</char> Zebulun ang mga pumuluyo sang Kitron kag Nahalol. Gani ini nga mga Canaanhon padayon nga nagaestar kaupod nila. Pero ginpuwersa sila nga magtrabaho <char style="add">para sa ila</char>.<verse eid="JDG 1:30"/></para>
  <para style="p">
    <verse number="31" style="v" sid="JDG 1:31"/>Wala man matabog sang <char style="add">tribo ni</char> Asher ang mga pumuluyo sang Acco, Sidon, Alab, Aczib, Helba, Afik, kag Rehob. <verse eid="JDG 1:31"/><verse number="32" style="v" sid="JDG 1:32"/>Gani padayon nga nagaestar ang katawhan ni Asher kaupod sa mga Canaanhon kay wala nila ini matabog.<verse eid="JDG 1:32"/></para>
  <para style="p">
    <verse number="33" style="v" sid="JDG 1:33"/>Wala man matabog sang <char style="add">tribo ni</char> Naftali ang mga pumuluyo sang Bet Shemesh kag Bet Anat. Gani ini nga mga Canaanhon padayon nga nagaestar kaupod nila. Pero ginpuwersa sila nga magtrabaho para sa ila.<verse eid="JDG 1:33"/></para>
  <para style="p">
    <verse number="34" style="v" sid="JDG 1:34"/>Kon parte sa kaliwat ni Dan, wala sila pagtuguti sang mga Amornon nga mag-estar sa kapatagan, gani didto lang sila nagpabilin sa kabukiran. <verse eid="JDG 1:34"/><verse number="35" style="v" sid="JDG 1:35"/>Determinado ang mga Amornon nga indi maghalin sa Bukid sang Heres, Ayalon, kag Shaalbim. Pero sang naggamhanan ang mga tribo ni Jose, ginpuwersa sila nga magtrabaho <char style="add">para sa ila</char>. <verse eid="JDG 1:35"/><verse number="36" style="v" sid="JDG 1:36"/>Ang border sang duta sang mga Amornon nagahalin sa Taklaran sang Akrabim pakadto sa unhan pa sang Sela.<verse eid="JDG 1:36"/></para>
  <chapter eid="JDG 1"/>
  <chapter number="2" style="c" sid="JDG 2"/>
  <para style="s1">Ang Anghel sang <char style="nd">Ginoo</char> sa Bokim</para>
  <para style="p">
    <verse number="1" style="v" sid="JDG 2:1"/>Nagkadto ang anghel sang <char style="nd">Ginoo</char> sa Bokim halin sa Gilgal. Kag nagsiling siya <char style="add">sa mga Israelinhon</char>, “Ginpaguwa ko kamo sa Egypt kag gindala sa <char style="add">sini nga</char> duta nga ginpromisa ko sa inyo mga katigulangan. Nagsiling ako sadto nga indi ko paggub-on ang akon kasugtanan sa inyo. <verse eid="JDG 2:1"/><verse number="2" style="v" sid="JDG 2:2"/>Nagsiling man ako nga indi kamo maghimo sang kasugtanan sa mga tawo sang sini nga duta kundi gub-on ninyo ang ila mga halaran. Pero ano ang inyo ginhimo? Wala ninyo ako pagtumana! <verse eid="JDG 2:2"/><verse number="3" style="v" sid="JDG 2:3"/>Gani karon, indi ko sila pagtabugon sa inyo duta. Mangin pareho sila <char style="add">sang tunok</char> sa inyo alagyan kag ang ila mga dios mangin dako nga temtasyon sa inyo.”<verse eid="JDG 2:3"/></para>
  <para style="p">
    <verse number="4" style="v" sid="JDG 2:4"/>Sang mabatian sang mga Israelinhon ang ginhambal sang anghel, naghibi sila sing tudo. <verse eid="JDG 2:4"/><verse number="5" style="v" sid="JDG 2:5"/>Gani gintawag nila ato nga lugar nga Bokim.<note caller="+" style="f"><char style="fr" closed="false">2:5 </char><char style="fq" closed="false">Bokim: </char><char style="ft" closed="false">buot silingon, </char><char style="fqa" closed="false">mga nagahibi</char></note> Kag naghalad sila didto sa <char style="nd">Ginoo</char>.<verse eid="JDG 2:5"/></para>
  <para style="p">
    <verse number="6" style="v" sid="JDG 2:6"/>Sang ginpalakat na ni Josue ang mga Israelinhon, gin-angkon nila ang duta nga para sa kada isa sa ila. <verse eid="JDG 2:6"/><verse number="7" style="v" sid="JDG 2:7"/>Nag-alagad sila sa <char style="nd">Ginoo</char> samtang buhi pa si Josue. Kag bisan sang patay na si Josue, nagpadayon gihapon sila sa pag-alagad sa <char style="nd">Ginoo</char> samtang buhi pa ang mga manugdumala <char style="add">sang Israel</char> nga nakakita sang tanan nga makatilingala nga ginhimo sang <char style="nd">Ginoo</char> para sa Israel. <verse eid="JDG 2:7"/><verse number="8" style="v" sid="JDG 2:8"/>Napatay si Josue nga anak ni Nun kag alagad sang <char style="nd">Ginoo</char> sa edad nga 110 ka tuig. <verse eid="JDG 2:8"/><verse number="9" style="v" sid="JDG 2:9"/>Ginlubong siya sa iya duta didto sa Timnat Heres, sa kabukiran sang Efraim, sa north sang Bukid sang Gaash.<verse eid="JDG 2:9"/></para>
  <para style="s1">Nag-untat ang mga Israelinhon sa Pag-alagad sa Dios</para>
  <para style="p">
    <verse number="10" style="v" sid="JDG 2:10"/>Sang nagkalamatay ang mga tawo sa sina nga henerasyon, nagbulos ang sunod nga henerasyon nga wala nakakilala sa <char style="nd">Ginoo</char> kag wala sing may nahibaluan kon ano ang ginhimo sang <char style="nd">Ginoo</char> para sa Israel. <verse eid="JDG 2:10"/><verse number="11" style="v" sid="JDG 2:11"/>Naghimo sing malain ang mga Israelinhon sa panulok sang <char style="nd">Ginoo</char> kag nagsimba sa mga <char style="add">imahen ni</char> Baal. <verse eid="JDG 2:11"/><verse number="12" style="v" sid="JDG 2:12"/>Ginsikway nila ang <char style="nd">Ginoo</char>, ang Dios sang ila mga katigulangan, nga amo ang nagpaguwa sa ila sa Egypt. Ginsunod nila kag ginsimba ang nagkalain-lain nga dios sang mga tawo sa palibot nila. Ginpaakig nila ang <char style="nd">Ginoo</char>, <verse eid="JDG 2:12"/><verse number="13" style="v" sid="JDG 2:13"/>kay ginsikway nila siya kag nag-alagad kay Baal kag kay Ashtoret. <verse eid="JDG 2:13"/><verse number="14" style="v" sid="JDG 2:14"/>Tungod sa kaakig sang <char style="nd">Ginoo</char> sa Israel, ginpabay-an niya sila nga salakayon sang mga tulisan para kuhaon ang ila mga pagkabutang. Ginpabay-an man sila sang <char style="nd">Ginoo</char> nga mapierdi sang ila mga kaaway sa palibot nga indi na nila masarangan nga tapnaon. <verse eid="JDG 2:14"/><verse number="15" style="v" sid="JDG 2:15"/>Kon magpakig-away sila, ginapapierdi sila sang <char style="nd">Ginoo</char>, suno sa ginsiling niya. Gani puwerte gid ang ila kalisod.<verse eid="JDG 2:15"/></para>
  <para style="p">
    <verse number="16" style="v" sid="JDG 2:16"/>Karon, ginhatagan sang <char style="nd">Ginoo</char> ang Israel sang mga pangulo nga magluwas sa ila sa mga tulisan nga nagasalakay sa ila. <verse eid="JDG 2:16"/><verse number="17" style="v" sid="JDG 2:17"/>Pero wala sila magsapak sa ila mga pangulo. Sa baylo, nagtalikod sila sa <char style="nd">Ginoo</char> kag nagsimba sa iban nga mga dios. Indi sila pareho sa ila mga katigulangan tungod kay kadali lang sa ila magtalikod sa mga sugo sang <char style="nd">Ginoo</char> nga gintuman sadto sang ila mga katigulangan. <verse eid="JDG 2:17"/><verse number="18" style="v" sid="JDG 2:18"/>Ang tanan nga pangulo nga ginhatag sang <char style="nd">Ginoo</char> sa ila ginbuligan sang <char style="nd">Ginoo</char>. Kag samtang buhi ang ila pangulo ginluwas sila sang <char style="nd">Ginoo</char> sa ila mga kaaway. Kay naluoy siya sa ila tungod sa ila mga pag-antos sa mga nagahingabot kag nagahalit sa ila. <verse eid="JDG 2:18"/><verse number="19" style="v" sid="JDG 2:19"/>Pero kon mapatay na gani ang pangulo, nagabalik naman sila sa ila daan nga pagginawi nga amo ang pag-alagad kag pagsimba sa iban nga mga dios. Sobra pa ang ila pagpakasala sang sa ginhimo sang ila mga katigulangan. Indi nila gusto nga bayaan ang ila malain nga mga ginahimo kag ang pagkatig-a sang ila mga ulo.<verse eid="JDG 2:19"/></para>
  <para style="p">
    <verse number="20" style="v" sid="JDG 2:20"/>Gani nangakig gid ang <char style="nd">Ginoo</char> sa ila. Nagsiling ang <char style="nd">Ginoo</char>, “Tungod nga ginlapas sini nga nasyon ang akon kasugtanan sa ila mga katigulangan, kag wala sila magtuman sa akon, <verse eid="JDG 2:20"/><verse number="21" style="v" sid="JDG 2:21"/>indi ko pag-ipatabog sa ila ang nabilin nga mga katawhan nga wala masakop ni Josue antes siya napatay. <verse eid="JDG 2:21"/><verse number="22" style="v" sid="JDG 2:22"/>Gamiton ko ini nga mga katawhan para testingan ang mga Israelinhon kon bala tumanon nila ang akon mga sugo, pareho sang ila mga katigulangan.” <verse eid="JDG 2:22"/><verse number="23" style="v" sid="JDG 2:23"/>Amo ina kon ngaa wala pagtabuga dayon sang <char style="nd">Ginoo</char> ang nabilin nga mga katawhan kag wala niya pagtuguti nga pierdihon sila ni Josue.<verse eid="JDG 2:23"/></para>
  <chapter eid="JDG 2"/>
  <chapter number="3" style="c" sid="JDG 3"/>
  <para style="s1">Ang Nabilin nga mga Katawhan sa Canaan</para>
  <para style="p">
    <verse number="1" style="v" sid="JDG 3:1"/>Ginbilin sang <char style="nd">Ginoo</char> ang iban nga mga katawhan sa Canaan para testingan ang mga Israelinhon nga wala makaagi pakig-away sa Canaan. <verse eid="JDG 3:1"/><verse number="2" style="v" sid="JDG 3:2"/><char style="add">Ginhimo ini sang <char style="nd">Ginoo</char></char> para matudluan nga magpakig-away ang mga kaliwat sang mga Israelinhon nga wala pa makaagi sini. <verse eid="JDG 3:2"/><verse number="3" style="v" sid="JDG 3:3"/><char style="add">Amo ini ang mga katawhan nga ginbilin sang <char style="nd">Ginoo</char>:</char> ang mga pumuluyo sang lima ka banwa sang mga Filistinhon, ang tanan nga Canaanhon, ang mga Sidonhon, kag ang mga Hivhanon nga nagaestar sa mga bukid sang Lebanon, halin sa Bukid sang Baal Hermon hasta sa Lebo Hamat. <verse eid="JDG 3:3"/><verse number="4" style="v" sid="JDG 3:4"/>Ginbilin sila para testingan kon bala tumanon sang mga Israelinhon ang mga sugo sang <char style="nd">Ginoo</char> nga ginhatag niya sa ila mga katigulangan paagi kay Moises. <verse eid="JDG 3:4"/><verse number="5" style="v" sid="JDG 3:5"/>Gani nag-estar ang mga Israelinhon upod sa mga Canaanhon, Hithanon, Amornon, Periznon, Hivhanon, kag mga Jebusnon. <verse eid="JDG 3:5"/><verse number="6" style="v" sid="JDG 3:6"/>Gintugutan sang mga Israelinhon ang ila mga anak nga magpangasawa kag magpamana sa sina nga mga tawo, kag nagsimba sila sa ila mga dios.<verse eid="JDG 3:6"/></para>
  <para style="s1">Si Otniel</para>
  <para style="p">
    <verse number="7" style="v" sid="JDG 3:7"/>Naghimo sing malain ang mga Israelinhon sa panulok sang <char style="nd">Ginoo</char> tungod kay ginkalimtan nila ang <char style="nd">Ginoo</char> nga ila Dios kag nagsimba sa mga <char style="add">imahen ni</char> Baal kag <char style="add">ni</char> Ashera. <verse eid="JDG 3:7"/><verse number="8" style="v" sid="JDG 3:8"/>Tungod sini, nangakig gid ang <char style="nd">Ginoo</char> sa ila, gani ginpabay-an sila nga mapierdi ni Haring Cushan Rishataim sang Aram Naharaim.<note caller="+" style="f"><char style="fr" closed="false">3:8 </char><char style="fq" closed="false">Aram Naharaim: </char><char style="ft" closed="false">isa ka lugar sa Mesopotamia</char></note> Ginsakop niya sila sa sulod sang walo ka tuig.<verse eid="JDG 3:8"/></para>
  <para style="p">
    <verse number="9" style="v" sid="JDG 3:9"/>Pero sang nagpangayo sang bulig ang mga Israelinhon sa <char style="nd">Ginoo</char>, ginhatagan niya sila sang isa ka tawo nga magluwas sa ila. Siya amo si Otniel nga anak ni Kenaz nga manghod ni Caleb. <verse eid="JDG 3:9"/><verse number="10" style="v" sid="JDG 3:10"/>Gin-gamhan siya sang Espiritu sang <char style="nd">Ginoo</char>, kag ginpanguluhan niya ang Israel. Nagpakig-away siya kay Haring Cushan Rishataim sang Aram, kag ginpadaog siya sang <char style="nd">Ginoo</char>. <verse eid="JDG 3:10"/><verse number="11" style="v" sid="JDG 3:11"/>Gani may kalinong sa Israel sa sulod sang 40 ka tuig. Kag dayon napatay si Otniel.<verse eid="JDG 3:11"/></para>
  <para style="s1">Si Ehud</para>
  <para style="p">
    <verse number="12" style="v" sid="JDG 3:12"/>Naghimo liwat sing malain ang mga Israelinhon sa panulok sang <char style="nd">Ginoo</char>. Tungod sini, ginpasakop sila sang <char style="nd">Ginoo</char> kay Haring Eglon sang Moab. <verse eid="JDG 3:12"/><verse number="13" style="v" sid="JDG 3:13"/>Sa bulig sang mga Ammonhon kag Amaleknon, ginsalakay kag ginpierdi ni Eglon ang Israel kag gin-agaw ang banwa sang Jerico.<note caller="+" style="f"><char style="fr" closed="false">3:13 </char><char style="fq" closed="false">banwa sang Jerico: </char><char style="ft" closed="false">sa Hebreo, </char><char style="fqa" closed="false">banwa sang mga palma</char></note> <verse eid="JDG 3:13"/><verse number="14" style="v" sid="JDG 3:14"/>Ginsakop sila ni Eglon sa sulod sang 18 ka tuig.<verse eid="JDG 3:14"/></para>
  <para style="p">
    <verse number="15" style="v" sid="JDG 3:15"/>Nagpangayo liwat sang bulig ang mga Israelinhon sa <char style="nd">Ginoo</char>, kag ginhatagan niya sila sang isa ka tawo nga magluwas sa ila. Siya amo ang walis nga si Ehud nga anak ni Gera nga halin sa tribo ni Benjamin. Ginpadala siya sang mga Israelinhon kay Haring Eglon sang Moab sa paghatag sang buhis sang Israel. <verse eid="JDG 3:15"/><verse number="16" style="v" sid="JDG 3:16"/><char style="add">Antes siya naglakat,</char> naghimo siya sang isa ka sundang nga duha ang sulab nga mga tunga sa metro ang kalabaon. Ginhigot niya ini sa iya tuo nga paa, nga natabunan sang iya bayo. <verse eid="JDG 3:16"/><verse number="17" style="v" sid="JDG 3:17"/><char style="add">Sang didto na siya,</char> ginhatag niya ang buhis kay Haring Eglon nga matambok gid nga tawo. <verse eid="JDG 3:17"/><verse number="18" style="v" sid="JDG 3:18"/>Pagkatapos nga nahatag ni Ehud ang buhis, ginpapuli niya ang mga kaupod niya nga nagdala sang buhis. <verse eid="JDG 3:18"/><verse number="19" style="v" sid="JDG 3:19"/><char style="add">Nag-upod siya sa ila sang premiro,</char> pero pag-abot nila sa tinigban nga mga bato malapit sa Gilgal, nagbalik si Ehud sa hari kag nagsiling, “Mahal nga Hari, may sekreto ako nga isugid sa imo.” Gani nagsiling ang hari sa iya mga suluguon, “Bayai ninyo anay kami.” Kag naghalin ang tanan niya nga suluguon. <verse eid="JDG 3:19"/><verse number="20" style="v" sid="JDG 3:20"/>Dayon nagpalapit si Ehud sa hari nga nagapungko sa mabugnaw niya nga kuwarto sa ibabaw. Nagsiling si Ehud, “May mensahi ako sa imo halin sa Dios.” Sang nagtindog ang hari sa iya trono, <verse eid="JDG 3:20"/><verse number="21" style="v" sid="JDG 3:21"/>gin-gabot ni Ehud sang iya wala nga kamot ang sundang nga ara sa iya tuo nga paa, kag ginbuno niya ang hari sa tiyan, <verse eid="JDG 3:21"/><verse number="22" style="v" sid="JDG 3:22"/>kag naglapos sa iya likod. Kag tungod kay matambok ang hari nagsalop pati ang pulo sang sundang. Gani wala na niya paggabuta.<verse eid="JDG 3:22"/></para>
  <para style="p">
    <verse number="23" style="v" sid="JDG 3:23"/>Dayon nagguwa si Ehud sa kuwarto kag ginkandaduhan niya ang mga puwertahan. <verse eid="JDG 3:23"/><verse number="24" style="v" sid="JDG 3:24"/>Sang nakahalin na siya, nagbalik ang mga suluguon <char style="add">sang hari</char> kag nakita nila nga sirado ang mga puwertahan. Abi nila sa kasilyas lang ang hari. <verse eid="JDG 3:24"/><verse number="25" style="v" sid="JDG 3:25"/>Naghulat-hulat sila <char style="add">sa guwa</char>. Pero sang ulihi indi na sila mapahamtang kay wala gihapon gin-abrihan sang hari ang mga puwertahan. Gani ginkuha na lang nila ang yabi kag gin-abrihan <char style="add">ini</char>, kag nakita nila ang ila hari nga nagahamyang sa salog nga patay na.<verse eid="JDG 3:25"/></para>
  <para style="p">
    <verse number="26" style="v" sid="JDG 3:26"/>Sang sadto nga oras nga nagahulat-hulat ang mga suluguon <char style="add">sa pag-abri sang mga puwertahan</char>, si Ehud nakapalagyo na. Naglabay siya sa tinigban nga mga bato kag nagkadto sa Seira. <verse eid="JDG 3:26"/><verse number="27" style="v" sid="JDG 3:27"/>Pag-abot niya <char style="add">didto</char>, nagpatunog siya sang budyong sa kabukiran sang Efraim, kag nagdulhog ang mga Israelinhon halin sa kabukiran nga ginapanguluhan ni Ehud. <verse eid="JDG 3:27"/><verse number="28" style="v" sid="JDG 3:28"/>Nagsiling siya sa ila, “Sunod kamo sa akon kay ipapierdi sang <char style="nd">Ginoo</char> sa aton ang mga Moabnon nga aton mga kaaway.” Gani nagsunod sila sa iya kag ginsakop nila ang lugar nga talabukan sang mga Moabnon sa <char style="add">Suba sang</char> Jordan. Wala sila sing may ginpatabok bisan isa lang ka tawo. <verse eid="JDG 3:28"/><verse number="29" style="v" sid="JDG 3:29"/>Sa sina nga adlaw nakapatay sila sang mga 10,000 ka Moabnon nga puro makusog kag maisog. Kag wala gid sing may nakapalagyo bisan isa sa ila. <verse eid="JDG 3:29"/><verse number="30" style="v" sid="JDG 3:30"/>Gani ginsakop sang Israel ang Moab sa sina nga adlaw, kag halin sadto nangin malinong ang Israel sa sulod sang 80 ka tuig.<verse eid="JDG 3:30"/></para>
  <para style="s1">Si Shamgar</para>
  <para style="p">
    <verse number="31" style="v" sid="JDG 3:31"/>Ang nagsunod kay Ehud <char style="add">bilang pangulo</char> amo si Shamgar nga anak ni Anat. Ginluwas niya ang Israel sa mga Filistinhon. Mga 600 ka Filistinhon ang iya ginpamatay paagi sa sungkod nga ginagamit sa pagtabog sang baka.<verse eid="JDG 3:31"/></para>
  <chapter eid="JDG 3"/>
  <chapter number="4" style="c" sid="JDG 4"/>
  <para style="s1">Si Debora kag si Barak</para>
  <para style="p">
    <verse number="1" style="v" sid="JDG 4:1"/>Sang napatay si Ehud, naghimo liwat sing malain ang mga Israelinhon sa panulok sang <char style="nd">Ginoo</char>. <verse eid="JDG 4:1"/><verse number="2" style="v" sid="JDG 4:2"/>Gani ginpasakop naman sila sang <char style="nd">Ginoo</char> kay Haring Jabin sang Hazor, nga isa ka hari sang mga Canaanhon. Ang pangulo sang mga soldado ni Jabin amo si Sisera nga nagaestar sa Haroshet Hagoyim. <verse eid="JDG 4:2"/><verse number="3" style="v" sid="JDG 4:3"/>May 900 ka karwahe nga salsalon si Jabin. Kag puwerte gid ang pagpamigos niya sa mga Israelinhon sa sulod sang 20 ka tuig. Gani nagpangayo <char style="add">liwat</char> sang bulig ang mga Israelinhon sa <char style="nd">Ginoo</char>.<verse eid="JDG 4:3"/></para>
  <para style="p">
    <verse number="4" style="v" sid="JDG 4:4"/>Sadto nga panahon, ang pangulo sang Israel amo si Debora. Isa siya ka propeta <char style="add">sang Dios</char> kag asawa ni Lapidot. <verse eid="JDG 4:4"/><verse number="5" style="v" sid="JDG 4:5"/>Kon magpahusay gani ang mga Israelinhon sang ila mga kaso kay Debora, nagakadto sila sa iya didto sa idalom sang Palma ni Debora, sa tunga-tunga sang Rama kag Betel sa kabukiran sang Efraim.<verse eid="JDG 4:5"/></para>
  <para style="p">
    <verse number="6" style="v" sid="JDG 4:6"/>
    <char style="add">Isa ka adlaw,</char> ginpatawag ni Debora si Barak nga anak ni Abinoam nga taga-Kedesh <char style="add">nga sakop sang tribo ni</char> Naftali. <char style="add">Pag-abot ni Barak,</char> nagsiling si Debora sa iya, “Ang <char style="nd">Ginoo</char>, ang Dios sang Israel, nagasugo sa imo nga magkuha ka sang 10,000 ka lalaki sa mga tribo ni Naftali kag ni Zebulun kag dal-a sila sa Bukid sang Tabor. <verse eid="JDG 4:6"/><verse number="7" style="v" sid="JDG 4:7"/>Ganyaton ko si Sisera, ang pangulo sang mga soldado ni Jabin, nga magkadto sa Kishon nga ililigan sang tubig kaupod ang iya mga soldado kag mga karwahe. Kag didto padag-on ko kamo kontra sa ila.”<verse eid="JDG 4:7"/></para>
  <para style="p">
    <verse number="8" style="v" sid="JDG 4:8"/>Nagsiling si Barak kay Debora, “Malakat ako kon mag-upod ka; pero kon indi ka mag-upod, indi ako maglakat.” <verse eid="JDG 4:8"/><verse number="9" style="v" sid="JDG 4:9"/>Nagsabat si Debora, “Sige, maupod ako sa imo; pero ang dungog indi sa imo tungod kay ipapierdi sang <char style="nd">Ginoo</char> si Sisera sa isa ka babayi.” Gani nag-upod si Debora kay Barak kag nagkadto sila sa Kedesh. <verse eid="JDG 4:9"/><verse number="10" style="v" sid="JDG 4:10"/><char style="add">Didto</char> ginpatawag ni Barak ang mga tribo ni Naftali kag ni Zebulun, kag 10,000 ka tawo ang nag-upod sa iya. Nag-upod man sa iya si Debora.<verse eid="JDG 4:10"/></para>
  <para style="p">
    <verse number="11" style="v" sid="JDG 4:11"/>Sang sadto nga tion, si Heber nga Kenhanon nagpatindog sang iya tolda malapit sa dako nga kahoy sa Zaananim malapit sa Kedesh. Nagbulag siya sa iban nga mga Kenhanon nga mga kaliwat ni Hobab nga bayaw<note caller="+" style="f"><char style="fr" closed="false">4:11 </char><char style="fq" closed="false">bayaw: </char><char style="ft" closed="false">ukon, </char><char style="fqa" closed="false">ugangan</char></note> ni Moises.<verse eid="JDG 4:11"/></para>
  <para style="p">
    <verse number="12" style="v" sid="JDG 4:12"/>Karon, ginsugiran si Sisera nga si Barak nagkadto sa Bukid sang Tabor. <verse eid="JDG 4:12"/><verse number="13" style="v" sid="JDG 4:13"/>Gani gintipon ni Sisera ang 900 niya ka karwahe nga salsalon, kag ang tanan niya nga soldado. Kag naglakat sila halin sa Haroshet Hagoyim pakadto sa Kishon nga ililigan sang tubig.<verse eid="JDG 4:13"/></para>
  <para style="p">
    <verse number="14" style="v" sid="JDG 4:14"/>Nagsiling si Debora kay Barak, “Lakat, kay amo na ini nga adlaw nga padag-on ka sang <char style="nd">Ginoo</char> kontra kay Sisera. Pangunahan ka gid sang <char style="nd">Ginoo</char>.” Gani nagdulhog si Barak sa Bukid sang Tabor upod sang iya 10,000 ka soldado. <verse eid="JDG 4:14"/><verse number="15" style="v" sid="JDG 4:15"/>Sang nagsalakay na sila ni Barak, ginpasala-sala sang <char style="nd">Ginoo</char> si Sisera kag ang tanan niya nga mga manugkarwahe kag mga soldado. Dayon naglumpat si Sisera sa iya karwahe kag nagdalagan sa pagpalagyo. <verse eid="JDG 4:15"/><verse number="16" style="v" sid="JDG 4:16"/>Ginlagas ni Barak ang mga soldado ni Sisera pati ang iya mga manugkarwahe hasta sa Haroshet Hagoyim kag ginpamatay sila tanan. Wala gid sing bisan isa <char style="add">sa ila</char> nga nabilin.<verse eid="JDG 4:16"/></para>
  <para style="p">
    <verse number="17" style="v" sid="JDG 4:17"/>Si Sisera ya nagpalagyo pakadto sa tolda ni Jael nga asawa ni Heber, tungod kay amigohay si Haring Jabin sang Hazor kag ang pamilya ni Heber nga Kenhanon. <verse eid="JDG 4:17"/><verse number="18" style="v" sid="JDG 4:18"/>Ginsugata ni Jael si Sisera kag ginsilingan, “Dali, sir, sulod ka sa akon tolda, kag indi ka magkahadlok.” Gani nagsulod si Sisera kag gintabunan siya ni Jael sang habol.<note caller="+" style="f"><char style="fr" closed="false">4:18 </char><char style="fq" closed="false">gintabunan siya ni Jael sang habol: </char><char style="ft" closed="false">ukon, </char><char style="fqa" closed="false">gintago siya ni Jael sa likod sang kurtina.</char></note> <verse eid="JDG 4:18"/><verse number="19" style="v" sid="JDG 4:19"/>Nagsiling si Sisera kay Jael, “Palihog hatagi ako sang tubig. Nauhaw gid ako.” Gani gin-abrihan ni Jael ang panit nga suludlan sang gatas kag ginpainom si Sisera, kag pagkatapos gintabunan niya siya liwat. <verse eid="JDG 4:19"/><verse number="20" style="v" sid="JDG 4:20"/>Nagsiling si Sisera, “Tindog ka lang sa may puwertahan sang tolda kag kon may mag-abot kag magpamangkot kon may iban nga tawo diri silingon mo nga wala.”<verse eid="JDG 4:20"/></para>
  <para style="p">
    <verse number="21" style="v" sid="JDG 4:21"/>Tungod sa puwerte nga kakapoy ni Sisera, natulugan siya sing mahamuok. Sang makita ni Jael nga natulugan na si Sisera, nagkuha siya sang martilyo kag palpal sang tolda kag naghinay-hinay palapit kay Sisera. Dayon ginpalpalan niya ang dungandungan<note caller="+" style="f"><char style="fr" closed="false">4:21 </char><char style="fq" closed="false">dungandungan: </char><char style="ft" closed="false">sa kilid sang ulo, sa tunga-tunga sang mata kag dulunggan</char></note> ni Sisera hasta nga naglapos kag nagdulot sa duta, kag napatay si Sisera.<verse eid="JDG 4:21"/></para>
  <para style="p">
    <verse number="22" style="v" sid="JDG 4:22"/>Sang pag-abot ni Barak nga nagapangita kay Sisera, ginsugata siya ni Jael, kag ginsilingan, “Dali, ipakita ko sa imo ang tawo nga ginapangita mo.” Gani nag-upod si Barak kay Jael sa sulod sang tolda. Kag didto nakita niya si Sisera nga nagahamyang nga patay na, nga may palpal nga naglapos sa iya dungandungan. <verse eid="JDG 4:22"/><verse number="23" style="v" sid="JDG 4:23"/>Sadto nga adlaw, ginpadaog sang Dios ang mga Israelinhon kontra kay Haring Jabin nga Canaanhon. <verse eid="JDG 4:23"/><verse number="24" style="v" sid="JDG 4:24"/>Padayon ang ila pagkontra kay Jabin hasta nga napatay gid nila siya.<verse eid="JDG 4:24"/></para>
  <chapter eid="JDG 4"/>
  <chapter number="5" style="c" sid="JDG 5"/>
  <para style="s1">Ang Kanta ni Debora kag ni Barak</para>
  <para style="p">
    <verse number="1" style="v" sid="JDG 5:1"/>Sadto nga adlaw, nagkanta si Debora kag si Barak nga anak ni Abinoam. Amo ini ang ila kanta:<verse eid="JDG 5:1"/></para>
  <para style="q1">
    <verse number="2" style="v" sid="JDG 5:2"/>“Dalayawon ang <char style="nd">Ginoo</char>!</para>
  <para style="q2" vid="JDG 5:2">Kay nagpanguna ang mga pangulo sang Israel <char style="add">sa pagpakig-away,</char></para>
  <para style="q2" vid="JDG 5:2">kag kinabubut-on nga nagsunod sa ila ang mga tawo.<verse eid="JDG 5:2"/></para>
  <para style="b"/>
  <para style="q1">
    <verse number="3" style="v" sid="JDG 5:3"/>“Pamati kamo mga hari kag mga pangulo!</para>
  <para style="q2" vid="JDG 5:3">Magakanta ako sang mga pagdayaw sa <char style="nd">Ginoo</char>,</para>
  <para style="q2" vid="JDG 5:3">ang Dios sang Israel!<verse eid="JDG 5:3"/></para>
  <para style="b"/>
  <para style="b"/>
  <para style="q1">
    <verse number="4" style="v" sid="JDG 5:4"/>“O <char style="nd">Ginoo</char>, sang maghalin ka sa <char style="add">Bukid sang</char> Seir,</para>
  <para style="q2" vid="JDG 5:4">sang magguwa ka sa duta sang Edom,</para>
  <para style="q2" vid="JDG 5:4">naglinog kag nag-ulan sing tudo.<verse eid="JDG 5:4"/></para>
  <para style="q1">
    <verse number="5" style="v" sid="JDG 5:5"/>Nag-uyog ang mga bukid sa atubangan mo, O <char style="nd">Ginoo</char>.</para>
  <para style="q2" vid="JDG 5:5">
    <char style="add">Ikaw</char> ang Dios sang Israel</para>
  <para style="q2" vid="JDG 5:5">nga nagpahayag sang imo kaugalingon sa <char style="add">Bukid sang</char> Sinai.<verse eid="JDG 5:5"/></para>
  <para style="b"/>
  <para style="q1">
    <verse number="6" style="v" sid="JDG 5:6"/>“Sang panahon ni Shamgar nga anak ni Anat,</para>
  <para style="q2" vid="JDG 5:6">kag sang panahon ni Jael,</para>
  <para style="q1" vid="JDG 5:6">wala sing may nagaagi sa mayor nga mga dalan.</para>
  <para style="q2" vid="JDG 5:6">Ang mga nagabiyahe didto nagaagi sa hilit-hilit nga mga alagyan.<verse eid="JDG 5:6"/></para>
  <para style="q1">
    <verse number="7" style="v" sid="JDG 5:7"/>Diutay na lang ang nagaestar sa mga banwa sang Israel,</para>
  <para style="q2" vid="JDG 5:7">hasta nga nag-abot ka, Debora,</para>
  <para style="q2" vid="JDG 5:7">ikaw nga <char style="add">ginakilala nga</char> iloy sang Israel.<verse eid="JDG 5:7"/></para>
  <para style="q1">
    <verse number="8" style="v" sid="JDG 5:8"/>Kon magsimba ang mga Israelinhon sa bag-o nga mga dios,</para>
  <para style="q2" vid="JDG 5:8">nagaabot sa ila ang inaway.</para>
  <para style="q1" vid="JDG 5:8">Pero sa 40,000 ka Israelinhon</para>
  <para style="q2" vid="JDG 5:8">wala sing bisan isa sa ila nga may taming ukon bangkaw.<verse eid="JDG 5:8"/></para>
  <para style="q1">
    <verse number="9" style="v" sid="JDG 5:9"/>Nagakalipay gid ang akon tagipusuon</para>
  <para style="q2" vid="JDG 5:9">sa mga pangulo sang Israel kag sa mga Israelinhon</para>
  <para style="q1" vid="JDG 5:9">nga kinabubut-on nga nagsunod sa ila.</para>
  <para style="q2" vid="JDG 5:9">Dalayawon ang <char style="nd">Ginoo</char>!<verse eid="JDG 5:9"/></para>
  <para style="b"/>
  <para style="q1">
    <verse number="10" style="v" sid="JDG 5:10"/>“Kamo nga mga <char style="add">manggaranon nga</char> nagasakay sa puti nga mga donkey</para>
  <para style="q2" vid="JDG 5:10">kag sa matahom nga pulungkuan sini,</para>
  <para style="q1" vid="JDG 5:10">kag kamo nga mga <char style="add">imol nga</char> nagalakat lang,</para>
  <para style="q2" vid="JDG 5:10">pamati kamo!<verse eid="JDG 5:10"/></para>
  <para style="q1">
    <verse number="11" style="v" sid="JDG 5:11"/>Pamatii ninyo ang mga estorya sang mga tawo</para>
  <para style="q2" vid="JDG 5:11">sa palibot sang mga bubon.</para>
  <para style="q1" vid="JDG 5:11">Ginasugid nila ang mga kadalag-an<note caller="+" style="f"><char style="fr" closed="false">5:11 </char><char style="fq" closed="false">mga kadalag-an: </char><char style="ft" closed="false">ukon, </char><char style="fqa" closed="false">mga matarong nga ginahimo</char></note> sang <char style="nd">Ginoo</char></para>
  <para style="q2" vid="JDG 5:11">paagi sa iya mga soldado sa Israel.</para>
  <para style="q1" vid="JDG 5:11">Dayon nagmartsa ang katawhan sang <char style="nd">Ginoo</char></para>
  <para style="q2" vid="JDG 5:11">sa may puwertahan sang banwa <char style="add">nga nagasiling</char>,<verse eid="JDG 5:11"/></para>
  <para style="q1">
    <verse number="12" style="v" sid="JDG 5:12"/>‘Lakat ta, Debora,</para>
  <para style="q2" vid="JDG 5:12">lakat ta samtang nagakanta kita sang mga pagdayaw sa Dios.</para>
  <para style="q1" vid="JDG 5:12">Upod ka man Barak nga anak ni Abinoam,</para>
  <para style="q2" vid="JDG 5:12">kag bihaga ang imo mga bilihagon.’<verse eid="JDG 5:12"/></para>
  <para style="b"/>
  <para style="q1">
    <verse number="13" style="v" sid="JDG 5:13"/>“Ang nagkalabilin nga buhi sa katawhan sang <char style="nd">Ginoo</char> nagdulhog kaupod ko</para>
  <para style="q2" vid="JDG 5:13">sa pagsalakay sa dungganon kag gamhanan nga mga tawo.<verse eid="JDG 5:13"/></para>
  <para style="q1">
    <verse number="14" style="v" sid="JDG 5:14"/>Ang iban sa ila halin sa Efraim—</para>
  <para style="q2" vid="JDG 5:14">ang duta nga ginapanag-iyahan sadto sang mga Amaleknon—</para>
  <para style="q1" vid="JDG 5:14">kag ang iban pa gid halin sa tribo ni Benjamin.</para>
  <para style="q2" vid="JDG 5:14">Nag-upod man sa pagpakig-away ang mga kumander sang Makir</para>
  <para style="q2" vid="JDG 5:14">kag sang <char style="add">tribo ni</char> Zebulun.<verse eid="JDG 5:14"/></para>
  <para style="q1">
    <verse number="15" style="v" sid="JDG 5:15"/>Nag-upod man kay Debora kag kay Barak</para>
  <para style="q2" vid="JDG 5:15">ang mga pangulo sang <char style="add">tribo ni</char> Isacar pakadto sa kapatagan.</para>
  <para style="q1" vid="JDG 5:15">Pero ang tribo ya ni Reuben indi makadesisyon</para>
  <para style="q2" vid="JDG 5:15">kon maupod sila ukon indi.<verse eid="JDG 5:15"/></para>
  <para style="q1">
    <verse number="16" style="v" sid="JDG 5:16"/>O tribo ni Reuben,</para>
  <para style="q2" vid="JDG 5:16">magpabilin lang bala kamo upod sa mga karnero?</para>
  <para style="q1" vid="JDG 5:16">Gusto lang bala ninyo magpamati</para>
  <para style="q2" vid="JDG 5:16">sa pagpanawag sang <char style="add">mga manugbantay sa ila</char> mga karnero?</para>
  <para style="q1" vid="JDG 5:16">
    <char style="add">Wala gid kamo sang pag-isa,</char></para>
  <para style="q2" vid="JDG 5:16">gani indi kamo makadesisyon kon maupod kamo ukon indi.<verse eid="JDG 5:16"/></para>
  <para style="q1">
    <verse number="17" style="v" sid="JDG 5:17"/>Nagpabilin man ang <char style="add">tribo ni</char> Gad sa east sang Jordan,</para>
  <para style="q2" vid="JDG 5:17">kag ang <char style="add">tribo naman ni</char> Dan nagpabilin sa ila obra sa mga barko.</para>
  <para style="q1" vid="JDG 5:17">Ang <char style="add">tribo ya ni</char> Asher nagpabilin sa ila ginaestaran malapit sa dagat.<verse eid="JDG 5:17"/></para>
  <para style="q2">
    <verse number="18" style="v" sid="JDG 5:18"/>Pero gintaya sang tribo ni Zebulun kag ni Naftali ang ila kabuhi sa pagpakig-away.<verse eid="JDG 5:18"/></para>
  <para style="b"/>
  <para style="q1">
    <verse number="19" style="v" sid="JDG 5:19"/>“Nag-abot ang mga hari nga mga Canaanhon</para>
  <para style="q2" vid="JDG 5:19">kag nagpakig-away <char style="add">sa mga Israelinhon</char></para>
  <para style="q1" vid="JDG 5:19">didto sa Taanac nga ara sa higad sang Suba sang Megido,</para>
  <para style="q2" vid="JDG 5:19">pero bisan isa lang ka pilak wala sila sing may naagaw.<verse eid="JDG 5:19"/></para>
  <para style="q1">
    <verse number="20" style="v" sid="JDG 5:20"/>Indi lang ang Israel ang nagpakig-away kontra sa ila ni Sisera,</para>
  <para style="q2" vid="JDG 5:20">kundi pati man ang mga bituon.<verse eid="JDG 5:20"/></para>
  <para style="q1">
    <verse number="21" style="v" sid="JDG 5:21"/>Gin-anod sila sang Kishon nga ililigan sang tubig,</para>
  <para style="q2" vid="JDG 5:21">ang ililigan nga dugay na.</para>
  <para style="q1" vid="JDG 5:21">Magapadayon ako sa pagpakig-away nga may kabaskog.<verse eid="JDG 5:21"/></para>
  <para style="q2">
    <verse number="22" style="v" sid="JDG 5:22"/>Kag karon mabatian ang paglinagapak sang tiil sang mga kabayo.<verse eid="JDG 5:22"/></para>
  <para style="q1">
    <verse number="23" style="v" sid="JDG 5:23"/>Dayon nagsiling ang anghel sang <char style="nd">Ginoo</char>,</para>
  <para style="q2" vid="JDG 5:23">‘Sumpaon ang Meroz!</para>
  <para style="q1" vid="JDG 5:23">Sumpaon sing puwerte gid ang mga pumuluyo sini</para>
  <para style="q2" vid="JDG 5:23">kay wala sila nagbulig sang magpakig-away ang <char style="nd">Ginoo</char></para>
  <para style="q2" vid="JDG 5:23">sa gamhanan nga mga tawo.’<verse eid="JDG 5:23"/></para>
  <para style="b"/>
  <para style="b"/>
  <para style="q1">
    <verse number="24" style="v" sid="JDG 5:24"/>“Labing bulahan si Jael nga asawa ni Heber nga Kenhanon</para>
  <para style="q2" vid="JDG 5:24">sa tanan nga babayi nga nagaestar sa mga tolda.<verse eid="JDG 5:24"/></para>
  <para style="q1">
    <verse number="25" style="v" sid="JDG 5:25"/>Sang magpangayo sang tubig si Sisera,</para>
  <para style="q2" vid="JDG 5:25">gatas ang iya ginhatag nga nabutang sa malahalon nga suludlan.<verse eid="JDG 5:25"/></para>
  <para style="q1">
    <verse number="26" style="v" sid="JDG 5:26"/>Dayon nagkuha siya sang martilyo kag palpal sang tolda</para>
  <para style="q2" vid="JDG 5:26">kag ginpalpalan ang ulo ni Sisera, sa iya dungandungan.<verse eid="JDG 5:26"/></para>
  <para style="q2">
    <verse number="27" style="v" sid="JDG 5:27"/>Kag napatay si Sisera nga nagahamyang sa tiilan ni Jael.<verse eid="JDG 5:27"/></para>
  <para style="b"/>
  <para style="q1">
    <verse number="28" style="v" sid="JDG 5:28"/>“Ang iloy ni Sisera nagatan-aw sa bintana kag indi mapahamtang.</para>
  <para style="q2" vid="JDG 5:28">Nagapamangkot siya kon ngaa kadugay mag-abot sang iya anak,</para>
  <para style="q2" vid="JDG 5:28">kon ngaa wala pa mag-abot ang iya karwahe.<verse eid="JDG 5:28"/></para>
  <para style="q1">
    <verse number="29" style="v" sid="JDG 5:29"/>Nagsabat sa iya ang iya mga maalamon kag dungganon nga mga kababayihan,</para>
  <para style="q2" vid="JDG 5:29">kag amo man gani ang iya ginaliwat-liwat sa iya kaugalingon:<verse eid="JDG 5:29"/></para>
  <para style="q1">
    <verse number="30" style="v" sid="JDG 5:30"/>‘Nadugayan siguro sa pagpanguha</para>
  <para style="q2" vid="JDG 5:30">kag sa pagpartida sang mga butang nga naagaw nila sa ila mga kaaway:</para>
  <para style="q1" vid="JDG 5:30">
    <char style="add">siguro</char> isa ukon duha ka babayi para sa isa ka soldado,</para>
  <para style="q2" vid="JDG 5:30">malahalon nga mga bayo para kay Sisera,</para>
  <para style="q2" vid="JDG 5:30">kag matahom nga mga bayo nga ginbordahan sing maayo para sa akon.’<verse eid="JDG 5:30"/></para>
  <para style="b"/>
  <para style="b"/>
  <para style="q1">
    <verse number="31" style="v" sid="JDG 5:31"/>“Gani O <char style="nd">Ginoo</char>,</para>
  <para style="q2" vid="JDG 5:31">kabay pa nga malaglag ang tanan mo nga mga kaaway.</para>
  <para style="q1" vid="JDG 5:31">Pero kabay pa nga ang mga nagahigugma sa imo</para>
  <para style="q2" vid="JDG 5:31">mangin pareho sa adlaw nga nagabutlak sing masanag gid.”</para>
  <para style="p" vid="JDG 5:31">Kag may kalinong sa Israel sa sulod sang 40 ka tuig.<verse eid="JDG 5:31"/></para>
  <chapter eid="JDG 5"/>
  <chapter number="6" style="c" sid="JDG 6"/>
  <para style="s1">Si Gideon</para>
  <para style="p">
    <verse number="1" style="v" sid="JDG 6:1"/>Naghimo <char style="add">liwat</char> sing malain ang mga Israelinhon sa panulok sang <char style="nd">Ginoo</char>, gani ginpasakop sila sang <char style="nd">Ginoo</char> sa mga Midianhon sa sulod sang pito ka tuig. <verse eid="JDG 6:1"/><verse number="2" style="v" sid="JDG 6:2"/>Tama kapintas sang mga Midianhon, gani napilitan ang mga Israelinhon nga magpanago sa mga bukid, sa mga kuweba, kag sa iban pa nga mga tago nga lugar. <verse eid="JDG 6:2"/><verse number="3" style="v" sid="JDG 6:3"/>Kon magpananom na gani ang mga Israelinhon, ginasalakay dayon sila sang mga Midianhon, Amaleknon, kag sang iban pa nga mga katawhan sa east. <verse eid="JDG 6:3"/><verse number="4" style="v" sid="JDG 6:4"/>Ini sila nagakampo sa lugar sang mga Israelinhon, kag ginapamierdi nila ang mga tanom sang mga Israelinhon hasta sa Gaza. Ginapanguha nila ang tanan nga karnero, baka, kag donkey, kag wala gid sila sing may ginabilin para sa mga Israelinhon. <verse eid="JDG 6:4"/><verse number="5" style="v" sid="JDG 6:5"/>Nagasalakay sila nga dala ang ila mga tolda kag mga kasapatan nga daw pareho kadamo sa mga apan. Indi gid maisip ang kadamuon nila pati ang ila mga camel. Nagaabot sila sa paglaglag sa duta <char style="add">sang mga Israelinhon</char>. <verse eid="JDG 6:5"/><verse number="6" style="v" sid="JDG 6:6"/>Nangin makaluluoy ang kahimtangan sang mga Israelinhon tungod sang mga Midianhon, gani nagpangayo sila sang bulig sa <char style="nd">Ginoo</char>.<verse eid="JDG 6:6"/></para>
  <para style="p">
    <verse number="7" style="v" sid="JDG 6:7"/>Sang pagpanawag nila sa <char style="nd">Ginoo</char>, <verse eid="JDG 6:7"/><verse number="8" style="v" sid="JDG 6:8"/>ginpadal-an sila sang <char style="nd">Ginoo</char> sang propeta nga nagsiling sa ila, “Amo ini ang ginasiling sang <char style="nd">Ginoo</char>, ang Dios sang Israel: ‘Ginpaguwa ko kamo sa Egypt nga sa diin gin-ulipon kamo. <verse eid="JDG 6:8"/><verse number="9" style="v" sid="JDG 6:9"/>Ginluwas ko kamo sa mga Egyptohanon kag sa tanan nga nagapaantos sa inyo. Ginpatabog ko sa inyo ang inyo mga kaaway kag ginhatag ko sa inyo ang ila mga duta. <verse eid="JDG 6:9"/><verse number="10" style="v" sid="JDG 6:10"/>Nagsiling ako sa inyo nga ako ang <char style="nd">Ginoo</char> nga inyo Dios kag dapat indi kamo magsimba sa mga dios sang mga Amornon nga ang ila lugar amo ang inyo ginaestaran subong. Pero wala kamo nagpamati sa akon.’ ”<verse eid="JDG 6:10"/></para>
  <para style="p">
    <verse number="11" style="v" sid="JDG 6:11"/>Karon, nag-abot ang anghel sang <char style="nd">Ginoo</char> sa Ofra. Nagpungko siya didto sa puno sang kahoy nga terebinto nga iya ni Joash nga kaliwat ni Abiezer. Si Gideon nga anak ni Joash nagalinas sadto sang trigo sa may pulugaan sang ubas para indi makita sang mga Midianhon ang trigo. <verse eid="JDG 6:11"/><verse number="12" style="v" sid="JDG 6:12"/>Nagpakita sa iya ang anghel sang <char style="nd">Ginoo</char> kag nagsiling, “Ang <char style="nd">Ginoo</char> kaupod mo, maisog kag makusog nga tawo.” <verse eid="JDG 6:12"/><verse number="13" style="v" sid="JDG 6:13"/>Nagsabat si Gideon, “Sir, kon ang <char style="nd">Ginoo</char> kaupod namon, ngaa amo ini ang amon kahimtangan? Ngaa wala siya nagahimo sang mga milagro pareho sang iya ginhimo sadto sang ginpaguwa niya sa Egypt ang amon mga katigulangan, suno sa ginsugid nila sa amon? Pero karon ginpabay-an na kami sang <char style="nd">Ginoo</char> kag gintugyan sa mga Midianhon.”<verse eid="JDG 6:13"/></para>
  <para style="p">
    <verse number="14" style="v" sid="JDG 6:14"/>Dayon nagsiling ang <char style="nd">Ginoo</char> kay Gideon, “Lakat, kag gamita ang bug-os mo nga kusog sa pagluwas sa Israel sa mga Midianhon. Ako gid ang nagapadala sa imo.” <verse eid="JDG 6:14"/><verse number="15" style="v" sid="JDG 6:15"/>Nagsabat si Gideon, “Pero, Ginoo, paano ko maluwas ang Israel, kay ang amon pamilya amo ang pinakapigaw sa tribo ni Manase kag ako pa gid ang labing kubos sa amon pamilya.” <verse eid="JDG 6:15"/><verse number="16" style="v" sid="JDG 6:16"/>Nagsabat ang <char style="nd">Ginoo</char>, “Buligan ko ikaw, kag laglagon mo ang mga Midianhon nga daw sa nagpakig-away ka lang sa isa ka tawo.”<verse eid="JDG 6:16"/></para>
  <para style="p">
    <verse number="17" style="v" sid="JDG 6:17"/>Nagsiling si Gideon, “Kon nalipay ka sa akon, hatagi ako sang tanda nga ikaw gid matuod ang nagasugo sa akon. <verse eid="JDG 6:17"/><verse number="18" style="v" sid="JDG 6:18"/>Indi ka anay maghalin kay makuha ako sang akon ihalad sa imo.” Nagsabat ang <char style="nd">Ginoo</char>, “Hulaton ko ikaw.”<verse eid="JDG 6:18"/></para>
  <para style="p">
    <verse number="19" style="v" sid="JDG 6:19"/>Nagpuli si Gideon kag nagluto sang isa ka bataon nga kanding, kag naghimo siya sang tinapay nga wala sing inugpahabok halin sa mga tunga sa sako nga harina. Pagkatapos niya butang sang karne sa basket kag sang sabaw sini sa kaldero, gindala niya ang pagkaon sa anghel didto sa puno sang kahoy nga terebinto.<verse eid="JDG 6:19"/></para>
  <para style="p">
    <verse number="20" style="v" sid="JDG 6:20"/>Nagsiling sa iya ang anghel sang Dios, “Itungtong ang karne kag tinapay sa sini nga bato, kag bubui sang sabaw.” Gintuman ini ni Gideon. <verse eid="JDG 6:20"/><verse number="21" style="v" sid="JDG 6:21"/>Dayon gintandog sang anghel sang <char style="nd">Ginoo</char> ang pagkaon paagi sa punta sang baston nga iya ginauyatan. Gulpi lang nga nagkalayo halin sa bato, kag ginlamon sang kalayo ang karne kag ang tinapay. Dayon nadula ang anghel sang <char style="nd">Ginoo</char>.<verse eid="JDG 6:21"/></para>
  <para style="p">
    <verse number="22" style="v" sid="JDG 6:22"/>Sang mareyalisar ni Gideon nga ang iya nakita anghel gid man sang <char style="nd">Ginoo</char>, nagsiling siya, “O Ginoong <char style="nd">Dios</char>, nakita ko ang imo anghel kag nag-atubangay gid kami.” <verse eid="JDG 6:22"/><verse number="23" style="v" sid="JDG 6:23"/>Pero ginsilingan siya sang <char style="nd">Ginoo</char>, “Magpakalinong ka. Indi ka magkahadlok. Indi ka mapatay.”<verse eid="JDG 6:23"/></para>
  <para style="p">
    <verse number="24" style="v" sid="JDG 6:24"/>Nagpatindog didto si Gideon sang halaran para sa <char style="nd">Ginoo</char> kag gintawag niya ini nga “Nagahatag sang Kalinong ang <char style="nd">Ginoo</char>.” Kag hasta subong ara pa ini nga halaran didto sa Ofra, sa lugar sang mga kaliwat ni Abiezer.<verse eid="JDG 6:24"/></para>
  <para style="p">
    <verse number="25" style="v" sid="JDG 6:25"/>Sadto man nga gab-i nagsiling ang <char style="nd">Ginoo</char> kay Gideon, “Kuhaa ang ikaduha sa pinakamaayo nga turo nga baka sang imo amay, atong pito na ka tuig. Dayon gub-a ang halaran ni Baal nga ginpatindog sang imo amay kag gub-a man ang <char style="add">hulohaligi nga simbolo sang diosa nga si</char> Ashera nga ara sa tupad sang halaran. <verse eid="JDG 6:25"/><verse number="26" style="v" sid="JDG 6:26"/>Pagkatapos magpatindog ka sang husto nga halaran para sa <char style="add">akon, ang</char> <char style="nd">Ginoo</char> nga imo Dios, sa ibabaw sang sini nga bulobukid. Dayon ihalad mo <char style="add">sa akon</char> ang turo bilang halad nga ginasunog. Kag gamita nga gatong ang <char style="add">hulohaligi ni</char> Ashera nga imo ginpang-utod.” <verse eid="JDG 6:26"/><verse number="27" style="v" sid="JDG 6:27"/>Gani gin-upod ni Gideon ang napulo niya ka suluguon kag ginhimo niya ang ginsugo sang <char style="nd">Ginoo</char> sa iya. Pero ginhimo niya ini sang gab-i tungod kay nahadlok siya sa iya pamilya kag sa iya mga kasimanwa.<verse eid="JDG 6:27"/></para>
  <para style="p">
    <verse number="28" style="v" sid="JDG 6:28"/>Pagkaaga, nabugtawan sang mga tawo nga guba na ang halaran ni Baal, kag utod-utod na ang <char style="add">hulohaligi ni</char> Ashera kag amo na ang ginagatong sa baka nga ginahalad sa bag-o nga halaran. <verse eid="JDG 6:28"/><verse number="29" style="v" sid="JDG 6:29"/>Nagpinamangkutanay sila kon sin-o ang naghimo sadto. Gin-usisa nila ini kag nahibaluan nila nga si Gideon nga anak ni Joash ang naghimo sadto. <verse eid="JDG 6:29"/><verse number="30" style="v" sid="JDG 6:30"/>Gani ginsilingan nila si Joash, “Paguwaa diri ang imo anak! Kay patyon namon siya, tungod kay gin-guba niya ang halaran ni Baal kag ginpang-utod ang <char style="add">hulohaligi ni</char> Ashera sa tupad sini.”<verse eid="JDG 6:30"/></para>
  <para style="p">
    <verse number="31" style="v" sid="JDG 6:31"/>Nagsabat si Joash sa akig nga mga tawo nga nagapalibot sa iya, “Nagapakigbais bala kamo para kay Baal? Ginaapinan gid bala ninyo siya? Ang nagaapin kay Baal amo ang dapat patyon sa sini nga aga. Kon si Baal matuod gid nga Dios, dapat depensahan niya ang iya kaugalingon sa nagguba sang iya halaran.” <verse eid="JDG 6:31"/><verse number="32" style="v" sid="JDG 6:32"/>Halin sadto gintawag si Gideon nga “Jerubaal” nga ang buot silingon, “Pabay-i nga depensahan ni Baal ang iya kaugalingon,” tungod kay gin-guba niya ang halaran ni Baal.<verse eid="JDG 6:32"/></para>
  <para style="p">
    <verse number="33" style="v" sid="JDG 6:33"/>Karon nag-isa ang mga Midianhon, Amaleknon, kag iban pa nga mga katawhan sa east <char style="add">sa pagkontra sa Israel</char>. Nagtabok sila <char style="add">sa Suba sang Jordan</char> kag nagkampo sa Kapatagan sang Jezreel. <verse eid="JDG 6:33"/><verse number="34" style="v" sid="JDG 6:34"/>Gin-gamhan si Gideon sang Espiritu sang <char style="nd">Ginoo</char> kag ginpatunog niya ang budyong sa pagpanawag sa mga kaliwat ni Abiezer sa pagsunod sa iya. <verse eid="JDG 6:34"/><verse number="35" style="v" sid="JDG 6:35"/>Nagpadala siya sang mga mensahero sa bilog nga <char style="add">tribo ni</char> Manase, kag pati sa <char style="add">mga tribo ni</char> Asher, Zebulun kag Naftali, sa pagtawag sa ila nga mag-upod sa pagpakig-away. Kag nag-upod sila kay Gideon.<verse eid="JDG 6:35"/></para>
  <para style="p">
    <verse number="36" style="v" sid="JDG 6:36"/>Nagsiling si Gideon sa Dios, “Nagsiling ka nga gamiton mo ako sa pagluwas sa Israel. <verse eid="JDG 6:36"/><verse number="37" style="v" sid="JDG 6:37"/>Karon mabutang ako sang bulbol sang karnero sa duta nga ginalinasan namon sang trigo. Kon mabasa gani ini sang tun-og bisan mamala ang duta, mahibaluan ko nga ako gid man ang gamiton mo nga magluwas sa Israel suno sa ginhambal mo.” <verse eid="JDG 6:37"/><verse number="38" style="v" sid="JDG 6:38"/>Kag amo gid man ang natabo. Kay sang sunod nga adlaw, aga pa gid nagbugtaw si Gideon kag ginkuha niya ang bulbol sang karnero kag ginpuga, kag napuno gid ang isa ka yahong. <verse eid="JDG 6:38"/><verse number="39" style="v" sid="JDG 6:39"/>Dayon nagsiling si Gideon sa Dios, “Indi ka lang mangakig sa akon; may isa na lang ako nga ipangabay sa imo. Tuguti nga mapamatud-an ko liwat paagi sa bulbol. Gusto ko nga magmala naman ini nga bulbol sang karnero kag mabasa sang tun-og ang duta sa palibot sini.” <verse eid="JDG 6:39"/><verse number="40" style="v" sid="JDG 6:40"/>Pagkagab-i, ginhimo ato sang Dios. Nagmala ang bulbol sang karnero pero nabasa sang tun-og ang duta sa palibot sini.<verse eid="JDG 6:40"/></para>
  <chapter eid="JDG 6"/>
  <chapter number="7" style="c" sid="JDG 7"/>
  <para style="s1">Gindaog ni Gideon ang mga Midianhon</para>
  <para style="p">
    <verse number="1" style="v" sid="JDG 7:1"/>Sang kaagahon pa gid, <char style="add">naglakat</char> si Jerubaal (nga amo man si Gideon) upod sang iya mga tinawo. Nagkampo sila sa may tuburan sang Harod. Ang mga Midianhon nagakampo sa north nila sa kapatagan nga malapit sa Bukid sang More. <verse eid="JDG 7:1"/><verse number="2" style="v" sid="JDG 7:2"/>Nagsiling ang <char style="nd">Ginoo</char> kay Gideon, “Kadamo sang upod mo. Basi maghunahuna sila nga nadaog nila ang mga Midianhon sa ila kaugalingon nga ikasarang kag indi tungod sa akon. <verse eid="JDG 7:2"/><verse number="3" style="v" sid="JDG 7:3"/>Gani silinga sila nga kon sin-o ang nahadlok, maghalin sa sining Bukid sang Gilead kag magpuli.” Sang ginsiling ini ni Gideon, nagpuli ang 22,000, kag 10,000 na lang ang nabilin.<verse eid="JDG 7:3"/></para>
  <para style="p">
    <verse number="4" style="v" sid="JDG 7:4"/>Pero nagsiling ang <char style="nd">Ginoo</char> kay Gideon, “Madamo pa gihapon ang nabilin. Dal-a sila sa suba kay didto painon ko ang maupod sa imo. Ang bisan sin-o nga isiling ko sa imo nga paupdon, paupda. Pero ang bisan sin-o nga isiling ko sa imo nga indi pagpaupdon, indi pagpaupda.”<verse eid="JDG 7:4"/></para>
  <para style="p">
    <verse number="5" style="v" sid="JDG 7:5"/>Gani gindala sila ni Gideon sa suba. Kag didto nagsiling ang <char style="nd">Ginoo</char>, “Paina ang tanan nga nagainom sang tubig <char style="add">sa ila mga kamot</char> nga daw sa ido nga nagalaklak, kag paina man ang nagainom nga nagaluhod.” <verse eid="JDG 7:5"/><verse number="6" style="v" sid="JDG 7:6"/>May 300 ka tawo nga naglaklak sa ila mga kamot, kag ang iban nag-inom nga nagaluhod. <verse eid="JDG 7:6"/><verse number="7" style="v" sid="JDG 7:7"/>Nagsiling ang <char style="nd">Ginoo</char> kay Gideon, “Paagi sa sining 300 ka tawo luwason ko kamo kag padag-on sa mga Midianhon. Ang nabilin nga mga tawo papulia na lang sa ila tagsa ka lugar.” <verse eid="JDG 7:7"/><verse number="8" style="v" sid="JDG 7:8"/>Gani ginpapuli sila ni Gideon, pero ginhawiran niya ang 300 ka tawo nga amo ang nagpanipon sang mga balon kag budyong nga ginbilin sang mga nagpalauli.</para>
  <para style="p" vid="JDG 7:8">Karon, ang kampo sang mga Midianhon didto sa kapatagan, sa ubos lang nila. <verse eid="JDG 7:8"/><verse number="9" style="v" sid="JDG 7:9"/>Sadto nga gab-i, nagsiling ang <char style="nd">Ginoo</char> kay Gideon, “Sige na! Salakaya na ninyo ang kampo kay padag-on ko kamo. <verse eid="JDG 7:9"/><verse number="10" style="v" sid="JDG 7:10"/>Pero kon nahadlok ka nga magsalakay subong, upda ang imo suluguon nga si Pura kag magkadto kamo didto, <verse eid="JDG 7:10"/><verse number="11" style="v" sid="JDG 7:11"/>kag pamatian ninyo kon ano ang ila ginahambal. Sigurado gid nga mangisog ka nga magsalakay sa imo mabatian.” Gani naglakat sila nga duha sa border sang kampo <char style="add">sang mga Midianhon</char>, nga sa diin may mga soldado nga nagaguwardya. <verse eid="JDG 7:11"/><verse number="12" style="v" sid="JDG 7:12"/>Ang mga Midianhon, kaupod ang mga Amaleknon kag iban pa nga mga katawhan sa east, nagakampo didto sa kapatagan nga daw pareho kadamo sa apan. Kag ang ila mga camel daw pareho kadamo sa balas sa baybayon nga indi maisip.<verse eid="JDG 7:12"/></para>
  <para style="p">
    <verse number="13" style="v" sid="JDG 7:13"/>Sang didto na sila ni Gideon, may nabatian sila nga duha ka tawo nga nagaestoryahanay. Nagsiling ang isa, “Nagdamgo ako nga may isa ka tinapay nga barley nga bilog nga nagligid pakadto sa aton kampo kag naigo ang isa ka tolda. Dayon natumba ini kag nawasak.” <verse eid="JDG 7:13"/><verse number="14" style="v" sid="JDG 7:14"/>Nagsabat ang isa, “Ina wala na sing iban pa kundi ang espada ni Gideon nga Israelinhon nga anak ni Joash. Padag-on siya sang Dios kontra sa mga Midianhon kag sa aton tanan.”<verse eid="JDG 7:14"/></para>
  <para style="p">
    <verse number="15" style="v" sid="JDG 7:15"/>Sang mabatian ni Gideon ang damgo kag ang kahulugan sini, nagdayaw siya <char style="add">sa <char style="nd">Ginoo</char></char>. Dayon nagbalik siya sa kampo sang mga Israelinhon kag ginsilingan niya ang iya mga kaupdanan, “Dali na, kay padag-on kita sang <char style="nd">Ginoo</char> kontra sa mga Midianhon.” <verse eid="JDG 7:15"/><verse number="16" style="v" sid="JDG 7:16"/>Ginpartida niya sa tatlo ka grupo ang 300 niya ka tinawo, kag ginhatagan niya ang kada isa sang budyong kag tibod nga may suga sa sulod sini. <verse eid="JDG 7:16"/><verse number="17" style="v" sid="JDG 7:17"/>Dayon nagsiling siya sa ila, “Kon ara na gani kami sa border sang kampo <char style="add">sang kaaway</char>, bantayi ninyo ako kag sundon ninyo kon ano ang akon himuon. <verse eid="JDG 7:17"/><verse number="18" style="v" sid="JDG 7:18"/>Kon patunugon ko kag sang akon mga kaupod ang amon mga budyong, amo man ang himuon ninyo sa palibot sang kampo, kag magsinggit kamo <char style="add">sing tudo</char>, ‘Para sa <char style="nd">Ginoo</char> kag kay Gideon!’ ”<verse eid="JDG 7:18"/></para>
  <para style="p">
    <verse number="19" style="v" sid="JDG 7:19"/>Tungang gab-i na sang mag-abot si Gideon kag ang iya 100 ka kaupod sa border sang kampo <char style="add">sang kaaway</char>. Wala lang gid dugay nga naislan ang guwardya didto. Ginpatunog nila ni Gideon ang ila mga budyong kag ginpangbuka nila ang ila mga tibod. <verse eid="JDG 7:19"/><verse number="20" style="v" sid="JDG 7:20"/>Amo man ang ginhimo sang duha ka grupo. Kag samtang ginakaptan sang ila wala nga kamot ang suga kag sang ila tuo nga kamot ang budyong, nagasinggit sila, “Magpakig-away kita para sa <char style="nd">Ginoo</char> kag kay Gideon.” <verse eid="JDG 7:20"/><verse number="21" style="v" sid="JDG 7:21"/>Kada isa nagplastar sa iya lugar sa palibot sang kampo, pero ang ila mga kaaway iya nagpalalagyo nga nagasiniyagit. <verse eid="JDG 7:21"/><verse number="22" style="v" sid="JDG 7:22"/>Kag samtang nagahinuni ang mga budyong sang 300 ka Israelinhon, ginpaaway sang <char style="nd">Ginoo</char> ang mga tawo sa sulod sang kampo. Ang iban nagpalagyo sa Bet Shita malapit sa Zerera hasta sa border sang Abel Mehola malapit sa Tabat.<verse eid="JDG 7:22"/></para>
  <para style="p">
    <verse number="23" style="v" sid="JDG 7:23"/>Ginpatawag ni Gideon ang mga Israelinhon halin sa <char style="add">mga tribo ni</char> Naftali kag ni Asher, kag sa bilog nga <char style="add">tribo ni</char> Manase, kag ginpalagas sa ila ang mga Midianhon. <verse eid="JDG 7:23"/><verse number="24" style="v" sid="JDG 7:24"/>Nagpasugo man si Gideon sang mga mensahero sa mga pumuluyo sang kabukiran sang Efraim sa paghambal sa ila nga magbantay sila sa <char style="add">Suba sang</char> Jordan hasta sa sapa sang Bet Bara para indi makatabok ang mga Midianhon. Gintuman ini sang tanan nga lalaki sa Efraim kag ginbantayan nila ato nga mga lugar. <verse eid="JDG 7:24"/><verse number="25" style="v" sid="JDG 7:25"/>Nabihag nila ang duha ka pangulo sang Midianhon nga si Oreb kag si Zeeb. Ginpatay nila si Oreb sa may <char style="add">bato nga gintawag sang ulihi nga</char> Bato ni Oreb, kag si Zeeb ginpatay nila sa <char style="add">pulugaan sang ubas nga gintawag sang ulihi nga</char> Pulugaan sang Ubas ni Zeeb. Kag padayon nila nga ginlagas ang mga Midianhon. Pagkatapos gindala nila ang ulo ni Oreb kag ni Zeeb kay Gideon nga didto na sa tabok sang <char style="add">Suba sang</char> Jordan.<verse eid="JDG 7:25"/></para>
  <chapter eid="JDG 7"/>
  <chapter number="8" style="c" sid="JDG 8"/>
  <para style="s1">Ginpatay ni Gideon si Zeba kag si Zalmuna</para>
  <para style="p">
    <verse number="1" style="v" sid="JDG 8:1"/>Karon, nagsiling ang katawhan sang Efraim kay Gideon, “Ano ining ginhimo mo? Ngaa wala mo kami pagtawga sang magpakig-away kamo sa mga Midianhon?” Kag ginbasol gid nila si Gideon. <verse eid="JDG 8:1"/><verse number="2" style="v" sid="JDG 8:2"/>Pero nagsiling si Gideon sa ila, “Ang nahimo ko gamay gid lang kon ikomparar sa nahimo ninyo. Bisan ang gamay nga nahimo ninyo mas labaw pa kon ikomparar sa tanan nga nahimo sang amon pamilya. <verse eid="JDG 8:2"/><verse number="3" style="v" sid="JDG 8:3"/>Ginpapierdi sang Dios sa inyo ang mga pangulo sang mga Midianhon nga si Oreb kag si Zeeb. Ti, ano ang nahimo ko kon ikomparar dira?” Sang masiling ini ni Gideon, naumpawan sila sa ila kaakig.<verse eid="JDG 8:3"/></para>
  <para style="p">
    <verse number="4" style="v" sid="JDG 8:4"/>Nagtabok si Gideon kag ang iya 300 ka tinawo sa <char style="add">Suba sang</char> Jordan. Kapoy na gid sila pero padayon pa gihapon ang ila paglagas <char style="add">sa ila mga kaaway</char>. <verse eid="JDG 8:4"/><verse number="5" style="v" sid="JDG 8:5"/><char style="add">Sang mag-abot sila</char> sa Sucot, nangabay si Gideon sa mga taga-didto. Siling niya, “Palihog hatagi ninyo kami sang pagkaon. Kapoy kag gutom na gid kami kag kinahanglan pa namon nga lagson ang duha ka hari sang Midian nga si Zeba kag si Zalmuna.” <verse eid="JDG 8:5"/><verse number="6" style="v" sid="JDG 8:6"/>Pero nagsabat ang mga opisyal sang Sucot, “Wala pa gani ninyo madakpan si Zeba kag si Zalmuna. Ngaa hatagan namon kamo sang pagkaon?” <verse eid="JDG 8:6"/><verse number="7" style="v" sid="JDG 8:7"/>Nagsiling si Gideon, “Gali ha! <char style="add">Andaman lang ninyo</char> kon madakpan na namon si Zeba kag si Zalmuna. Latiguhon ko gid kamo sang tunukon nga mga kahoy-kahoy.”<verse eid="JDG 8:7"/></para>
  <para style="p">
    <verse number="8" style="v" sid="JDG 8:8"/>Halin didto nagtaklad sila ni Gideon sa Penuel<note caller="+" style="f"><char style="fr" closed="false">8:8 </char><char style="fq" closed="false">Penuel: </char><char style="ft" closed="false">ukon, </char><char style="fqa" closed="false">Peniel</char></note> kag amo man gihapon ang iya ginpangabay sa mga taga-didto, pero ang sabat nila pareho man sang sabat sang mga taga-Sucot. <verse eid="JDG 8:8"/><verse number="9" style="v" sid="JDG 8:9"/>Nagsiling si Gideon sa ila, “Sa tapos nga madaog namon ang amon kaaway, mabalik kami diri, kag gub-on namon ang inyo tore.”<verse eid="JDG 8:9"/></para>
  <para style="p">
    <verse number="10" style="v" sid="JDG 8:10"/>Karon, si Zeba kag si Zalmuna ara sa Karkor upod sang 15,000 nila ka soldado nga nabilin. Mga 120,000 na ang napatay sa ila. <verse eid="JDG 8:10"/><verse number="11" style="v" sid="JDG 8:11"/>Padayon ang pagtaklad nila ni Gideon kag didto sila nag-agi sa lugar sang mga nagaestar sa tolda sa east sang Noba kag Jogbeha. Dayon ginsalakay nila gulpi ang mga Midianhon. <verse eid="JDG 8:11"/><verse number="12" style="v" sid="JDG 8:12"/>Nagpalagyo si Zeba kag si Zalmuna, pero ginlagas sila ni Gideon kag gindakop, gani nagsinala-sala ang ila mga soldado.<verse eid="JDG 8:12"/></para>
  <para style="p">
    <verse number="13" style="v" sid="JDG 8:13"/>Sang magpuli na sila ni Gideon halin sa inaway, didto sila nag-agi sa Taklaran sang Heres. <verse eid="JDG 8:13"/><verse number="14" style="v" sid="JDG 8:14"/>Nakadakop sila sang isa ka bataon nga lalaki nga taga-Sucot, kag ginpamangkot nila kon sin-o ang mga opisyal sang Sucot. Kag ginlista niya ang ngalan sang 77 ka opisyal nga nagadumala sang Sucot. <verse eid="JDG 8:14"/><verse number="15" style="v" sid="JDG 8:15"/>Pagkatapos ginkadtuan nila ni Gideon ang mga taga-Sucot kag ginsilingan, “Nadumduman bala ninyo ang inyo pag-insulto sa akon? Nagsiling kamo, ‘Wala pa gani ninyo madakpan si Zeba kag si Zalmuna. Ngaa hatagan namon sang pagkaon ang imo kapoy nga mga tinawo?’ Karon, ari na si Zeba kag si Zalmuna!” <verse eid="JDG 8:15"/><verse number="16" style="v" sid="JDG 8:16"/>Dayon ginkuha ni Gideon ang mga manugdumala sang Sucot kag gintudluan niya sila sang leksyon paagi sa <char style="add">paglatigo sa ila sang</char> tunukon nga mga kahoy-kahoy. <verse eid="JDG 8:16"/><verse number="17" style="v" sid="JDG 8:17"/>Pagkatapos ginpaguba niya ang tore sa Penuel kag ginpamatay ang mga lalaki didto.<verse eid="JDG 8:17"/></para>
  <para style="p">
    <verse number="18" style="v" sid="JDG 8:18"/>Dayon ginpamangkot ni Gideon si Zeba kag si Zalmuna, “Ano ang hitsura sang mga lalaki nga inyo ginpamatay sa Tabor?” Nagsabat sila, “Pareho sa imo, daw mga anak sang hari.” <verse eid="JDG 8:18"/><verse number="19" style="v" sid="JDG 8:19"/>Nagsiling si Gideon, “Mga utod ko sila; mga anak mismo sang akon iloy. Nagasumpa ako sa buhi nga <char style="nd">Ginoo</char> nga kon wala ninyo sila pagpatya, indi ko man kamo pagpatyon.” <verse eid="JDG 8:19"/><verse number="20" style="v" sid="JDG 8:20"/>Dayon nagsiling siya sa iya kamagulangan nga anak nga si Jeter, “Patya sila.” Pero tungod kay bata pa si Jeter, nahadlok siya, gani wala niya gin-gabot ang iya espada. <verse eid="JDG 8:20"/><verse number="21" style="v" sid="JDG 8:21"/>Nagsiling si Zeba kag si Zalmuna <char style="add">kay Gideon</char>, “Ngaa indi ikaw ang magpatay sa amon? Ipakita ang pagkalalaki mo!” Gani ginpatay sila ni Gideon kag ginpakuha dayon niya ang mga dekorasyon sa liog sang ila mga camel.<verse eid="JDG 8:21"/></para>
  <para style="s1">Ang Imahen nga Ginpahimo ni Gideon</para>
  <para style="p">
    <verse number="22" style="v" sid="JDG 8:22"/>Karon nagsiling ang mga Israelinhon kay Gideon, “Tungod kay ikaw ang nagluwas sa amon sa mga Midianhon, ikaw na lang kag ang imo bata kag apo ang magpangulo sa amon.” <verse eid="JDG 8:22"/><verse number="23" style="v" sid="JDG 8:23"/>Nagsabat si Gideon, “Indi ako ukon ang akon bata ang magpangulo sa inyo kundi ang <char style="nd">Ginoo</char>. <verse eid="JDG 8:23"/><verse number="24" style="v" sid="JDG 8:24"/>Pero may pangayuon lang ako sa inyo: ang kada isa sa inyo maghatag sa akon sang isa ka aritos nga nakuha ninyo sa mga Midianhon.” (Ang mga Midianhon nagasuksok sang bulawan nga aritos suno sa ila kinabatasan bilang mga Ishmaelinhon.) <verse eid="JDG 8:24"/><verse number="25" style="v" sid="JDG 8:25"/>Nagsabat ang mga tawo, “Huo, hatagan ka namon.” Naghumlad sila sang isa ka panapton, kag ang kada isa nagbutang didto sang aritos nga nakuha nila <char style="add">sa mga Midianhon</char>. <verse eid="JDG 8:25"/><verse number="26" style="v" sid="JDG 8:26"/>Mga 20 ka kilo ang natipon nga mga bulawan nga aritos wala labot sang mga dekorasyon, mga kulintas, mga bayo nga granate<note caller="+" style="f"><char style="fr" closed="false">8:26 </char><char style="fq" closed="false">granate: </char><char style="ft" closed="false">sa English, </char><char style="fqa" closed="false">purple</char></note> sang mga hari sang Midian, kag mga kulokadena sa liog sang ila mga camel. <verse eid="JDG 8:26"/><verse number="27" style="v" sid="JDG 8:27"/>Halin sa natipon nga bulawan, nagpahimo si Gideon sang isa ka espesyal nga panapton<note caller="+" style="f"><char style="fr" closed="false">8:27 </char><char style="fq" closed="false">espesyal nga panapton: </char><char style="ft" closed="false">sa Hebreo, </char><char style="fqa" closed="false">efod</char></note> kag ginbutang niya ini sa iya banwa sa Ofra. Nagtalikod naman ang mga Israelinhon sa Dios kag nagsimba sa sadtong ginpahimo ni Gideon. Nangin dako nga temtasyon ini sa kay Gideon kag sa iya pamilya.<verse eid="JDG 8:27"/></para>
  <para style="p">
    <verse number="28" style="v" sid="JDG 8:28"/>Amo ato ang estorya parte sa pagdaog sang mga Israelinhon kontra sa Midian, kag wala na gid ini makabangon pa. Nangin malinong ang Israel sa sulod sang 40 ka tuig samtang buhi pa si Gideon.<verse eid="JDG 8:28"/></para>
  <para style="s1">Ang Pagkapatay ni Gideon</para>
  <para style="p">
    <verse number="29" style="v" sid="JDG 8:29"/>Nagpuli si Gideon<note caller="+" style="f"><char style="fr" closed="false">8:29 </char><char style="fq" closed="false">Gideon: </char><char style="ft" closed="false">sa Hebreo, </char><char style="fqa" closed="false">Jerubaal</char></note> sa iya kaugalingon nga balay kag didto nag-estar. <verse eid="JDG 8:29"/><verse number="30" style="v" sid="JDG 8:30"/>May 70 siya ka kabataan tungod kay madamo ang iya asawa. <verse eid="JDG 8:30"/><verse number="31" style="v" sid="JDG 8:31"/>May asawa man siya nga suluguon didto sa Shekem kag may anak sila nga lalaki nga gin-ngalanan niya nga Abimelec. <verse eid="JDG 8:31"/><verse number="32" style="v" sid="JDG 8:32"/>Tigulang na si Gideon sang mapatay siya. Ginlubong siya sa lulubngan sang iya amay nga si Joash sa Ofra, sa lugar sang mga kaliwat ni Abiezer. <verse eid="JDG 8:32"/><verse number="33" style="v" sid="JDG 8:33"/>Sa wala lang dugay nga napatay si Gideon, nagtalikod naman ang mga Israelinhon sa Dios kag nagsimba liwat sa mga <char style="add">imahen ni</char> Baal. Ginhimo nila si Baal Berit nga ila dios. <verse eid="JDG 8:33"/><verse number="34" style="v" sid="JDG 8:34"/>Ginkalimtan nila ang <char style="nd">Ginoo</char> nga ila Dios nga amo ang nagluwas sa ila kontra sa ila mga kaaway sa palibot. <verse eid="JDG 8:34"/><verse number="35" style="v" sid="JDG 8:35"/>Wala gid sila nagpakita sing kaayo sa pamilya ni Jerubaal (nga amo man si Gideon) sa tanan nga maayo nga butang nga ginhimo niya sa Israel.<verse eid="JDG 8:35"/></para>
  <chapter eid="JDG 8"/>
  <chapter number="9" style="c" sid="JDG 9"/>
  <para style="s1">Si Abimelec</para>
  <para style="p">
    <verse number="1" style="v" sid="JDG 9:1"/>Isa ka adlaw, nagkadto si Abimelec nga anak ni Gideon<note caller="+" style="f"><char style="fr" closed="false">9:1 </char><char style="fq" closed="false">Gideon: </char><char style="ft" closed="false">sa Hebreo, </char><char style="fqa" closed="false">Jerubaal. </char><char style="ft" closed="false">Amo man ini sa bersikulo 2, 5, 24, 28, 57.</char></note> sa mga paryente sang iya iloy sa Shekem kag ginsilingan sila, <verse eid="JDG 9:1"/><verse number="2" style="v" sid="JDG 9:2"/>“Pamangkuta ninyo ang tanan nga taga-Shekem kon ano ang gusto nila: panguluhan sila sang 70 ka anak ni Gideon ukon sang isa lang niya ka anak? Dumdumon ninyo nga ako mismo paryente ninyo.”<verse eid="JDG 9:2"/></para>
  <para style="p">
    <verse number="3" style="v" sid="JDG 9:3"/>Gani nagpakighambal ang mga paryente ni Abimelec sa mga taga-Shekem. Nagsugot sila nga si Abimelec ang magapangulo sa ila, tungod kay paryente nila siya. <verse eid="JDG 9:3"/><verse number="4" style="v" sid="JDG 9:4"/>Ginhatagan nila si Abimelec sang 70 ka bilog nga pilak halin sa templo ni Baal Berit, kag gin-gamit niya ini sa pagsuhol sa mga bugoy sa pagsunod sa iya. <verse eid="JDG 9:4"/><verse number="5" style="v" sid="JDG 9:5"/>Dayon nagkadto si Abimelec sa balay sang iya amay sa Ofra. Kag didto, sa ibabaw sang isa ka bato, ginpamatay niya ang iya 70<note caller="+" style="f"><char style="fr" closed="false">9:5 </char><char style="fq" closed="false">70: </char><char style="ft" closed="false">Ang buot silingon, mga (approximately) 70.</char></note> ka utod sa amay nga si Gideon. Pero ang kamanghuran nga si Jotam wala mapatay tungod kay nakapanago siya. <verse eid="JDG 9:5"/><verse number="6" style="v" sid="JDG 9:6"/>Nagkadto ang mga taga-Shekem kag taga-Bet Millo sa may dako nga kahoy sa Shekem kag didto ginhimo nila nga hari si Abimelec.<verse eid="JDG 9:6"/></para>
  <para style="p">
    <verse number="7" style="v" sid="JDG 9:7"/>Sang mabatian ini ni Jotam, nagtaklad siya sa ibabaw sang Bukid sang Gerizim kag nagsinggit sa ila, “Mga taga-Shekem, pamatii ninyo ako kon gusto ninyo nga pamatian kamo sang Dios. <verse eid="JDG 9:7"/><verse number="8" style="v" sid="JDG 9:8"/><char style="add">Sugiran ko kamo sang isa ka estorya parte sa</char> mga kahoy <char style="add">nga</char> nagpangita sang magahari sa ila. Nagsiling sila sa kahoy nga olibo, ‘Ikaw ang maghari sa amon.’ <verse eid="JDG 9:8"/><verse number="9" style="v" sid="JDG 9:9"/>Nagsabat ang olibo, ‘Mas pilion ko pa bala ang maghari sa inyo sang sa maghatag sang lana nga ginagamit sa pagpadungog sa mga dios kag sa mga tawo? <char style="add">Indi gid!</char>’<verse eid="JDG 9:9"/></para>
  <para style="p">
    <verse number="10" style="v" sid="JDG 9:10"/>“Dayon nagsiling sila sa kahoy nga higera, ‘Ikaw na lang ang maghari sa amon.’ <verse eid="JDG 9:10"/><verse number="11" style="v" sid="JDG 9:11"/>Nagsabat ang higera, ‘Mas pilion ko pa bala ang maghari sa inyo sang sa maghatag sang manamit nga bunga? <char style="add">Indi gid!</char>’<verse eid="JDG 9:11"/></para>
  <para style="p">
    <verse number="12" style="v" sid="JDG 9:12"/>“Dayon nagsiling sila sa ubas, ‘Ikaw na lang ang maghari sa amon.’ <verse eid="JDG 9:12"/><verse number="13" style="v" sid="JDG 9:13"/>Nagsabat ang ubas, ‘Mas pilion ko pa bala ang maghari sa inyo sang sa maghatag sang bino nga makapalipay sa mga dios kag sa mga tawo? <char style="add">Indi gid!</char>’<verse eid="JDG 9:13"/></para>
  <para style="p">
    <verse number="14" style="v" sid="JDG 9:14"/>“Gani nagsiling na lang sila tanan sa tunukon nga kahoy-kahoy, ‘Ikaw na lang ang maghari sa amon.’ <verse eid="JDG 9:14"/><verse number="15" style="v" sid="JDG 9:15"/>Nagsabat ang tunukon nga kahoy-kahoy, ‘Kon gusto gid ninyo nga ako ang maghari sa inyo, magpahandong kamo sa akon. Pero kon indi gani kamo, mapaguwa ako sang kalayo nga magasunog sa mga kahoy nga sedro sang Lebanon.’ ”<verse eid="JDG 9:15"/></para>
  <para style="p">
    <verse number="16" style="v" sid="JDG 9:16"/>
    <char style="add">Dayon nagsiling si Jotam,</char> “Matarong bala kag husto ang inyo paghimo kay Abimelec nga hari? Maayo bala ang inyo ginhimo sa <char style="add">akon amay nga si</char> Gideon kag sa iya pamilya? Kag nagakabagay man bala sa iya hinimuan? <verse eid="JDG 9:16"/><verse number="17" style="v" sid="JDG 9:17"/>Dumduma ninyo nga nagpakig-away ang akon amay para luwason kamo sa mga Midianhon. Gintaya niya ang iya kabuhi para sa inyo. <verse eid="JDG 9:17"/><verse number="18" style="v" sid="JDG 9:18"/>Pero karon ginkontra ninyo ang pamilya sang akon amay. Ginpamatay ninyo ang 70 niya ka anak sa ibabaw sang isa ka bato. Kag ginhimo ninyo nga hari si Abimelec, nga anak sang akon amay sa iya suluguon nga babayi, tungod lamang kay paryente ninyo siya. <verse eid="JDG 9:18"/><verse number="19" style="v" sid="JDG 9:19"/>Gani kon para sa inyo matarong kag husto ang ginhimo ninyo sa akon amay kag sa iya pamilya, kabay pa nga malipay kamo kay Abimelec kag siya amo man sa inyo. <verse eid="JDG 9:19"/><verse number="20" style="v" sid="JDG 9:20"/>Pero kon indi, kabay pa nga laglagon kamo ni Abimelec nga daw sa lamunon kamo sang kalayo. Kag kamo nga mga taga-Shekem kag taga-Bet Millo, laglagon man ninyo si Abimelec nga daw sa lamunon man siya sang kalayo.” <verse eid="JDG 9:20"/><verse number="21" style="v" sid="JDG 9:21"/><char style="add">Pagkahambal sadto ni</char> Jotam, nagpalagyo <char style="add">siya</char> pakadto sa Beer kag didto nag-estar tungod kay nahadlok siya sa iya utod nga si Abimelec.<verse eid="JDG 9:21"/></para>
  <para style="p">
    <verse number="22" style="v" sid="JDG 9:22"/>Pagkatapos sang tatlo ka tuig nga pagdumala ni Abimelec sa mga Israelinhon, <verse eid="JDG 9:22"/><verse number="23" style="v" sid="JDG 9:23"/>ginpaaway sang Dios si Abimelec kag ang katawhan sang Shekem. Nagrebelde ang mga taga-Shekem kay Abimelec. <verse eid="JDG 9:23"/><verse number="24" style="v" sid="JDG 9:24"/>Natabo ini para pabayaron si Abimelec kag ang mga taga-Shekem nga nagbulig sa iya sa pagpamatay sa 70 ka anak ni Gideon nga iya mga utod. <verse eid="JDG 9:24"/><verse number="25" style="v" sid="JDG 9:25"/>Nagbutang ang mga taga-Shekem sang mga tawo sa bukid sa pag-ambus kay Abimelec, kag ginahold-ap nila ang mga nagaagi didto. Nabalitaan ini ni Abimelec.<verse eid="JDG 9:25"/></para>
  <para style="p">
    <verse number="26" style="v" sid="JDG 9:26"/>Sadto nga tion, si Gaal nga anak ni Ebed nagsaylo sa Shekem upod ang iya mga utod. Nagsalig sa iya ang mga taga-Shekem. <verse eid="JDG 9:26"/><verse number="27" style="v" sid="JDG 9:27"/>Sang tion sang tighalarvest sang ubas, naghimo ang mga tawo sang bino halin sa sini nga mga ubas. Kag naghiwat sila sang piesta sa templo sang ila dios. Kag samtang nagakinaon sila didto kag nagaininom, ginalibak nila si Abimelec. <verse eid="JDG 9:27"/><verse number="28" style="v" sid="JDG 9:28"/>Nagsiling si Gaal, “Ano kita nga klase sang mga tawo sa Shekem? Ngaa nagapasakop kita kay Abimelec? Sin-o gid bala siya? Indi bala nga anak lang siya ni Gideon? Ti, ngaa magpasakop kita sa iya ukon kay Zebul nga nagadumala para sa iya? Dapat magpasakop kamo sa kaliwat sang inyo katigulangan nga si Hamor. <verse eid="JDG 9:28"/><verse number="29" style="v" sid="JDG 9:29"/>Kon sakop ko lang kamo, sigurado gid nga mapahalin ko si Abimelec. Hambalon ko gid siya nga ipreparar niya ang iya mga soldado kag magpakig-away <char style="add">sa aton</char>.”<verse eid="JDG 9:29"/></para>
  <para style="p">
    <verse number="30" style="v" sid="JDG 9:30"/>Sang mabatian ni Zebul nga pangulo sang banwa ang ginsiling ni Gaal, nangakig gid siya. <verse eid="JDG 9:30"/><verse number="31" style="v" sid="JDG 9:31"/>Gani sekreto nga nagpasugo siya sang mga mensahero nga magkadto kay Abimelec. Amo ini ang ginpasiling niya, “Si Gaal kag ang iya mga utod nagsaylo diri sa Shekem, kag ginaganyat nila ang mga tawo nga magkontra sa imo. <verse eid="JDG 9:31"/><verse number="32" style="v" sid="JDG 9:32"/>Gani karon sa gab-i, upda ang imo mga tinawo kag magpanago anay kamo sa kaumahan <char style="add">sa guwa sang banwa</char>. <verse eid="JDG 9:32"/><verse number="33" style="v" sid="JDG 9:33"/>Buwas, pagbutlak sang adlaw, dali-dalia ninyo salakay ang banwa. Kon magpakig-away sila ni Gaal, himua ang gusto mo nga himuon sa ila.”<verse eid="JDG 9:33"/></para>
  <para style="p">
    <verse number="34" style="v" sid="JDG 9:34"/>Pagkagab-i, naglakat si Abimelec kag ang iya mga tinawo. Naggrupo sila sa apat ka grupo kag nagpanago sa <char style="add">guwa lang sang</char> Shekem. <verse eid="JDG 9:34"/><verse number="35" style="v" sid="JDG 9:35"/>Sang makita nila nga nagguwa si Gaal kag nagtindog sa may puwertahan sang banwa, nagguwa sila sa ila ginapanaguan para magsalakay. <verse eid="JDG 9:35"/><verse number="36" style="v" sid="JDG 9:36"/>Sang makita sila ni Gaal, nagsiling siya kay Zebul, “Tan-awa! May mga tawo nga nagapadulhog halin sa mga putokputokan sang mga bukid.” Nagsabat si Zebul, “Mga landong lang ina sang mga bukid. Panan-awan mo lang ina nga daw mga tawo.”<verse eid="JDG 9:36"/></para>
  <para style="p">
    <verse number="37" style="v" sid="JDG 9:37"/>Nagsiling si Gaal, “Pero tan-awa! May mga tawo man nga nagahalin sa tunga sang duha ka bukid, kag may ara pa gid sa alagyan malapit sa dako nga kahoy sang mga manugpakot!”<verse eid="JDG 9:37"/></para>
  <para style="p">
    <verse number="38" style="v" sid="JDG 9:38"/>Nagsabat si Zebul sa iya, “Diin na karon ang imo ginapahambog? Indi bala nga nagsiling ka, ‘Sin-o gid bala si Abimelec nga magpasakop kita sa iya?’ Karon ara na ang ginayaguta mo! Ngaa indi ka magpakig-away sa ila?”<verse eid="JDG 9:38"/></para>
  <para style="p">
    <verse number="39" style="v" sid="JDG 9:39"/>Gani gintipon ni Gaal ang mga taga-Shekem kag nagpakig-away sila kay Abimelec. <verse eid="JDG 9:39"/><verse number="40" style="v" sid="JDG 9:40"/>Sang ulihi nagpalagyo si Gaal kag ginlagas siya ni Abimelec. Madamo ang nagkalamatay sa inaway; ang mga pilason naglalapta hasta sa may puwertahan sang banwa.<verse eid="JDG 9:40"/></para>
  <para style="p">
    <verse number="41" style="v" sid="JDG 9:41"/>Pagkatapos sadto, nagtiner si Abimelec sa Aruma. Wala gintugutan ni Zebul nga magbalik sa Shekem si Gaal kag ang iya mga utod.<verse eid="JDG 9:41"/></para>
  <para style="p">
    <verse number="42" style="v" sid="JDG 9:42"/>Pagkaaga, nabalitaan ni Abimelec nga makadto sa kaumahan ang mga taga-Shekem. <verse eid="JDG 9:42"/><verse number="43" style="v" sid="JDG 9:43"/>Gani gin-grupo niya sa tatlo ka grupo ang iya mga tinawo kag nagkadto sila sa kaumahan kag naghulat sa pagsalakay. Sang makita nila ang mga taga-Shekem nga nagapaguwa sa banwa, nagsugod sila sa pagsalakay. <verse eid="JDG 9:43"/><verse number="44" style="v" sid="JDG 9:44"/>Ang grupo ni Abimelec nagplastar sa may puwertahan dampi sang banwa samtang ginpamatay sang duha niya ka grupo ang mga taga-Shekem sa may kaumahan. <verse eid="JDG 9:44"/><verse number="45" style="v" sid="JDG 9:45"/>Bilog gid nga adlaw ang pagpakig-away nila ni Abimelec. Sang ulihi nasakop gid man nila ang banwa, kag ginpamatay nila ang mga pumuluyo sini. Pagkatapos gin-guba nila ang banwa kag ginsabwagan dayon sang asin.<verse eid="JDG 9:45"/></para>
  <para style="p">
    <verse number="46" style="v" sid="JDG 9:46"/>Sang mabalitaan ini sang mga nagaestar sa Tore sang Shekem, nagpanago sila sa mabakod nga lugar sang templo ni El Berit.<note caller="+" style="f"><char style="fr" closed="false">9:46 </char><char style="fq" closed="false">El Berit: </char><char style="ft" closed="false">ukon, </char><char style="fqa" closed="false">Baal Berit</char></note> <verse eid="JDG 9:46"/><verse number="47" style="v" sid="JDG 9:47"/>Pagkahibalo sini ni Abimelec, <verse eid="JDG 9:47"/><verse number="48" style="v" sid="JDG 9:48"/>gindala niya ang iya mga tinawo sa Bukid sang Zalmon. Pag-abot nila didto, nagkuha si Abimelec sang wasay kag nagpang-utod sang mga sanga sang kahoy kag ginpas-an. Ginsilingan man niya ang iya mga tinawo, “Magdali-dali kamo kag himua ninyo ang akon ginhimo.” <verse eid="JDG 9:48"/><verse number="49" style="v" sid="JDG 9:49"/>Gani ang kada isa sa ila nagpas-an sang kahoy kag nagsunod kay Abimelec. Gintumpok nila ang mga kahoy sa mabakod nga lugar <char style="add">sang templo ni El Berit</char> kag gintutdan. Gani nagkalamatay ang tanan nga tawo nga nagaestar sadto sa Tore sang Shekem. Mga 1,000 sila tanan pati mga babayi.<verse eid="JDG 9:49"/></para>
  <para style="p">
    <verse number="50" style="v" sid="JDG 9:50"/>Pagkatapos nagkadto sila ni Abimelec sa Tebez kag ginsakop man nila ini. <verse eid="JDG 9:50"/><verse number="51" style="v" sid="JDG 9:51"/>Pero may mapag-on didto nga tore nga sa diin nagpalagyo ang mga taga-Tebez. Ginsiradhan nila ini kag nagsaka sila sa atop sang tore. <verse eid="JDG 9:51"/><verse number="52" style="v" sid="JDG 9:52"/>Ginsalakay ni Abimelec ang tore. Kag sang sunugon na niya kuntani ini, <verse eid="JDG 9:52"/><verse number="53" style="v" sid="JDG 9:53"/>ginhulugan siya sang babayi sing galingan nga bato, kag naglitik ang iya ulo. <verse eid="JDG 9:53"/><verse number="54" style="v" sid="JDG 9:54"/>Dali-dali niya nga gintawag ang manugdala sang iya armas kag ginsilingan, “Gabuta ang imo espada kag patya ako para indi sila makasiling nga isa lang ka babayi ang nakapatay sa akon.” Gani ginbuno siya sang iya suluguon kag napatay siya. <verse eid="JDG 9:54"/><verse number="55" style="v" sid="JDG 9:55"/>Sang makita sang mga tinawo ni Abimelec<note caller="+" style="f"><char style="fr" closed="false">9:55 </char><char style="fq" closed="false">mga tinawo ni Abimelec: </char><char style="ft" closed="false">sa literal, </char><char style="fqa" closed="false">mga Israelinhon</char></note> nga patay na siya, nagpalauli sila.<verse eid="JDG 9:55"/></para>
  <para style="p">
    <verse number="56" style="v" sid="JDG 9:56"/>Sa amo nga paagi, ginpabayad sang Dios si Abimelec sa ginhimo niya nga malain sa iya amay nga amo ang pagpatay sa 70 niya ka utod. <verse eid="JDG 9:56"/><verse number="57" style="v" sid="JDG 9:57"/>Ginpabayad man sang Dios ang mga taga-Shekem sa tanan nila nga kalautan. Gani natuman ang sumpa ni Jotam nga anak ni Gideon.<verse eid="JDG 9:57"/></para>
  <chapter eid="JDG 9"/>
  <chapter number="10" style="c" sid="JDG 10"/>
  <para style="s1">Si Tola kag si Jair</para>
  <para style="p">
    <verse number="1" style="v" sid="JDG 10:1"/>Sang napatay si Abimelec, si Tola nga anak ni Pua kag apo ni Dodo amo ang nagpangulo sa pagluwas sa Israel. Naghalin siya sa tribo ni Isacar, pero nag-estar siya sa Shamir sa kabukiran sang Efraim. <verse eid="JDG 10:1"/><verse number="2" style="v" sid="JDG 10:2"/>Ginpanguluhan niya ang Israel sa sulod sang 23 ka tuig. Sang napatay siya, ginlubong siya sa Shamir.<verse eid="JDG 10:2"/></para>
  <para style="p">
    <verse number="3" style="v" sid="JDG 10:3"/>Sunod kay Tola amo si Jair nga taga-Gilead. Ginpanguluhan niya ang Israel sa sulod sang 22 ka tuig. <verse eid="JDG 10:3"/><verse number="4" style="v" sid="JDG 10:4"/>May 30 siya ka anak, kag ang kada isa sa ila may isa ka donkey nga ginasakyan. Ini sila amo ang nagdumala sa 30 ka banwa sa Gilead nga ginatawag subong nga mga banwa ni Jair.<note caller="+" style="f"><char style="fr" closed="false">10:4 </char><char style="fq" closed="false">banwa ni Jair: </char><char style="ft" closed="false">ukon, </char><char style="fqa" closed="false">Havot Jair</char></note> <verse eid="JDG 10:4"/><verse number="5" style="v" sid="JDG 10:5"/>Sang napatay si Jair, ginlubong siya sa Kamon.<verse eid="JDG 10:5"/></para>
  <para style="s1">Ginpaantos sang mga Ammonhon ang mga Israelinhon</para>
  <para style="p">
    <verse number="6" style="v" sid="JDG 10:6"/>Naghimo liwat sing malain ang mga Israelinhon sa panulok sang <char style="nd">Ginoo</char>. Ginsikway nila ang <char style="nd">Ginoo</char> kag nagsimba sila sa mga <char style="add">imahen ni</char> Baal kag <char style="add">ni</char> Ashtoret, kag sa mga dios-dios sang Aram,<note caller="+" style="f"><char style="fr" closed="false">10:6 </char><char style="fq" closed="false">Aram: </char><char style="ft" closed="false">ukon, </char><char style="fqa" closed="false">Syria</char></note> Sidon, Moab, Ammon, kag Filistia. <verse eid="JDG 10:6"/><verse number="7" style="v" sid="JDG 10:7"/>Tungod sini, nangakig sa ila ang <char style="nd">Ginoo</char> kag ginpasakop niya sila sa mga Ammonhon kag mga Filistinhon. <verse eid="JDG 10:7"/><verse number="8" style="v" sid="JDG 10:8"/>Kag <char style="add">sugod</char> sa sina nga tuig, ginpabudlayan kag ginpaantos nila ang mga Israelinhon. <char style="add">Ginhimo nila ini</char> sa sulod sang 18 ka tuig sa tanan nga Israelinhon sa Gilead, sa east sang <char style="add">Suba sang</char> Jordan nga sakop sadto sang mga Amornon. <verse eid="JDG 10:8"/><verse number="9" style="v" sid="JDG 10:9"/>Nagtabok man ang mga Ammonhon sa <char style="add">west sang Suba sang</char> Jordan kag nagpakig-away sa <char style="add">mga tribo ni</char> Juda, ni Benjamin, kag ni Efraim. Tungod sini, puwerte gid ang kalisod sang Israel.<verse eid="JDG 10:9"/></para>
  <para style="p">
    <verse number="10" style="v" sid="JDG 10:10"/>Gani nagpangayo sang bulig ang mga Israelinhon sa <char style="nd">Ginoo</char>. Nagsiling sila, “Nakasala kami kontra sa imo, kay nagtalikod kami sa imo nga amon Dios kag nagsimba sa mga <char style="add">imahen ni</char> Baal.” <verse eid="JDG 10:10"/><verse number="11-12" style="v" sid="JDG 10:11-12"/>Nagsabat ang <char style="nd">Ginoo</char>, “Sang ginpaantos kamo sang mga Egyptohanon, Amornon, Ammonhon, Filistinhon, Sidonhon, Amaleknon, kag mga Maonhon,<note caller="+" style="f"><char style="fr" closed="false">10:11-12 </char><char style="fq" closed="false">Maonhon: </char><char style="ft" closed="false">sa iban nga mga kopya sang Septuagint, </char><char style="fqa" closed="false">Midianhon.</char></note> nagpangayo kamo sang bulig sa akon kag ginluwas ko kamo. <verse eid="JDG 10:11-12"/><verse number="13" style="v" sid="JDG 10:13"/>Pero nagtalikod kamo sa akon kag nagsimba sa iban nga mga dios. Gani karon indi ko na kamo pagluwason. <verse eid="JDG 10:13"/><verse number="14" style="v" sid="JDG 10:14"/>Ngaa indi kamo magpangayo sang bulig sa mga dios nga inyo ginpili? Sila ang paluwasa sa inyo sa tion nga ara kamo sa kalisod.”<verse eid="JDG 10:14"/></para>
  <para style="p">
    <verse number="15" style="v" sid="JDG 10:15"/>Pero nagsiling sila sa <char style="nd">Ginoo</char>, “Nakasala kami sa imo, gani himua ang gusto mo nga himuon sa amon. Pero maluoy ka, luwasa kami subong.” <verse eid="JDG 10:15"/><verse number="16" style="v" sid="JDG 10:16"/>Dayon ginsikway nila ang ila mga dios kag nagsimba sa <char style="nd">Ginoo</char>. Sang ulihi indi na maagwanta sang <char style="nd">Ginoo</char> nga makita sila nga nagaantos.<verse eid="JDG 10:16"/></para>
  <para style="p">
    <verse number="17" style="v" sid="JDG 10:17"/>Nag-abot ang adlaw nga nag-away ang mga Ammonhon kag ang mga Israelinhon. Nagkampo ang mga Ammonhon sa Gilead, kag ang mga Israelinhon sa Mizpa. <verse eid="JDG 10:17"/><verse number="18" style="v" sid="JDG 10:18"/>Nag-estoryahanay ang mga pangulo sang Gilead. Siling nila, “Kon sin-o ang magpanguna sa aton sa pagpakig-away sa mga Ammonhon amo ang himuon ta nga pangulo sa tanan nga nagaestar sa Gilead.”<verse eid="JDG 10:18"/></para>
  <chapter eid="JDG 10"/>
  <chapter number="11" style="c" sid="JDG 11"/>
  <para style="s1">Si Jefta</para>
  <para style="p">
    <verse number="1" style="v" sid="JDG 11:1"/>Si Jefta nga taga-Gilead isa ka maayo nga soldado. Ang iya amay amo si Gilead kag ang iya iloy isa ka babayi nga nagabaligya sang iya lawas. <verse eid="JDG 11:1"/><verse number="2" style="v" sid="JDG 11:2"/>May mga anak si Gilead sa iya gid asawa. Kag sang nagdalagko sila, ginpalayas nila si Jefta. Siling nila, “Wala ka gid sing may mapanubli sa amon amay, tungod kay anak ka sa iban nga babayi.” <verse eid="JDG 11:2"/><verse number="3" style="v" sid="JDG 11:3"/>Gani nagpalagyo si Jefta sa ila kag nag-estar sa Tob, nga sa diin nag-upod sa iya ang isa ka grupo sang mga bugoy.<verse eid="JDG 11:3"/></para>
  <para style="p">
    <verse number="4" style="v" sid="JDG 11:4"/>Sadto nga tion, nag-inaway ang mga Ammonhon kag mga Israelinhon. <verse eid="JDG 11:4"/><verse number="5" style="v" sid="JDG 11:5"/>Tungod sini, ginpasugat sang mga manugdumala sang Gilead si Jefta didto sa Tob. <verse eid="JDG 11:5"/><verse number="6" style="v" sid="JDG 11:6"/>Siling nila, “Panguluhi kami sa amon pagpakig-away sa mga Ammonhon.” <verse eid="JDG 11:6"/><verse number="7" style="v" sid="JDG 11:7"/>Pero nagsabat si Jefta, “Indi bala nga nangakig kamo sa akon kag ginpalayas ninyo ako sa balay sang akon amay? Karon nga ara na kamo sa kalisod, mangayo kamo sang bulig sa akon?” <verse eid="JDG 11:7"/><verse number="8" style="v" sid="JDG 11:8"/>Pero nagsiling sila, “Kinahanglan ka namon. Sige na, mag-upod ka sa amon sa pagpakig-away sa mga Ammonhon, kag ikaw ang mangin pangulo sa Gilead.” <verse eid="JDG 11:8"/><verse number="9" style="v" sid="JDG 11:9"/>Nagsabat si Jefta, “Kon mag-upod gid man ako sa inaway kag padag-on ako sang <char style="nd">Ginoo</char>, ako gid bala ang himuon ninyo nga pangulo?” <verse eid="JDG 11:9"/><verse number="10" style="v" sid="JDG 11:10"/>Nagsabat sila, “Huo, ikaw ang himuon namon nga pangulo. Ang <char style="nd">Ginoo</char> mismo amo ang amon saksi.”<verse eid="JDG 11:10"/></para>
  <para style="p">
    <verse number="11" style="v" sid="JDG 11:11"/>Gani nag-upod si Jefta sa ila, kag ginhimo siya sang mga taga-Gilead nga ila pangulo kag kumander. Kag didto sa Mizpa, sa presensya sang <char style="nd">Ginoo</char>, ginhambal ni Jefta ang iya mga promisa <char style="add">bilang pangulo</char>.<verse eid="JDG 11:11"/></para>
  <para style="p">
    <verse number="12" style="v" sid="JDG 11:12"/>Dayon nagpasugo si Jefta sang mga mensahero sa pagpamangkot sa hari sang mga Ammonhon kon ngaa ginasalakay nila ang Israel. <verse eid="JDG 11:12"/><verse number="13" style="v" sid="JDG 11:13"/>Amo ini ang sabat sang hari sang mga Ammonhon sa mga mensahero ni Jefta: “Sang pagguwa sang mga Israelinhon sa Egypt, ginsakop nila ang amon mga duta halin sa Arnon hasta sa Jabok, pakadto sa <char style="add">Suba sang</char> Jordan. Gani karon, ibalik ninyo ini sa amon sing matawhay.”<verse eid="JDG 11:13"/></para>
  <para style="p">
    <verse number="14" style="v" sid="JDG 11:14"/>Ginpabalik ni Jefta ang mga mensahero sa hari sang mga Ammonhon <verse eid="JDG 11:14"/><verse number="15" style="v" sid="JDG 11:15"/>sa pagsiling, “Wala kami nangagaw sang duta sang Moab ukon sang Ammon. <verse eid="JDG 11:15"/><verse number="16" style="v" sid="JDG 11:16"/>Sang maghalin sa Egypt ang amon mga katigulangan, nag-agi sila sa kamingawan pakadto sa Mapula nga Dagat hasta nakaabot sila sa Kadesh. <verse eid="JDG 11:16"/><verse number="17" style="v" sid="JDG 11:17"/>Dayon nagpadala sila sang mga mensahero sa hari sang Edom para pangabayon nga kon puwede tugutan sila nga mag-agi sa ila duta, pero wala sila gintugutan. Amo man ini ang ginhimo sang hari sang Moab sa ila. Gani nagpabilin na lang sila sa Kadesh.<verse eid="JDG 11:17"/></para>
  <para style="p">
    <verse number="18" style="v" sid="JDG 11:18"/>“Sang ulihi nagpadayon sila sa pagpanglakaton sa kamingawan. Naglibot sila sa Edom kag Moab hasta nga nakaabot sila sa east sang Moab sa tabok sang Arnon <char style="add">nga ililigan sang tubig</char>. Didto sila nagkampo, pero wala sila nagtabok sa Arnon tungod kay border ato sang Moab.<verse eid="JDG 11:18"/></para>
  <para style="p">
    <verse number="19" style="v" sid="JDG 11:19"/>“Dayon nagpadala sila sang mga mensahero kay Sihon nga hari sang mga Amornon (nga nagahari sa Heshbon) para magpangabay nga kon puwede tugutan sila nga mag-agi sa ila duta para makaabot sila sa ila lugar. <verse eid="JDG 11:19"/><verse number="20" style="v" sid="JDG 11:20"/>Pero wala magsalig si Sihon sa ila. Sa baylo, gintipon niya ang iya mga soldado sa Jahaz kag ginsalakay ang mga Israelinhon. <verse eid="JDG 11:20"/><verse number="21" style="v" sid="JDG 11:21"/>Pero ginpapierdi sila sang <char style="nd">Ginoo</char>, ang Dios sang Israel, sa mga Israelinhon. Gani ginsakop sang mga Israelinhon ang tanan nga kadutaan sang mga Amornon nga nagaestar sa sadto nga lugar: <verse eid="JDG 11:21"/><verse number="22" style="v" sid="JDG 11:22"/>halin sa Arnon hasta sa Jabok, kag halin sa kamingawan hasta sa <char style="add">Suba sang</char> Jordan.<verse eid="JDG 11:22"/></para>
  <para style="p">
    <verse number="23" style="v" sid="JDG 11:23"/>“Gani ang <char style="nd">Ginoo</char>, ang Dios sang Israel, amo ang nagtabog sa mga Amornon <char style="add">kag naghatag sang ila duta</char> sa mga Israelinhon. Kag karon gusto ninyo nga kuhaon ini? <verse eid="JDG 11:23"/><verse number="24" style="v" sid="JDG 11:24"/>Angkuna ninyo ang ginahatag sa inyo ni Kemosh nga inyo dios. Kag angkunon man namon ang ginahatag sa amon sang <char style="nd">Ginoo</char> nga amon Dios. <verse eid="JDG 11:24"/><verse number="25" style="v" sid="JDG 11:25"/>Ano, mas maayo ka pa kay Haring Balak sang Moab, nga anak ni Zipor? Wala gani sila nagpakigbais sa Israel <char style="add">parte sa duta</char> ukon nagpakig-away sa ila. <char style="add">Indi bala?</char> <verse eid="JDG 11:25"/><verse number="26" style="v" sid="JDG 11:26"/>Mga 300 na ka tuig nga nagaestar ang mga Israelinhon sa Heshbon kag sa Aroer, kag sa mga baryo sa palibot nila, pati sa mga banwa sa higad sang Arnon. Ngaa subong lang ninyo nadumduman nga kuhaon ini? <verse eid="JDG 11:26"/><verse number="27" style="v" sid="JDG 11:27"/>Wala kami sing may malain nga ginhimo sa inyo, pero kamo malain ang inyo ginahimo sa amon tungod kay gusto ninyo nga magpakig-away sa amon. Ang <char style="nd">Ginoo</char> amo ang maghukom sa aton <char style="add">kon sin-o sa aton ang husto</char>.”<verse eid="JDG 11:27"/></para>
  <para style="p">
    <verse number="28" style="v" sid="JDG 11:28"/>Pero wala gid ginsapak sang hari sang mga Ammonhon ang mensahi ni Jefta.<verse eid="JDG 11:28"/></para>
  <para style="p">
    <verse number="29" style="v" sid="JDG 11:29"/>Karon, gin-gamhan si Jefta sang Espiritu sang <char style="nd">Ginoo</char>. Naglibot siya sa bilog nga Gilead kag sa Manase <char style="add">sa pagtipon sang mga soldado</char>. Pagkatapos nagbalik siya sa Mizpa nga sakop sang Gilead. Kag halin didto ginsalakay niya ang mga Ammonhon. <verse eid="JDG 11:29"/><verse number="30" style="v" sid="JDG 11:30"/>Nagpanumpa si Jefta sa <char style="nd">Ginoo</char>. Siling niya, “Kon sigurado nga ipapierdi mo sa akon ining mga Ammonhon, <verse eid="JDG 11:30"/><verse number="31" style="v" sid="JDG 11:31"/>ihalad ko bilang halad nga ginasunog sa imo ang una nga magguwa sa akon balay sa pagsugata sa akon pagpuli halin sa inaway.”<verse eid="JDG 11:31"/></para>
  <para style="p">
    <verse number="32" style="v" sid="JDG 11:32"/>Nagpakig-away si Jefta sa mga Ammonhon, kag ginpadaog siya sang <char style="nd">Ginoo</char>. <verse eid="JDG 11:32"/><verse number="33" style="v" sid="JDG 11:33"/>Napierdi nila ang mga Ammonhon, kag damo gid ang ila ginpatay. Nasakop nila ang 20 ka banwa halin sa Aroer pakadto sa palibot sang Minnit hasta sa Abel Keramim.<verse eid="JDG 11:33"/></para>
  <para style="s1">Ang Anak ni Jefta</para>
  <para style="p">
    <verse number="34" style="v" sid="JDG 11:34"/>Sang magpuli si Jefta sa Mizpa, ginsugata siya sang iya anak nga babayi nga nagasaot samtang nagatukar sang tamborin. Bugtong siya nga anak ni Jefta. <verse eid="JDG 11:34"/><verse number="35" style="v" sid="JDG 11:35"/>Sang makita siya ni Jefta, gin-gisi ni Jefta ang iya bayo <char style="add">sa kasubo</char>, kag nagsiling, “Anak ko, ginpasubo mo gid ako tungod kay nakapanumpa ako sa <char style="nd">Ginoo</char>, kag indi ko na ini mabawi.”<verse eid="JDG 11:35"/></para>
  <para style="p">
    <verse number="36" style="v" sid="JDG 11:36"/>Nagsabat ang anak ni Jefta, “Tay, nakapanumpa ka sa <char style="nd">Ginoo</char>. Gani tumana ang ginsumpa mo, kay ginpadaog kamo sang <char style="nd">Ginoo</char> sa inyo mga kaaway nga mga Ammonhon. <verse eid="JDG 11:36"/><verse number="37" style="v" sid="JDG 11:37"/>Pero may isa lang ako ka butang nga ipangabay sa imo: tuguti ako nga sa duha ka bulan makalibot-libot ako sa mga bukid para magpangasubo upod sang akon mga amiga, kay mapatay ako nga indi makapamana.” <verse eid="JDG 11:37"/><verse number="38" style="v" sid="JDG 11:38"/>Gintugutan siya ni Jefta. Gani sa sulod sang duha ka bulan, naglibot-libot siya sa mga bukid kaupod sang iya mga amiga para magpangasubo, tungod kay mapatay siya nga indi makapamana. <verse eid="JDG 11:38"/><verse number="39" style="v" sid="JDG 11:39"/>Pagkaligad sang duha ka bulan, nagbalik siya sa iya amay. Kag gintuman ni Jefta ang iya ginsumpa sa <char style="nd">Ginoo</char>, kag napatay ang iya anak nga isa ka birhen. Amo ini ang ginsuguran sang kinabatasan sang Israel <verse eid="JDG 11:39"/><verse number="40" style="v" sid="JDG 11:40"/>nga sa kada tuig, nagalibot-libot <char style="add">sa mga bukid</char> ang mga dalaga sang Israel kag nagapangasubo sa sulod sang apat ka adlaw bilang pagdumdom sa anak nga babayi ni Jefta nga taga-Gilead.<verse eid="JDG 11:40"/></para>
  <chapter eid="JDG 11"/>
  <chapter number="12" style="c" sid="JDG 12"/>
  <para style="s1">Si Jefta kag ang Tribo ni Efraim</para>
  <para style="p">
    <verse number="1" style="v" sid="JDG 12:1"/>Karon, nagtipon ang mga soldado sang Efraim, kag nagtabok sila <char style="add">sa Suba sang Jordan</char> kag nagkadto sa Zafon para atubangon si Jefta. Nagpamangkot sila sa iya, “Ngaa wala mo kami pagtawga sang magpakig-away kamo sa mga Ammonhon? Tungod sa ginhimo mo nga ini, sunugon namon ang imo balay nga ara ka sa sulod.” <verse eid="JDG 12:1"/><verse number="2" style="v" sid="JDG 12:2"/>Pero nagsiling si Jefta sa ila, “Sang puwerte ang amon pagpakig-away sa mga Ammonhon, nagpangayo ako sang bulig sa inyo. Pero wala ninyo ako pagbuligi. <verse eid="JDG 12:2"/><verse number="3" style="v" sid="JDG 12:3"/>Sang mahibaluan ko nga indi kamo magbulig, gintaya ko ang akon kabuhi sa pagpakig-away. Kag ginpadaog ako sang <char style="nd">Ginoo</char>. Karon, ngaa bala gusto ninyo nga magpakig-away sa akon?”<verse eid="JDG 12:3"/></para>
  <para style="p">
    <verse number="4" style="v" sid="JDG 12:4"/>Nagsabat ang mga taga-Efraim, “Kamo nga mga taga-Gilead mga layas-layas sang Efraim kag Manase.” Gani gintipon ni Jefta ang mga lalaki sa Gilead kag nagpakig-away sila sa mga taga-Efraim. Kag napierdi nila ang mga taga-Efraim. <verse eid="JDG 12:4"/><verse number="5" style="v" sid="JDG 12:5"/>Gin-agaw nila ang mga lugar sa <char style="add">Suba sang</char> Jordan nga talabukan pakadto sa Efraim, <char style="add">para wala sing mga taga-Efraim nga makapalagyo</char>. Ang bisan sin-o nga magtabok, ginapamangkot nila kon bala taga-Efraim siya ukon indi. Kon magsabat gani siya nga, “Indi,” <verse eid="JDG 12:5"/><verse number="6" style="v" sid="JDG 12:6"/>ginapasiling nila siya sang “Shibolet,” kay ang mga taga-Efraim indi kasampot sini. Kon ang iya gani isiling “Sibolet,” dakpon nila dayon kag patyon didto mismo sa may talabukan sang <char style="add">Suba sang</char> Jordan. Kag sadto nga tion, 42,000 ka taga-Efraim ang napatay.<verse eid="JDG 12:6"/></para>
  <para style="p">
    <verse number="7" style="v" sid="JDG 12:7"/>Ginpanguluhan ni Jefta ang Israel sa sulod sang anom ka tuig. Sang napatay siya, ginlubong siya sa isa ka banwa sa Gilead.<verse eid="JDG 12:7"/></para>
  <para style="s1">Si Ibzan, si Elon, kag si Abdon</para>
  <para style="p">
    <verse number="8" style="v" sid="JDG 12:8"/>Sang napatay si Jefta, si Ibzan nga taga-Betlehem ang nagbulos sa iya bilang pangulo sang Israel. <verse eid="JDG 12:8"/><verse number="9" style="v" sid="JDG 12:9"/>Si Ibzan may 30 ka anak nga lalaki kag 30 ka babayi. Ginpaasawa kag ginpapamana niya ang iya mga anak sa mga indi sakop sang ila tribo. Ginpanguluhan niya ang Israel sa sulod sang pito ka tuig. <verse eid="JDG 12:9"/><verse number="10" style="v" sid="JDG 12:10"/>Sang napatay siya, ginlubong siya sa Betlehem.<verse eid="JDG 12:10"/></para>
  <para style="p">
    <verse number="11" style="v" sid="JDG 12:11"/>Ang nagbulos sa iya bilang pangulo sang Israel amo si Elon nga taga-Zebulun. Ginpanguluhan niya ang Israel sa sulod sang napulo ka tuig. <verse eid="JDG 12:11"/><verse number="12" style="v" sid="JDG 12:12"/>Sang napatay siya, ginlubong siya sa Ayalon nga sakop sang Zebulun.<verse eid="JDG 12:12"/></para>
  <para style="p">
    <verse number="13" style="v" sid="JDG 12:13"/>Ang nagbulos sa iya bilang pangulo sang Israel amo si Abdon nga anak ni Hilel nga taga-Piraton. <verse eid="JDG 12:13"/><verse number="14" style="v" sid="JDG 12:14"/>May 40 siya ka anak nga lalaki kag 30 ka apo nga lalaki, kag ang kada isa sa ila may donkey nga ginasakyan. Ginpanguluhan niya ang Israel sa sulod sang walo ka tuig. <verse eid="JDG 12:14"/><verse number="15" style="v" sid="JDG 12:15"/>Sang napatay siya, ginlubong siya sa Piraton, sa kabukiran sang Efraim, nga sakop sadto sang mga Amaleknon.<verse eid="JDG 12:15"/></para>
  <chapter eid="JDG 12"/>
  <chapter number="13" style="c" sid="JDG 13"/>
  <para style="s1">Ang Pagkatawo ni Samson</para>
  <para style="p">
    <verse number="1" style="v" sid="JDG 13:1"/>Naghimo liwat sing malain ang mga Israelinhon sa panulok sang <char style="nd">Ginoo</char>, gani ginpasakop sila sang <char style="nd">Ginoo</char> sa mga Filistinhon sa sulod sang 40 ka tuig.<verse eid="JDG 13:1"/></para>
  <para style="p">
    <verse number="2" style="v" sid="JDG 13:2"/>Sa sina nga panahon may isa ka lalaki nga ang iya ngalan si Manoa. Sakop siya sang tribo ni Dan, kag nagaestar siya sa Zora. Ang asawa niya indi makabata. <verse eid="JDG 13:2"/><verse number="3" style="v" sid="JDG 13:3"/><char style="add">Isa ka adlaw,</char> nagpakita ang anghel sang <char style="nd">Ginoo</char> sa iya asawa kag nagsiling, “Hasta subong wala ka pa sing bata. Pero sa indi madugay magabusong ka kag magabata sing lalaki. <verse eid="JDG 13:3"/><verse number="4" style="v" sid="JDG 13:4"/>Karon, indi ka na mag-inom sang bino ukon sang bisan ano nga klase sang ilimnon nga makahulubog, ukon magkaon sang bisan ano nga pagkaon nga ginakabig nga mahigko. <verse eid="JDG 13:4"/><verse number="5" style="v" sid="JDG 13:5"/>Kay ang bata nga matawo sa imo <char style="add">idedikar</char> sa Dios bilang isa ka Nazareo, kag indi mo gid pagguntingan ang iya buhok. Pagaluwason niya ang Israel sa mga Filistinhon.”<verse eid="JDG 13:5"/></para>
  <para style="p">
    <verse number="6" style="v" sid="JDG 13:6"/>Ginsugiran sang babayi ang iya bana. Siling niya, “Nagpakita sa akon ang isa ka alagad sang Dios nga daw sa anghel sang Dios. Kinulbaan ako! Wala ako nagpamangkot kon taga-diin siya kag wala man siya nagsugid kon sin-o siya. <verse eid="JDG 13:6"/><verse number="7" style="v" sid="JDG 13:7"/>Nagsiling siya sa akon nga magabusong ako kag magabata sing lalaki. Ginhambalan man niya ako nga indi na ako mag-inom sang bino ukon sang bisan ano nga klase sang ilimnon nga makahulubog, ukon magkaon sang bisan ano nga pagkaon nga ginakabig nga mahigko, kay ang bata nga matawo sa akon <char style="add">idedikar</char> sa Dios bilang isa ka Nazareo halin sa iya pagkatawo hasta nga mapatay siya.”<verse eid="JDG 13:7"/></para>
  <para style="p">
    <verse number="8" style="v" sid="JDG 13:8"/>Tungod sini nagpangamuyo si Manoa sa <char style="nd">Ginoo</char>. Siling niya, “Ginoo, kon mahimo pabalika ang imo alagad nga ginpadala mo para tudluan kami kon ano ang dapat namon nga himuon sa bata kon matawo na siya.”<verse eid="JDG 13:8"/></para>
  <para style="p">
    <verse number="9" style="v" sid="JDG 13:9"/>Ginpamatian sang Dios ang pangamuyo ni Manoa. Nagpakita liwat ang anghel sang Dios sa asawa ni Manoa samtang nagapungko siya sa uma nga nagaisahanon lang. <verse eid="JDG 13:9"/><verse number="10" style="v" sid="JDG 13:10"/>Dali-dali niya nga ginpangita ang iya bana kag ginsilingan, “Manoa, dali! Ari na ang tawo nga nagpakita sa akon sang isa ka adlaw.” <verse eid="JDG 13:10"/><verse number="11" style="v" sid="JDG 13:11"/>Nagtindog si Manoa kag nagsunod sa iya asawa. Pagkakita niya sa tawo, ginpamangkot niya, “Ikaw bala ang nagpakighambal sa akon asawa?” Nagsabat siya, “Huo.” <verse eid="JDG 13:11"/><verse number="12" style="v" sid="JDG 13:12"/>Nagpamangkot si Manoa sa iya, “Kon matuman na ang ginsiling mo, ano bala ang mga pagsulundan parte sa pagkabuhi kag buluhaton sang bata?” <verse eid="JDG 13:12"/><verse number="13" style="v" sid="JDG 13:13"/>Nagsabat ang anghel, “Kinahanglan sundon sang imo asawa ang tanan nga ginsiling ko sa iya. <verse eid="JDG 13:13"/><verse number="14" style="v" sid="JDG 13:14"/>Indi siya magkaon sang bisan ano nga halin sa ubas. Indi man siya mag-inom sang bino ukon sang bisan ano nga klase sang ilimnon nga makahulubog, ukon magkaon sang bisan ano nga pagkaon nga ginakabig nga mahigko. Kinahanglan sundon gid niya ang tanan nga ginsiling ko sa iya.”<verse eid="JDG 13:14"/></para>
  <para style="p">
    <verse number="15" style="v" sid="JDG 13:15"/>Nagsiling si Manoa sa anghel, “Indi ka anay maghalin kay maihaw kami sang bataon nga kanding para sa imo.” <verse eid="JDG 13:15"/><verse number="16" style="v" sid="JDG 13:16"/>Nagsabat ang anghel, “Bisan magpabilin pa ako, indi ko pagkaunon ang ipreparar mo nga pagkaon. Maayo pa nga maghalad ka na lang sang halad nga ginasunog para sa <char style="nd">Ginoo</char>.” (Wala nakahibalo si Manoa nga anghel gali ato sang <char style="nd">Ginoo</char>.)<verse eid="JDG 13:16"/></para>
  <para style="p">
    <verse number="17" style="v" sid="JDG 13:17"/>Nagpamangkot si Manoa, “Ano ang imo ngalan, para mapadunggan ka namon sa tion nga matuman ang imo ginsiling?” <verse eid="JDG 13:17"/><verse number="18" style="v" sid="JDG 13:18"/>Nagsabat ang anghel, “Ngaa gusto gid ninyo nga mahibaluan ang akon ngalan? Mabudlay ini intiendihon.” <verse eid="JDG 13:18"/><verse number="19" style="v" sid="JDG 13:19"/>Dayon nagkuha si Manoa sang bataon nga kanding kag halad nga regalo, kag ginhalad niya ini sa ibabaw sang <char style="add">halaran nga</char> bato para sa <char style="nd">Ginoo</char>. Kag samtang nagatulok si Manoa kag ang iya asawa, naghimo ang <char style="nd">Ginoo</char> sang makatilingala nga butang. <verse eid="JDG 13:19"/><verse number="20" style="v" sid="JDG 13:20"/>Nakita nila ang anghel sang <char style="nd">Ginoo</char> nga nagapaibabaw pa-langit kaupod sa kalayo nga nagadabadaba paibabaw. Tungod sa ila nakita, nagluhod dayon ang mag-asawa. <verse eid="JDG 13:20"/><verse number="21" style="v" sid="JDG 13:21"/>Halin sadto wala na nila liwat makita ang anghel. Didto nila nareyalisar nga anghel gali ato sang <char style="nd">Ginoo</char>.<verse eid="JDG 13:21"/></para>
  <para style="p">
    <verse number="22" style="v" sid="JDG 13:22"/>Nagsiling si Manoa sa iya asawa, “Sigurado gid nga mapatay kita kay nakita ta ang Dios.” <verse eid="JDG 13:22"/><verse number="23" style="v" sid="JDG 13:23"/>Pero nagsabat ang iya asawa, “Kon gusto sang <char style="nd">Ginoo</char> nga patyon kita, wala niya kuntani pagbatuna ang aton mga halad. Wala man niya kuntani ginpakita sa aton ato nga milagro ukon ginsugid sa aton ang parte sa bata.”<verse eid="JDG 13:23"/></para>
  <para style="p">
    <verse number="24" style="v" sid="JDG 13:24"/>Sang ulihi nagbata ang asawa ni Manoa sang lalaki kag gin-ngalanan niya nga Samson. Nagdako ang bata kag ginpakamaayo siya sang <char style="nd">Ginoo</char>. <verse eid="JDG 13:24"/><verse number="25" style="v" sid="JDG 13:25"/>Ang Espiritu sang <char style="nd">Ginoo</char> nagsugod sa pagpanghikot sa iya samtang didto siya sa kampo ni Dan,<note caller="+" style="f"><char style="fr" closed="false">13:25 </char><char style="fq" closed="false">kampo ni Dan: </char><char style="ft" closed="false">ukon, </char><char style="fqa" closed="false">Mahane Dan</char></note> sa tunga-tunga sang Zora kag Eshtaol.<verse eid="JDG 13:25"/></para>
  <chapter eid="JDG 13"/>
  <chapter number="14" style="c" sid="JDG 14"/>
  <para style="s1">Si Samson kag ang Isa ka Babayi sa Timnah</para>
  <para style="p">
    <verse number="1" style="v" sid="JDG 14:1"/>Sang isa ka tion, nagkadto si Samson sa Timnah, kag may nakita siya didto nga isa ka dalaga nga Filistinhon. <verse eid="JDG 14:1"/><verse number="2" style="v" sid="JDG 14:2"/>Sang magpuli siya, ginsugiran niya ang iya mga ginikanan. Siling niya, “May nakita ako didto sa Timnah nga isa ka babayi nga Filistinhon. Ipaasawa ninyo siya sa akon.”<verse eid="JDG 14:2"/></para>
  <para style="p">
    <verse number="3" style="v" sid="JDG 14:3"/>Pero nagsabat ang iya mga ginikanan, “Ngaa gusto mo gid magpangasawa halin sa mga Filistinhon nga wala nagatuo sa Dios?<note caller="+" style="f"><char style="fr" closed="false">14:3 </char><char style="fq" closed="false">wala nagatuo sa Dios: </char><char style="ft" closed="false">sa literal, </char><char style="fqa" closed="false">wala matuli</char></note> Wala ka gid bala sing may napilian sa aton mga paryente ukon kasimanwa?” Nagsabat si Samson sa iya amay, “Basta, siya ang ipaasawa ninyo sa akon.” <verse eid="JDG 14:3"/><verse number="4" style="v" sid="JDG 14:4"/>Wala gali nakahibalo ang mga ginikanan ni Samson nga ang iya desisyon gintugutan sang <char style="nd">Ginoo</char>. Kay nagapangita ang <char style="nd">Ginoo</char> sang kahigayunan nga magpakig-away sa mga Filistinhon, tungod kay sadto nga tion ang Israel sakop sang mga Filistinhon.<verse eid="JDG 14:4"/></para>
  <para style="p">
    <verse number="5" style="v" sid="JDG 14:5"/>Karon, nagkadto si Samson sa Timnah upod ang iya mga ginikanan. Sang nagapadulong si Samson<note caller="+" style="f"><char style="fr" closed="false">14:5 </char><char style="fq" closed="false">si Samson: </char><char style="ft" closed="false">sa Septuagint, </char><char style="fqa" closed="false">siya. </char><char style="ft" closed="false">Sa Hebreo, </char><char style="fqa" closed="false">sila.</char></note> sa mga talamnan sang ubas sa Timnah, gulpi lang nga ginsugata siya sang isa ka bataon nga leon nga nagangurob. <verse eid="JDG 14:5"/><verse number="6" style="v" sid="JDG 14:6"/>Gin-gamhan siya sang Espiritu sang <char style="nd">Ginoo</char>, kag ginpihak niya ang leon paagi sa iya mga kamot pareho lang nga daw nagapihak siya sang bataon nga kanding. Pero wala niya ini ginsugid sa iya mga ginikanan. <verse eid="JDG 14:6"/><verse number="7" style="v" sid="JDG 14:7"/>Ginkadtuan dayon ni Samson ang babayi kag gin-estorya. Naluyag na gid siya tapat sa babayi.<verse eid="JDG 14:7"/></para>
  <para style="p">
    <verse number="8" style="v" sid="JDG 14:8"/>Pagkaligad sang mga pila ka adlaw, nagbalik siya sa Timnah para pakaslan ang babayi. Didto siya nag-agi sa dalan nga sa diin ginpatay niya ang leon para tan-awon ang lawas sini. Kag nakita niya ang madamo nga putyukan kag honey sa lawas sang leon. <verse eid="JDG 14:8"/><verse number="9" style="v" sid="JDG 14:9"/>Ginkandos niya sang iya kamot ang honey kag ginkaon samtang nagalakat. Sang nagkitaay sila sang iya mga ginikanan, ginhatagan niya sila sang honey, kag ginkaon man nila ini. Pero wala niya sila ginsugiran nga ginkuha niya ini sa lawas sang patay nga leon.<verse eid="JDG 14:9"/></para>
  <para style="p">
    <verse number="10" style="v" sid="JDG 14:10"/>Karon nagkadto ang amay ni Samson sa <char style="add">balay sang</char> iya mangin umagad, kag didto nagpapunsyon si Samson suno sa kinabatasan nila nga dapat himuon sang nobyo. <verse eid="JDG 14:10"/><verse number="11" style="v" sid="JDG 14:11"/>Sang didto si Samson ginhatagan siya sang 30 ka bataon nga mga lalaki sa pag-upod sa iya. <verse eid="JDG 14:11"/><verse number="12" style="v" sid="JDG 14:12"/>Nagsiling si Samson sa ila, “May ipapakot ako sa inyo. Kon mapakot gani ninyo sa indi pa matapos ang pito ka adlaw nga punsyon, hatagan ko kamo sang 30 ka tela nga linen kag 30 man ka malahalon nga bayo. <verse eid="JDG 14:12"/><verse number="13" style="v" sid="JDG 14:13"/>Pero kon indi gani ninyo mapakot, kamo ang magahatag sa akon sang 30 ka tela nga linen kag 30 ka malahalon nga bayo.” Nagsabat sila, “Sige, ihambal sa amon ang imo paktakon.”<note caller="+" style="f"><char style="fr" closed="false">14:13 </char><char style="fq" closed="false">paktakon: </char><char style="ft" closed="false">sa English, </char><char style="fqa" closed="false">riddle</char></note><verse eid="JDG 14:13"/></para>
  <para style="q1">
    <verse number="14" style="v" sid="JDG 14:14"/>Nagsiling si Samson,</para>
  <para style="q1" vid="JDG 14:14">“Halin sa nagapangaon, nagguwa ang pagkaon,</para>
  <para style="q1" vid="JDG 14:14">kag halin sa makusog, nagguwa ang matam-is.”</para>
  <para style="m" vid="JDG 14:14">Nagligad ang tatlo ka adlaw pero wala gid nila ini mapakot.<verse eid="JDG 14:14"/></para>
  <para style="p">
    <verse number="15" style="v" sid="JDG 14:15"/>Sang ikaapat na nga adlaw, ginsilingan nila ang asawa ni Samson, “Kombinsiha ang imo bana nga isugid niya sa imo ang sabat sa paktakon para mahibaluan namon. Kon indi, sunugon ka namon pati ang panimalay sang imo amay. Gin-imbitar bala ninyo kami sa sini nga punsyon para kuhaan sang pagkabutang?”<verse eid="JDG 14:15"/></para>
  <para style="p">
    <verse number="16" style="v" sid="JDG 14:16"/>Gani, nagkadto ang babayi kay Samson nga nagahilibion. Siling niya, “Wala mo gali ako ginahigugma. Nagpapakot ka sa akon mga kasimanwa pero wala mo ako ginsugiran sang sabat.” Nagsabat si Samson, “Wala ko gani ginsugid sa akon mga ginikanan, sa imo pa.” <verse eid="JDG 14:16"/><verse number="17" style="v" sid="JDG 14:17"/>Halin sadto padayon ang hilibion sang babayi hasta sa ikapito nga adlaw. Gani ginsugid na lang ni Samson sa iya ang sabat tungod kay sige ang iya pagpamilit. Kag ang ginsugid ni Samson sa iya ginsugid man niya sa iya mga kasimanwa. <verse eid="JDG 14:17"/><verse number="18" style="v" sid="JDG 14:18"/>Gani antes matapos ang ikapito nga adlaw, ginsabat nila ang paktakon. Siling nila kay Samson,</para>
  <para style="q1" vid="JDG 14:18">“Wala na sing may matam-is pa sang sa honey,</para>
  <para style="q1" vid="JDG 14:18">kag wala na sing may makusog pa sang sa leon.”</para>
  <para style="p" vid="JDG 14:18">Nagsabat si Samson,</para>
  <para style="q1" vid="JDG 14:18">“Kon wala ninyo ginpilit ang akon asawa,<note caller="+" style="f"><char style="fr" closed="false">14:18 </char><char style="fq" closed="false">Kon wala ninyo ginpilit ang akon asawa: </char><char style="ft" closed="false">sa literal, </char><char style="fqa" closed="false">Kon wala ninyo pag-iarado ang akon bataon nga babayi nga baka.</char></note></para>
  <para style="q1" vid="JDG 14:18">wala kuntani kamo kahibalo sang sabat.”<verse eid="JDG 14:18"/></para>
  <para style="p">
    <verse number="19" style="v" sid="JDG 14:19"/>Sa liwat gin-gamhan sang Espiritu sang <char style="nd">Ginoo</char> si Samson. Nagkadto siya sa Ashkelon kag didto ginpamatay niya ang 30 ka tawo kag ginkuhaan sang mga pagkabutang kag mga bayo. Dayon ginhatag niya ang mga bayo sa mga tawo nga nakasabat sang iya paktakon. Pagkatapos nagpuli siya sa iya mga ginikanan nga akig gid katama tungod sa natabo. <verse eid="JDG 14:19"/><verse number="20" style="v" sid="JDG 14:20"/>Ang asawa ni Samson ginpaasawa sa lalaki nga nag-abay sa ila kasal.<verse eid="JDG 14:20"/></para>
  <chapter eid="JDG 14"/>
  <chapter number="15" style="c" sid="JDG 15"/>
  <para style="s1">Ang Pagbalos ni Samson sa mga Filistinhon</para>
  <para style="p">
    <verse number="1" style="v" sid="JDG 15:1"/>Isa sadto ka tion sang tig-alani, nagbisita si Samson sa iya asawa nga may dala nga bataon pa nga kanding. Nagsiling si Samson sa iya ugangan nga lalaki, “Gusto ko nga magsulod sa kuwarto sang akon asawa.” Pero indi magsugot ang iya ugangan. <verse eid="JDG 15:1"/><verse number="2" style="v" sid="JDG 15:2"/>Nagsiling ang iya ugangan, “Abi ko ginkainitan mo na gid siya, gani ginhatag ko siya sa imo amigo<note caller="+" style="f"><char style="fr" closed="false">15:2 </char><char style="fq" closed="false">amigo: </char><char style="ft" closed="false">ukon, </char><char style="fqa" closed="false">abay</char></note>. Karon kon gusto mo, ara ang iya manghod nga mas guwapa pa sang sa iya. Siya na lang ang pangasaw-a.”<verse eid="JDG 15:2"/></para>
  <para style="p">
    <verse number="3" style="v" sid="JDG 15:3"/>Nagsiling si Samson, “Sa ginhimo ninyo nga ini, indi ninyo ako mabasol kon ano ang himuon ko sa inyo nga mga Filistinhon.” <verse eid="JDG 15:3"/><verse number="4" style="v" sid="JDG 15:4"/>Dayon naglakat si Samson kag nagdakop sang 300 ka fox. Gintabid niya ang mga ikog sini sing tagduha-duha kag ginbutangan sang sulo. <verse eid="JDG 15:4"/><verse number="5" style="v" sid="JDG 15:5"/>Dayon ginsindihan niya ang mga sulo kag ginbuy-an ang mga fox sa mga trigo sang mga Filistinhon. Nasunog ang tanan nga trigo, indi lang ang nabugkos na kundi pati man ang wala pa nabugkos. Nasunog man ang mga talamnan sang ubas kag olibo.<verse eid="JDG 15:5"/></para>
  <para style="p">
    <verse number="6" style="v" sid="JDG 15:6"/>Nagpamangkot ang mga Filistinhon kon sin-o ang naghimo sadto, kag nahibaluan nila nga si Samson. Kag nahibaluan man nila nga ginhimo ato ni Samson tungod kay ginpaasawa sang iya ugangan nga taga-Timnah ang iya asawa sa isa niya ka amigo<note caller="+" style="f"><char style="fr" closed="false">15:6 </char><char style="fq" closed="false">sa isa niya ka amigo: </char><char style="ft" closed="false">ukon, </char><char style="fqa" closed="false">sa iya abay</char></note>. Gani ginpangita nila ang babayi kag ang iya amay kag ginsunog.<verse eid="JDG 15:6"/></para>
  <para style="p">
    <verse number="7" style="v" sid="JDG 15:7"/>Nagsiling si Samson sa mga Filistinhon, “Tungod sa sining ginhimo ninyo, indi ako mag-untat hasta nga makabalos ako sa inyo.” <verse eid="JDG 15:7"/><verse number="8" style="v" sid="JDG 15:8"/>Gani ginsalakay ni Samson sing puwerte gid ang mga Filistinhon kag madamo ang iya napatay. Pagkatapos nagpalagyo siya kag nagpanago sa kuweba, sa may banglid sang Etam.<verse eid="JDG 15:8"/></para>
  <para style="p">
    <verse number="9" style="v" sid="JDG 15:9"/>Karon, nagkampo ang mga Filistinhon sa Juda, kag ginsalakay nila ang <char style="add">banwa sang</char> Lehi. <verse eid="JDG 15:9"/><verse number="10" style="v" sid="JDG 15:10"/>Gani nagpamangkot sa ila ang mga taga-Juda, “Ngaa nga ginasalakay ninyo kami?” Nagsabat sila, “Agod dakpon namon si Samson kag balusan sa iya ginhimo sa amon.” <verse eid="JDG 15:10"/><verse number="11" style="v" sid="JDG 15:11"/>Gani ang 3,000 ka lalaki sang Juda nagkadto sa kuweba, sa may banglid sang Etam, kag ginsilingan si Samson, “Wala ka bala kahibalo nga sakop kita sang mga Filistinhon? Karon pati kami naumid sa imo ginhimo.” Nagsabat si Samson, “Ginbalusan ko lang sila sa ginhimo nila sa akon.” <verse eid="JDG 15:11"/><verse number="12" style="v" sid="JDG 15:12"/>Nagsiling sila, “Nagkadto kami diri sa pagdakop sa imo, para itugyan ka sa mga Filistinhon.” Nagsabat si Samson, “Sugot ako, basta magsumpa kamo sa akon nga indi ninyo ako pagpatyon.” <verse eid="JDG 15:12"/><verse number="13" style="v" sid="JDG 15:13"/>Nagsiling sila, “Huo, indi ka namon pagpatyon. Gapuson ka lang namon kag itugyan sa ila.” Gani gin-gapos nila siya sing duha ka bag-o nga lubid kag gindala paguwa sa kuweba.<verse eid="JDG 15:13"/></para>
  <para style="p">
    <verse number="14" style="v" sid="JDG 15:14"/>Sang madala na si Samson sa Lehi, ginsugata siya sang mga Filistinhon nga nagahinugyaw. Gin-gamhan sang Espiritu sang <char style="nd">Ginoo</char> si Samson, kag ginpamugto niya ang mga gapos nga daw pareho lang sang hilo nga ginsunog. <verse eid="JDG 15:14"/><verse number="15" style="v" sid="JDG 15:15"/>Dayon may nakita siya nga sag-ang sang donkey nga sang san-o lang napatay. Ginkuha niya ini kag gin-gamit sa pagpatay sa 1,000 ka Filistinhon. <verse eid="JDG 15:15"/><verse number="16" style="v" sid="JDG 15:16"/>Nagsiling dayon si Samson,</para>
  <para style="q1" vid="JDG 15:16">“Paagi sa sag-ang sang donkey,</para>
  <para style="q1" vid="JDG 15:16">napatay ko ang 1,000 ka tawo.</para>
  <para style="q1" vid="JDG 15:16">Paagi sa sag-ang sang donkey,</para>
  <para style="q1" vid="JDG 15:16">natumpok ko ini nga mga tawo.”<verse eid="JDG 15:16"/></para>
  <para style="m">
    <verse number="17" style="v" sid="JDG 15:17"/>Pagkatapos niya hambal, ginpilak niya ang sag-ang sang donkey. Gintawag ato nga lugar nga Ramat Lehi.<note caller="+" style="f"><char style="fr" closed="false">15:17 </char><char style="fq" closed="false">Ramat Lehi: </char><char style="ft" closed="false">buot silingon sa Hebreo, </char><char style="fqa" closed="false">Bukid sang Sag-ang</char></note><verse eid="JDG 15:17"/></para>
  <para style="p">
    <verse number="18" style="v" sid="JDG 15:18"/>Gin-uhaw gid katama si Samson. Gani nagpanawag siya sa <char style="nd">Ginoo</char>. Siling niya, “Ginpadaog mo ako, pero karon daw mapatay ako tungod sa kauhaw kag pagabihagon sang mga <char style="add">Filistinhon nga</char> wala nagatuo sa imo.”<note caller="+" style="f"><char style="fr" closed="false">15:18 </char><char style="fq" closed="false">wala nagatuo sa imo: </char><char style="ft" closed="false">sa literal, </char><char style="fqa" closed="false">wala matuli</char></note> <verse eid="JDG 15:18"/><verse number="19" style="v" sid="JDG 15:19"/>Gani ginpaguwa sang Dios ang tubig sa may buho sang duta sa Lehi. Nag-inom si Samson kag nagbalik ang iya kusog. Ini nga tuburan gintawag nga En Hakore.<note caller="+" style="f"><char style="fr" closed="false">15:19 </char><char style="fq" closed="false">En Hakore: </char><char style="ft" closed="false">buot silingon sa Hebreo, </char><char style="fqa" closed="false">Tuburan sang Nagapanawag</char></note> Ara pa ini sa Lehi hasta subong.<verse eid="JDG 15:19"/></para>
  <para style="p">
    <verse number="20" style="v" sid="JDG 15:20"/>Ginpanguluhan ni Samson ang mga Israelinhon sa sulod sang 20 ka tuig, sadtong panahon <char style="add">nga ginadumalahan sila</char> sang mga Filistinhon.<verse eid="JDG 15:20"/></para>
  <chapter eid="JDG 15"/>
  <chapter number="16" style="c" sid="JDG 16"/>
  <para style="s1">Si Samson sa Gaza</para>
  <para style="p">
    <verse number="1" style="v" sid="JDG 16:1"/>
    <char style="add">Isa ka adlaw,</char> nagkadto si Samson sa Gaza <char style="add">nga isa ka banwa sang Filistinhon</char>. May nakita siya didto nga isa ka babayi nga nagabaligya sang iya lawas, kag naghulid siya sa sadto nga babayi. <verse eid="JDG 16:1"/><verse number="2" style="v" sid="JDG 16:2"/>Nabalitaan sang mga taga-Gaza nga didto si Samson, gani ginpalibutan nila ang banwa kag ginbantayan ang puwertahan sang banwa sa bilog nga gab-i. Wala sila magsalakay sang sadto nga gab-i. Nagdesisyon sila nga patyon nila si Samson sa kaagahon. <verse eid="JDG 16:2"/><verse number="3" style="v" sid="JDG 16:3"/>Pero naghulid si Samson sa babayi hasta sang tungang gab-i lang. Dayon nagbangon siya kag nagkadto sa may puwertahan sang banwa. Ginkaptan niya ang puwertahan kag ginhukas dala ang mga haligi kag mga trangka sini. Dayon ginpas-an niya ini kag gindala sa putokputokan sang bukid nga nagaatubang sa Hebron.<verse eid="JDG 16:3"/></para>
  <para style="s1">Si Samson kag si Delila</para>
  <para style="p">
    <verse number="4" style="v" sid="JDG 16:4"/>Sang ulihi naluyag si Samson sa isa ka babayi nga nagaestar sa Sorek nga ililigan sang tubig. Ang iya ngalan amo si Delila. <verse eid="JDG 16:4"/><verse number="5" style="v" sid="JDG 16:5"/>Karon, ginkadtuan sang mga pangulo sang mga Filistinhon si Delila kag ginsilingan, “Kombinsiha siya nga isugid niya sa imo ang sekreto kon ngaa puwerte siya kakusog kag kon paano siya mapierdi, para magapos kag mabihag namon siya. Kon mahimo mo ina, ang kada isa sa amon magahatag sa imo sang 1,100 ka bilog nga pilak.”<verse eid="JDG 16:5"/></para>
  <para style="p">
    <verse number="6" style="v" sid="JDG 16:6"/>Gani ginpamangkot ni Delila si Samson. Siling niya, “Sugiri ako sang sekreto kon ngaa puwerte sa imo kakusog. Kag halimbawa, kon may maggapos ukon magdakop sa imo paano niya ini himuon?” <verse eid="JDG 16:6"/><verse number="7" style="v" sid="JDG 16:7"/>Nagsabat si Samson, “Kon gapuson ako sing pito ka bag-o nga banting sang pana,<note caller="+" style="f"><char style="fr" closed="false">16:7 </char><char style="fq" closed="false">banting sang pana: </char><char style="ft" closed="false">sa English, </char><char style="fqa" closed="false">bowstring</char></note> mangin pareho na lang ang akon kusog sa iban nga mga tawo.”<verse eid="JDG 16:7"/></para>
  <para style="p">
    <verse number="8" style="v" sid="JDG 16:8"/>
    <char style="add">Sang mahibaluan ini sang</char> mga pangulo sang mga Filistinhon, ginhatagan nila si Delila sang pito ka bag-o nga banting sang pana kag gin-gapos niya si Samson. <verse eid="JDG 16:8"/><verse number="9" style="v" sid="JDG 16:9"/>May pila ka <char style="add">Filistinhon nga</char> nagapanago sadto sa pihak nga kuwarto. Dayon nagsinggit si Delila, “Samson, may mga Filistinhon nga nag-abot sa pagdakop sa imo.” Pero ginpangbugto lang ni Samson ang mga banting sang pana nga daw pareho lang sa higot nga nakatandog sa kalayo. Gani wala pa gid nila mahibaluan ang sekreto sang iya kusog.<verse eid="JDG 16:9"/></para>
  <para style="p">
    <verse number="10" style="v" sid="JDG 16:10"/>Nagsiling si Delila kay Samson, “Gin-into mo lang ako; nagbutig ka sa akon. Sige na, sugiri ako kon paano ka magapos.” <verse eid="JDG 16:10"/><verse number="11" style="v" sid="JDG 16:11"/>Nagsiling si Samson, “Kon gapuson ako sang bag-o nga lubid nga wala pa gid magamit, mangin pareho na lang ang akon kusog sa iban nga mga tawo.”<verse eid="JDG 16:11"/></para>
  <para style="p">
    <verse number="12" style="v" sid="JDG 16:12"/>Gani nagkuha si Delila sang bag-o nga lubid nga wala pa gid magamit kag gin-gapos niya si Samson. May pila ka Filistinhon nga nagapanago sadto sa pihak nga kuwarto. Dayon nagsinggit si Delila, “Samson, may mga Filistinhon nga nag-abot sa pagdakop sa imo!” Pero ginpangbugto lang ni Samson ang higot sa iya butkon nga daw pareho lang sa hilo.<verse eid="JDG 16:12"/></para>
  <para style="p">
    <verse number="13" style="v" sid="JDG 16:13"/>Gani nagsiling liwat si Delila kay Samson, “Hasta subong ginainto mo lang gihapon ako kag ginabutigan. Sige na, sugiri ako kon paano ka magapos.” Nagsiling si Samson, “Kon ihigot mo ang pito ka salapid sang akon buhok sa teral<note caller="+" style="f"><char style="fr" closed="false">16:13 </char><char style="fq" closed="false">teral: </char><char style="ft" closed="false">ukon, </char><char style="fqa" closed="false">hablanan (</char><char style="ft" closed="false">sa English, </char><char style="fqa" closed="false">loom). </char><char style="ft" closed="false">Ginagamit ini sa paghimo sang tela.</char></note> kag hugton sang palpal, mangin pareho na lang ang akon kusog sa iban nga mga tawo.”<verse eid="JDG 16:13"/></para>
  <para style="p">
    <verse number="14" style="v" sid="JDG 16:14"/>Gani sang nagakatulog si Samson, ginhigot ni Delila ang pito ka salapid sang buhok ni Samson sa teral, kag nagsinggit dayon, “Samson, may mga Filistinhon nga nag-abot sa pagdakop sa imo.” Nakabugtaw si Samson kag ginpalos niya ang iya buhok sa teral.<verse eid="JDG 16:14"/></para>
  <para style="p">
    <verse number="15" style="v" sid="JDG 16:15"/>Gani nagsiling si Delila sa iya, “Siling mo ginahigugma mo ako, pero indi gali matuod. Tatlo na ka beses nga gin-into mo ako. Wala ka gid nanugid kon diin nagahalin ang imo kusog.” <verse eid="JDG 16:15"/><verse number="16" style="v" sid="JDG 16:16"/>Adlaw-adlaw niya nga ginapamangkot si Samson hasta sang ulihi natak-an si Samson. <verse eid="JDG 16:16"/><verse number="17" style="v" sid="JDG 16:17"/>Gani ginsugiran na lang siya ni Samson sang matuod. Siling ni Samson, “Wala gid maguntingi ang akon buhok bisan kaisa lang. Kay halin sang akon pagkatawo, <char style="add">gindedikar na</char> ako sa Dios bilang isa ka Nazareo. Gani kon maguntingan ang akon buhok, mangin pareho na lang ang akon kusog sa iban nga mga tawo.”<verse eid="JDG 16:17"/></para>
  <para style="p">
    <verse number="18" style="v" sid="JDG 16:18"/>Nabatyagan ni Delila nga nagasugid si Samson sing matuod. Gani nagpasugo siya nga hambalan ang mga pangulo sang mga Filistinhon nga magbalik tungod kay nagsugid na sa iya si Samson sing matuod. Gani nagbalik ang mga pangulo, dala ang kuwarta nga ibayad kay Delila. <verse eid="JDG 16:18"/><verse number="19" style="v" sid="JDG 16:19"/>Ginpatulog ni Delila si Samson sa iya paa, kag sang matulugan na ini, nagtawag siya sang isa ka tawo para guntingon ang pito ka salapid sang buhok ni Samson. Gani nagluya si Samson, kag ginpadakop siya ni Delila. <verse eid="JDG 16:19"/><verse number="20" style="v" sid="JDG 16:20"/>Nagsinggit si Delila, “Samson, may mga Filistinhon nga nag-abot sa pagdakop sa imo.” Pagbangon ni Samson abi niya nga makabuhi pa siya pareho sang ginhimo niya sadto. Pero wala siya kahibalo nga wala na nagbulig ang <char style="nd">Ginoo</char> sa iya. <verse eid="JDG 16:20"/><verse number="21" style="v" sid="JDG 16:21"/>Gindakop siya sang mga Filistinhon kag ginlukat ang iya mga mata. Dayon gindala nila siya sa Gaza kag ginkadenahan sang saway. Ginpaobra nila siya sa sulod sang prisohan bilang manuggaling sang uyas. <verse eid="JDG 16:21"/><verse number="22" style="v" sid="JDG 16:22"/>Pero amat-amat nga nagtubo liwat ang iya buhok.<verse eid="JDG 16:22"/></para>
  <para style="s1">Ang Pagkapatay ni Samson</para>
  <para style="p">
    <verse number="23" style="v" sid="JDG 16:23"/>Isa sina ka bes, nagtilipon ang mga pangulo sang mga Filistinhon para magsaulog kag maghalad sang madamo nga halad sa ila dios nga si Dagon. Sa ila nga pagsaulog nagakanta sila: “Ginpadaog kita sang aton dios kontra kay Samson nga aton kaaway.” <verse eid="JDG 16:23"/><verse number="24-25" style="v" sid="JDG 16:24-25"/>Puwerte ang ila kinalipay kag nagsinggit sila, “Dal-a diri si Samson sa paglingaw sa aton!” Gani ginpaguwa si Samson sa prisohan. Kag sang makita siya sang mga tawo, gindayaw nila ang ila dios. Siling nila, “Ginpadaog kita sang aton dios sa aton kaaway nga naglaglag sa aton duta kag nagpamatay sang madamo sa aton.” Dayon ginpatindog nila si Samson sa tunga sang duha ka haligi kag ginhimo nga kaladlawan. <verse eid="JDG 16:24-25"/><verse number="26" style="v" sid="JDG 16:26"/>Nagsiling si Samson sa suluguon<note caller="+" style="f"><char style="fr" closed="false">16:26 </char><char style="fq" closed="false">suluguon: </char><char style="ft" closed="false">ukon, </char><char style="fqa" closed="false">pamatan-on</char></note> nga nagatuytoy sa iya, “Pauyata ako sa haligi sang sini nga templo para makasandig ako.” <verse eid="JDG 16:26"/><verse number="27" style="v" sid="JDG 16:27"/>Puno sang tawo ang templo. Ato didto ang tanan nga pangulo sang mga Filistinhon. Sa atop lang, may ara sang 3,000 ka tawo, lalaki kag babayi. Nagasinadya sila nga nagatan-aw kay Samson.<verse eid="JDG 16:27"/></para>
  <para style="p">
    <verse number="28" style="v" sid="JDG 16:28"/>Karon, nagpangamuyo si Samson: “O Ginoong <char style="nd">Dios</char>, dumduma ako. Kon mahimo, ibalik ang akon kusog bisan kaisa na lang para makabalos ako sa mga Filistinhon sa paglukat nila sang akon mga mata.” <verse eid="JDG 16:28"/><verse number="29" style="v" sid="JDG 16:29"/>Nagkapot si Samson sa duha ka sentro nga haligi nga nagatukod sa atop sang templo. Ang tuo niya nga kamot ara sa isa ka haligi kag ang wala ara sa isa pa ka haligi. <verse eid="JDG 16:29"/><verse number="30" style="v" sid="JDG 16:30"/>Dayon nagsinggit siya, “Mapatay ako kaupod sang sini nga mga Filistinhon!” Kag gintulod niya ang duha ka haligi sa bug-os niya nga kusog, kag narumpag ang templo sa mga pangulo kag sa tanan nga tawo didto. Mas madamo pa ang iya napatay sang sadto nga tion sang sa nagakabuhi pa siya.<verse eid="JDG 16:30"/></para>
  <para style="p">
    <verse number="31" style="v" sid="JDG 16:31"/>Ang bangkay ni Samson ginkuha sang iya mga utod kag mga paryente kag ginlubong sa ginlubngan sang iya amay nga si Manoa, didto sa tunga-tunga sang Zora kag Eshtaol. Ginpanguluhan ni Samson ang Israel sa sulod sang 20 ka tuig.<verse eid="JDG 16:31"/></para>
  <chapter eid="JDG 16"/>
  <chapter number="17" style="c" sid="JDG 17"/>
  <para style="s1">Ang mga Dios-dios ni Micas</para>
  <para style="p">
    <verse number="1" style="v" sid="JDG 17:1"/>May isa ka tawo nga nagaestar sa kabukiran sang Efraim nga ang iya ngalan si Micas. <verse eid="JDG 17:1"/><verse number="2-3" style="v" sid="JDG 17:2-3"/><char style="add">Isa ka adlaw,</char> nagsiling si Micas sa iya iloy, “Nabatian ko nga ginsumpa mo ang nagkuha sang imo 1,100 ka pilak. Ari ang pilak, ako ang nagkuha sini.” Pagkabaton sini sang iya iloy, nagsiling siya, “Anak, kabay pa nga pakamaayuhon ka sang <char style="nd">Ginoo</char>. Ihalad ko ini nga pilak sa <char style="nd">Ginoo</char> para indi mag-abot sa imo ang sumpa. Gamiton ko ini nga pilak nga panghaklap sa kahoy nga imahen nga ipahimo ko. Huo, ihalad ko ini sa <char style="nd">Ginoo</char> para maluwas ka sa sumpa.” <verse eid="JDG 17:2-3"/><verse number="4" style="v" sid="JDG 17:4"/>Dayon nagkuha ang iya iloy sang 200 ka pilak kag ginhatag sa platero. Kag gin-gamit ini sang platero nga panghaklap sa kahoy nga imahen. Sang nahuman na, ginbutang ini nga dios-dios sa balay ni Micas.<verse eid="JDG 17:4"/></para>
  <para style="p">
    <verse number="5" style="v" sid="JDG 17:5"/>May kaugalingon nga simbahan si Micas, kag nagpahimo siya sang mga dios-dios kag espesyal nga panapton<note caller="+" style="f"><char style="fr" closed="false">17:5 </char><char style="fq" closed="false">espesyal nga panapton: </char><char style="ft" closed="false">sa Hebreo, </char><char style="fqa" closed="false">efod</char></note> <char style="add">sang pari</char>. Ginhimo niya nga pari ang isa sa iya mga anak nga lalaki. <verse eid="JDG 17:5"/><verse number="6" style="v" sid="JDG 17:6"/>Sang sadto nga tion, wala sing hari sa Israel, gani nagapagusto lang ang tagsa-tagsa kon ano ang iya luyag himuon.<verse eid="JDG 17:6"/></para>
  <para style="p">
    <verse number="7" style="v" sid="JDG 17:7"/>May isa ka bataon nga Levita<note caller="+" style="f"><char style="fr" closed="false">17:7 </char><char style="fq" closed="false">Levita: </char><char style="ft" closed="false">ukon, </char><char style="fqa" closed="false">kaliwat ni Levi</char></note> nga nagaestar sa Betlehem nga sakop sang Juda. <verse eid="JDG 17:7"/><verse number="8" style="v" sid="JDG 17:8"/>Isa ka adlaw, naglakat siya para mangita sang elistaran sa iban nga lugar. Sa iya paglakat, nakaagi siya sa balay ni Micas sa kabukiran sang Efraim. <verse eid="JDG 17:8"/><verse number="9" style="v" sid="JDG 17:9"/>Ginpamangkot siya ni Micas, “Taga-diin ka?” Nagsabat siya, “Taga-Betlehem, nga sakop sang Juda. Kag isa ako ka Levita. Nagapangita ako sang akon maestaran.” <verse eid="JDG 17:9"/><verse number="10-11" style="v" sid="JDG 17:10-11"/>Nagsiling si Micas, “Diri ka na lang estar sa akon. Himuon ko ikaw nga akon manuglaygay<note caller="+" style="f"><char style="fr" closed="false">17:10-11 </char><char style="fq" closed="false">manuglaygay: </char><char style="ft" closed="false">sa literal, </char><char style="fqa" closed="false">amay</char></note> kag pari. Kag kada tuig hatagan ko ikaw sang napulo ka bilog nga pilak, luwas sa mga bayo kag pagkaon nga akon ihatag sa imo.” Nagsugot ang Levita sa ginsiling ni Micas kag ginkabig siya ni Micas nga isa sa iya mga anak. <verse eid="JDG 17:10-11"/><verse number="12" style="v" sid="JDG 17:12"/>Ginhimo siya ni Micas nga pari, kag didto ginpaestar sa iya balay. <verse eid="JDG 17:12"/><verse number="13" style="v" sid="JDG 17:13"/>Nagsiling si Micas, “Karon, sigurado ako nga pakamaayuhon ako sang <char style="nd">Ginoo</char> tungod kay may pari na ako nga Levita.”<verse eid="JDG 17:13"/></para>
  <chapter eid="JDG 17"/>
  <chapter number="18" style="c" sid="JDG 18"/>
  <para style="s1">Si Micas kag ang Tribo ni Dan</para>
  <para style="p">
    <verse number="1" style="v" sid="JDG 18:1"/>Sadto nga panahon wala sing hari ang Israel. Kag sa amo man nga panahon, ang tribo ni Dan nagapangita sang lugar nga ila maestaran nga mangin ila mismo. Sa mga tribo sang Israel, ang tribo ni Dan ang wala pa makabaton sang ila palanublion nga duta. <verse eid="JDG 18:1"/><verse number="2" style="v" sid="JDG 18:2"/>Gani nagpadala ang mga kaliwat ni Dan sang lima ka maisog nga mga lalaki halin sa ila pamilya sa pagpangita sang ila maestaran. Ining lima ka lalaki naghalin sa mga banwa sang Zora kag Eshtaol.</para>
  <para style="p" vid="JDG 18:2">Sang naglakat na sila sa pagpangita sang lugar, nakaabot sila sa balay ni Micas sa kabukiran sang Efraim, kag didto sila nagtulog. <verse eid="JDG 18:2"/><verse number="3" style="v" sid="JDG 18:3"/>Samtang didto sila, nahibaluan nila nga indi taga-didto atong bataon nga Levita tungod sa iya panghambal. Gani ginpamangkot nila siya, “Ngaa ari ka? Sin-o ang nagdala diri sa imo? Kag ano ang ginahimo mo diri?”<verse eid="JDG 18:3"/></para>
  <para style="p">
    <verse number="4" style="v" sid="JDG 18:4"/>Ginsugiran niya sila sang ginhimo ni Micas sa iya, kag nagsiling siya, “Nagatrabaho ako bilang pari ni Micas, kag ginasuwelduhan niya ako.” <verse eid="JDG 18:4"/><verse number="5" style="v" sid="JDG 18:5"/>Nagsabat ang mga lalaki, “Kon amo sina, pamangkuta abi ang Dios kon bala mangin madinalag-on ining amon paglakat.” <verse eid="JDG 18:5"/><verse number="6" style="v" sid="JDG 18:6"/>Nagsabat ang pari, “Indi kamo magpalibog. Ginaupdan kamo sang <char style="nd">Ginoo</char> sa inyo pagpanglakaton.”<verse eid="JDG 18:6"/></para>
  <para style="p">
    <verse number="7" style="v" sid="JDG 18:7"/>Nagpadayon ining lima ka lalaki kag nakaabot sila sa Laish. Nakita nila nga matawhay ang pagpangabuhi sang mga tawo didto pareho sa mga Sidonhon. Malinong ini nga lugar, kag ara ang tanan nga kinahanglan sang mga tawo. Nagasalig gid ang mga pumuluyo nga wala sing may mag-ano sa ila. Ini nga lugar malayo sa mga Sidonhon, kag wala sila sing kadampig nga banwa. <verse eid="JDG 18:7"/><verse number="8" style="v" sid="JDG 18:8"/>Sang magbalik ang lima ka lalaki sa Zora kag Eshtaol, ginpamangkot sila sang ila mga kasimanwa kon ano ang ila nakita. <verse eid="JDG 18:8"/><verse number="9" style="v" sid="JDG 18:9"/>Nagsiling sila, “Dali na, masalakay na kita, kay nakakita kami sang maayo gid nga lugar. Ano, indi pa kamo maghulag? Indi na kita magdugay pa. Salakayon na naton para masakop na naton ini nga duta. <verse eid="JDG 18:9"/><verse number="10" style="v" sid="JDG 18:10"/>Ginhatag sang Dios sa aton ang ini nga duta. Malapad ini kag bugana, kag ara ang tanan nga kinahanglan naton. Kag isa pa, nagasalig gid ang mga pumuluyo sini nga wala sing may mag-ano sa ila.”<verse eid="JDG 18:10"/></para>
  <para style="p">
    <verse number="11" style="v" sid="JDG 18:11"/>Gani, halin sa Zora kag Eshtaol, naglakat ang 600 ka armado nga mga tawo halin sa tribo ni Dan para magpakig-away. <verse eid="JDG 18:11"/><verse number="12" style="v" sid="JDG 18:12"/>Nagkampo sila sa west sang banwa sang Kiriat Jearim sa Juda. (Amo ina nga hasta subong ang lugar nga ato ginatawag nga Kampo ni Dan.) <verse eid="JDG 18:12"/><verse number="13" style="v" sid="JDG 18:13"/>Halin didto, nagpadayon sila sa pagpanglakaton hasta nga nakaabot sila sa balay ni Micas, sa kabukiran sang Efraim.<verse eid="JDG 18:13"/></para>
  <para style="p">
    <verse number="14" style="v" sid="JDG 18:14"/>Dayon, atong lima ka lalaki nga nagpang-espiya sa Laish nagsiling sa ila mga kaupod, “Nakahibalo bala kamo nga ang isa sa mga balay diri may espesyal nga panapton<note caller="+" style="f"><char style="fr" closed="false">18:14 </char><char style="fq" closed="false">espesyal nga panapton: </char><char style="ft" closed="false">sa Hebreo, </char><char style="fqa" closed="false">efod</char></note> <char style="add">sang pari</char>, may imahen nga nahaklapan sang pilak, kag iban pa nga mga dios-dios? Ano ayhan ang maayo ta nga himuon?” <verse eid="JDG 18:14"/><verse number="15" style="v" sid="JDG 18:15"/><char style="add">Pagkatapos nga madesisyunan nila kon ano ang ila himuon,</char> nagkadto sila sa balay ni Micas kag nagpangamusta sa bataon nga Levita nga nagaestar didto. <verse eid="JDG 18:15"/><verse number="16-17" style="v" sid="JDG 18:16-17"/>Samtang nagatindog sa puwertahan <char style="add">sang banwa</char> ang pari kag ang 600 ka armado nga mga tawo sang tribo ni Dan, nagsulod ang lima ka espiya sa balay ni Micas kag ginpanguha nila ang espesyal nga panapton, ang imahen nga nahaklapan sang pilak, kag ang iban pa nga dios-dios.<verse eid="JDG 18:16-17"/></para>
  <para style="p">
    <verse number="18" style="v" sid="JDG 18:18"/>Sang makita sadto sang pari nga ginsulod sang lima ka tawo ang balay ni Micas kag ginapanguha ato nga mga butang, nagpamangkot siya sa ila, “Ngaa ginakuha ninyo ina?” <verse eid="JDG 18:18"/><verse number="19" style="v" sid="JDG 18:19"/>Nagsabat sila, “Hipos ka lang. Mag-upod ka sa amon kay himuon ka namon nga pari kag manuglaygay. Indi ka bala luyag nga mangin pari sang isa ka tribo sang Israel sang sa isa lang ka panimalay?” <verse eid="JDG 18:19"/><verse number="20" style="v" sid="JDG 18:20"/>Nagustuhan sang pari ang ginsiling sa iya, gani nagbulig siya sa ila sa pagpanguha sang espesyal nga panapton, sang imahen nga nahaklapan sang pilak kag sang iban pa nga mga dios-dios, kag nag-upod siya sa ila.<verse eid="JDG 18:20"/></para>
  <para style="p">
    <verse number="21" style="v" sid="JDG 18:21"/>Sang nagalakat sila, nagauna sa ila ang ila mga kabataan, mga kasapatan, kag mga kagamitan. <verse eid="JDG 18:21"/><verse number="22" style="v" sid="JDG 18:22"/>Medyo malayo na sila sa balay ni Micas <char style="add">sang mahibaluan ni Micas ang natabo. Gani</char> gintipon niya ang iya mga kasilingan kag ginlagas ang mga kaliwat ni Dan. <verse eid="JDG 18:22"/><verse number="23" style="v" sid="JDG 18:23"/>Ginasinggitan nila sila, kag nagbalikid ang mga kaliwat ni Dan kag nagpamangkot kay Micas, “Ano bala ang natabo nga ginalagas ninyo kami?”<verse eid="JDG 18:23"/></para>
  <para style="p">
    <verse number="24" style="v" sid="JDG 18:24"/>Nagsabat si Micas, “Mamangkot pa kamo? Ginkuha ninyo ang mga dios-dios nga akon ginpahimo, pati ang <char style="add">akon</char> pari. Wala na sing nabilin sa akon.” <verse eid="JDG 18:24"/><verse number="25" style="v" sid="JDG 18:25"/>Nagsiling sila, “Maayo pa nga maghipos ka na lang, kay basi mangakig ang iban namon nga kaupod kag patyon ka nila pati ang imo pamilya.” <verse eid="JDG 18:25"/><verse number="26" style="v" sid="JDG 18:26"/>Kag nagpadayon sila sa paglakat. Nakita ni Micas nga indi niya sila masarangan, gani nagpuli na lang siya.<verse eid="JDG 18:26"/></para>
  <para style="p">
    <verse number="27" style="v" sid="JDG 18:27"/>Nagkadto ang mga kaliwat ni Dan sa Laish dala ang mga dios-dios ni Micas pati ang iya pari. Malinong nga lugar ang Laish, kag nagasalig gid ang mga pumuluyo sini nga wala sing may mag-ano sa ila. Ginsalakay sila sang mga kaliwat ni Dan kag ginpamatay, kag ginsunog ang <char style="add">ila</char> banwa. <verse eid="JDG 18:27"/><verse number="28" style="v" sid="JDG 18:28"/>Wala sing may makabulig sa mga taga-Laish tungod kay malayo sila sa Sidon kag wala sila sing kadampig nga banwa. Ang Laish ara sa kapatagan nga malapit sa Bet Rehob. Sang ulihi ginpatindog liwat ini sang mga kaliwat ni Dan kag ila gin-estaran. <verse eid="JDG 18:28"/><verse number="29" style="v" sid="JDG 18:29"/>Gin-islan nila sang Dan ang ngalan sini suno sa ngalan sang ila katigulangan nga si Dan, nga isa sa mga anak ni Jacob.<note caller="+" style="f"><char style="fr" closed="false">18:29 </char><char style="fq" closed="false">Jacob: </char><char style="ft" closed="false">sa Hebreo, </char><char style="fqa" closed="false">Israel</char></note> <verse eid="JDG 18:29"/><verse number="30" style="v" sid="JDG 18:30"/>Ginpatindog nila didto ang dios-dios <char style="add">ni Micas</char> kag ila ginsimba. Si Jonatan nga anak ni Gershom kag apo ni Moises ang ginhimo nila nga pari. Ang mga kaliwat ni Jonatan amo ang nag-alagad bilang mga pari sa tribo ni Dan hasta sang pagbihag sa mga taga-Israel. <verse eid="JDG 18:30"/><verse number="31" style="v" sid="JDG 18:31"/>Kag samtang ang Tolda sang Dios didto pa sa Shilo, ang dios-dios ni Micas padayon nga ginasimba sa Dan.<verse eid="JDG 18:31"/></para>
  <chapter eid="JDG 18"/>
  <chapter number="19" style="c" sid="JDG 19"/>
  <para style="s1">Ang Levita kag ang Iya Asawa nga Suluguon</para>
  <para style="p">
    <verse number="1" style="v" sid="JDG 19:1"/>Sang sadto nga panahon nga wala pa sing hari ang Israel, may isa ka Levita<note caller="+" style="f"><char style="fr" closed="false">19:1 </char><char style="fq" closed="false">Levita: </char><char style="ft" closed="false">ukon, </char><char style="fqa" closed="false">kaliwat ni Levi</char></note> nga nagaestar sa malayo nga parte sang kabukiran sang Efraim. Ini nga Levita nakapangasawa sang suluguon nga taga-Betlehem sa Juda. <verse eid="JDG 19:1"/><verse number="2" style="v" sid="JDG 19:2"/>Pero nagluib sa iya ang iya asawa, kag nagpuli ini sa balay sang iya mga ginikanan sa Betlehem. Pagkaligad sang apat ka bulan, <verse eid="JDG 19:2"/><verse number="3" style="v" sid="JDG 19:3"/>nagdesisyon ang Levita nga apason niya ang iya asawa kag kombinsihon nga mag-upod liwat sila. Gani naglakat siya upod ang isa niya ka suluguon kag duha ka donkey. Pag-abot niya didto, ginpadayon siya sang babayi. Sang makita siya sang amay sang babayi, gin-abiabi gid siya. <verse eid="JDG 19:3"/><verse number="4" style="v" sid="JDG 19:4"/>Ginpilit siya sang iya ugangan nga magpabilin didto. Gani nagpabilin siya sa sulod sang tatlo ka adlaw nga didto man nagakaon, nagainom, kag nagatulog.<verse eid="JDG 19:4"/></para>
  <para style="p">
    <verse number="5" style="v" sid="JDG 19:5"/>Sang ikaapat na nga adlaw, aga pa gid nagbangon ang Levita kag ang iya suluguon, kag naghimos sila nga magpuli. Pero nagsiling sa iya ang iya ugangan nga lalaki, “Kaon anay kamo antes maglakat.” <verse eid="JDG 19:5"/><verse number="6" style="v" sid="JDG 19:6"/>Gani nagkaon kag nag-inom sila nga duha. Sang ulihi nagsiling ang iya ugangan, “Diri lang anay kamo sa gab-i kay magkinalipay kita.” <verse eid="JDG 19:6"/><verse number="7" style="v" sid="JDG 19:7"/>Indi kuntani siya magsugot pero ginpilit gid siya sang iya ugangan, gani nagpabilin na lang sila. <verse eid="JDG 19:7"/><verse number="8" style="v" sid="JDG 19:8"/>Pagkaaga, naghimos sila nga maglakat, pero nagsiling naman ang iya ugangan, “Kaon anay kamo kag karon na lang kamo sa hapon maglakat.” Gani nagkaon anay sila nga duha. <verse eid="JDG 19:8"/><verse number="9" style="v" sid="JDG 19:9"/>Sang malakat na ang Levita, ang iya asawa, kag ang iya suluguon, nagsiling ang iya ugangan, “Hapon na kag dugay-dugay dulom na. Maayo pa diri na lang kamo liwat matulog. Magkinalipay anay kamo diri, kag buwas aga pa kamo magpuli.”<verse eid="JDG 19:9"/></para>
  <para style="p">
    <verse number="10-11" style="v" sid="JDG 19:10-11"/>Pero wala na gid nagpasugot ang Levita, kundi naglakat siya kag ang iya asawa, upod ang duha ka donkey. Hapon na gid sang mag-abot sila malapit sa Jebus (nga amo ang Jerusalem). Gani nagsiling ang suluguon sang Levita, “Maayo pa siguro nga diri na lang kita matulog sa sining siyudad sang mga Jebusnon.” <verse eid="JDG 19:10-11"/><verse number="12" style="v" sid="JDG 19:12"/>Nagsabat ang Levita, “Indi puwede nga diri kita matulog sa lugar nga indi sakop sang mga Israelinhon. Maderetso kita sa Gibea. <verse eid="JDG 19:12"/><verse number="13" style="v" sid="JDG 19:13"/>Dali na, tinguhaan ta nga makaabot kita sa Gibea ukon sa Rama, kag didto kita matulog.” <verse eid="JDG 19:13"/><verse number="14" style="v" sid="JDG 19:14"/>Gani nagpadayon sila sa paglakat. Nagasalop na ang adlaw sang mag-abot sila sa Gibea nga sakop sang tribo ni Benjamin. <verse eid="JDG 19:14"/><verse number="15" style="v" sid="JDG 19:15"/>Nagsulod sila sa banwa kag nagpungko sa plasa, pero wala gid sing may nag-agda sa ila nga magdayon.<verse eid="JDG 19:15"/></para>
  <para style="p">
    <verse number="16" style="v" sid="JDG 19:16"/>Sang sirom na, may isa ka tigulang nga lalaki nga nagapapuli na halin sa iya obra sa uma. Ini nga tigulang didto anay nagaestar sa kabukiran sang Efraim, pero sang ulihi sa Gibea na siya nag-estar. Ining Gibea sakop sang teritoryo sang tribo ni Benjamin.<verse eid="JDG 19:16"/></para>
  <para style="p">
    <verse number="17" style="v" sid="JDG 19:17"/>Sang makita sang tigulang ang nagpanglakaton nga Levita sa may plasa sang siyudad, ginpalapitan niya kag ginpamangkot, “Taga-diin ka? Kag diin ka makadto?” <verse eid="JDG 19:17"/><verse number="18" style="v" sid="JDG 19:18"/>Nagsabat ang Levita, “Halin kami sa Betlehem nga sakop sang Juda kag mapuli kami sa amon balay<note caller="+" style="f"><char style="fr" closed="false">19:18 </char><char style="fq" closed="false">amon balay: </char><char style="ft" closed="false">Amo ini sa Septuagint. Sa Hebreo, </char><char style="fqa" closed="false">balay sang <char style="nd">Ginoo</char>.</char></note> sa kabukiran sang Efraim. Wala sing may nag-agda sa amon nga magdayon sa iya balay. <verse eid="JDG 19:18"/><verse number="19" style="v" sid="JDG 19:19"/>May pagkaon kag ilimnon kami sang akon asawa kag sang akon suluguon, kag may inugpahalab kami sa amon mga donkey. Gani wala na kami sing iban pa nga kinahanglan.” <verse eid="JDG 19:19"/><verse number="20" style="v" sid="JDG 19:20"/>Nagsiling ang tigulang, “Indi kamo magtulog diri sa plasa. Didto na lang kamo sa akon balay. Ako ang bahala sa tanan ninyo nga kinahanglanon.” <verse eid="JDG 19:20"/><verse number="21" style="v" sid="JDG 19:21"/>Gani nag-upod sila sa tigulang. Pag-abot nila, ginpakaon sang tigulang ang ila mga donkey. Kag pagkatapos nila panghinaw sang ila mga tiil, nagkaon sila kag nag-inom.<verse eid="JDG 19:21"/></para>
  <para style="p">
    <verse number="22" style="v" sid="JDG 19:22"/>Sang nagakinalipay sila, gulpi lang nga ginpalibutan sang mga malain nga mga tawo ang balay kag ginpukpok ang puwertahan. Nagasinggit sila sa tigulang nga tag-iya sang balay, “Paguwaa ang bisita mo nga lalaki kay magpakighilawas kami sa iya.” <verse eid="JDG 19:22"/><verse number="23" style="v" sid="JDG 19:23"/>Nagsabat ang tigulang, “Mga abyan, bisita ko ini nga tawo, gani indi ninyo paghimua inang mahigko kag makahuluya nga butang. <verse eid="JDG 19:23"/><verse number="24" style="v" sid="JDG 19:24"/>Ihatag ko sa inyo ang akon anak nga dalaga kag ang asawa sang sini nga tawo, kag pagusto kamo kon ano ang inyo nga himuon sa ila. Basta indi lang ninyo paghimua inang makahuluya nga butang sa akon bisita.”<verse eid="JDG 19:24"/></para>
  <para style="p">
    <verse number="25" style="v" sid="JDG 19:25"/>Wala namati ang mga tawo sa iya, gani ginbutong sang Levita ang iya asawa kag ginpaguwa. Ginhimuslan nila siya kag gin-abusuhan sa bilog nga gab-i hasta mag-aga. Kag sang kaagahon, ginpalakat nila ang babayi. <verse eid="JDG 19:25"/><verse number="26" style="v" sid="JDG 19:26"/>Nagbalik ang babayi sa balay nga ginadayunan sang iya bana. Natumba siya sa may puwertahan, kag didto siya hasta sa pagbutlak sang adlaw.<verse eid="JDG 19:26"/></para>
  <para style="p">
    <verse number="27" style="v" sid="JDG 19:27"/>Sang sina nga aga nagbugtaw ang iya bana. Ginbuksan niya ang puwertahan para maglakat na, kag nakita niya ang iya asawa nga nagahamyang kag ang mga kamot sini nagauntay pa sa puwertahan. <verse eid="JDG 19:27"/><verse number="28" style="v" sid="JDG 19:28"/>Nagsiling ang Levita, “Bangon na kay mapuli na kita.” Pero patay na gali ang babayi, gani ginkarga niya ang bangkay sa iya donkey kag naglakat.<verse eid="JDG 19:28"/></para>
  <para style="p">
    <verse number="29" style="v" sid="JDG 19:29"/>Pag-abot niya sa ila, ginpang-utod-utod niya sa dose ka parte ang bangkay sang iya asawa kag ginpadala sa dose ka tribo sang Israel. <verse eid="JDG 19:29"/><verse number="30" style="v" sid="JDG 19:30"/>Nagsiling ang tanan nga nakakita sini, “Wala pa gid sing may natabo nga pareho sini halin sang paghalin sang mga Israelinhon sa Egypt. Ano ayhan ang maayo ta nga himuon?”<verse eid="JDG 19:30"/></para>
  <chapter eid="JDG 19"/>
  <chapter number="20" style="c" sid="JDG 20"/>
  <para style="s1">Nagpreparar ang Israel sa Pagpakig-away</para>
  <para style="p">
    <verse number="1" style="v" sid="JDG 20:1"/>Ang tanan nga Israelinhon halin sa Dan hasta sa Beersheba kag halin sa Gilead nagtipon sa Mizpa, sa presensya sang <char style="nd">Ginoo</char>. <verse eid="JDG 20:1"/><verse number="2" style="v" sid="JDG 20:2"/>Didto man ang pangulo sang kada tribo sang Israel sang pagtipon sang katawhan sang Dios. 400,000 sila tanan nga soldado nga armado sang espada. <verse eid="JDG 20:2"/><verse number="3" style="v" sid="JDG 20:3"/>Nakabati ang mga taga-Benjamin nga ang kapareho nila nga mga Israelinhon nagtipon sa Mizpa.</para>
  <para style="p" vid="JDG 20:3">Karon nagpamangkot ang mga Israelinhon, “Paano natabo ini nga kalautan?” <verse eid="JDG 20:3"/><verse number="4" style="v" sid="JDG 20:4"/>Nagsiling ang Levita nga bana sang babayi nga ginpatay, “Nag-agi ako kag ang akon asawa sa Gibea nga sakop sang Benjamin para didto matulog. <verse eid="JDG 20:4"/><verse number="5" style="v" sid="JDG 20:5"/>Sang gab-i na, ang balay nga amon gindayunan ginpalibutan sang mga lalaki nga mga taga-Gibea. Patyon kuntani nila ako; pero sa baylo, ginlugos nila ang akon asawa hasta nga napatay siya. <verse eid="JDG 20:5"/><verse number="6" style="v" sid="JDG 20:6"/>Gani gindala ko puli ang iya bangkay kag ginpang-utod-utod kag ginpadala sa dose ka tribo sang Israel, kay puwerte kalain kag makahuluya ang ila ginhimo diri sa Israel. <verse eid="JDG 20:6"/><verse number="7" style="v" sid="JDG 20:7"/>Ti, kita tanan nga Israelinhon, ano karon ang aton himuon?”<verse eid="JDG 20:7"/></para>
  <para style="p">
    <verse number="8" style="v" sid="JDG 20:8"/>Nag-isa ang mga tawo nga nagsiling, “Wala sing isa sa aton nga magpuli. <verse eid="JDG 20:8"/><verse number="9" style="v" sid="JDG 20:9"/>Ang aton himuon, magabot-gabot kita kon sin-o sa aton ang magsalakay sa Gibea. <verse eid="JDG 20:9"/><verse number="10" style="v" sid="JDG 20:10"/>Ang ikanapulo nga parte sang tanan nga lalaki sa kada tribo amo ang mag-asikaso sa pagkaon sang mga soldado. Ang nabilin amo ang magbalos sa taga-Gibea tungod sa makahuluya nga ginhimo nila sa Israel.” <verse eid="JDG 20:10"/><verse number="11" style="v" sid="JDG 20:11"/>Gani nag-isa ang mga lalaki sang Israel sa pagsalakay sa Gibea.<verse eid="JDG 20:11"/></para>
  <para style="p">
    <verse number="12" style="v" sid="JDG 20:12"/>Nagpadala sang mga mensahero ang mga tribo sang Israel sa bilog nga tribo sang Benjamin sa pagsiling, “Ano ining kalautan nga natabo dira sa inyo? <verse eid="JDG 20:12"/><verse number="13" style="v" sid="JDG 20:13"/>Karon, itugyan ninyo sa amon ang mga malain nga mga taga-Gibea nga naghimo sini para patyon namon sila para madula ini nga kalautan sa Israel.” Pero wala ginsapak sang mga Benjaminhon ang ila kapareho nga mga Israelinhon. <verse eid="JDG 20:13"/><verse number="14" style="v" sid="JDG 20:14"/>Sa baylo nagguwa sila sa ila mga banwa kag nagtipon sa Gibea para magpakig-away sa ila kapareho nga mga Israelinhon. <verse eid="JDG 20:14"/><verse number="15" style="v" sid="JDG 20:15"/>Sadto mismo nga adlaw, nakatipon ang mga Benjaminhon sang 26,000 ka soldado wala labot sa 700 ka pinili nga mga soldado nga taga-Gibea. <verse eid="JDG 20:15"/><verse number="16" style="v" sid="JDG 20:16"/>Ining 700 nga ginpili puro mga walis kag ang kada isa sa ila tanda gid maglabyog sang bato. <verse eid="JDG 20:16"/><verse number="17" style="v" sid="JDG 20:17"/>Ang mga Israelinhon ya, wala labot sa tribo ni Benjamin, nakatipon sang 400,000 ka soldado nga eksperiensyado sa pagpakig-away.<verse eid="JDG 20:17"/></para>
  <para style="p">
    <verse number="18" style="v" sid="JDG 20:18"/>Nagtaklad ang mga Israelinhon sa Betel kag nagpamangkot sa Dios kon ano nga tribo ang una nga magsalakay sa mga Benjaminhon. Kag suno sa <char style="nd">Ginoo</char>, ang tribo ni Juda. <verse eid="JDG 20:18"/><verse number="19" style="v" sid="JDG 20:19"/>Gani pagkasunod nga adlaw, aga pa gid nagkampo ang mga Israelinhon malapit sa Gibea. <verse eid="JDG 20:19"/><verse number="20" style="v" sid="JDG 20:20"/>Nagkadto sila sa Gibea kag nagpuwesto sa pagpakig-away sa mga Benjaminhon. <verse eid="JDG 20:20"/><verse number="21" style="v" sid="JDG 20:21"/>Nagguluwa ang mga Benjaminhon sa Gibea sa pagpakig-away sa ila. Kag sa sina lang nga adlaw, 22,000 ka Israelinhon ang napatay sang mga Benjaminhon.<verse eid="JDG 20:21"/></para>
  <para style="p">
    <verse number="22-23" style="v" sid="JDG 20:22-23"/>Gani nagtaklad liwat ang mga Israelinhon sa Betel kag naghilibion didto hasta maggab-i. Ginpamangkot nila ang <char style="nd">Ginoo</char>, “Magpakig-away pa bala kami liwat sa amon kadugo nga mga Benjaminhon?” Nagsabat ang <char style="nd">Ginoo</char>, “Huo, magpakig-away kamo liwat.” Gani ginpabaskog nila ang kada isa kag nagplastar liwat sila sa amo gihapon nga lugar sang una nga adlaw <char style="add">nga nagsalakay sila</char>.<verse eid="JDG 20:22-23"/></para>
  <para style="p">
    <verse number="24" style="v" sid="JDG 20:24"/>Sang masunod nga adlaw, ginsalakay nila ang mga Benjaminhon. <verse eid="JDG 20:24"/><verse number="25" style="v" sid="JDG 20:25"/>Pero nagguwa liwat ang mga Benjaminhon sa Gibea kag ginsugata ang ila kapareho nga mga Israelinhon. Kag sa sini nga tion, napatay naman nila ang 18,000 ka Israelinhon nga armado tanan sang espada.<verse eid="JDG 20:25"/></para>
  <para style="p">
    <verse number="26" style="v" sid="JDG 20:26"/>Gani nagtaklad liwat ang tanan nga Israelinhon sa Betel kag naghibi sa presensya sang <char style="nd">Ginoo</char>. Nagpuasa sila hasta maggab-i kag naghalad sang mga halad nga ginasunog kag mga halad nga para sa maayo nga relasyon. <verse eid="JDG 20:26"/><verse number="27-28" style="v" sid="JDG 20:27-28"/>Sadto nga tion, ang Kahon sang Kasugtanan sang Dios ara sa Betel, kag ang nagadumala sini amo si Finehas nga anak ni Eleazar kag apo ni Aaron. Nagpamangkot liwat ang mga Israelinhon sa <char style="nd">Ginoo</char>, “Magpakig-away pa bala kami liwat sa amon kadugo nga mga Benjaminhon ukon indi na lang?” Nagsabat ang <char style="nd">Ginoo</char>, “Magpakig-away kamo liwat kay buwas padag-on ko na kamo kontra sa ila.”<verse eid="JDG 20:27-28"/></para>
  <para style="p">
    <verse number="29" style="v" sid="JDG 20:29"/>Gani ginpalibutan sang mga Israelinhon ang Gibea. <verse eid="JDG 20:29"/><verse number="30" style="v" sid="JDG 20:30"/>Nagplastar liwat sila sa amo gihapon nga lugar. Ikatatlo na ini nga adlaw sang ila pagsalakay. <verse eid="JDG 20:30"/><verse number="31" style="v" sid="JDG 20:31"/>Sa liwat ginsugata sila sang mga Benjaminhon nga nagapaguwa halin sa banwa. Kag pareho sang natabo sang nagligad nga mga inadlaw, may mga napatay sila nga mga Israelinhon. 30 ka Israelinhon ang napatay sa kaumahan kag sa mga dalan pakadto sa Betel kag sa Gibea. <verse eid="JDG 20:31"/><verse number="32" style="v" sid="JDG 20:32"/>Tungod nga nagapalagyo ang mga Israelinhon, abi sang mga Benjaminhon madaog naman nila ang mga Israelinhon. Wala sila kahibalo nga nagapalagas lang gali ang mga Israelinhon para dal-on sila palayo sa banwa.<verse eid="JDG 20:32"/></para>
  <para style="p">
    <verse number="33" style="v" sid="JDG 20:33"/>Sang pag-abot sang mga Israelinhon sa Baal Tamar, nagplastar sila didto samtang ang mga nagaplastar sa palibot<note caller="+" style="f"><char style="fr" closed="false">20:33 </char><char style="fq" closed="false">palibot: </char><char style="ft" closed="false">ukon, </char><char style="fqa" closed="false">west</char></note> sang Gibea nagguluwa na. <verse eid="JDG 20:33"/><verse number="34" style="v" sid="JDG 20:34"/>10,000 sila tanan nga puro mga pinili nga mga soldado sang Israel. Ginsalakay nila ang Gibea, kag puwerte gid ang inaway. Wala kahibalo ang mga Benjaminhon nga dali na lang ang ila katapusan. <verse eid="JDG 20:34"/><verse number="35" style="v" sid="JDG 20:35"/>Ginpadaog sang <char style="nd">Ginoo</char> ang mga Israelinhon, kag sadto nga adlaw nakapatay sila sang 25,100 ka Benjaminhon nga armado tanan sang espada. <verse eid="JDG 20:35"/><verse number="36" style="v" sid="JDG 20:36"/>Kag nareyalisar sang mga Benjaminhon nga napierdi na sila.</para>
  <para style="s1" vid="JDG 20:36">Ang Detalye sang Pagdaog sang mga Israelinhon</para>
  <para style="p" vid="JDG 20:36">Nagpalagyo ang dako nga grupo sang mga soldado sang Israel para makasalakay ang mga soldado nga ginpaplastar nila sa palibot sang banwa sang Gibea. <verse eid="JDG 20:36"/><verse number="37" style="v" sid="JDG 20:37"/><char style="add">Samtang nagalagas ang mga Benjaminhon,</char> gulpi nga ginsalakay sang mga nagapalibot nga mga soldado ang Gibea kag ginpamatay ang tanan nga tawo didto. <verse eid="JDG 20:37"/><verse number="38" style="v" sid="JDG 20:38"/>Antes sina, naghambalanay na sila nga kon may makita gani ang mga nagapalagyo nga mga Israelinhon nga madamol nga aso sa Gibea, <verse eid="JDG 20:38"/><verse number="39" style="v" sid="JDG 20:39"/>mabalik sila sa pagpakig-away. Ang mga Benjaminhon sadto nakapatay na sang 30 ka Israelinhon, gani abi nila napierdi naman nila ang mga Israelinhon. <verse eid="JDG 20:39"/><verse number="40" style="v" sid="JDG 20:40"/>Sang ulihi nagtub-ok ang madamol nga aso sa Gibea. Sang magbalikid ang mga Benjaminhon, nakita nila ang madamol nga aso halin sa banwa. <verse eid="JDG 20:40"/><verse number="41" style="v" sid="JDG 20:41"/>Dayon nagliso ang mga Israelinhon kag ginsalakay nila ang mga Benjaminhon. Hinadlukan ang mga Benjaminhon tungod kay nareyalisar nila nga dali na lang ang ila katapusan. <verse eid="JDG 20:41"/><verse number="42" style="v" sid="JDG 20:42"/>Nagpalagyo sila pakadto sa kamingawan, pero ginlagas sila sang mga Israelinhon nga nagguwa sa banwa. <verse eid="JDG 20:42"/><verse number="43" style="v" sid="JDG 20:43"/>Ginlibutan sila sang mga Israelinhon kag wala pag-untati lagas hasta sa east sang Gibea. <verse eid="JDG 20:43"/><verse number="44" style="v" sid="JDG 20:44"/>18,000 ka maayo nga mga soldado sang mga Benjaminhon ang napatay. <verse eid="JDG 20:44"/><verse number="45" style="v" sid="JDG 20:45"/>Ang iban nalagyo pakadto sa kamingawan sa Bato sang Rimon. Pero 5,000 ang napatay sa ila sa dalan. Padayon sila nga ginlagas sang mga Israelinhon hasta sa Gidom kag nakapatay pa ang mga Israelinhon sang 2,000. <verse eid="JDG 20:45"/><verse number="46" style="v" sid="JDG 20:46"/>Sa kabilugan mga 25,000 ka Benjaminhon ang napatay sadto nga adlaw. Mga maayo sila nga mga soldado kag armado sang espada. <verse eid="JDG 20:46"/><verse number="47" style="v" sid="JDG 20:47"/>Pero may 600 ka Benjaminhon nga nakapalagyo pakadto sa Bato sang Rimon, kag didto sila nagtiner sa sulod sang apat ka bulan. <verse eid="JDG 20:47"/><verse number="48" style="v" sid="JDG 20:48"/>Dayon nagbalik ang mga Israelinhon sa mga banwa sang Benjamin kag ginpamatay nila ang nagkalabilin nga buhi, pati ang mga kasapatan. Ginsunog nila ang tanan nga banwa <char style="add">sang mga Benjaminhon</char> nga ila maagyan.<verse eid="JDG 20:48"/></para>
  <chapter eid="JDG 20"/>
  <chapter number="21" style="c" sid="JDG 21"/>
  <para style="s1">Mga Asawa para sa mga Benjaminhon</para>
  <para style="p">
    <verse number="1" style="v" sid="JDG 21:1"/>Didto sa Mizpa nagpromisa ang mga Israelinhon nga indi gid nila pag-ipaasawa ang ila mga anak nga babayi sa mga Benjaminhon. <verse eid="JDG 21:1"/><verse number="2" style="v" sid="JDG 21:2"/>Dayon nagkadto ang mga Israelinhon sa Betel kag naghibi sing tudo sa presensya sang Dios hasta maggab-i. <verse eid="JDG 21:2"/><verse number="3" style="v" sid="JDG 21:3"/>Nagsiling sila, “O <char style="nd">Ginoo</char>, Dios sang Israel, ngaa bala natabo ini? Karon nakulangan na sang isa ka tribo ang Israel!”<verse eid="JDG 21:3"/></para>
  <para style="p">
    <verse number="4" style="v" sid="JDG 21:4"/>Pagkaaga, naghimo sila sang halaran kag naghalad sang mga halad nga ginasunog kag mga halad nga para sa maayo nga relasyon. <verse eid="JDG 21:4"/><verse number="5" style="v" sid="JDG 21:5"/>Dayon nagpamangkot sila, “May tribo bala sang Israel nga wala makaupod sa aton sang nagtipon kita sa presensya sang <char style="nd">Ginoo</char> sa Mizpa?” Sang sadto nga tion, nakapromisa na sila nga patyon ang indi magkadto didto sa presensya sang <char style="nd">Ginoo</char>.<verse eid="JDG 21:5"/></para>
  <para style="p">
    <verse number="6" style="v" sid="JDG 21:6"/>Nasubuan gid ang mga Israelinhon sa ila kadugo nga mga Benjaminhon. Siling nila, “Nabuhinan sang isa ka tribo ang Israel. <verse eid="JDG 21:6"/><verse number="7" style="v" sid="JDG 21:7"/>Diin bala kita mangita sang ipaasawa sa mga nabilin nga mga Benjaminhon, kay nakapromisa na kita sa <char style="nd">Ginoo</char> nga indi gid naton pag-ipaasawa sa ila ang aton mga anak nga babayi?”<verse eid="JDG 21:7"/></para>
  <para style="p">
    <verse number="8" style="v" sid="JDG 21:8"/>Sang nagpamangkot sila kon may tribo sang Israel nga wala makaupod sang nagtipon sila sa presensya sang <char style="nd">Ginoo</char> sa Mizpa, nasapwan nila nga wala makaupod ang mga taga-Jabesh Gilead. <verse eid="JDG 21:8"/><verse number="9" style="v" sid="JDG 21:9"/>Tungod kay sang gin-isip ang mga tawo, wala didto sing bisan isa lang nga taga-Jabesh Gilead. <verse eid="JDG 21:9"/><verse number="10-11" style="v" sid="JDG 21:10-11"/>Gani nagpili ang komunidad sang 12,000 ka maisog nga mga soldado, kag ginsilingan sila, “Magkadto kamo sa Jabesh Gilead kag pamatya ninyo ang mga taga-didto, bata ukon tigulang, lalaki ukon babayi, luwas lang sa mga dalaga nga birhen.” <verse eid="JDG 21:10-11"/><verse number="12" style="v" sid="JDG 21:12"/>Kag didto nakakita sila sang 400 ka dalaga nga birhen kag gindala nila ini sa ila kampo sa Shilo nga sakop sang Canaan.<verse eid="JDG 21:12"/></para>
  <para style="p">
    <verse number="13" style="v" sid="JDG 21:13"/>Pagkatapos nagpadala ang bilog nga komunidad <char style="add">sang Israel sang mga mensahero</char> sa mga Benjaminhon nga nagpanago sa Bato sang Rimon. <char style="add">Ginhambalan sila sang mga mensahero</char> nga handa na nga magpakig-abyan sa ila <char style="add">ang ila kapareho nga mga Israelinhon</char>. <verse eid="JDG 21:13"/><verse number="14" style="v" sid="JDG 21:14"/>Gani nagpalauli ang mga Benjaminhon kag ginhatag sa ila sang mga Israelinhon ang mga dalaga nga taga-Jabesh Gilead. Pero kulang pa ang mga dalaga para sa ila.<verse eid="JDG 21:14"/></para>
  <para style="p">
    <verse number="15" style="v" sid="JDG 21:15"/>Nasubuan gid ang mga Israelinhon sa natabo sa mga Benjaminhon, tungod kay ginseparar sang <char style="nd">Ginoo</char> ang mga Benjaminhon sa mga tribo sang Israel. <verse eid="JDG 21:15"/><verse number="16" style="v" sid="JDG 21:16"/>Gani nag-estoryahanay ang mga manugdumala sang komunidad <char style="add">sang Israel</char>. Siling nila, “Wala na sing may nabilin nga babayi nga Benjaminhon. Ano bala ang aton himuon para makapangasawa ang nabilin nila nga mga lalaki? <verse eid="JDG 21:16"/><verse number="17" style="v" sid="JDG 21:17"/>Kinahanglan nga may mga kaliwat sila para indi madula ang tribo ni Benjamin. <verse eid="JDG 21:17"/><verse number="18" style="v" sid="JDG 21:18"/>Pero indi man puwede nga ipaasawa ta sa ila ang aton mga anak nga babayi tungod kay nakapromisa na kita nga ang maghimo sini pakamalauton.”<verse eid="JDG 21:18"/></para>
  <para style="p">
    <verse number="19" style="v" sid="JDG 21:19"/>Dayon nadumduman nila nga dali na lang gali ang tuigan nga piesta para sa <char style="nd">Ginoo</char> nga ginahiwat sa Shilo. (Ining Shilo ara sa north sang Betel, sa south sang Lebona, kag sa east sang dalan nga halin sa Betel pakadto sa Shekem.) <verse eid="JDG 21:19"/><verse number="20" style="v" sid="JDG 21:20"/>Ginsilingan nila ang mga Benjaminhon, “Magpanago kamo sa mga talamnan sang ubas, <verse eid="JDG 21:20"/><verse number="21" style="v" sid="JDG 21:21"/>kag bantayan ninyo ang mga dalaga nga taga-Shilo. Kon mag-agi sila didto para magsaot sa piesta, magguwa kamo sa talamnan kag masigdakop sang inyo pangasaw-on kag dal-on sa inyo lugar. <verse eid="JDG 21:21"/><verse number="22" style="v" sid="JDG 21:22"/>Kon magreklamo gani sa amon ang ila mga amay ukon utod nga lalaki, amo ini ang amon isiling sa ila, ‘Palihog pabay-i lang ninyo sila tungod kay kulang ang mga dalaga nga nakuha ta sang pagsalakay naton sa Jabesh Gilead. Wala kamo sing salabton tungod nga wala man kamo nagtugot nga pangasaw-on sang mga Benjaminhon ang inyo mga anak nga babayi.’ ”<verse eid="JDG 21:22"/></para>
  <para style="p">
    <verse number="23" style="v" sid="JDG 21:23"/>Gani ginhimo ini sang mga Benjaminhon. Nagsigdakop sila sang mga dalaga nga nagasaot, kag gindala puli bilang asawa. Pag-abot nila sa ila duta, ginpatindog nila liwat ang ila mga banwa kag didto nag-estar. <verse eid="JDG 21:23"/><verse number="24" style="v" sid="JDG 21:24"/>Nagpuli man ang iban pa nga mga Israelinhon sa ila kaugalingon nga duta, kag sa ila kaugalingon nga tribo kag pamilya.<verse eid="JDG 21:24"/></para>
  <para style="p">
    <verse number="25" style="v" sid="JDG 21:25"/>Sang sadto nga tion, wala sing hari sa Israel, gani nagapagusto lang ang tagsa-tagsa kon ano ang iya luyag himuon.<verse eid="JDG 21:25"/></para>
  <chapter eid="JDG 21"/>
</usx>
