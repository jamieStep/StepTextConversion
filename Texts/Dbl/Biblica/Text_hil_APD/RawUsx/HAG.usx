<?xml version="1.0" encoding="UTF-8"?>
<usx version="3.0">
  <book code="HAG" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Haggai</para>
  <para style="toc1">Haggai</para>
  <para style="toc2">Haggai</para>
  <para style="toc3">Hag.</para>
  <para style="mt1">Haggai</para>
  <para style="ie"/>
  <chapter number="1" style="c" sid="HAG 1"/>
  <para style="s1">Ang Panawagan sang Dios sa Pagpatindog sang Templo</para>
  <para style="p">
    <verse number="1" style="v" sid="HAG 1:1"/>Sang nahauna nga adlaw sang ikaanom nga bulan, sadtong ikaduha nga tuig sang paghari ni Darius <char style="add">sa Persia</char>, may ginhambal ang <char style="nd">Ginoo</char> kay Zerubabel kag kay Josue paagi kay Propeta Haggai. Si Zerubabel nga anak ni Shealtiel amo ang gobernador sang Juda, kag si Josue nga anak ni Jehozadak amo ang pangulo nga pari.<verse eid="HAG 1:1"/></para>
  <para style="p">
    <verse number="2-3" style="v" sid="HAG 1:2-3"/>Amo ini ang ginsiling sang <char style="nd">Ginoo</char> nga Makagagahom paagi kay Propeta Haggai: “Nagasiling kamo nga indi pa ini ang tion nga patindugon liwat ang akon templo. <verse eid="HAG 1:2-3"/><verse number="4" style="v" sid="HAG 1:4"/>Mabatas bala ninyo nga mag-estar sa matahom nga mga balay samtang guba ang templo? <verse eid="HAG 1:4"/><verse number="5" style="v" sid="HAG 1:5"/>Hunahunaa bala ninyo ang mga nagakalatabo sa inyo. <verse eid="HAG 1:5"/><verse number="6" style="v" sid="HAG 1:6"/>Madamo ang inyo ginatanom, pero diutay lang ang inyo ginaani. May pagkaon kamo, pero indi bastante. May ilimnon kamo, pero kulang-kulang ini. May bayo kamo, pero indi tuman nga makakuha sang tugnaw. May ginabaton kamo nga suweldo, pero madali lang ini maubos. <verse eid="HAG 1:6"/><verse number="7" style="v" sid="HAG 1:7"/>Gani hunahunaa ninyo ang mga nagakalatabo sa inyo. <verse eid="HAG 1:7"/><verse number="8" style="v" sid="HAG 1:8"/><char style="add">Karon,</char> magtaklad kamo sa bukid kag magkuha sang mga kahoy kag patinduga liwat ninyo ang templo, para sa sini nga paagi malipay ako kag mapadunggan. <char style="add">Ako,</char> ang <char style="nd">Ginoo</char>, ang nagasiling sini.”<verse eid="HAG 1:8"/></para>
  <para style="p">
    <verse number="9" style="v" sid="HAG 1:9"/>Nagsiling pa gid ang <char style="nd">Ginoo</char> nga Makagagahom, “Dako ang inyo ginapaabot <char style="add">nga patubas</char> pero diutay lang <char style="add">ang inyo naani</char>. Kag sang gindala ninyo ini puli ginpierdi ko ini. Ginhimo ko ini tungod kay guba ang akon templo samtang ang kada isa sa inyo masako sa pag-obra sang iya balay. <verse eid="HAG 1:9"/><verse number="10" style="v" sid="HAG 1:10"/>Gani tungod sa inyo indi na maghatag sing tun-og ang langit kag indi na magpatubas ang duta. <verse eid="HAG 1:10"/><verse number="11" style="v" sid="HAG 1:11"/>Ginapamala ko ang mga duta kag ang mga bukid. <char style="add">Gani nagakaapektuhan</char> ang mga uyas, duga sang ubas, lana, ang iban pa nga mga patubas, pati ang mga tawo, kag ang ila mga kasapatan kag mga gintanom.”<verse eid="HAG 1:11"/></para>
  <para style="p">
    <verse number="12" style="v" sid="HAG 1:12"/>Nagtuman sa <char style="nd">Ginoo</char> si Zerubabel nga anak ni Shealtiel, si Josue nga anak ni Jozadak, kag ang tanan nga kapareho nila nga mga Israelinhon nga nakabalik sa Israel halin sa pagkabihag sa Babilonia. Kay ginpamatian nila ang ginsiling sang <char style="nd">Ginoo</char> nga ila Dios paagi kay Propeta Haggai nga ginpadala sang <char style="nd">Ginoo</char> <char style="add">sa ila</char>. Sa sini nga paagi gintahod nila ang <char style="nd">Ginoo</char>.<verse eid="HAG 1:12"/></para>
  <para style="p">
    <verse number="13" style="v" sid="HAG 1:13"/>Karon, nagsiling sa mga Israelinhon si Haggai nga manughambal sang <char style="nd">Ginoo</char>, “Nagasiling ang <char style="nd">Ginoo</char> nga kaupod ninyo siya.” <verse eid="HAG 1:13"/><verse number="14" style="v" sid="HAG 1:14"/>Gani gintandog sang <char style="nd">Ginoo</char> si Zerubabel nga anak ni Shealtiel, si Josue nga anak ni Jozadak, kag ang tanan nga kapareho nila nga mga Israelinhon nga nakabalik sa Israel, sa pagpatindog sang templo sang ila Dios, ang <char style="nd">Ginoo</char> nga Makagagahom. <verse eid="HAG 1:14"/><verse number="15" style="v" sid="HAG 1:15"/><char style="add">Ginsuguran nila ang pagpatindog</char> sang ika-24 nga adlaw sang ikaanom nga bulan, sadtong ikaduha nga tuig sang paghari ni Darius.</para>
  <para style="s1" vid="HAG 1:15">Ang Ginpromisa nga Katahom sang Bag-o nga Templo</para>
  <para style="p" vid="HAG 1:15">Sang ika-21 nga adlaw sang sunod nga bulan.<note caller="+" style="f"><char style="fr" closed="false">1:15 </char><char style="fq" closed="false">sunod nga bulan: </char><char style="ft" closed="false">sa literal, </char><char style="fqa" closed="false">ikapito nga bulan</char></note><verse eid="HAG 1:15"/></para>
  <chapter eid="HAG 1"/>
  <chapter number="2" style="c" sid="HAG 2"/>
  <para style="nb">
    <verse number="1-2" style="v" sid="HAG 2:1-2"/>Ginsugo sang <char style="nd">Ginoo</char> si Propeta Haggai nga ihambal ini kay Zerubabel, kay Josue, kag sa iban pa nga mga Israelinhon nga nakabalik sa Israel: <verse eid="HAG 2:1-2"/><verse number="3" style="v" sid="HAG 2:3"/>“Sin-o sa inyo ang nakakita anay sang katahom sang sini nga templo? Ano ang pagtan-aw ninyo sini subong kon ikomparar sadto? Siguro daw wala-wala ini sa inyo. <verse eid="HAG 2:3"/><verse number="4" style="v" sid="HAG 2:4"/>Pero magpakabakod kamo! Obraha lang ninyo ang templo kay kaupod ninyo ako, ang <char style="nd">Ginoo</char> nga Makagagahom. <verse eid="HAG 2:4"/><verse number="5" style="v" sid="HAG 2:5"/>Amo man ini ang ginpromisa ko sa inyo <char style="add">mga katigulangan</char> sang nagguwa sila<note caller="+" style="f"><char style="fr" closed="false">2:5 </char><char style="fq" closed="false">sila: </char><char style="ft" closed="false">sa Hebreo, </char><char style="fqa" closed="false">kamo</char></note> sa Egypt. Kag karon ang akon Espiritu padayon nga nagapabilin sa inyo, gani indi kamo magkahadlok.<verse eid="HAG 2:5"/></para>
  <para style="p">
    <verse number="6" style="v" sid="HAG 2:6"/>“<char style="add">Ako,</char> ang <char style="nd">Ginoo</char> nga Makagagahom, nagasiling nga sa indi madugay uyugon ko sing kaisa pa gid ang kalangitan kag ang kalibutan, ang duta kag ang dagat. <verse eid="HAG 2:6"/><verse number="7" style="v" sid="HAG 2:7"/>Uyugon ko ang tanan nga nasyon kag pagadal-on nila diri sa templo ang ila mga manggad, gani mapuno ang templo sang malahalon nga mga butang. <verse eid="HAG 2:7"/><verse number="8" style="v" sid="HAG 2:8"/>Kay ang mga pilak kag mga bulawan akon. <verse eid="HAG 2:8"/><verse number="9" style="v" sid="HAG 2:9"/>Mas mangin matahom pa ang bag-o nga templo sang sa una. Kag hatagan ko sang maayo nga kahimtangan<note caller="+" style="f"><char style="fr" closed="false">2:9 </char><char style="fq" closed="false">maayo nga kahimtangan: </char><char style="ft" closed="false">Ang Hebreo sini amo ang “shalom,” nga nagakahulugan sang kalinong, kauswagan, maayo nga relasyon, kalipay, kadalag-an.</char></note> ang ini nga lugar.<note caller="+" style="f"><char style="fr" closed="false">2:9 </char><char style="fq" closed="false">ini nga lugar </char><char style="ft" closed="false">nga amo ang templo ukon ang Jerusalem</char></note> <char style="add">Ako,</char> ang <char style="nd">Ginoo</char> nga Makagagahom, ang nagasiling sini.”<verse eid="HAG 2:9"/></para>
  <para style="s1">Ang Promisa sang Dios nga Pagpakamaayo</para>
  <para style="p">
    <verse number="10" style="v" sid="HAG 2:10"/>May ginhambal ang <char style="nd">Ginoo</char> kay Propeta Haggai sang ika-24 nga adlaw sang ikasiyam nga bulan, sadtong ikaduha nga tuig sang paghari ni Darius. <verse eid="HAG 2:10"/><verse number="11" style="v" sid="HAG 2:11"/>Siling niya, “Pamangkuta ang mga pari kon ano ang ginasiling sang kasuguan parte sini: <verse eid="HAG 2:11"/><verse number="12" style="v" sid="HAG 2:12"/>Halimbawa, nagadala ang isa ka tawo sang balaan nga karne<note caller="+" style="f"><char style="fr" closed="false">2:12 </char><char style="fq" closed="false">balaan nga karne: </char><char style="ft" closed="false">balaan tungod kay ginhalad na sa Ginoo.</char></note> sa iya nga bayo. Karon, nakatandog ang iya bayo sa tinapay, ukon sa sopas, bino, lana ukon sa bisan ano nga klase sang pagkaon. Ti, mangin balaan man bala ina nga mga pagkaon?”<note caller="+" style="f"><char style="fr" closed="false">2:12 </char><char style="fq" closed="false">mangin balaan…pagkaon: </char><char style="ft" closed="false">Siguro ang buot silingon sang pamangkot nga kon bala ina nga mga pagkaon iseparar para indi na pagkaunon ukon ihalad na lang sa Dios.</char></note> <char style="add">Sang ginpamangkot ni Haggai ang mga pari</char> ang sabat nila, “Indi.” <verse eid="HAG 2:12"/><verse number="13" style="v" sid="HAG 2:13"/>Dayon nagpamangkot si Haggai, “Ti ano abi kon ang ini nga mga pagkaon natandog sang tawo nga ginakabig nga mahigko tungod kay nagtandog siya sa patay, mangin mahigko man bala ini nga mga pagkaon?” Nagsabat ang mga pari, “Huo.” <verse eid="HAG 2:13"/><verse number="14" style="v" sid="HAG 2:14"/>Dayon nagsiling si Haggai, “Amo man sadto sa katawhan sang Israel, siling sang <char style="nd">Ginoo</char>. <char style="add">Tungod nga nangin mahigko ang ila kabuhi,</char> ang bisan ano nga ginhimo nila kag ginhalad <char style="add">sa halaran</char> nangin mahigko sa panulok sang <char style="nd">Ginoo</char>. <verse eid="HAG 2:14"/><verse number="15" style="v" sid="HAG 2:15"/>Sugod subong hunahunaa bala ninyo ang mga nagkalatabo sa inyo antes ninyo gin-umpisahan ang pagpatindog sang templo sang <char style="nd">Ginoo</char>. <verse eid="HAG 2:15"/><verse number="16" style="v" sid="HAG 2:16"/>Kay sadto anay kon magkadto kamo sa tinumpukan sang mga trigo nga nagapaabot nga makakuha sang 20 ka sukob, ang makuha ninyo 10 lang. Kag kon magkadto kamo sa pulugaan sang ubas nga nagapaabot nga makakuha sang 50 ka galon nga bino, ang makuha ninyo 20 lang. <verse eid="HAG 2:16"/><verse number="17" style="v" sid="HAG 2:17"/>Ginpierdi sang <char style="nd">Ginoo</char> ang inyo mga gintanom paagi sa mainit nga hangin, peste, kag pagpaulan sang yelo nga daw mga bato, pero wala kamo gihapon magbalik sa iya. <verse eid="HAG 2:17"/><verse number="18" style="v" sid="HAG 2:18"/>Ika-24 subong nga adlaw sang ikasiyam nga bulan, kag subong natapos ang pundasyon sang templo. Tan-awa ninyo kon ano ang matabo sugod subong. <verse eid="HAG 2:18"/><verse number="19" style="v" sid="HAG 2:19"/>Bisan wala na sang nabilin nga trigo, kag wala na sing bunga ang ubas kag ang mga kahoy nga higera, pomegranata, kag olibo, sugod subong pakamaayuhon kamo sang <char style="nd">Ginoo</char>.”<verse eid="HAG 2:19"/></para>
  <para style="s1">Ang Promisa sang Dios kay Zerubabel</para>
  <para style="p">
    <verse number="20" style="v" sid="HAG 2:20"/>Naghambal liwat ang <char style="nd">Ginoo</char> kay Haggai sang sadto mismo nga adlaw.<note caller="+" style="f"><char style="fr" closed="false">2:20 </char><char style="fq" closed="false">sang sadto mismo nga adlaw: </char><char style="ft" closed="false">sa literal, </char><char style="fqa" closed="false">sang ika-24 nga adlaw sang sadto nga bulan</char></note> <verse eid="HAG 2:20"/><verse number="21" style="v" sid="HAG 2:21"/>Siling niya, “Hambala si Zerubabel nga uyugon ko ang kalangitan kag ang kalibutan. <verse eid="HAG 2:21"/><verse number="22" style="v" sid="HAG 2:22"/>Pagalaglagon ko ang mga ginharian kag dulaon ko ang ila gahom. Baliskaron ko ang <char style="add">ila</char> mga karwahe kag ang mga nagasakay sini. Magakalamatay ang mga kabayo kag magapinatyanay ang mga manugkabayo nga silahanon man lang. <verse eid="HAG 2:22"/><verse number="23" style="v" sid="HAG 2:23"/>Hambala man si Zerubabel nga akon alagad nga padumalahon ko siya sa sina nga adlaw. Magadumala siya paagi sa akon awtoridad, kay siya ang akon pinili. <char style="add">Ako,</char> ang <char style="nd">Ginoo</char> nga Makagagahom, ang nagasiling sini.”<verse eid="HAG 2:23"/></para>
  <chapter eid="HAG 2"/>
</usx>
