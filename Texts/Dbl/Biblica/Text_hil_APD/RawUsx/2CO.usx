<?xml version="1.0" encoding="UTF-8"?>
<usx version="3.0">
  <book code="2CO" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">2 Corinto</para>
  <para style="toc1">Ang Ikaduha nga Sulat ni Pablo sa mga Taga-Corinto</para>
  <para style="toc2">2 Corinto</para>
  <para style="toc3">2 Cor.</para>
  <para style="mt2">Ang Ikaduha nga Sulat ni Pablo sa mga</para>
  <para style="mt1">Taga-Corinto</para>
  <para style="ie"/>
  <chapter number="1" style="c" sid="2CO 1"/>
  <para style="p">
    <verse number="1" style="v" sid="2CO 1:1"/>
    <char style="add">Ako</char> si Pablo nga nangin apostol ni Cristo Jesus suno sa kabubut-on sang Dios. <char style="add">Ako</char> kag si Timoteo nga aton utod <char style="add">nagapangamusta</char> sa iglesya sang Dios dira sa Corinto, kag sa tanan nga katawhan sang Dios dira sa bilog nga <char style="add">probinsya sang</char> Acaya.<verse eid="2CO 1:1"/></para>
  <para style="p">
    <verse number="2" style="v" sid="2CO 1:2"/>Kabay pa nga mabaton ninyo ang grasya<note caller="+" style="f"><char style="fr" closed="false">1:2 </char><char style="fq" closed="false">grasya: </char><char style="ft" closed="false">ukon, </char><char style="fqa" closed="false">pagpakamaayo</char></note> kag kalinong<note caller="+" style="f"><char style="fr" closed="false">1:2 </char><char style="fq" closed="false">kalinong: </char><char style="ft" closed="false">ukon, </char><char style="fqa" closed="false">maayo nga kahimtangan</char></note> halin sa Dios nga aton Amay kag kay Ginoong Jesu-Cristo.<verse eid="2CO 1:2"/></para>
  <para style="s1">Pagpasalamat sa Dios</para>
  <para style="p">
    <verse number="3" style="v" sid="2CO 1:3"/>Dalayawon ang Dios kag Amay sang aton Ginoong Jesu-Cristo. Maluluy-on siya nga Amay, kag Dios nga permi nagapabakod kag nagalipay <char style="add">sa aton</char>. <verse eid="2CO 1:3"/><verse number="4" style="v" sid="2CO 1:4"/>Ginapabakod niya kita kag ginalipay sa tanan ta nga kabudlayan, agod paagi sa sini nga bulig nga aton nabaton halin sa iya, mapabakod ta man kag mapalipay ang iban sa ila mga kabudlayan. <verse eid="2CO 1:4"/><verse number="5" style="v" sid="2CO 1:5"/>Kay bisan madamo ang aton ginaambit nga mga pag-antos ni Cristo, madamo man nga mga pagpabakod kag paglipay ang aton ginabaton paagi sa iya. <verse eid="2CO 1:5"/><verse number="6" style="v" sid="2CO 1:6"/>Kon nagaantos kami, ini para sa pagpabakod kag paglipay sa inyo kag para sa inyo kaluwasan. Kag kon ginapabakod kag ginalipay kami, ini para man sa pagpabakod kag paglipay sa inyo para mabatas ninyo ang mga pag-antos nga pareho sang amon ginaantos. <verse eid="2CO 1:6"/><verse number="7" style="v" sid="2CO 1:7"/>Gani dako ang amon paglaom sa inyo, tungod nga nahibaluan namon nga kon paano kamo nagaantos pareho sa amon, ginapabakod kag ginalipay man kamo sang Dios pareho sa amon.<verse eid="2CO 1:7"/></para>
  <para style="p">
    <verse number="8" style="v" sid="2CO 1:8"/>Mga kauturan, gusto namon nga mahibaluan ninyo ang amon naagyan nga kalisod sa <char style="add">probinsya sang</char> Asia. Kay sa sadto nga tiyempo daw indi na gid kami makaantos, kag ang hunahuna namon mapatay na gid kami. <verse eid="2CO 1:8"/><verse number="9" style="v" sid="2CO 1:9"/>Abi gani namon amo na ato ang amon katapusan. Pero natabo gali ato para makatuon kami nga indi magsalig sa amon kaugalingon, kundi sa Dios nga amo ang nagabanhaw sang mga patay. <verse eid="2CO 1:9"/><verse number="10" style="v" sid="2CO 1:10"/>Ginluwas niya kami sa kamatayon, kag pagaluwason pa gid niya kami liwat. Siya lang gid ang amon ginasaligan nga magapadayon sa pagluwas sa amon <verse eid="2CO 1:10"/><verse number="11" style="v" sid="2CO 1:11"/>samtang ginabuligan ninyo kami paagi sa inyo mga pagpangamuyo. Kag tungod sa mga bulig nga amon mabaton sa Dios bilang sabat sa madamo nga nagapangamuyo, madamo man ang magapasalamat sa iya.<verse eid="2CO 1:11"/></para>
  <para style="s1">Ang Pagbag-o ni Pablo sang iya Plano</para>
  <para style="p">
    <verse number="12" style="v" sid="2CO 1:12"/>Amo ini ang butang nga amon ginapabugal: nagkabuhi kami nga matarong kag wala gid sang kasawayan sa tanan nga tawo, kag labi na gid sa inyo. Nahimo namon ini tungod sa bulig sang Dios kag indi sa amon kaugalingon nga ikasarang. Nagapamatuod ang amon konsensya nga matuod gid ining amon ginapabugal. <verse eid="2CO 1:12"/><verse number="13-14" style="v" sid="2CO 1:13-14"/>Wala kami nagasulat sang indi ninyo mabasahan kag maintiendihan. Bisan indi gid ninyo kami kilala kaayo, nagalaom ako nga magaabot ang tion nga makilal-an gid ninyo kami, agod sa pag-abot sang aton Ginoong Jesus mapabugal ninyo kami kag kamo mapabugal man namon.<verse eid="2CO 1:13-14"/></para>
  <para style="p">
    <verse number="15" style="v" sid="2CO 1:15"/>Tungod sa sining akon pagsalig, nagplano anay ako nga magbisita una sa inyo para doble ang inyo kahigayunan nga makabulig.<note caller="+" style="f"><char style="fr" closed="false">1:15 </char><char style="fq" closed="false">para doble ang inyo kahigayunan nga makabulig: </char><char style="ft" closed="false">ukon, </char><char style="fqa" closed="false">para mabaton ninyo ang doble nga pagpakamaayo </char><char style="ft" closed="false">sang akon duha ka beses nga pagbisita.</char></note> <verse eid="2CO 1:15"/><verse number="16" style="v" sid="2CO 1:16"/>Nagplano ako nga mahapit anay dira sa inyo kon magkadto na ako sa Macedonia, kag sa akon pagbalik halin sa Macedonia maagi ako liwat dira para mabuligan naman ninyo ako sa akon pagkadto sa Judea. <verse eid="2CO 1:16"/><verse number="17" style="v" sid="2CO 1:17"/>Amo kuntani ato ang akon plano. <char style="add">Pero tungod kay wala ini madayon,</char> nagakahulugan bala ini nga indi masaligan ang akon ginahambal? Basi magsiling kamo nga pareho man ako sa iban nga mga tawo diri sa kalibutan nga ang mga butang nga ila ginaplano kag ginaintiendi ang para gid lang sa ila kaayuhan. Nagasiling sila “Huo,” pero ato gali “Indi.” <verse eid="2CO 1:17"/><verse number="18" style="v" sid="2CO 1:18"/><char style="add">Pero ang matuod amo ini</char>: subong nga ang Dios masaligan, masaligan man ninyo ang amon ginasugid sa inyo. <verse eid="2CO 1:18"/><verse number="19" style="v" sid="2CO 1:19"/>Kami ni Silas kag ni Timoteo nagwali sa inyo parte sa Anak sang Dios nga si Jesu-Cristo. Kag nahibaluan ninyo nga si Cristo masaligan sa iya ginhambal. Indi mahimo nga indi niya paghimuon ang iya mga ginpromisa. <verse eid="2CO 1:19"/><verse number="20" style="v" sid="2CO 1:20"/>Paagi sa iya, ang tanan nga ginpromisa sang Dios natuman. Gani makasiling kita nga masaligan gid ang Dios,<note caller="+" style="f"><char style="fr" closed="false">1:20 </char><char style="fq" closed="false">masaligan gid ang Dios: </char><char style="ft" closed="false">sa literal, </char><char style="fqa" closed="false">Amen</char></note> kag ini nagahatag sang pagdayaw sa iya. <verse eid="2CO 1:20"/><verse number="21" style="v" sid="2CO 1:21"/>Ang Dios amo ang nagapabakod sang aton relasyon kay Cristo. Ginpili niya kita nga mag-alagad sa iya. <verse eid="2CO 1:21"/><verse number="22" style="v" sid="2CO 1:22"/>Ginmarkahan niya kita nga iya na paagi sa pagpapuyo niya sang Espiritu <char style="add">Santo</char> sa aton tagipusuon, nga amo man ang kalig-unan nga pagabatunon ta ang iya mga ginpromisa sa aton.<verse eid="2CO 1:22"/></para>
  <para style="p">
    <verse number="23" style="v" sid="2CO 1:23"/>Nakahibalo ang Dios nga nagasugid ako sang matuod kon ngaa wala ako nakadayon sa pagkadto dira sa inyo sa Corinto. Ang rason amo nga indi ko gusto nga maglain ang inyo buot sa akon. <verse eid="2CO 1:23"/><verse number="24" style="v" sid="2CO 1:24"/>Wala kami nagadikta sa inyo parte sa inyo pagtuo, kay mabakod na man kamo. Gusto lang namon kuntani nga buligan kamo para mangin malipayon kamo.<verse eid="2CO 1:24"/></para>
  <chapter eid="2CO 1"/>
  <chapter number="2" style="c" sid="2CO 2"/>
  <para style="nb">
    <verse number="1" style="v" sid="2CO 2:1"/>Gani naghunahuna ako nga indi na lang ako magkadto dira sa inyo kon masakit ko man lang liwat ang inyo balatyagon. <verse eid="2CO 2:1"/><verse number="2" style="v" sid="2CO 2:2"/>Kay kon masakit ko ang inyo balatyagon, sin-o na lang ang magahatag sang kalipay sa akon? Wala na! <verse eid="2CO 2:2"/><verse number="3" style="v" sid="2CO 2:3"/>Amo ina ang kabangdanan kon ngaa nagsulat ako anay sa inyo, para kon magkadto ako dira, indi ako mapasubuan sang mga tawo nga amo kuntani ang dapat maghatag sang kalipay sa akon. Kag nagapati ako nga kon malipay ako, kamo malipay man. <verse eid="2CO 2:3"/><verse number="4" style="v" sid="2CO 2:4"/>Pagsulat ko sadto anay sa inyo, natublag kag nasubuan gid ako kag naghibi pa gani. Indi nakon tuyo nga magsakit sang inyo balatyagon, kundi gusto ko lang nga mahibaluan ninyo nga palangga ko gid kamo.<verse eid="2CO 2:4"/></para>
  <para style="s1">Patawara Ninyo ang Nakasala</para>
  <para style="p">
    <verse number="5" style="v" sid="2CO 2:5"/>Karon, kon parte sa tawo dira nga nakasala, indi lang ako ang iya ginhatagan sang kasubo kundi may ara man siya nga ginhatag nga kasubo sa inyo tanan. Nagasiling ako nga “may ara” kay indi ko gusto pasubrahan. <verse eid="2CO 2:5"/><verse number="6" style="v" sid="2CO 2:6"/>Pero bastante na ang silot nga inyo ginhatag sa iya. <verse eid="2CO 2:6"/><verse number="7" style="v" sid="2CO 2:7"/>Gani patawara na ninyo siya kag palig-una dayon, kay basi kon maapektuhan na gid siya sa sobra nga kasubo. <verse eid="2CO 2:7"/><verse number="8" style="v" sid="2CO 2:8"/>Kag nagapangabay man ako sa inyo nga ipakita ninyo sa iya nga ginapalangga pa ninyo siya. <verse eid="2CO 2:8"/><verse number="9" style="v" sid="2CO 2:9"/>Amo gani ini ang kabangdanan nga nagsulat ako sa inyo, kay gusto ko mahibaluan kon bala masaligan kamo sa pagtuman sang tanan nga akon ginasiling sa inyo. <verse eid="2CO 2:9"/><verse number="10" style="v" sid="2CO 2:10"/>Kon ginapatawad ninyo ang tawo nga nakasala, ginapatawad ko man siya. Kay kon may nakahimo sing sala sa akon ginapatawad ko na siya sa atubangan ni Cristo para sa inyo kaayuhan. <verse eid="2CO 2:10"/><verse number="11" style="v" sid="2CO 2:11"/>Dapat ta himuon ini para indi kita madaog ni Satanas, kay nahibaluan ta kon ano ang iya mga padihot.<verse eid="2CO 2:11"/></para>
  <para style="s1">Si Pablo sa Troas</para>
  <para style="p">
    <verse number="12" style="v" sid="2CO 2:12"/>Pag-abot ko didto sa Troas para magwali sang Maayong Balita parte kay Cristo, nakita ko nga ginpreparar na sang Ginoo ang ila mga tagipusuon sa pagpamati sa akon. <verse eid="2CO 2:12"/><verse number="13" style="v" sid="2CO 2:13"/>Pero indi ako mapahamtang kay wala didto si Tito nga akon utod <char style="add">kay Cristo</char>. Gani naglisensya ako sa mga tumuluo didto kag nagkadto sa Macedonia.<verse eid="2CO 2:13"/></para>
  <para style="s1">Ang Pahamot ni Cristo</para>
  <para style="p">
    <verse number="14" style="v" sid="2CO 2:14"/>Salamat sa Dios kay permi siya nagauna sa aton sa parada sang pagdaog. Ginahimo niya ini tungod ara na kita kay Cristo. Ginagamit niya kami sa pagpakilala sa iya sa mga tawo bisan sa diin nga lugar, kag ining amon ginapahibalo pareho sang pahamot. <verse eid="2CO 2:14"/><verse number="15" style="v" sid="2CO 2:15"/>Kay pareho kami sang mahamot <char style="add">nga halad</char> ni Cristo sa Dios nga mapanimahuan sang mga tawo nga nagakalaluwas, kag pati sang mga nagakalawala. <verse eid="2CO 2:15"/><verse number="16" style="v" sid="2CO 2:16"/>Sa mga tawo nga nagakalawala, pareho kami sang baho nga halin sa patay nga nagadala sang kamatayon; pero sa mga tawo nga nagakalaluwas, pareho kami sang pahamot nga halin sa buhi nga nagadala sang kabuhi. Ti, sin-o ang makasarang sang sini nga obra? <verse eid="2CO 2:16"/><verse number="17" style="v" sid="2CO 2:17"/>Pero ginpadala kami sang Dios. Kag tungod nga siya nagatulok sa amon, kag kami ara kay Cristo, sinsero kami kon maghambal sang mensahi sang Dios. Indi kami pareho sang iban nga naganegosyo sang mensahi sang Dios para makuwartahan nila ang mga tawo.<verse eid="2CO 2:17"/></para>
  <chapter eid="2CO 2"/>
  <chapter number="3" style="c" sid="2CO 3"/>
  <para style="s1">Ang Bag-o nga Paagi sa Pagpalapit sa Dios</para>
  <para style="p">
    <verse number="1" style="v" sid="2CO 3:1"/>Basi kon nagahunahuna kamo nga ginadayaw namon liwat ang amon kaugalingon. Indi kami pareho sang iban dira nga nagakinahanglan pa sang mga rekomendasyon para batunon ninyo, kag pagkatapos mangayo naman sang rekomendasyon sa inyo para batunon man sila sa iban nga lugar. <verse eid="2CO 3:1"/><verse number="2" style="v" sid="2CO 3:2"/><char style="add">Indi namon kinahanglan ang mga rekomendasyon, kay</char> kamo mismo amo ang amon rekomendasyon nga nasulat sa amon tagipusuon, tungod kay ang inyo pagkabuhi pareho sa sulat nga makita kag mabasa sang tanan. <verse eid="2CO 3:2"/><verse number="3" style="v" sid="2CO 3:3"/>Maathag nga ang inyo halimbawa pareho sang sulat ni Cristo nga ginsulat paagi sa amon. Ang gin-gamit sa pagsulat indi tinta kundi ang Espiritu sang Dios nga buhi, kag wala man ginsulat sa mga bato nga sululatan kundi sa inyo tagipusuon mismo.<verse eid="2CO 3:3"/></para>
  <para style="p">
    <verse number="4" style="v" sid="2CO 3:4"/>Makahambal kami sini tungod sa ginahimo ni Cristo paagi sa amon kag tungod sa amon pagsalig sa Dios. <verse eid="2CO 3:4"/><verse number="5" style="v" sid="2CO 3:5"/>Kay kon sa amon gid lang indi kami makasarang sa sini nga buluhaton, pero ginabuligan kami sang Dios. <verse eid="2CO 3:5"/><verse number="6" style="v" sid="2CO 3:6"/>Siya ang naghatag sa amon sang ikasarang para mapaathag namon sa mga tawo ang bag-o nga kasugtanan <char style="add">para kita nga mga tawo makapalapit sa iya. Ini nga kasugtanan</char> indi paagi sa ginsulat nga Kasuguan kundi paagi sa Espiritu <char style="add">Santo</char>. Kay ang ginadala sang Kasuguan silot nga kamatayon, pero ang Espiritu <char style="add">Santo</char> nagahatag sang kabuhi.<verse eid="2CO 3:6"/></para>
  <para style="p">
    <verse number="7" style="v" sid="2CO 3:7"/>Paghatag sang Dios kay Moises sang Kasuguan nga iya ginsulat sa mga bato, ang mga Israelinhon indi na makatulok sa guya ni Moises kay nasilawan gid sila. (Pero atong kasanag sa iya guya amat-amat lang nga nadula.) Karon kon nagpakita ang Dios sang iya gahom sa Kasuguan nga nagadala sang kamatayon, <verse eid="2CO 3:7"/><verse number="8" style="v" sid="2CO 3:8"/>mas sobra pa sa sini ang iya ipakita nga gahom kon ang Espiritu <char style="add">Santo</char> na ang magpanghikot. <verse eid="2CO 3:8"/><verse number="9" style="v" sid="2CO 3:9"/>Kay kon ginpakita sang Dios ang iya gahom sang paghatag niya sang Kasuguan nga nagadala sang silot, indi bala nga mas sobra pa gid ang iya ipakita nga gahom kon pakamatarungon na niya ang tawo? <verse eid="2CO 3:9"/><verse number="10" style="v" sid="2CO 3:10"/>Ang matuod, ang gahom sang Kasuguan sadto anay wala-wala gid kon ikomparar sa gahom sining bag-o nga paagi. <verse eid="2CO 3:10"/><verse number="11" style="v" sid="2CO 3:11"/>Kay kon may gahom nga ginpakita ang Dios sa sadto nga Kasuguan nga umalagi lang, mas sobra pa ang gahom nga iya ginapakita sa sini nga bag-o nga paagi nga wala na sing katapusan.<verse eid="2CO 3:11"/></para>
  <para style="p">
    <verse number="12" style="v" sid="2CO 3:12"/>Kag tungod nga amo ini ang amon ginalauman, wala kami nagakahadlok sa pagsugid sang pulong sang Dios. <verse eid="2CO 3:12"/><verse number="13" style="v" sid="2CO 3:13"/>Indi kami pareho kay Moises nga nagtabon sang iya guya para indi makita sang kapareho niya nga mga Israelinhon nga amat-amat nadula ang kasanag sa iya guya. <verse eid="2CO 3:13"/><verse number="14" style="v" sid="2CO 3:14"/>Sa matuod lang, wala nakaintiendi ang mga Israelinhon kon ano ang kahulugan sadto kay may nagatabon sa ila mga hunahuna. Kag bisan gani subong may nagatabon pa gid sa ila mga hunahuna samtang ginabasa nila ang daan nga kasugtanan. Kay wala sila naathagi nga kon kita ara kay Cristo, ang ato nga paagi nadula na. <verse eid="2CO 3:14"/><verse number="15" style="v" sid="2CO 3:15"/>Huo, hasta gani subong kon magbasa sila sang mga ginsulat ni Moises indi sila makaintiendi, kay may nagatabon sa ila mga hunahuna. <verse eid="2CO 3:15"/><verse number="16" style="v" sid="2CO 3:16"/>Pero inang nagatabon makuha kon magdangop ang tawo sa Ginoo. <verse eid="2CO 3:16"/><verse number="17" style="v" sid="2CO 3:17"/>Karon, ang ginatawag diri nga Ginoo amo ang Espiritu <char style="add">Santo</char>, kag kon ang Espiritu sang Ginoo amo ang ara sa tawo, hilway siya. <verse eid="2CO 3:17"/><verse number="18" style="v" sid="2CO 3:18"/>Kag tungod nga wala sing nagatabon sa aton hunahuna, nakita ta ang gahom sang aton Ginoo. Kag ina nga gahom nga halin sa Ginoo, nga amo ang Espiritu <char style="add">Santo</char>, amo ang nagapadayon sa pagbag-o sa aton para sa amat-amat mangin kaanggid kita sa iya.<verse eid="2CO 3:18"/></para>
  <chapter eid="2CO 3"/>
  <chapter number="4" style="c" sid="2CO 4"/>
  <para style="s1">Malahalon nga Butang sa Sulod sang Kolon</para>
  <para style="p">
    <verse number="1" style="v" sid="2CO 4:1"/>Tungod sa kaluoy sang Dios, ginpili niya kami nga magbalita sining bag-o nga paagi <char style="add">nga mangin matarong ang mga tawo</char>, gani wala kami nagakaluya. <verse eid="2CO 4:1"/><verse number="2" style="v" sid="2CO 4:2"/>Ginsikway namon ang makahuluya nga mga butang nga ginahimo sa sekreto. Wala kami nagadaya sa mga tawo kag wala man namon ginaliwat ang kahulugan sang pulong sang Dios. Nahibaluan gid sang mga tawo nga deretso kag indi sa sekreto ang amon pagsugid sang kamatuoran, kag nakita man ini sang Dios. <verse eid="2CO 4:2"/><verse number="3" style="v" sid="2CO 4:3"/>Pero kon may mga tawo nga indi makaintiendi sang Maayong Balita nga amon ginapaathag, ina amo ang mga tawo nga nagakalawala. <verse eid="2CO 4:3"/><verse number="4" style="v" sid="2CO 4:4"/>Indi sila magtuo sa Maayong Balita tungod nga ang ila mga hunahuna gindulman ni Satanas nga amo ang nagapakadios sa sini nga panahon. Ginbulag niya sila para indi sila masanagan sang Maayong Balita parte sa gahom ni Cristo nga amo gid ang kaanggid sang Dios. <verse eid="2CO 4:4"/><verse number="5" style="v" sid="2CO 4:5"/>Wala kami nagawali parte sa amon kaugalingon kundi parte kay Jesu-Cristo, nga siya ang Ginoo. Nagaalagad kami sa inyo para kay Jesus. <verse eid="2CO 4:5"/><verse number="6" style="v" sid="2CO 4:6"/>Ang Dios nga nagsiling, “Halin sa kadulom magasiga ang kasanag,”<note caller="+" style="f"><char style="fr" closed="false">4:6 </char><char style="ft" closed="false"><char style="xt"><ref loc="GEN 1:3">Gen. 1:3</ref></char></char></note> amo man ang nagpasanag sang amon mga hunahuna para maintiendihan namon kon ano ang gahom nga iya ginpakita paagi kay Cristo.<verse eid="2CO 4:6"/></para>
  <para style="p">
    <verse number="7" style="v" sid="2CO 4:7"/>Kami pareho gid lang sa kolon nga ginbutangan sining malahalon nga butang, para mahibaluan sang mga tawo nga ang gahom nga indi matupungan nga ari sa amon mga lawas nga maluya indi halin sa amon, kundi sa Dios. <verse eid="2CO 4:7"/><verse number="8" style="v" sid="2CO 4:8"/>Sa amon pagwali permi kami nagaantos, pero wala gid man kami nadaog sang mga nagakontra sa amon. Kon kaisa nagalibog ang amon ulo, pero wala gid kami nadulaan sang paglaom. <verse eid="2CO 4:8"/><verse number="9" style="v" sid="2CO 4:9"/>Madamo ang nagahandom sa pagpatay sa amon, pero wala gid kami pagpabay-i sang Dios. Matuod nga ginasakit nila kami, pero sa kaluoy sang Dios buhi pa kami gihapon. <verse eid="2CO 4:9"/><verse number="10" style="v" sid="2CO 4:10"/>Permi kami nabutang sa peligro sang kamatayon pareho sang natabo kay Jesus, agod paagi sa amon kabuhi makita sang tanan ang kabuhi ni Jesus. <verse eid="2CO 4:10"/><verse number="11" style="v" sid="2CO 4:11"/>Ang amon kabuhi permi sa peligro sang kamatayon tungod sang amon pag-alagad kay Jesus, agod paagi sa sining lawas namon nga may kamatayon makita sang tanan ang kabuhi ni Jesus. <verse eid="2CO 4:11"/><verse number="12" style="v" sid="2CO 4:12"/><char style="add">Gani tungod ginawali namon si Cristo</char> mahimo nga patyon kami, pero amo man ini ang nagadala sa inyo sang kabuhi <char style="add">nga wala sing katapusan</char>.<verse eid="2CO 4:12"/></para>
  <para style="p">
    <verse number="13" style="v" sid="2CO 4:13"/>Indi bala nagasiling ang Kasulatan, “Nagtuo ako, gani naghambal ako.”<note caller="+" style="f"><char style="fr" closed="false">4:13 </char><char style="ft" closed="false"><char style="xt"><ref loc="PSA 116:10">Sal. 116:10</ref></char></char></note> Kag amo man ini ang amon ginahimo, ginahambal namon ang amon ginatuohan. <verse eid="2CO 4:13"/><verse number="14" style="v" sid="2CO 4:14"/>Kay nahibaluan namon nga ang Dios nga nagbanhaw kay Ginoong Jesus amo man ang magabanhaw sa amon, pareho sang iya pagbanhaw kay Jesus, kag dal-on niya kami kaupod ninyo sa iya atubangan. <verse eid="2CO 4:14"/><verse number="15" style="v" sid="2CO 4:15"/>Ang tanan namon nga mga pag-antos para sa inyo kaayuhan, para samtang nagadamo ang mga tawo nga nagabaton sang grasya sang Dios, magadamo man ang mga tawo nga magapasalamat sa iya, kag sa sini madayaw siya.<verse eid="2CO 4:15"/></para>
  <para style="p">
    <verse number="16" style="v" sid="2CO 4:16"/>Amo ina ang kabangdanan nga wala kami nagakaluya sa pag-alagad sa Dios. Bisan ining amon mga lawas nagaamat-amat luya, ang amon espiritu nagapadayon nga nagabakod. <verse eid="2CO 4:16"/><verse number="17" style="v" sid="2CO 4:17"/>Kay ang amon mga pag-antos nga umalagi man lang kag indi gid mabug-at nagadala sa amon sa puwerte katahom nga balos nga indi matupungan kag wala sing katapusan. <verse eid="2CO 4:17"/><verse number="18" style="v" sid="2CO 4:18"/>Kay wala namon ginapasulabi ang mga butang nga amon makita diri sa kalibutan, kundi ginapasulabi namon ang mga butang nga indi makita. Kay ang mga butang nga makita umalagi lang, pero ang mga butang nga indi makita wala sing katapusan.<verse eid="2CO 4:18"/></para>
  <chapter eid="2CO 4"/>
  <chapter number="5" style="c" sid="2CO 5"/>
  <para style="s1">Ang Bag-o nga Lawas</para>
  <para style="p">
    <verse number="1" style="v" sid="2CO 5:1"/>Ining aton dutan-on nga lawas pareho sang balay nga aton ginapuy-an. Indi bali sa aton kon mapatay ini nga lawas. Kay nahibaluan ta nga may ihatag ang Dios sa aton nga langitnon nga lawas<note caller="+" style="f"><char style="fr" closed="false">5:1 </char><char style="fq" closed="false">langitnon nga lawas: </char><char style="ft" closed="false">ukon, </char><char style="fqa" closed="false">lawas sa langit</char></note> nga indi na gid mapatay hasta san-o. Ini nga lawas indi ginhimo sang tawo kundi sang Dios. <verse eid="2CO 5:1"/><verse number="2" style="v" sid="2CO 5:2"/>Sa karon nagaugayong kita kay ginahandom ta nga makapuyo na sa sinang langitnon nga lawas, <verse eid="2CO 5:2"/><verse number="3" style="v" sid="2CO 5:3"/>para kon makasuklob<note caller="+" style="f"><char style="fr" closed="false">5:3 </char><char style="fq" closed="false">makasuklob: </char><char style="ft" closed="false">sa iban nga Bisaya, </char><char style="fqa" closed="false">makasuksok</char></note> na kita sang sina nga lawas indi magaguwa nga hublas ang aton kalag. <verse eid="2CO 5:3"/><verse number="4" style="v" sid="2CO 5:4"/>Samtang diri pa kita nagapuyo sa sini nga lawas, nagaugayong kita tungod sang kabudlayan. Indi tungod nga gusto ta nga mapatay<note caller="+" style="f"><char style="fr" closed="false">5:4 </char><char style="fq" closed="false">mapatay: </char><char style="ft" closed="false">sa literal, </char><char style="fqa" closed="false">ubahon ining aton lawas</char></note>, kundi gusto ta nga masukluban sang lawas nga langitnon, para ining lawas nga may kamatayon mailisan sang wala na gid sang kamatayon. <verse eid="2CO 5:4"/><verse number="5" style="v" sid="2CO 5:5"/>Ang Dios ang nagpreparar sa aton para mabaton ta ining bag-o nga lawas. Kag ginhatag niya ang Espiritu <char style="add">Santo</char> sa aton para masiguro ta nga ini himuon gid niya sa aton.<verse eid="2CO 5:5"/></para>
  <para style="p">
    <verse number="6" style="v" sid="2CO 5:6"/>Gani indi kita magkaluya bisan nahibaluan ta nga samtang diri pa kita sa sini nga lawas wala pa kita didto sa puluy-an sang Ginoo. <verse eid="2CO 5:6"/><verse number="7" style="v" sid="2CO 5:7"/>Kay sa karon nagakabuhi kita sa pagtuo kag indi suno sa aton makita. <verse eid="2CO 5:7"/><verse number="8" style="v" sid="2CO 5:8"/>Wala kami nagakaluya, bisan pa nga gusto namon kuntani nga bayaan ining lawas kag magpuli didto sa Ginoo. <verse eid="2CO 5:8"/><verse number="9" style="v" sid="2CO 5:9"/>Sa sini nga bagay, gusto namon nga malipay ang Dios sa amon, bisan diri pa kami ukon didto na sa iya. <verse eid="2CO 5:9"/><verse number="10" style="v" sid="2CO 5:10"/>Kay kita tanan kinahanglan gid nga mag-atubang sa hukmanan ni Cristo. Kag ang tagsa-tagsa sa aton magabaton sang balos suno sa aton hinimuan, maayo ukon malain man, samtang diri pa kita sa sini nga lawas.<verse eid="2CO 5:10"/></para>
  <para style="s1">Nakabalik Kita sa Dios Paagi kay Cristo</para>
  <para style="p">
    <verse number="11" style="v" sid="2CO 5:11"/>Gani tungod sa kahadlok namon sa Ginoo, ginahimulatan namon nga kombinsihon ang mga tawo nga magtuo sa iya. Nahibaluan sang Dios ang amon pagkatawo, kag nagasalig ako nga ina nahibaluan man ninyo. <verse eid="2CO 5:11"/><verse number="12" style="v" sid="2CO 5:12"/>Ini indi sa pagdayaw liwat sang amon kaugalingon, kundi gusto lang namon nga mahatagan kamo sang inugpabugal parte sa amon, para may isabat man kamo sa mga tawo nga nagadayaw sang mga butang nga makit-an lang kag indi ang sa tagipusuon gid. <verse eid="2CO 5:12"/><verse number="13" style="v" sid="2CO 5:13"/>Kon daw buang kami, ina para sa Dios; kag kon husto ang amon panghunahuna, ina para sa inyo. <verse eid="2CO 5:13"/><verse number="14" style="v" sid="2CO 5:14"/>Kay tungod sa gugma ni Cristo sa amon indi mahimo nga indi namon paghimuon ang iya gusto. Kay kumbinsido kami nga si Cristo napatay para sa tanan, gani ang tanan makabig nga napatay. <verse eid="2CO 5:14"/><verse number="15" style="v" sid="2CO 5:15"/>Napatay siya para sa tanan, para ang mga tawo nga buhi subong indi na magkabuhi para sa ila kaugalingon kundi para sa iya nga napatay kag nabanhaw para sa ila.<verse eid="2CO 5:15"/></para>
  <para style="p">
    <verse number="16" style="v" sid="2CO 5:16"/>Gani karon, wala na kami nagatulok sa tawo pareho sang pagtulok sang tawo nga wala makakilala sa Dios. Sang una pareho sina ang amon pagtulok kay Cristo. Pero subong indi na. <verse eid="2CO 5:16"/><verse number="17" style="v" sid="2CO 5:17"/>Ang bisan sin-o nga ara kay Cristo bag-o na nga tawo. Wala na ang iya daan nga pagkatawo, kundi bag-o na siya. <verse eid="2CO 5:17"/><verse number="18" style="v" sid="2CO 5:18"/>Ang Dios amo ang naghimo sini. Ginpabalik niya kita sa iya paagi kay Cristo. Kag ginhatagan niya kami sing obra sa pagbalita nga ginapabalik na niya ang mga tawo sa iya. <verse eid="2CO 5:18"/><verse number="19" style="v" sid="2CO 5:19"/>Amo ini ang amon ginabalita: nga ginapabalik na sang Dios ang mga tawo sa iya paagi kay Cristo. Wala na niya ginadumdom ang ila mga sala. Kag kami amo ang iya gintugyanan sa pagpalapnag sini nga balita.<verse eid="2CO 5:19"/></para>
  <para style="p">
    <verse number="20" style="v" sid="2CO 5:20"/>Gani nagabalita kami bilang mga pinadala ni Cristo. Kag paagi sa amon, nagapangabay ang Dios sa inyo nga magbalik na kamo sa iya! <verse eid="2CO 5:20"/><verse number="21" style="v" sid="2CO 5:21"/>Si Cristo wala gid sing sala, pero siya amo ang ginsilutan sang Dios tungod sa aton mga sala, para kon ara kita kay Cristo, pakamatarungon kita sang Dios.<verse eid="2CO 5:21"/></para>
  <chapter eid="2CO 5"/>
  <chapter number="6" style="c" sid="2CO 6"/>
  <para style="p">
    <verse number="1" style="v" sid="2CO 6:1"/>Tungod nga kami mga kabulig sa ginahimo sang Dios, nagapangabay gid kami sa inyo nga indi ninyo pag-ibaliwala ang grasya nga inyo nabaton sa iya. <verse eid="2CO 6:1"/><verse number="2" style="v" sid="2CO 6:2"/>Kay siling sang Dios,</para>
  <para style="q1" vid="2CO 6:2">“Sa husto nga tion<note caller="+" style="f"><char style="fr" closed="false">6:2 </char><char style="fq" closed="false">Sa husto nga tion: </char><char style="ft" closed="false">ukon, </char><char style="fqa" closed="false">Sa tion nga ipakita ko ang akon kaayo</char></note> nga luwason ko ikaw,</para>
  <para style="q2" vid="2CO 6:2">sabton kag buligan ko ikaw.<note caller="+" style="f"><char style="fr" closed="false">6:2 </char><char style="fq" closed="false">sabton kag buligan ko ikaw: </char><char style="ft" closed="false">ukon, </char><char style="fqa" closed="false">ginsabat kag ginbuligan ko ikaw</char></note>”<note caller="+" style="f"><char style="fr" closed="false">6:2 </char><char style="ft" closed="false"><char style="xt"><ref loc="ISA 49:8">Isa. 49:8</ref></char></char></note></para>
  <para style="m" vid="2CO 6:2">Gani pamati kamo! Karon gid ang husto nga tion nga luwason kita <char style="add">sang Dios</char>.<verse eid="2CO 6:2"/></para>
  <para style="p">
    <verse number="3" style="v" sid="2CO 6:3"/>Wala kami nagahimo sang bisan ano nga mangin kabangdanan nga maglain ang buot sang mga tawo, para indi pagpakalainon ang amon pag-alagad sa Dios. <verse eid="2CO 6:3"/><verse number="4" style="v" sid="2CO 6:4"/>Sa tanan namon nga ginahimo, ginapakita namon nga kami mga alagad gid sang Dios. Bisan masyado kabudlay ang amon mga gin-agyan kag ang amon kahimtangan, gin-antos gid namon. <verse eid="2CO 6:4"/><verse number="5" style="v" sid="2CO 6:5"/>Nakaagi kami hanot kag priso. Naagyan man namon nga ginpulihan kami sang mga tawo. Kon kaisa tudo-tudo gid ang amon pagpangabudlay, kag kon kaisa wala kami sing tulog-tulog kag wala kaon-kaon. <verse eid="2CO 6:5"/><verse number="6" style="v" sid="2CO 6:6"/><char style="add">Ginpakita man namon nga matuod kami nga mga alagad sang Dios</char> paagi sa amon matinlo nga kabuhi, kaalam, pagbatas, kag kalulo. <char style="add">Nakita man sang mga tawo nga</char> ang Espiritu Santo amo ang nagatuytoy sa amon, kag ang amon paghigugma sinsero. <verse eid="2CO 6:6"/><verse number="7" style="v" sid="2CO 6:7"/>Wala kami sang iban nga ginawali kundi ang kamatuoran, kag ginabuligan kami sang Dios paagi sa iya gahom. Ang amon kabuhi nga matarong amo ang amon armas sa pag-ataki sa amon kaaway kag amo man ang amon sagang sa amon kaugalingon. <verse eid="2CO 6:7"/><verse number="8" style="v" sid="2CO 6:8"/>Kon kaisa ginadayaw kami sang mga tawo kag kon kaisa ginainsultuhan man kami. May mga tawo nga nagahambal sing malain parte sa amon, pero may ara man nga nagahambal sing maayo. May nagasiling nga kami kuno mga butigon, pero ang tanan nga amon ginasugid matuod gid. <verse eid="2CO 6:8"/><verse number="9" style="v" sid="2CO 6:9"/>Wala kami ginasapak sang iban, pero ang matuod kilala kami sang tanan. Permi kami nabutang sa peligro sang kamatayon, pero buhi pa man kami hasta subong. Ginadisiplina kami sang Dios pero wala kami ginapatay. <verse eid="2CO 6:9"/><verse number="10" style="v" sid="2CO 6:10"/>May mga ginahimo sa amon para mapasubo kami, pero malipayon man kami gihapon. Imol lang kami, pero madamo nga tawo ang amon ginapabugana. <char style="add">Kon parte sa mga butang diri sa kalibutan,</char> wala kami sing may masiling nga amon, pero ang matuod, kami ang tag-iya sang tanan nga butang.<verse eid="2CO 6:10"/></para>
  <para style="p">
    <verse number="11" style="v" sid="2CO 6:11"/>
    <char style="add">Mga pinalangga nga</char> mga taga-Corinto, wala sing lipod-lipod ang amon paghambal sa inyo, kay dako gid ang amon paghigugma sa inyo. <verse eid="2CO 6:11"/><verse number="12" style="v" sid="2CO 6:12"/>Wala kami nagkulang sang amon paghigugma sa inyo. Kamo amo ang nagkulang sang inyo paghigugma sa amon. <verse eid="2CO 6:12"/><verse number="13" style="v" sid="2CO 6:13"/>Ginakabig ko kamo bilang akon gid nga mga anak. Gani higugmaa ninyo ako pareho sang akon paghigugma sa inyo.<verse eid="2CO 6:13"/></para>
  <para style="s1">Indi Kamo Magpakig-isa sa mga Wala Nagatuo</para>
  <para style="p">
    <verse number="14" style="v" sid="2CO 6:14"/>Indi gid kamo magpakig-isa sa mga wala nagatuo <char style="add">kay Cristo</char>. Kay subong nga ang kasanag indi makaupod sa kadulom, ang maayo indi man makaupod sa malain. <verse eid="2CO 6:14"/><verse number="15" style="v" sid="2CO 6:15"/>Kag subong nga si Cristo kag si Satanas indi mag-intiendihanay, ang tumuluo kag ang indi tumuluo indi man mag-intiendihanay. <verse eid="2CO 6:15"/><verse number="16" style="v" sid="2CO 6:16"/>Indi puwede nga ang mga dios-dios ara man sa templo sang Dios. Kag kita amo ang templo sang Dios nga buhi! Kay nagsiling ang Dios,</para>
  <para style="q1" vid="2CO 6:16">“Magapuyo ako kag magaupod sa ila.</para>
  <para style="q2" vid="2CO 6:16">Mangin Dios nila ako,</para>
  <para style="q2" vid="2CO 6:16">kag mangin katawhan ko sila.”<note caller="+" style="f"><char style="fr" closed="false">6:16 </char><char style="ft" closed="false"><char style="xt"><ref loc="LEV 26:12">Lev. 26:12</ref>; <ref loc="EZK 37:27">Eze. 37:27</ref></char></char></note><verse eid="2CO 6:16"/></para>
  <para style="q1">
    <verse number="17" style="v" sid="2CO 6:17"/>“Gani, magguwa na kamo kag magbulag sa ila.<note caller="+" style="f"><char style="fr" closed="false">6:17 </char><char style="fq" closed="false">sa ila: </char><char style="ft" closed="false">buot silingon, </char><char style="fqa" closed="false">sa mga tawo nga wala nagatuo sa Dios</char></note></para>
  <para style="q2" vid="2CO 6:17">Indi kamo magtandog sa mga ginakabig nga mahigko,<note caller="+" style="f"><char style="fr" closed="false">6:17 </char><char style="fq" closed="false">Indi…mahigko: </char><char style="ft" closed="false">buot silingon, </char><char style="fqa" closed="false">Indi kamo magpakigbahin sa mga ginahimo sang mga tawo nga mahigko sa panulok sang Dios.</char></note></para>
  <para style="q2" vid="2CO 6:17">kag batunon ko kamo.”<note caller="+" style="f"><char style="fr" closed="false">6:17 </char><char style="ft" closed="false"><char style="xt"><ref loc="ISA 52:11">Isa. 52:11</ref></char></char></note><verse eid="2CO 6:17"/></para>
  <para style="q1">
    <verse number="18" style="v" sid="2CO 6:18"/>“Kag ako mangin inyo Amay,</para>
  <para style="q2" vid="2CO 6:18">kag kamo mangin akon mga anak.</para>
  <para style="q2" vid="2CO 6:18">
    <char style="add">Ako,</char> ang Ginoo nga Makagagahom, ang nagasiling sini.”<note caller="+" style="f"><char style="fr" closed="false">6:18 </char><char style="ft" closed="false"><char style="xt"><ref loc="2SA 7:14">2 Sam. 7:14</ref>; <ref loc="1CH 17:13">1 Cro. 17:13</ref></char></char></note><verse eid="2CO 6:18"/></para>
  <chapter eid="2CO 6"/>
  <chapter number="7" style="c" sid="2CO 7"/>
  <para style="p">
    <verse number="1" style="v" sid="2CO 7:1"/>Mga hinigugma, tungod sining mga promisa sang Dios sa aton, bayaan ta na ang tanan nga nagapahigko sa aton bilog nga kabuhi,<note caller="+" style="f"><char style="fr" closed="false">7:1 </char><char style="fq" closed="false">aton bilog nga kabuhi: </char><char style="ft" closed="false">sa literal, </char><char style="fqa" closed="false">lawas kag espiritu</char></note> kag tinguhaan ta nga mangin matinlo ang aton kabuhi nga may pagtahod sa Dios.<verse eid="2CO 7:1"/></para>
  <para style="s1">Ang Kalipay ni Pablo</para>
  <para style="p">
    <verse number="2" style="v" sid="2CO 7:2"/>Kon mahimo, batuna ninyo kami sa inyo mga tagipusuon. Wala kami sing may ginhimo nga malain sa bisan kay sin-o sa inyo. Wala man kami sing may gin-guba sa inyo ukon gindayaan. <verse eid="2CO 7:2"/><verse number="3" style="v" sid="2CO 7:3"/>Wala ako nagahambal sini para pakalainon kamo. Kay pareho sang akon ginsiling sadto, ginapalangga gid namon kamo kag bisan ano ang matabo, mabuhi man ukon mapatay, magaunungay gid kita. <verse eid="2CO 7:3"/><verse number="4" style="v" sid="2CO 7:4"/>Dako gid ang akon pagsalig sa inyo kag ginapabugal ko gid kamo. Bisan masyado kabudlay sang amon ginaagyan, puno ako sing kalipay <char style="add">sang nakabati ako parte sa inyo</char>. <verse eid="2CO 7:4"/><verse number="5" style="v" sid="2CO 7:5"/>Kay sang pag-abot namon sa Macedonia, wala gid sing pahuway ang amon lawas tungod kay bisan diin nagaantos kami. Gin-away kami sang mga nagakontra sa amon, kag nagpalibog man kami parte sa kahimtangan sang mga tumuluo. <verse eid="2CO 7:5"/><verse number="6" style="v" sid="2CO 7:6"/>Pero ang Dios nga nagapabakod kag nagalipay sa mga nagakasubo amo ang nagpabakod kag naglipay sa amon paagi sa pag-abot ni Tito. <verse eid="2CO 7:6"/><verse number="7" style="v" sid="2CO 7:7"/>Indi lang ang iya pag-abot ang nakahatag kabakod kag kalipay sa amon, kundi ang iya man nga ginsugid nga ginpabakod kag ginlipay ninyo siya. Ginsugiran niya kami nga nahidlaw kamo sa akon kag nagakasubo kamo sang natabo, kag ginaapinan ninyo ako. Gani malipayon na gid ako subong.<verse eid="2CO 7:7"/></para>
  <para style="p">
    <verse number="8" style="v" sid="2CO 7:8"/>Bisan ang akon sulat nga ato nagdala sing kasubo sa inyo, wala ako nagahinulsol nga ginsulat ko ato. Sang una matuod nga naghinulsol ako kay nakita ko nga sang premiro nagkasubo kamo. <verse eid="2CO 7:8"/><verse number="9" style="v" sid="2CO 7:9"/>Pero subong malipayon ako, indi tungod nga nagkasubo kamo, kundi tungod nga amo ato ang nangin paagi para maghinulsol kamo. Kay ginpasubo kamo suno sa kabubut-on sang Dios, gani wala nagdala sing malain sa inyo atong amon ginsulat. <verse eid="2CO 7:9"/><verse number="10" style="v" sid="2CO 7:10"/>Kay ang kasubo nga suno sa kabubut-on sang Dios nagadala sa tawo sa paghinulsol, kag ina nagaresulta sing kaluwasan nga indi dapat hinulsulan. Pero ang kasubo sang mga tawo nga wala nagakilala sa Dios nagadala sa ila sa kamatayon. <verse eid="2CO 7:10"/><verse number="11" style="v" sid="2CO 7:11"/>Tan-awa ninyo ang resulta sadtong kasubo nga nag-abot sa inyo suno sa kabubut-on sang Dios. Nangin desidido gid kamo sa pagpakita sa amon nga kamo matinlo sa sadto nga sala nga akon ginasiling sa inyo. Naakig gid kamo sa nakahimo sang sadto nga sala, kag nahadlukan kamo kon ano ang mangin resulta sadto. Gusto gid ninyo nga magbalik liwat ang aton daan nga relasyon. Ginsilutan pa gid ninyo ang nakahimo sadto. Kag sa tanan nga butang, ginpakita ninyo nga kamo wala gid sing salabton sa sadto nga sala.<verse eid="2CO 7:11"/></para>
  <para style="p">
    <verse number="12" style="v" sid="2CO 7:12"/>Gani atong akon sulat indi lang para sa nakahimo sing malain ukon sa ginhimuan sing malain, kundi labi na gid para sa inyo tanan para sa presensya sang Dios makita gid ninyo ang inyo pagkasinsero sa amon. <verse eid="2CO 7:12"/><verse number="13" style="v" sid="2CO 7:13"/>Kag sa sini napabakod kag napalipay ninyo kami.</para>
  <para style="p" vid="2CO 7:13">Kag indi lang ina, kundi nadugangan pa gid ang amon kabakod kag kalipay sang makita namon nga nalipay si Tito, kay wala na siya nagapalibog parte sa inyo. <verse eid="2CO 7:13"/><verse number="14" style="v" sid="2CO 7:14"/>Gindayaw ko kamo sang una sang nag-estoryahanay kami ni Tito parte sa inyo. Kag nakita niya nga matuod ang akon ginsugid sa iya, gani wala ako nahuy-an. Matuod gid ang tanan nga amon ginhambal sa inyo, kag napamatud-an nga matuod man ang amon pagdayaw sa inyo kay Tito. <verse eid="2CO 7:14"/><verse number="15" style="v" sid="2CO 7:15"/>Kag kada madumduman ni Tito nga kamo tanan nagsunod sa iya ginhambal kag dako ang inyo pagtahod sa iya, nagadugang pa gid ang iya pagpalangga sa inyo. <verse eid="2CO 7:15"/><verse number="16" style="v" sid="2CO 7:16"/>Kag nagakalipay man ako kay masaligan ko gid kamo.<verse eid="2CO 7:16"/></para>
  <chapter eid="2CO 7"/>
  <chapter number="8" style="c" sid="2CO 8"/>
  <para style="s1">Kon Paano Magbinuligay ang mga Kristohanon</para>
  <para style="p">
    <verse number="1" style="v" sid="2CO 8:1"/>Mga kauturan, gusto namon isugid sa inyo ang ginhimo sang mga iglesya sa Macedonia paagi sa bulig sang Dios sa ila. <verse eid="2CO 8:1"/><verse number="2" style="v" sid="2CO 8:2"/>Bisan madamo ang ila naagyan nga mga pagtilaw, malipayon gihapon sila. Amo ina nga maalwan sila sa paghatag bisan tama gid sila kaimol. <verse eid="2CO 8:2"/><verse number="3" style="v" sid="2CO 8:3"/>Makapamatuod ako sa inyo nga ang ila paghatag indi lang suno sa ila masarangan kundi sobra pa, kay ginhimo nila ini nga buluntaryo. <verse eid="2CO 8:3"/><verse number="4" style="v" sid="2CO 8:4"/>Kay sila mismo amo ang nagpangabay gid sa amon nga kon mahimo hatagan sila sing kahigayunan para makabulig man sila sa <char style="add">pigado nga</char> mga katawhan sang Dios <char style="add">sa Judea</char>. <verse eid="2CO 8:4"/><verse number="5" style="v" sid="2CO 8:5"/>Kag indi lang ina, kundi una sa tanan ginhalad nila ang ila kaugalingon sa Ginoo kag sa amon suno sa kabubut-on sang Dios. Wala gid kami maghunahuna nga makahimo sila sadto. <verse eid="2CO 8:5"/><verse number="6" style="v" sid="2CO 8:6"/>Tungod sa ila maayo nga ginhimo, ginpangabay namon si Tito nga magbalik dira sa inyo kag magpadayon sang iya naumpisahan nga mga paglaygay parte sa pagtipon sang inyo mga amot <char style="add">para sa mga pigado sa Judea</char>. <verse eid="2CO 8:6"/><verse number="7" style="v" sid="2CO 8:7"/>Kamo dira sa Corinto wala ginakulang sa tanan nga butang: dako ang inyo pagtuo sa Dios, maayo kamo magtudlo, kag madamo ang inyo nahibaluan. Mapisan kamo <char style="add">sa inyo pag-alagad sa Dios</char>, kag dako ang inyo paghigugma sa amon. Gani gusto namon nga ipakita ninyo nga wala man kamo nagakulang sa paghatag. <verse eid="2CO 8:7"/><verse number="8" style="v" sid="2CO 8:8"/>Wala ko kamo ginasugo nga maghatag, kundi ginasugid ko lang sa inyo ang pagbulig sang iban para mapakita man ninyo sa amon nga ang inyo paghigugma matuod gid. <verse eid="2CO 8:8"/><verse number="9" style="v" sid="2CO 8:9"/>Nahibaluan man ninyo ang kaayo sang aton Ginoong Jesu-Cristo, nga bisan manggaranon siya <char style="add">didto sa langit</char> nagpakaimol siya <char style="add">diri sa duta</char>, agod paagi sa iya kaimulon mangin manggaranon kita.<note caller="+" style="f"><char style="fr" closed="false">8:9 </char><char style="ft" closed="false">Ang buot silingon sini nga bersikulo nga ginbayaan ni Jesus ang iya gahom kag kadungganan didto sa langit kag nagpakatawo siya kag nag-antos para sa aton para maangkon ta ang espiritual nga mga pagpakamaayo.</char></note> <verse eid="2CO 8:9"/><verse number="10" style="v" sid="2CO 8:10"/>Gani amo ini ang akon laygay sa inyo: maayo kon padayunon ninyo ang paghatag nga inyo gin-umpisahan sang nagligad nga tuig. Kamo gid ang una nga naghatag kag kamo man ang una nga nakahunahuna nga maghimo sini. <verse eid="2CO 8:10"/><verse number="11" style="v" sid="2CO 8:11"/>Gani padayuna ninyo ina. Tinguhai ninyo nga tapuson ang inyo ginplano nga gusto gid ninyo nga himuon, kag maghatag kamo suno sa inyo masarangan. <verse eid="2CO 8:11"/><verse number="12" style="v" sid="2CO 8:12"/>Kay kon gusto gid ninyo nga maghatag, batunon sang Dios ang inyo masarangan. Wala siya nagapaabot nga maghatag kamo sang indi ninyo masarangan.<verse eid="2CO 8:12"/></para>
  <para style="p">
    <verse number="13" style="v" sid="2CO 8:13"/>Wala ako nagasiling nga pamag-anan ninyo ang kahimtangan sang iban hasta kamo na ang mabudlayan, kundi para bala nga magpalareho ang aton kahimtangan. <verse eid="2CO 8:13"/><verse number="14" style="v" sid="2CO 8:14"/>Sa karon maayo ang inyo pangabuhi, gani nagakabagay lang nga buligan ninyo ang mga ginakulang. Kag kon sa iban nga adlaw kamo naman ang kulangon, kag kon sila may maayo na nga kahimtangan, kundi sila naman ang mabulig sa inyo. Sa sini nga paagi magpalareho ang kahimtangan sang isa kag isa. <verse eid="2CO 8:14"/><verse number="15" style="v" sid="2CO 8:15"/>Indi bala nga pareho man sina ang ginasiling sang Kasulatan:</para>
  <para style="q1" vid="2CO 8:15">“Ang nagtipon sang madamo wala nagsobra,</para>
  <para style="q1" vid="2CO 8:15">kag ang nagtipon sang diutay wala man makulangi.”<note caller="+" style="f"><char style="fr" closed="false">8:15 </char><char style="ft" closed="false"><char style="xt"><ref loc="EXO 16:18">Exo. 16:18</ref></char></char></note><verse eid="2CO 8:15"/></para>
  <para style="p">
    <verse number="16" style="v" sid="2CO 8:16"/>Nagapasalamat kami sa Dios nga ginbutang niya sa tagipusuon ni Tito ang pagdumdom sa inyo pareho gid sang amon pagdumdom sa inyo. <verse eid="2CO 8:16"/><verse number="17" style="v" sid="2CO 8:17"/>Kay indi lang nga nagsugot siya sa amon pangabay nga makadto siya dira sa inyo, kundi siya gid mismo gusto magkadto dira. <verse eid="2CO 8:17"/><verse number="18" style="v" sid="2CO 8:18"/>Paupdon namon sa iya ang aton utod nga ginadayaw sang tanan nga iglesya tungod sang iya pagpangabudlay para sa Maayong Balita. <verse eid="2CO 8:18"/><verse number="19" style="v" sid="2CO 8:19"/>Siya amo gani ang ginpili sang mga iglesya nga mag-upod sa amon sa pagdul-ong namon sang sini nga bulig sa mga ginakulang. Ginahimo namon ini para madayaw ang Ginoo kag para mapakita sa mga tawo nga gusto gid namon nga magbulig. <verse eid="2CO 8:19"/><verse number="20" style="v" sid="2CO 8:20"/><char style="add">Paupdon namon ini nga utod kay Tito tungod nga</char> indi namon gusto nga sa amon pagpanagtag sining dako nga bulig suspetsuhan kami. <verse eid="2CO 8:20"/><verse number="21" style="v" sid="2CO 8:21"/>Gusto lang namon nga maghimo sang maayo, indi lang sa panulok sang Ginoo kundi sa panulok man sang tawo.<verse eid="2CO 8:21"/></para>
  <para style="p">
    <verse number="22" style="v" sid="2CO 8:22"/>May isa pa gid ka utod nga paupdon namon sa ila. Ini nga tawo makapila na namon natestingan sa nagkalain-lain nga butang kag napamatud-an nga may handom gid siya sa pagbulig, kag labi na gid subong tungod kay dako ang iya pagsalig sa inyo. <verse eid="2CO 8:22"/><verse number="23" style="v" sid="2CO 8:23"/>Kon parte kay Tito, siya kaupod ko nga nagapangabudlay sa pagbulig sa inyo. Kon parte man sa <char style="add">sining iban nga</char> mga kauturan <char style="add">nga magaupod sa iya</char>, sila ang mga ginpadala sang mga iglesya. Ang ila kabuhi nagahatag kadayawan kay Cristo. <verse eid="2CO 8:23"/><verse number="24" style="v" sid="2CO 8:24"/>Gani, ipakita ninyo sa ila nga mahigugmaon kamo para mahibaluan nila nga matuod gid ang amon mga pagdayaw sa inyo, kag mahibaluan man ini sang <char style="add">iban nga</char> mga iglesya <char style="add">paagi sa ila</char>.<verse eid="2CO 8:24"/></para>
  <chapter eid="2CO 8"/>
  <chapter number="9" style="c" sid="2CO 9"/>
  <para style="s1">Bulig para sa mga Tumuluo</para>
  <para style="p">
    <verse number="1" style="v" sid="2CO 9:1"/>Indi na kinahanglan nga sulatan ko pa kamo parte sa inyo pagbulig sa mga katawhan sang Dios <char style="add">didto sa Judea</char>, <verse eid="2CO 9:1"/><verse number="2" style="v" sid="2CO 9:2"/>tungod kay nahibaluan ko nga gusto gid man ninyo nga magbulig. Ginapabugal ko gani kamo sa mga taga-Macedonia. Nagasiling ako sa ila nga kamo dira sa Acaya handa na nga magbulig halin pa sang nagligad nga tuig. Sang pagkabati nila sadto, natandog gid ang tagipusuon sang kalabanan sa ila sa paghatag. <verse eid="2CO 9:2"/><verse number="3" style="v" sid="2CO 9:3"/>Gani ginapauna ko dira sila ni Tito para mabuligan kamo sa pagpreparar sang inyo amot para indi magguwa nga wala sing pulos ang akon pagpabugal parte sa inyo nga kamo handa na. <verse eid="2CO 9:3"/><verse number="4" style="v" sid="2CO 9:4"/>Kay basi kon may mga taga-Macedonia nga mag-upod sa akon kon magkadto na ako dira kag masapwan nila nga wala pa man gali kamo makahanda sang inyo inughatag. Kon amo ini ang matabo mahuy-an kami, kay <char style="add">ginpabugal namon kamo tungod kay</char> dako ang amon pagsalig sa inyo. Kag labi nga mahuy-an kamo. <verse eid="2CO 9:4"/><verse number="5" style="v" sid="2CO 9:5"/>Gani naghunahuna ako nga dapat pangabayon ini nga mga kauturan nga mag-una dira para sa wala pa ako mag-abot, matipon na nila ang inyo amot nga ginpromisa. Kag sa sini nga paagi magaguwa nga naghatag kamo tungod nga gusto ninyo kag indi nga napilitan lang kamo.<verse eid="2CO 9:5"/></para>
  <para style="p">
    <verse number="6" style="v" sid="2CO 9:6"/>Dumduma ninyo ini: Kon diutay ang aton binhi nga ginapanggas, diutay man ang aton pagaanihon. Pero kon madamo ang aton binhi, madamo man ang aton ani. <verse eid="2CO 9:6"/><verse number="7" style="v" sid="2CO 9:7"/>Ang kada isa dapat maghatag suno sa iya gusto nga ihatag. Indi nga may pagpugong ukon nga napilitan lang, kay ginahigugma sang Dios ang mga nagahatag nga malipayon. <verse eid="2CO 9:7"/><verse number="8" style="v" sid="2CO 9:8"/>Kag ang Dios sarang makahatag sa inyo sang sobra pa sang sa inyo mga kinahanglanon, para indi gid kamo pagkulangon kag permi pa kamo makabulig sa iban. <verse eid="2CO 9:8"/><verse number="9" style="v" sid="2CO 9:9"/>Pareho sang ginasiling sang Kasulatan:</para>
  <para style="q1" vid="2CO 9:9">“Nagapanagtag siya sa mga imol;</para>
  <para style="q1" vid="2CO 9:9">ang iya matarong nga ginahimo dumdumon hasta san-o.”<note caller="+" style="f"><char style="fr" closed="false">9:9 </char><char style="ft" closed="false"><char style="xt"><ref loc="PSA 112:9">Sal. 112:9</ref></char></char></note><verse eid="2CO 9:9"/></para>
  <para style="m">
    <verse number="10" style="v" sid="2CO 9:10"/>Kag ang Dios nga nagahatag sang binhi sa mangunguma para may pagakaunon siya, amo man ang Dios nga magahatag sa inyo sang inyo mga kinahanglanon. Kag sa sini magadugang pa gid ang inyo pagbulig sa iban. <verse eid="2CO 9:10"/><verse number="11" style="v" sid="2CO 9:11"/>Pabuganaon niya kamo sa tanan nga butang para makabulig kamo permi sa iban. Kag madamo ang magapasalamat sa Dios tungod sang inyo ginapadala sa ila nga bulig paagi sa amon. <verse eid="2CO 9:11"/><verse number="12" style="v" sid="2CO 9:12"/>Kay sa sining inyo paghatag, indi lang nga mabuligan ninyo ang mga kinahanglanon sang mga katawhan sang Dios <char style="add">sa Judea</char>, kundi paagi man sini madamo ang magapasalamat sa Dios. <verse eid="2CO 9:12"/><verse number="13" style="v" sid="2CO 9:13"/>Kay ang inyo bulig nagapamatuod nga nagatuman kamo sa Maayong Balita parte kay Cristo nga inyo ginatuohan. Gani dayawon nila ang Dios; kag indi lang tungod kay nagbulig kamo sa ila kundi tungod kay nakabulig kamo sa tanan. <verse eid="2CO 9:13"/><verse number="14" style="v" sid="2CO 9:14"/>Magapangamuyo sila para sa inyo nga may dako nga paghigugma tungod sa indi matupungan nga pagpakamaayo sang Dios sa inyo. <verse eid="2CO 9:14"/><verse number="15" style="v" sid="2CO 9:15"/>Gani magpasalamat kita sa Dios tungod sa iya regalo sa aton nga indi masaysay.<verse eid="2CO 9:15"/></para>
  <chapter eid="2CO 9"/>
  <chapter number="10" style="c" sid="2CO 10"/>
  <para style="s1">Ang Sabat ni Pablo sa mga Nagakontra sa Iya</para>
  <para style="p">
    <verse number="1-2" style="v" sid="2CO 10:1-2"/>
    <char style="add">May ara sa inyo nga nagasiling nga</char> ako, si Pablo, talawan kon dira sa inyo, pero kon wala na gani dira, kag kon nagasulat lang, maisog. Pero nagapangabay ako sa inyo, nga may kalulo pareho kay Cristo, nga indi ninyo ako pagpiliton nga ipakita ko ang akon kaisog kon mag-abot na ako dira. Kay may mga tawo dira nga nagasiling nga ang amon pagkabuhi pareho man lang sang pagkabuhi sang mga tawo diri sa kalibutan. Kon amo man gihapon ina ang ila ginasiling hasta mag-abot ako dira, sigurado gid nga ipakita ko ang akon kaisog sa ila. <verse eid="2CO 10:1-2"/><verse number="3" style="v" sid="2CO 10:3"/>Kami matuod mga tawo man lang, pero sa amon pagpakig-away <char style="add">sa mga nagakontra sa kamatuoran</char>, wala kami nagasalig sa amon kaugalingon nga ikasarang, <verse eid="2CO 10:3"/><verse number="4-5" style="v" sid="2CO 10:4-5"/>kundi ang gahom sang Dios amo ang armas nga amon ginasaligan. Amo ina ang amon ginagamit sa pagdaog sa sala nga mga rason sang mga tawo nga bugalon kag indi magpati sa mga pagpanudlo sang Dios. Bisan ang ila sala nga mga rason nga pareho sang mabakod nga pader nga nagasablag sa ila sa pagbaton sang kamatuoran ginaguba namon. Ginakombinsi namon ang ila mga hunahuna para magmatinumanon sila sa mga sugo ni Cristo. <verse eid="2CO 10:4-5"/><verse number="6" style="v" sid="2CO 10:6"/>Karon, kon makita namon nga nagatuman na gid kamo sang tanan, ang wala nagatuman silutan namon.<verse eid="2CO 10:6"/></para>
  <para style="p">
    <verse number="7" style="v" sid="2CO 10:7"/>Hunahunaa bala ninyo sang maathag. Kon may ara nga nagapati nga siya iya ni Cristo, dapat hunahunaon niya nga kami iya man ni Cristo. <verse eid="2CO 10:7"/><verse number="8" style="v" sid="2CO 10:8"/>Bisan daw sobra na ang akon pagpabugal parte sa awtoridad nga ginhatag sa akon sang Ginoo, wala ako nahuya, kay ini nga awtoridad wala ko ginagamit sa pagguba sang inyo pagtuo, kundi sa pagpabakod sini. <verse eid="2CO 10:8"/><verse number="9" style="v" sid="2CO 10:9"/>Indi ko gusto nga maghunahuna kamo nga ginapahog ko kamo sa akon mga sulat. <verse eid="2CO 10:9"/><verse number="10" style="v" sid="2CO 10:10"/>Kay ang iban dira sa inyo nagasiling nga maisog ako kon sa sulat, pero kon nagaatubang na gani maluya ako kag wala sing pulos ang akon mga ginahambal. <verse eid="2CO 10:10"/><verse number="11" style="v" sid="2CO 10:11"/>Dapat makahibalo ang mga nagahambal sina nga kon ano ang amon ginahambal sa sulat, amo man ina ang amon himuon kon ara na kami dira.<verse eid="2CO 10:11"/></para>
  <para style="p">
    <verse number="12" style="v" sid="2CO 10:12"/>Indi kami mangahas nga magkomparar ukon magkabig sang amon kaugalingon nga pareho sa iban dira nga sobra ang ila pagpadayaw sang ila kaugalingon. Mga buang-buang gid sila, kay nagataksanay sila kag nagakomparahanay sang ila kaugalingon nga kaayo. <verse eid="2CO 10:12"/><verse number="13" style="v" sid="2CO 10:13"/>Pero kami ya wala nagapabugal sing sobra, kundi hasta gid lang sa obra nga ginhatag sang Dios sa amon, kag lakip diri ang amon obra sa inyo. <verse eid="2CO 10:13"/><verse number="14" style="v" sid="2CO 10:14"/>Kon wala kami nakaabot dira sa inyo, puwede nila masiling nga nagasulubra ang amon pagpabugal. Pero ang matuod, kami ang una nga nakaabot dira nga nagadala sang Maayong Balita parte kay Cristo. <verse eid="2CO 10:14"/><verse number="15" style="v" sid="2CO 10:15"/>Gani indi sobra ang amon pagpabugal kay wala kami nagaangkon sang pinangabudlayan sang iban kag ipabugal. Nagasalig man kami nga samtang nagadugang ang inyo pagtuo, mas madamo pa gid ang amon mahimo dira sa inyo suno sa ginapahimo sang Dios sa amon. <verse eid="2CO 10:15"/><verse number="16" style="v" sid="2CO 10:16"/>Pagkatapos dira, mawali man namon dayon ang Maayong Balita sa iban nga mga lugar sa unhan ninyo. Kay indi namon gusto nga angkunon ang pinangabudlayan sang iban kag ipabugal. <verse eid="2CO 10:16"/><verse number="17" style="v" sid="2CO 10:17"/><char style="add">Pareho bala sang ginasiling sang Kasulatan,</char> “Ang bisan sin-o nga gusto magpabugal, dapat ipabugal lamang niya ang ginhimo sang Ginoo.”<note caller="+" style="f"><char style="fr" closed="false">10:17 </char><char style="ft" closed="false"><char style="xt"><ref loc="JER 9:24">Jer. 9:24</ref></char></char></note> <verse eid="2CO 10:17"/><verse number="18" style="v" sid="2CO 10:18"/>Kay ang Ginoo wala nagakalipay sa tawo nga nagadayaw sang iya kaugalingon, kundi sa tawo nga iya ginadayaw.<verse eid="2CO 10:18"/></para>
  <chapter eid="2CO 10"/>
  <chapter number="11" style="c" sid="2CO 11"/>
  <para style="s1">Si Pablo kag ang mga Nagapakuno-kuno nga mga Apostoles</para>
  <para style="p">
    <verse number="1" style="v" sid="2CO 11:1"/>Kon ang akon pagpabugal subong ginakabig ninyo nga kabuangan, pasensyahon lang ninyo ako. <verse eid="2CO 11:1"/><verse number="2" style="v" sid="2CO 11:2"/>Kay may diosnon ako nga kaimon nga ginabatyag sa inyo. Pareho kamo sa isa ka dalaga nga matinlo ang iya pagkababayi, nga akon ginpromisa nga ipakasal sa isa ka lalaki nga amo si Cristo. <verse eid="2CO 11:2"/><verse number="3" style="v" sid="2CO 11:3"/>Pero nagakahadlok ako nga basi kon dayaan kamo, pareho kay Eva nga gindayaan sang man-og, kag madula ang inyo sinsero nga handom nga magsunod kay Cristo. <verse eid="2CO 11:3"/><verse number="4" style="v" sid="2CO 11:4"/>Kay ginabaton lang ninyo ang bisan sin-o nga nagakadto dira sa inyo nga nagawali sang lain nga Jesus sang sa amon ginwali sa inyo. Kag ginabaton man ninyo ang lain nga klase sang espiritu kag ang ila ginatawag nga maayo nga balita nga lain sang sa inyo nga nabaton sa amon.<verse eid="2CO 11:4"/></para>
  <para style="p">
    <verse number="5" style="v" sid="2CO 11:5"/>Kon sa akon, indi gid man ako ulihi sa mga nagasiling dira nga sila gid ang labing maayo nga mga apostoles. <verse eid="2CO 11:5"/><verse number="6" style="v" sid="2CO 11:6"/>Mahimo nga indi ako maayo maghambal, pero madamo man ang akon nahibaluan parte sa kamatuoran. Kag nahibaluan ninyo ina kay nakita man ninyo mismo nga ina matuod sa tanan namon nga mga pagtudlo.<verse eid="2CO 11:6"/></para>
  <para style="p">
    <verse number="7" style="v" sid="2CO 11:7"/>Wala ako nagpabayad sa inyo sang akon pagwali sang Maayong Balita nga halin sa Dios, kundi nagsakripisyo ako para mag-ayo ang inyo espiritual nga kabuhi. Ti malain bala atong akon ginhimo? <verse eid="2CO 11:7"/><verse number="8" style="v" sid="2CO 11:8"/>Daw pareho lang nga ginkawatan ko ang iban nga mga iglesya paagi sa pagbaton sing bulig sa ila para makaalagad ako sa inyo. <verse eid="2CO 11:8"/><verse number="9" style="v" sid="2CO 11:9"/>Sang ginkulang ako sang akon mga kinahanglanon wala man ako nagpangayo sang bulig sa bisan kay sin-o sa inyo. Ang <char style="add">aton</char> mga kauturan sa Macedonia amo ang naghatag sa akon sang akon mga kinahanglanon. Ginlikawan ko nga pabug-atan kamo, kag amo gid man ini permi ang akon pagahimuon. <verse eid="2CO 11:9"/><verse number="10" style="v" sid="2CO 11:10"/>Ining akon ginapabugal indi gid mapauntat <char style="add">tungod kay indi gid ako magpangayo sing bulig sa inyo ukon</char> sa mga lugar <char style="add">sa inyo palibot</char> nga sakop sang <char style="add">probinsya sang</char> Acaya. Kag tungod kay si Cristo ari sa akon, ang akon ginahambal matuod gid. <verse eid="2CO 11:10"/><verse number="11" style="v" sid="2CO 11:11"/>Pero basi kon magsiling kamo nga wala ako nagapangayo sing bulig sa inyo tungod kay wala ko kamo ginapalangga. <char style="add">Sala ina</char>. Kay palangga ko gid kamo kag ina nahibaluan sang Dios.<verse eid="2CO 11:11"/></para>
  <para style="p">
    <verse number="12" style="v" sid="2CO 11:12"/>Pero tindugan ko ang akon ginhambal nga indi ako magbaton sang bulig halin sa inyo, para ang mga tawo nga nagapakaapostoles indi makasiling nga sila nagapangabudlay pareho sa amon. <verse eid="2CO 11:12"/><verse number="13" style="v" sid="2CO 11:13"/>Ina nga mga tawo indi matuod nga mga apostoles, kundi mga manugdaya kag nagapakuno-kuno lang nga sila mga apostoles ni Cristo. <verse eid="2CO 11:13"/><verse number="14" style="v" sid="2CO 11:14"/>Kon sa bagay, indi katingalahan ina. Kay bisan gani si Satanas nagapakuno-kuno nga anghel nga nagahatag sang kasanag. <verse eid="2CO 11:14"/><verse number="15" style="v" sid="2CO 11:15"/>Gani indi katingalahan kon ang iya mga sinakpan nagapakuno-kuno man nga mga alagad sang pagkamatarong. Pero magaabot ang adlaw nga silutan sila sang silot nga bagay man sa ila ginahimo.<verse eid="2CO 11:15"/></para>
  <para style="s1">Ang Mga Kabudlayan nga Naagyan ni Pablo</para>
  <para style="p">
    <verse number="16" style="v" sid="2CO 11:16"/>Pareho sang akon ginhambal sadto, indi kamo maghunahuna nga buang-buang ako; pero kon amo ina ang hunahuna ninyo sa akon, waay kaso, basta pabay-an lang ninyo ako nga magpabugal man sing bisan diutay lang. <verse eid="2CO 11:16"/><verse number="17" style="v" sid="2CO 11:17"/>Kon sa bagay, kon ginapabugal ko ang akon kaugalingon, indi ina halin sa Ginoo, kag daw sa buang-buang ako. <verse eid="2CO 11:17"/><verse number="18" style="v" sid="2CO 11:18"/>Pero tungod nga madamo dira ang nagapabugal pareho sa mga tawo sa kalibutan, ako mapabugal man. <verse eid="2CO 11:18"/><verse number="19" style="v" sid="2CO 11:19"/><char style="add">Nagahunahuna kamo nga</char> maalam kamo, pero ginapabay-an lang ninyo nga diktahan kamo sang mga buang-buang. <verse eid="2CO 11:19"/><verse number="20" style="v" sid="2CO 11:20"/>Ginahimo nila kamo nga mga ulipon, ginakuha nila ang inyo pagkabutang, ginadayaan nila kamo, ginapakanubo kag ginapakahuy-an nila kamo. Bisan amo ina ang ila ginahimo ginapabay-an gid lang ninyo. <verse eid="2CO 11:20"/><verse number="21" style="v" sid="2CO 11:21"/>Makahuluya man nga akuon namon nga maluya kami, pero indi gid kami makahimo sinang ila ginahimo.</para>
  <para style="p" vid="2CO 11:21">Kon may mangahas nga magpabugal sang bisan ano, ako mangahas man; bisan matuod nga sa sining akon pagpabugal daw sa buang-buang ako. <verse eid="2CO 11:21"/><verse number="22" style="v" sid="2CO 11:22"/>Kon sila nagapabugal nga sila mga Judio kag mga kaliwat ni Israel kag ni Abraham, ako amo man. <verse eid="2CO 11:22"/><verse number="23" style="v" sid="2CO 11:23"/>Kon nagasiling sila nga sila mga alagad ni Cristo, mas maayo ako nga alagad ni Cristo sang sa ila. Nahibaluan ko nga sa sining akon mga ginapabugal daw sa buang gid ako, <char style="add">pero ang matuod, mas maayo gid ako nga alagad sang sa ila tungod kay</char> mas madamo ang akon pagpangabudlay kon ikomparar sa ila. Kag mas madamo nga beses ako napriso. Permi gid ako ginhanot, kag makapila ka beses nga ara ako sa peligro sang kamatayon. <verse eid="2CO 11:23"/><verse number="24" style="v" sid="2CO 11:24"/>Lima gid ka beses nga ginhanot ako sang <char style="add">akon kapareho nga</char> mga Judio sing tag-39 ka lapdos. <verse eid="2CO 11:24"/><verse number="25" style="v" sid="2CO 11:25"/>Tatlo ka beses ako ginlampusan. Kag kaisa ako ginbato. Katatlo ako nakaagi nga nalunod ang akon ginasakyan, kag isa sina ka bes, isa ka adlaw kag isa ka gab-i ang akon paglutaw-lutaw sa lawod. <verse eid="2CO 11:25"/><verse number="26" style="v" sid="2CO 11:26"/>Sa akon pagbiyahe sa nagkalain-lain nga lugar, ang akon kabuhi permi nabutang sa peligro. Nabutang ako sa peligro sa akon mga pagtabok sa mga suba, sa mga tulisan, sa akon kapareho nga mga Judio, sa mga indi Judio, sa siyudad, sa kamingawan, sa dagat, kag sa mga tawo nga nagapakuno-kuno nga sila mga kauturan man <char style="add">kay Cristo</char>. <verse eid="2CO 11:26"/><verse number="27" style="v" sid="2CO 11:27"/>Naagyan ko man ang mga kabudlayan tungod sang akon obra, kag kon kaisa wala gani ako tinulugan. May mga beses nga indi ako makakaon, kag kon kaisa wala gid ako sing may makaon kag bisan gani sang mainom wala gid. Naagyan ko man ang katugnaw kag kakulang sang bayo. <verse eid="2CO 11:27"/><verse number="28" style="v" sid="2CO 11:28"/>Wala pa labot sang akon mga naagyan nga wala ko nasambit, nagapalibog pa ako adlaw-adlaw sa kahimtangan sang tanan nga iglesya. <verse eid="2CO 11:28"/><verse number="29" style="v" sid="2CO 11:29"/>Kon may ara nga maluya <char style="add">sa pagtuo</char>, nagakasubo ako. Kag kon may ara nga nagapakasala, puwerte gid ang akon kasubo.<verse eid="2CO 11:29"/></para>
  <para style="p">
    <verse number="30" style="v" sid="2CO 11:30"/>Kon kinahanglan gid man nga magpabugal ako, ipabugal ko na lang ang mga butang nga nagapakita sang akon kaluyahon. <verse eid="2CO 11:30"/><verse number="31" style="v" sid="2CO 11:31"/>Wala ako nagabutig kag ina nahibaluan sang Dios kag Amay sang aton Ginoong Jesus. Dalayawon siya hasta san-o. <verse eid="2CO 11:31"/><verse number="32" style="v" sid="2CO 11:32"/>Sang didto ako sa Damascus, ginpabantayan sang gobernador nga sakop ni Haring Aretas ang puwertahan sang siyudad para dakpon ako. <verse eid="2CO 11:32"/><verse number="33" style="v" sid="2CO 11:33"/>Pero ginbutang ako <char style="add">sang akon mga upod</char> sa kaing kag gintunton sa guwa sang pader <char style="add">sang siyudad</char> halin sa bintana, gani nakapalagyo ako.<verse eid="2CO 11:33"/></para>
  <chapter eid="2CO 11"/>
  <chapter number="12" style="c" sid="2CO 12"/>
  <para style="s1">Ang Parte sa Ginpakita sang Dios kay Pablo</para>
  <para style="p">
    <verse number="1" style="v" sid="2CO 12:1"/>Nahibaluan ko nga wala sing pulos nga magsagi ako pabugal, pero napilitan ako. Karon isugid ko sa inyo ang mga butang nga ginpakita kag ginpahayag sang Ginoo sa akon. <verse eid="2CO 12:1"/><verse number="2-4" style="v" sid="2CO 12:2-4"/>Kay Cristo na ako sang matabo ini sa akon kag mga 14 na ka tuig ang nakaligad, nga gindala ako paibabaw sa ikatlo nga langit, sa Paraiso. Ambot lang kon ang akon lawas didto gid ukon ang espiritu ko lang. Ang Dios gid lang ang nakahibalo. Nakaabot ako sa Paraiso kag nabatian ko ang mga butang nga indi masarangan nga ipaathag kag indi puwede isugid sa mga tawo. <verse eid="2CO 12:2-4"/><verse number="5" style="v" sid="2CO 12:5"/>Atong akon naagyan amo ang akon ipabugal. Pero kon parte sa akon kaugalingon, indi ako magpabugal luwas lang kon parte sa akon mga kaluyahon. <verse eid="2CO 12:5"/><verse number="6" style="v" sid="2CO 12:6"/>Kon sa bagay, kon magpabugal gid man ako, indi ako mangin buang-buang kay magasugid man ako sang kamatuoran. Pero indi ako magpabugal kay basi kon magsobra ang ila pagtan-aw sa akon. Gusto ko nga ang ila pagtan-aw sa akon suno lang sa ila nakita kag nabatian sa akon.<verse eid="2CO 12:6"/></para>
  <para style="p">
    <verse number="7" style="v" sid="2CO 12:7"/>Pero para indi ako magpabugal sing sobra tungod sa makatilingala nga mga ginpahayag sang Dios sa akon, ang iya ginhimo, gintugutan niya si Satanas nga hatagan ako sang deperensya sa akon lawas. Ginpabay-an lang sang Dios nga paantuson ako ni Satanas sining akon deperensya para indi ako magpabugal. <verse eid="2CO 12:7"/><verse number="8" style="v" sid="2CO 12:8"/>Tatlo gid ka beses nga ginpangayo ko sa Ginoo nga kuhaon niya ini sa akon. <verse eid="2CO 12:8"/><verse number="9" style="v" sid="2CO 12:9"/><char style="add">Pero wala niya pagkuhaa</char>. Sa baylo nagsiling siya, “Ang akon bulig amo lang ang imo kinahanglan. Kay makita gid ang akon gahom kon maluya ka.” Gani malipayon gid ako sa pagpabugal parte sa akon mga kaluyahon, para mabatyagan ko permi ang gahom ni Cristo sa akon. <verse eid="2CO 12:9"/><verse number="10" style="v" sid="2CO 12:10"/>Gani malipayon ako subong sa akon mga kaluyahon, sa mga pag-insulto sa akon, sa mga kabudlayan, sa mga paghingabot, kag sa mga kapiutan tungod sang akon pagsunod kay Cristo. Kay kon maluya ako, ginapabaskog ako <char style="add">sang Dios</char>.<verse eid="2CO 12:10"/></para>
  <para style="s1">Ang Balatyagon ni Pablo sa mga Taga-Corinto</para>
  <para style="p">
    <verse number="11" style="v" sid="2CO 12:11"/>Daw sa buang-buang ako <char style="add">sa akon nga pagpabugal,</char> pero kamo mismo ang nagtulod sa akon <char style="add">nga magpabugal</char>. Kay kamo kuntani ang dapat nagdayaw sa akon sa mga nagapakuno-kuno nga mga apostoles, pero wala ninyo ako pagdayawa. Bisan nahibaluan ko nga sa akon kaugalingon wala ako sing may ipabugal, indi man ako magpaulihi sa sina nga mga tawo nga mga labing maayo kuno nga mga apostoles. <verse eid="2CO 12:11"/><verse number="12" style="v" sid="2CO 12:12"/>Sang dira ako sa inyo, padayon ang akon paghimo sang mga milagro kag makatilingala nga mga butang bisan pa nga may mga sablag nga nag-alabot sa akon. Kag ini nagapamatuod sang akon pagkaapostol. <verse eid="2CO 12:12"/><verse number="13" style="v" sid="2CO 12:13"/>Ang akon ginhimo dira sa inyo pareho man sang akon ginahimo sa iban nga mga iglesya, luwas lang nga wala ako nagpabug-at sa inyo paagi sa pagpangayo sang inyo bulig sa akon. Kon sa sina nga butang nakasala ako sa inyo, pasensyaha lang ninyo ako.<verse eid="2CO 12:13"/></para>
  <para style="p">
    <verse number="14" style="v" sid="2CO 12:14"/>Karon preparado na ako nga magkadto dira sa inyo kag ini mangin ikatlo na ka beses. Indi gihapon ako magpangayo sang bulig sa inyo, tungod kay indi man ang inyo pagkabutang ang akon ginapangita kundi kamo mismo. Kay <char style="add">daw mga bata ko kamo, kag</char> indi bala nga ang mga bata indi kinahanglan nga magsuporta para sa ila mga ginikanan kundi ang mga ginikanan amo ang magsuporta para sa ila mga bata? <verse eid="2CO 12:14"/><verse number="15" style="v" sid="2CO 12:15"/>Ang matuod lang, malipayon pa gani ako kon makahatag ako sa inyo, kag bisan pa ang akon kabuhi ihatag ko kon kinahanglan para makabulig ako sa inyo. Pero ngaa nga bisan dako ang akon pagpalangga sa inyo, kadiutay gid lang sang inyo pagpalangga sa akon?<verse eid="2CO 12:15"/></para>
  <para style="p">
    <verse number="16" style="v" sid="2CO 12:16"/>Kamo mismo makakomporme nga wala ako nagpasagod sa inyo. Pero basi kon may magsiling sa inyo nga dayaon ako kag natuntuhan ko kamo. <verse eid="2CO 12:16"/><verse number="17" style="v" sid="2CO 12:17"/>Pero paano? Kay nahibaluan man ninyo nga wala gid ako nagpanguwarta sa inyo paagi sa bisan kay sin-o nga akon ginpadala dira. <verse eid="2CO 12:17"/><verse number="18" style="v" sid="2CO 12:18"/>Ginpangabay ko man si Tito nga magkadto dira kag ginpaupod ko man sa iya ang isa pa gid ka utod. Indi man kamo makasiling nga namintaha si Tito sa inyo. Indi mahimo nga intuon niya kamo kay nakita man ninyo nga pareho ang amon pagginawi kag katuyuan.<verse eid="2CO 12:18"/></para>
  <para style="p">
    <verse number="19" style="v" sid="2CO 12:19"/>Basi kon dugay na ang inyo paghunahuna nga wala kami sang iban nga ginahimo kundi ang pagdepensa lang sang amon kaugalingon sa inyo. Mga hinigugma, kami nga ara kay Cristo nagasiling sa inyo sa atubangan sang Dios nga wala kami sang iban nga katuyuan sa tanan nga amon ginahambal kundi ang pagpabakod sang inyo pagtuo. <verse eid="2CO 12:19"/><verse number="20" style="v" sid="2CO 12:20"/>Nahadlok ako, kay basi kon pag-abot ko dira, makita ko nga ang inyo ginahimo lain sang sa akon ginapaabot sa inyo. Kag <char style="add">kon ina ang matabo,</char> makita man ninyo nga lain man ako sang sa inyo ginapaabot sa akon. Nahadlok ako, kay basi kon maabtan ko kamo nga nagailinaway, nagahinisaay, nagainakigay, nagahandom lang para sa inyo kaugalingon, nagahambal sang malain kontra sa iban, nagakutsokutso, nagapabugal, kag nagaginamo. <verse eid="2CO 12:20"/><verse number="21" style="v" sid="2CO 12:21"/>Nahadlok man ako, kay basi kon pag-abot ko dira mahuy-an naman ako sa Dios tungod sa inyo. Kag basi kon magakasubo lang ako tungod kay madamo sa inyo ang nagpakasala sang una, kag hasta subong wala pa naghinulsol sang ila mga mahigko nga ginhimo pareho sang imoral nga pagpakigrelasyon kag pagusto nga paghimo sang kalautan.<verse eid="2CO 12:21"/></para>
  <chapter eid="2CO 12"/>
  <chapter number="13" style="c" sid="2CO 13"/>
  <para style="s1">Ang Katapusan nga mga Laygay kag mga Bilin</para>
  <para style="p">
    <verse number="1" style="v" sid="2CO 13:1"/>Amo na ini ang akon mangin ikatlo nga pagkadto dira sa inyo. <char style="add">Nagasiling ang Kasulatan,</char> “Ang akusasyon dapat mapamatud-an sang duha ukon tatlo ka saksi.”<note caller="+" style="f"><char style="fr" closed="false">13:1 </char><char style="ft" closed="false"><char style="xt"><ref loc="DEU 19:15">Deu. 19:15</ref></char></char></note> <verse eid="2CO 13:1"/><verse number="2" style="v" sid="2CO 13:2"/>Karon, gusto ko nga paandaman ang mga nakasala sang una, kag pati man ang tanan, nga ang mga butang nga akon ginhambal sang ikaduha ko nga pagkadto dira ginasulit ko subong—nga sa akon pag-abot liwat dira wala gid sing may makalikaw sa akon pagdisiplina. <verse eid="2CO 13:2"/><verse number="3" style="v" sid="2CO 13:3"/>Himuon ko ini para pamatud-an sa inyo nga si Cristo ang nagahambal paagi sa akon, kay amo man ini ang inyo ginapangita. Indi siya maluya sa iya pagpanghikot sa inyo kundi makagagahom. <verse eid="2CO 13:3"/><verse number="4" style="v" sid="2CO 13:4"/>Matuod ginlansang si Cristo sa krus tungod kay ginpaubos niya ang iya kaugalingon, pero subong buhi siya tungod sa gahom sang Dios. Kag tungod kay ara kami kay Cristo, nagapaubos kami sang amon kaugalingon pareho sa iya. Pero sa amon pag-alagad sa inyo, makita man ninyo nga ang gahom sang Dios ari man sa amon tungod kay siya upod namon.<verse eid="2CO 13:4"/></para>
  <para style="p">
    <verse number="5" style="v" sid="2CO 13:5"/>Usisaa ninyo ang inyo kaugalingon kon bala may pagtuo <char style="add">gid</char> kamo <char style="add">kay Cristo</char>. Tan-awa maayo ang inyo kabuhi. Indi bala nahibaluan na ninyo nga si Cristo Jesus ara sa inyo?—luwas kon masapwan nga indi kamo matuod nga mga tumuluo. <verse eid="2CO 13:5"/><verse number="6" style="v" sid="2CO 13:6"/>Nagasalig ako nga makita ninyo nga kami matuod gid nga mga apostoles ni Cristo. <verse eid="2CO 13:6"/><verse number="7" style="v" sid="2CO 13:7"/>Nagapangamuyo kami sa Dios nga indi kamo maghimo sang bisan ano nga malain. Wala kami nagapangamuyo sini para makita sang mga tawo nga ginasunod ninyo ang amon mga ginatudlo sa inyo, kay bisan indi ninyo kami pagkilalahon nga mga apostoles ni Cristo, basta nagahimo kamo sing maayo. <verse eid="2CO 13:7"/><verse number="8" style="v" sid="2CO 13:8"/>Kay indi kami makahimo sang bisan ano nga kontra sa kamatuoran, kundi ang para gid lang sa kamatuoran. <verse eid="2CO 13:8"/><verse number="9" style="v" sid="2CO 13:9"/>Nagakalipay kami kay sa pagpaubos namon sang amon kaugalingon nangin mabaskog kamo <char style="add">sa inyo pagtuo</char>. Ang amon ginapangamuyo nga wala gid sing may makita nga kasawayan sa inyo. <verse eid="2CO 13:9"/><verse number="10" style="v" sid="2CO 13:10"/>Nagasulat ako sini sa inyo samtang wala pa ako dira, para sa pag-abot ko indi na ako mapilitan nga maggamit sang akon awtoridad sa masakit nga mga hambal. Kay ginhatag sa akon sang Dios ang awtoridad nga ini para palig-unon kamo, kag indi nga para gub-on.<verse eid="2CO 13:10"/></para>
  <para style="p">
    <verse number="11" style="v" sid="2CO 13:11"/>Sa katapusan, paalam sa inyo<note caller="+" style="f"><char style="fr" closed="false">13:11 </char><char style="fq" closed="false">paalam sa inyo: </char><char style="ft" closed="false">ukon, </char><char style="fqa" closed="false">magkalipay kamo</char></note> mga kauturan. Tadlunga ninyo ang inyo kabuhi. Magpalig-unanay kamo kag mag-isa. Dapat maayo ang inyo relasyon sa isa kag isa. Kag kon himuon ninyo ini, ang Dios nga ginahalinan sang gugma kag kalinong magaupod sa inyo.<verse eid="2CO 13:11"/></para>
  <para style="p">
    <verse number="12" style="v" sid="2CO 13:12"/>Magkamustahanay kamo bilang mag-ulutod kay Cristo.<note caller="+" style="f"><char style="fr" closed="false">13:12 </char><char style="fq" closed="false">bilang mag-ulutod kay Cristo: </char><char style="ft" closed="false">sa literal, </char><char style="fqa" closed="false">nga may balaan nga halok</char></note></para>
  <para style="p" vid="2CO 13:12">Ang tanan nga katawhan sang Dios diri nagapangamusta sa inyo.<verse eid="2CO 13:12"/></para>
  <para style="p">
    <verse number="13" style="v" sid="2CO 13:13"/>Kabay pa nga ara sa inyo tanan ang pagpakamaayo sang aton Ginoong Jesu-Cristo, ang gugma sang Dios, kag ang pagpakig-upod sang Espiritu Santo.<verse eid="2CO 13:13"/></para>
  <chapter eid="2CO 13"/>
</usx>
