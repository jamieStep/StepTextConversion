<?xml version="1.0" encoding="UTF-8"?>
<usx version="3.0">
  <book code="1TH" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">1 Tesalonica</para>
  <para style="toc1">Ang Nahauna nga Sulat ni Pablo sa mga Taga-Tesalonica</para>
  <para style="toc2">1 Tesalonica</para>
  <para style="toc3">1 Tes.</para>
  <para style="mt2">Ang Nahauna nga Sulat ni Pablo sa mga</para>
  <para style="mt1">Taga-Tesalonica</para>
  <para style="ie"/>
  <chapter number="1" style="c" sid="1TH 1"/>
  <para style="p">
    <verse number="1" style="v" sid="1TH 1:1"/>
    <char style="add">Ako</char> si Pablo, <char style="add">kag kaupod ko</char> si Silas kag si Timoteo. <char style="add">Nagapangamusta kami</char> sa iglesya dira sa Tesalonica, kamo nga ara sa Dios nga Amay kag kay Ginoong Jesu-Cristo.</para>
  <para style="p" vid="1TH 1:1">Kabay pa nga mabaton ninyo ang grasya<note caller="+" style="f"><char style="fr" closed="false">1:1 </char><char style="fq" closed="false">grasya: </char><char style="ft" closed="false">ukon, </char><char style="fqa" closed="false">pagpakamaayo</char></note> kag kalinong.<note caller="+" style="f"><char style="fr" closed="false">1:1 </char><char style="fq" closed="false">kalinong: </char><char style="ft" closed="false">ukon, </char><char style="fqa" closed="false">maayo nga kahimtangan</char></note><verse eid="1TH 1:1"/></para>
  <para style="p">
    <verse number="2" style="v" sid="1TH 1:2"/>Permi kami nagapasalamat sa Dios tungod sa inyo tanan, kag permi man namon kamo ginasambit sa amon mga pagpangamuyo. <verse eid="1TH 1:2"/><verse number="3" style="v" sid="1TH 1:3"/><char style="add">Nagapasalamat kami sa iya</char> kay nadumduman namon ang inyo binuhatan tungod sang inyo pagtuo <char style="add">nga maayo</char> tungod sang inyo pagtuo <char style="add">sa iya</char>. Nadumduman man namon ang inyo gugma kay maabtik kamo magbulig sa iban. Kag indi man namon malipatan ang inyo padayon nga pagpangalagad tungod sang inyo hugot nga pagsalig nga magabalik ang aton Ginoong Jesu-Cristo. Ini tanan ginahimo ninyo sa atubangan sang Dios nga aton Amay. <verse eid="1TH 1:3"/><verse number="4" style="v" sid="1TH 1:4"/>Mga kauturan nga ginahigugma sang Dios, <char style="add">nagapasalamat man kami kay</char> nahibaluan namon nga ginpili niya kamo <char style="add">nga mangin iya</char>. <verse eid="1TH 1:4"/><verse number="5" style="v" sid="1TH 1:5"/><char style="add">Nahibaluan namon ina</char> tungod nga ginbaton ninyo ang Maayong Balita nga amon ginatudlo. Kag ang inyo pagbaton indi lang tungod nga ginhambal namon, kundi ginpakita gid sang Espiritu Santo nga may gahom ang amon gintudlo, kag nakasiguro gid kami nga matuod ang amon gintudlo sa inyo. Nahibaluan ninyo nga maayo ang amon pagkabuhi sang kami kaupod pa ninyo, kag ato para sa inyo kaayuhan. <verse eid="1TH 1:5"/><verse number="6" style="v" sid="1TH 1:6"/>Ginsunod ninyo ang amon pagkabuhi kag ang pagkabuhi sang aton Ginoo, kay ginbaton ninyo ang pulong <char style="add">sang Dios</char> bisan pa nga nag-antos kamo. Pero bisan nag-antos kamo, malipayon gihapon kamo kay naghatag sing kalipay sa inyo ang Espiritu Santo. <verse eid="1TH 1:6"/><verse number="7" style="v" sid="1TH 1:7"/>Gani nangin sulundan kamo sang tanan nga tumuluo sa Macedonia kag sa Acaya. <verse eid="1TH 1:7"/><verse number="8" style="v" sid="1TH 1:8"/>Kay halin dira sa inyo naglapnag ang mensahi sang Ginoo. Ang inyo pagtuo sa Dios nabatian indi lang sa Macedonia kag sa Acaya kundi sa bisan diin nga lugar. Gani indi na kinahanglan nga magsugid pa kami sa mga tawo parte sa inyo pagtuo. <verse eid="1TH 1:8"/><verse number="9" style="v" sid="1TH 1:9"/>Kay sila mismo ang nagasugid kon paano ang inyo pag-atipan sa amon sang nagbisita kami dira sa inyo, kag ginasugid nila nga ginsikway ninyo ang inyo mga dios-dios para makaalagad kamo sa matuod kag buhi nga Dios. <verse eid="1TH 1:9"/><verse number="10" style="v" sid="1TH 1:10"/>Ginasugid man nila nga nagahulat kamo sa pagbalik sang iya Anak halin sa langit nga amo si Jesus nga iya ginbanhaw halin sa kamatayon. Siya ang nagaluwas sa aton sa palaabuton nga kaakig <char style="add">sang Dios</char>.<verse eid="1TH 1:10"/></para>
  <chapter eid="1TH 1"/>
  <chapter number="2" style="c" sid="1TH 2"/>
  <para style="p">
    <verse number="1" style="v" sid="1TH 2:1"/>Mga kauturan, kamo mismo nakahibalo nga ang amon pagkadto dira sa inyo indi nangin wala sing pulos. <verse eid="1TH 2:1"/><verse number="2" style="v" sid="1TH 2:2"/>Nahibaluan ninyo ang natabo sa amon sang didto kami sa Filipos <char style="add">sa wala pa kami mag-abot dira sa inyo sa Tesalonica</char>, nga ginsakit nila kami kag ginpakahuy-an. Pero ginhatagan pa gid kami sang aton Dios sang kaisog sa pagsugid sa inyo sang Maayong Balita nga halin sa iya, bisan madamo nga pagpamatok ang amon naagyan dira. <verse eid="1TH 2:2"/><verse number="3" style="v" sid="1TH 2:3"/>Sa amon paglaygay sa inyo wala kami sing katuyuan nga tudluan kamo sang sala, ukon maghimo kami sing malain ukon magpangdaya; <verse eid="1TH 2:3"/><verse number="4" style="v" sid="1TH 2:4"/>kundi ang matuod, nakita sang Dios nga masaligan kami nga magtudlo sang Maayong Balita. Kag amo gid ini ang amon ginahimo, indi para malipay ang mga tawo sa amon kundi para malipay ang Dios nga nakahibalo sang amon mga hunahuna. <verse eid="1TH 2:4"/><verse number="5" style="v" sid="1TH 2:5"/>Nahibaluan man ninyo nga wala kami naggamit sang mga mabinulakbulakon nga mga pulong para makombinsi kamo, kag wala kami nagtudlo para panguwartahan kamo. Ang Dios mismo amo ang amon saksi. <verse eid="1TH 2:5"/><verse number="6" style="v" sid="1TH 2:6"/>Wala man kami nagpangita nga dayawon kami sang mga tawo, bisan kamo ukon sang iban. <verse eid="1TH 2:6"/><verse number="7" style="v" sid="1TH 2:7"/>Bilang mga apostoles ni Cristo, may kinamatarong kami nga magpaabot sang inyo mga bulig kag pagdayaw. Pero sa baylo, nangin malulo kami sa inyo pareho sang isa ka iloy nga nagaatipan sang iya mga anak. <verse eid="1TH 2:7"/><verse number="8" style="v" sid="1TH 2:8"/>Kag tungod sang amon pagpalangga sa inyo, indi lang ang Maayong Balita sang Dios ang amon ginhatag sa inyo, kundi bisan pa ang amon kabuhi; kay dako gid ang amon pagpalangga sa inyo. <verse eid="1TH 2:8"/><verse number="9" style="v" sid="1TH 2:9"/>Nadumduman man ninyo mga kauturan nga tudo-tudo gid ang amon pagpangabudlay <char style="add">sang upod pa kami ninyo</char>. Kay sang nagatudlo kami sa inyo sang Maayong Balita sang Dios, adlaw-gab-i kami nagtrabaho para indi kamo mabug-atan sa pagsagod sa amon. <verse eid="1TH 2:9"/><verse number="10" style="v" sid="1TH 2:10"/>Kamo mga saksi namon subong man ang Dios nga ang amon pagginawi dira sa inyo nga mga tumuluo matinlo, matarong, kag wala sing kasawayan. <verse eid="1TH 2:10"/><verse number="11" style="v" sid="1TH 2:11"/>Nahibaluan man ninyo nga gintratar namon ang kada isa sa inyo nga pareho gid sang pagtratar sang isa ka amay sa iya mga anak. <verse eid="1TH 2:11"/><verse number="12" style="v" sid="1TH 2:12"/>Ginlaygayan namon kamo kag ginpabakod, kag ginhangkat nga magkabuhi sing husto sa panulok sang Dios nga nagpili sa inyo nga mangin parte sang iya paghari kag kadungganan.<verse eid="1TH 2:12"/></para>
  <para style="p">
    <verse number="13" style="v" sid="1TH 2:13"/>Permi kami nagapasalamat sa Dios tungod kay sang pagbaton ninyo sang pulong sang Dios nga amon ginwali sa inyo, ginbaton ninyo ini indi bilang pulong sang tawo kundi pulong mismo sang Dios nga nagapanghikot sa inyo nga nagatuo. <verse eid="1TH 2:13"/><verse number="14" style="v" sid="1TH 2:14"/>Mga kauturan, ang natabo sa inyo pareho man sang natabo sa mga iglesya sang Dios nga ara kay Cristo Jesus didto sa Judea. Kon paano nga nagaantos kamo tungod sa paghingabot sang inyo mga kasimanwa, amo man ini ang natabo sa ila, tungod nga nagaantos man sila sa mga paghingabot sang ila mga kasimanwa nga mga Judio. <verse eid="1TH 2:14"/><verse number="15" style="v" sid="1TH 2:15"/>Ang mga Judio amo ang nagpatay sa mga propeta sang una kag sila man ang nagpatay kay Ginoong Jesus. Amo man ini nga mga tawo ang nagahingabot sa amon. Wala gid nalipay ang Dios sa ila ginahimo. Ginakontra nila ang tanan nga tawo, <verse eid="1TH 2:15"/><verse number="16" style="v" sid="1TH 2:16"/>tungod nga ginatinguhaan gid nila nga punggan ang amon pagtudlo sa mga indi Judio agod maluwas sila. Gani hasta subong nagasulubra ang ila mga sala. Ipaagom na gid sang Dios sa ila ang iya kaakig.<verse eid="1TH 2:16"/></para>
  <para style="s1">Ang Handom ni Pablo sa Pagkadto sa Tesalonica</para>
  <para style="p">
    <verse number="17" style="v" sid="1TH 2:17"/>Karon mga kauturan, kon parte sa amon, ginahidlaw na kami sa inyo, bisan bag-o pa lang kami naghalin dira. Wala gid kami nalipat sa inyo, gani dako gid ang amon handom kag pagtinguha sa pagpakigkita <char style="add">liwat</char> sa inyo. <verse eid="1TH 2:17"/><verse number="18" style="v" sid="1TH 2:18"/>Gusto namon nga magbalik dira sa inyo. Labi na gid ako, si Pablo, makapila ka beses <char style="add">nga nagtinguha sa pagbalik dira sa inyo</char>. Pero ginsablagan kami ni Satanas. <verse eid="1TH 2:18"/><verse number="19" style="v" sid="1TH 2:19"/><char style="add">Gusto namon magbalik dira sa inyo</char> tungod nga kamo ang amon kalipay kag may pagsalig kami sa inyo.<note caller="+" style="f"><char style="fr" closed="false">2:19 </char><char style="fq" closed="false">may pagsalig kami sa inyo </char><char style="ft" closed="false">nga nagapadayon kamo sa pagtuman sang amon gintudlo sa inyo.</char></note> Kag kon mag-abot na ang aton Ginoong Jesus, sarang kami makapabugal tungod sa inyo. <verse eid="1TH 2:19"/><verse number="20" style="v" sid="1TH 2:20"/>Kay kamo ang amon bugal kag kalipay.<verse eid="1TH 2:20"/></para>
  <chapter eid="1TH 2"/>
  <chapter number="3" style="c" sid="1TH 3"/>
  <para style="p">
    <verse number="1" style="v" sid="1TH 3:1"/>Sang indi na namon maagwanta <char style="add">ang amon kahidlaw sa inyo</char> ginpakamaayo namon nga magpabilin sa Athens <verse eid="1TH 3:1"/><verse number="2" style="v" sid="1TH 3:2"/>kag pakadtuon dira si Timoteo sa inyo. Utod ta siya kag kaupod namon nga nagaalagad sa Dios sa pagpanudlo sang Maayong Balita parte kay Cristo. Ginpakadto namon siya sa inyo para mapabakod kamo kag mapalig-on ang inyo pagtuo, <verse eid="1TH 3:2"/><verse number="3" style="v" sid="1TH 3:3"/>para wala sing may matublag sa inyo sa mga paghingabot nga inyo ginaagyan dira. Kay nahibaluan man ninyo nga ini dapat gid nga maagyan ta. <verse eid="1TH 3:3"/><verse number="4" style="v" sid="1TH 3:4"/>Sang kaupod pa kami ninyo dira, nagpaandam kami nga daan nga hingabuton gid kita. Kag karon nahibaluan na ninyo nga amo gid ang natabo. <verse eid="1TH 3:4"/><verse number="5" style="v" sid="1TH 3:5"/>Amo ina nga ginpakadto ko dira si Timoteo para mahibaluan ko kon paano na ang inyo pagtuo, tungod nga indi gid ako mapahamtang; kay basi gintentar na kamo sang manugtentar <char style="add">nga si Satanas</char> kag ang amon pagtudlo sa inyo nangin wala sing pulos.<verse eid="1TH 3:5"/></para>
  <para style="p">
    <verse number="6" style="v" sid="1TH 3:6"/>Karon nakabalik na diri si Timoteo halin dira sa inyo. Maayo nga balita ang iya gindala sa amon. Nagsugid siya nga ang inyo pagtuo sa Dios mabakod sa gihapon kag nagahigugmaanay kamo sa isa kag isa. Ginsugiran man niya kami nga malipayon kamo permi sa inyo pagdumdom sa amon, kag nahidlaw kamo sa amon pareho sang amon kahidlaw sa inyo. <verse eid="1TH 3:6"/><verse number="7" style="v" sid="1TH 3:7"/>Gani mga kauturan, bisan madamo ang amon ginaantos, nagakalipay kami tungod sang inyo pagtuo. <verse eid="1TH 3:7"/><verse number="8" style="v" sid="1TH 3:8"/>Nagbaskog kag nagpagsik kami, kay nahibaluan namon nga ang inyo pagtuo sa Ginoo mabakod gihapon. <verse eid="1TH 3:8"/><verse number="9" style="v" sid="1TH 3:9"/>Daw ano ang amon pagpasalamat sa Dios sa kalipay nga iya ginhatag sa amon tungod sang inyo pagtuo. <verse eid="1TH 3:9"/><verse number="10" style="v" sid="1TH 3:10"/>Adlaw-gab-i nagapangamuyo gid kami nga magkitaay kita liwat para <char style="add">makatudlo pa kami sa inyo kag</char> madugangan pa gid ang kulang sa inyo pagtuo.<verse eid="1TH 3:10"/></para>
  <para style="p">
    <verse number="11" style="v" sid="1TH 3:11"/>Kabay pa nga ang Dios nga aton Amay kag ang aton Ginoong Jesus maghatag sa amon sing kahigayunan nga makakadto kami dira sa inyo. <verse eid="1TH 3:11"/><verse number="12" style="v" sid="1TH 3:12"/>Kabay pa nga buligan kamo sang Ginoo nga magdugang pa gid ang inyo paghigugma sa isa kag isa kag sa tanan nga tawo, pareho sang amon paghigugma sa inyo. <verse eid="1TH 3:12"/><verse number="13" style="v" sid="1TH 3:13"/>Sa sini nga paagi mapabakod niya ang inyo mga tagipusuon, kag mangin balaan kamo kag wala sing kasawayan sa atubangan sang aton Dios nga Amay sa adlaw nga ang aton Ginoong Jesus magbalik diri kaupod sang tanan niya nga mga pinili.<note caller="+" style="f"><char style="fr" closed="false">3:13 </char><char style="fq" closed="false">pinili: </char><char style="ft" closed="false">siguro ang buot silingon, </char><char style="fqa" closed="false">mga anghel ukon​kag mga katawhan sang Dios</char></note><verse eid="1TH 3:13"/></para>
  <chapter eid="1TH 3"/>
  <chapter number="4" style="c" sid="1TH 4"/>
  <para style="s1">Ang Kabuhi nga Luyag sang Dios</para>
  <para style="p">
    <verse number="1" style="v" sid="1TH 4:1"/>Mga kauturan, gintudluan namon kamo kon paano magkabuhi suno sa luyag sang Dios, kag amo gani ang inyo ginahimo. Pero ginapangabay namon kamo, suno sa awtoridad nga ginhatag sa amon ni Ginoong Jesus, nga dugangan pa gid ninyo ang inyo ginahimo. <verse eid="1TH 4:1"/><verse number="2" style="v" sid="1TH 4:2"/>Kay nahibaluan na man ninyo ang amon mga ginsugo sa inyo nga naghalin kay Ginoong Jesus. <verse eid="1TH 4:2"/><verse number="3" style="v" sid="1TH 4:3"/>Luyag sang Dios nga ang inyo kabuhi matinlo, gani likawi ninyo ang imoral nga pagpakigrelasyon. <verse eid="1TH 4:3"/><verse number="4" style="v" sid="1TH 4:4"/>Kamo nga mga lalaki, kon magpangasawa kamo, magpangasawa sa diosnon nga paagi nga wala sing may mahambal nga malain ang mga tawo.<note caller="+" style="f"><char style="fr" closed="false">4:4 </char><char style="ft" closed="false">Indi klaro ang buot silingon sang sini nga bersikulo sa Griego.</char></note> <verse eid="1TH 4:4"/><verse number="5" style="v" sid="1TH 4:5"/>Indi kamo magsunod sa inyo unudnon nga mga balatyagon pareho sa ginahimo sang mga tawo nga wala nagatuo sa Dios, <verse eid="1TH 4:5"/><verse number="6" style="v" sid="1TH 4:6"/>para indi kamo makapamintaha ukon makadaya sa inyo kapareho, pareho sang pagpanginbabayi sa iya asawa. Ginsiling na namon ini sa inyo sang una kag ginpaandaman gid namon kamo nga ang nagahimo sini nga mga butang silutan sang Ginoo. <verse eid="1TH 4:6"/><verse number="7" style="v" sid="1TH 4:7"/>Kay gintawag kita sang Dios <char style="add">nga magtuo sa iya</char> para mangin matinlo ang aton kabuhi, kag indi sa paghimo sang malain. <verse eid="1TH 4:7"/><verse number="8" style="v" sid="1TH 4:8"/>Kon may ara sa inyo nga indi magsunod sa sini nga mga pagpanudlo, indi ang akon pagpanudlo ang iya ginasikway kundi ang iya sang Dios nga amo ang nagahatag sa inyo sang Espiritu Santo.<verse eid="1TH 4:8"/></para>
  <para style="p">
    <verse number="9" style="v" sid="1TH 4:9"/>Karon, kon parte sa paghigugmaanay bilang mag-ulutod, indi na kinahanglan nga sulatan pa kamo, kay ang Dios mismo ang nagtudlo sa inyo nga maghigugmaanay kamo. <verse eid="1TH 4:9"/><verse number="10" style="v" sid="1TH 4:10"/>Kag amo gid gani ini ang inyo ginahimo sa tanan nga utod <char style="add">dira</char> sa bilog nga Macedonia. Pero ginapangabay namon nga dugangan pa gid ninyo ang inyo paghigugma. <verse eid="1TH 4:10"/><verse number="11" style="v" sid="1TH 4:11"/>Tinguhai ninyo nga magkabuhi sang malinong. Indi ninyo paghilabtan ang kabuhi sang iban, kag pareho sang amon ginsiling sa inyo anay, ang kada isa sa inyo dapat magtrabaho para may kaugalingon siya nga palangabuhian. <verse eid="1TH 4:11"/><verse number="12" style="v" sid="1TH 4:12"/>Kon amo ini ang inyo ginahimo, indi na kinahanglan nga magsalig pa kamo sa iban para sa inyo pagpangabuhi, kag pagatahuron kamo sang mga indi tumuluo.<verse eid="1TH 4:12"/></para>
  <para style="s1">Parte sa Pagbalik sang Ginoo</para>
  <para style="p">
    <verse number="13" style="v" sid="1TH 4:13"/>Mga kauturan, gusto namon nga mahibaluan ninyo ang matuod parte sa mga nagkalamatay, para indi kamo magkasubo pareho sang iban nga wala sing paglaom. <verse eid="1TH 4:13"/><verse number="14" style="v" sid="1TH 4:14"/>Nagapati kita nga si Jesus napatay kag nabanhaw. Gani nagapati man kita <char style="add">nga banhawon</char> sang Dios ang mga nagkalamatay nga nagtuo kay Jesus <char style="add">kag</char> paupdon niya sila kay Jesus. <verse eid="1TH 4:14"/><verse number="15" style="v" sid="1TH 4:15"/>Ginasugid namon sa inyo ang suno sa gintudlo mismo sang Ginoo: nga kita nga mga buhi pa sa pagbalik sang Ginoo indi mag-una sa mga nagkalamatay. <verse eid="1TH 4:15"/><verse number="16" style="v" sid="1TH 4:16"/><char style="add">Sa sina nga tion</char> ang Ginoo mismo magapanaog halin sa langit nga may pagmando. Mabatian ta ang pagtawag sang pangulo nga anghel kag ang tunog sang trumpeta sang Dios. Kag ang tanan nga nagkalamatay nga nagtuo kay Cristo banhawon anay; <verse eid="1TH 4:16"/><verse number="17" style="v" sid="1TH 4:17"/>pagkatapos, kita nga mga buhi pa sa sina nga tion sabniton upod sa ila sa mga panganod sa pagsugata sa Ginoo sa ibabaw. Kag mangin kaupod kita sa Ginoo hasta san-o. <verse eid="1TH 4:17"/><verse number="18" style="v" sid="1TH 4:18"/>Gani palig-una kag lipaya ninyo ang isa kag isa paagi sa sini nga mga pagpanudlo.<verse eid="1TH 4:18"/></para>
  <chapter eid="1TH 4"/>
  <chapter number="5" style="c" sid="1TH 5"/>
  <para style="s1">Magpreparar Kamo sa Pagbalik sang Ginoo</para>
  <para style="p">
    <verse number="1" style="v" sid="1TH 5:1"/>Mga kauturan, indi na kinahanglan nga sulatan ko pa kamo parte sa kon san-o matabo ang mga propesiya nga ini. <verse eid="1TH 5:1"/><verse number="2" style="v" sid="1TH 5:2"/>Kay nahibaluan na ninyo nga ang pag-abot sang Ginoo mangin pareho sa pag-abot sang makawat sa kagab-ihon. <verse eid="1TH 5:2"/><verse number="3" style="v" sid="1TH 5:3"/>Matabo ini samtang ang mga tawo nga wala nagatuo nagasiling, “Malinong ang tanan kag wala sing katalagman.” Pareho sa pagpasakit sang babayi nga manugbata, hinali lang nga magaabot sa ila ang kalaglagan, kag wala gid sing may makapalagyo sa ila. <verse eid="1TH 5:3"/><verse number="4" style="v" sid="1TH 5:4"/>Pero kamo mga kauturan, wala nadulman. Gani kon mag-abot ang Ginoo indi kamo makibot pareho sang pag-abot sang makawat. <verse eid="1TH 5:4"/><verse number="5" style="v" sid="1TH 5:5"/>Kay kita tanan nasanagan na. Wala na kita sa kadudulman. <verse eid="1TH 5:5"/><verse number="6" style="v" sid="1TH 5:6"/>Gani indi kita dapat magpareho sa iban nga nagakatulog,<note caller="+" style="f"><char style="fr" closed="false">5:6 </char><char style="fq" closed="false">nagakatulog: </char><char style="ft" closed="false">siguro ang buot silingon, </char><char style="fqa" closed="false">nagapatumbaya sa paghimo sang maayo; </char><char style="ft" closed="false">ukon, </char><char style="fqa" closed="false">wala nagabantay sa pagbalik sang Ginoo</char></note> kundi magbantay kita kag magpugong sang aton kaugalingon. <verse eid="1TH 5:6"/><verse number="7" style="v" sid="1TH 5:7"/>Kay ang mga tawo nga nadulman pareho sang tawo nga tulog <char style="add">nga wala nagabantay</char> ukon pareho sang tawo nga hubog <char style="add">nga wala nagapugong sang iya kaugalingon</char>.<note caller="+" style="f"><char style="fr" closed="false">5:7 </char><char style="ft" closed="false">sa literal, </char><char style="fqa" closed="false">Kay ang nagakatulog, tulog kon gab-i; kag ang nagapahubog, hubog kon gab-i.</char></note> <verse eid="1TH 5:7"/><verse number="8" style="v" sid="1TH 5:8"/>Pero tungod nga nasanagan na kita, dapat magpugong kita sang aton kaugalingon. Gamiton ta bilang panagang sa dughan ang aton pagtuo sa Dios kag ang aton paghigugma sa iban. Kag gamiton ta bilang helmet ang aton paglaom nga luwason kita <char style="add">sang Dios</char>. <verse eid="1TH 5:8"/><verse number="9" style="v" sid="1TH 5:9"/>Kay wala kita pagpilia sang Dios para silutan kundi para maluwas sa silot paagi sa aton Ginoong Jesu-Cristo. <verse eid="1TH 5:9"/><verse number="10" style="v" sid="1TH 5:10"/>Napatay siya para sa aton, agod bisan kita patay na ukon buhi pa <char style="add">sa iya pag-abot</char>, magakabuhi kita upod sa iya. <verse eid="1TH 5:10"/><verse number="11" style="v" sid="1TH 5:11"/>Gani magpadayon kamo sa paglinipayay kag pagpalig-unanay sa isa kag isa, pareho sang inyo ginahimo subong.<verse eid="1TH 5:11"/></para>
  <para style="s1">Katapusan nga mga Laygay kag mga Pagpangamusta</para>
  <para style="p">
    <verse number="12" style="v" sid="1TH 5:12"/>Karon, mga kauturan, nagapangabay kami sa inyo nga tahuron ninyo ang mga nagapangabudlay sa inyo. Ginpili sila sang Ginoo nga magtuytoy kag magtudlo sa inyo. <verse eid="1TH 5:12"/><verse number="13" style="v" sid="1TH 5:13"/>Gani tahuron gid ninyo sila kag higugmaon tungod sa ila obra. Magkabuhi kamo nga may maayo nga relasyon sa isa kag isa.<verse eid="1TH 5:13"/></para>
  <para style="p">
    <verse number="14" style="v" sid="1TH 5:14"/>Nagapangabay man kami sa inyo nga paandaman ninyo ang mga matamad. Palig-una ninyo ang mga mahinadlukon kag buligan ang mga maluya <char style="add">sa ila pagtuo</char>. Kag magmapinasensyahon kamo sa tanan. <verse eid="1TH 5:14"/><verse number="15" style="v" sid="1TH 5:15"/>Siguruhon gid ninyo nga indi kamo magbalos sing malain sa naghimo sa inyo sing malain, kundi tinguhai permi ang paghimo sang maayo sa isa kag isa kag sa tanan nga tawo. <verse eid="1TH 5:15"/><verse number="16-18" style="v" sid="1TH 5:16-18"/>Tungod nga kamo ara kay Cristo Jesus, gusto sang Dios nga magkalipay kamo permi, magpangamuyo sa tanan nga tion, kag magpasalamat bisan ano ang inyo kahimtangan.<verse eid="1TH 5:16-18"/></para>
  <para style="p">
    <verse number="19" style="v" sid="1TH 5:19"/>Indi ninyo pagpunggi ang ginapahimo sang Espiritu <char style="add">Santo</char>; <verse eid="1TH 5:19"/><verse number="20" style="v" sid="1TH 5:20"/>kag indi ninyo pag-ibaliwala ang iya ginapahambal. <verse eid="1TH 5:20"/><verse number="21" style="v" sid="1TH 5:21"/>Pero dapat usisaon ninyo ang tanan <char style="add">kon matuod nga halin sa Dios ukon indi</char>. Tipigi ninyo ang maayo, <verse eid="1TH 5:21"/><verse number="22" style="v" sid="1TH 5:22"/>kag likawi ang tanan nga malain.<verse eid="1TH 5:22"/></para>
  <para style="p">
    <verse number="23" style="v" sid="1TH 5:23"/>Kabay pa nga ang Dios nga naghatag sa aton sang kalinong magtinlo gid sang inyo kabuhi para wala sing may makita nga sala sa inyo, kag kabay pa nga tipigan niya kamo nga wala sing higko <char style="add">sa inyo bilog nga pagkatawo—</char>sa inyo espiritu, kalag, kag lawas—para sa pag-abot sang aton Ginoong Jesu-Cristo wala sing kasawayan sa inyo. <verse eid="1TH 5:23"/><verse number="24" style="v" sid="1TH 5:24"/>Ang Dios nga nagtawag sa aton masaligan, gani nahibaluan namon nga himuon gid niya <char style="add">ang amon ginasiling nga ini</char>.<verse eid="1TH 5:24"/></para>
  <para style="p">
    <verse number="25" style="v" sid="1TH 5:25"/>Mga kauturan, pangamuyui man ninyo kami.<verse eid="1TH 5:25"/></para>
  <para style="p">
    <verse number="26" style="v" sid="1TH 5:26"/>Bilang mag-ulutod kay Cristo, kamustaha ninyo ang tanan nga utod dira.<note caller="+" style="f"><char style="fr" closed="false">5:26 </char><char style="ft" closed="false">sa literal, </char><char style="fqa" closed="false">Kamustaha ninyo ang tanan nga utod nga may balaan nga halok.</char></note><verse eid="1TH 5:26"/></para>
  <para style="p">
    <verse number="27" style="v" sid="1TH 5:27"/>Nagasugo ako sa inyo, suno sa awtoridad nga ginhatag sa akon sang Ginoo, nga basahon gid ninyo ini nga sulat sa tanan nga utod dira.<verse eid="1TH 5:27"/></para>
  <para style="p">
    <verse number="28" style="v" sid="1TH 5:28"/>Kabay pa nga pakamaayuhon kamo sang aton Ginoong Jesu-Cristo.<verse eid="1TH 5:28"/></para>
  <chapter eid="1TH 5"/>
</usx>
