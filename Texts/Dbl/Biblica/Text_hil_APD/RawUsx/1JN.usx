<?xml version="1.0" encoding="UTF-8"?>
<usx version="3.0">
  <book code="1JN" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">1 Juan</para>
  <para style="toc1">Ang Nahauna nga Sulat ni Juan</para>
  <para style="toc2">1 Juan</para>
  <para style="toc3">1 Juan</para>
  <para style="mt2">Ang Nahauna nga Sulat ni</para>
  <para style="mt1">Juan</para>
  <para style="ie"/>
  <chapter number="1" style="c" sid="1JN 1"/>
  <para style="s1">Ang Pulong nga Nagahatag sang Kabuhi nga Wala sing Katapusan</para>
  <para style="p">
    <verse number="1" style="v" sid="1JN 1:1"/>Ginapahayag namon sa inyo ang parte sa iya nga ara na nga daan halin pa sang ginsuguran. Nabatian namon siya kag nakita mismo sang amon mga mata, kag nakauyat pa gani kami sa iya. Siya amo ang Pulong sang Dios nga nagahatag sang kabuhi <char style="add">nga wala sing katapusan</char>. <verse eid="1JN 1:1"/><verse number="2" style="v" sid="1JN 1:2"/>Siya nga ginahalinan sang kabuhi nga wala sing katapusan nagpakita, kag nakita namon siya. Ginapamatud-an kag ginasugid namon siya sa inyo. Kaupod siya sang Amay, pero subong nagpakita siya sa amon. <verse eid="1JN 1:2"/><verse number="3" style="v" sid="1JN 1:3"/>Ginasugid namon sa inyo ang amon nakita kag nabatian para may pag-isa kita kaupod sa <char style="add">Dios nga</char> Amay kag kay Jesu-Cristo nga iya Anak. <verse eid="1JN 1:3"/><verse number="4" style="v" sid="1JN 1:4"/>Gani ginasulat namon ini sa inyo para mangin malipayon gid kita.<note caller="+" style="f"><char style="fr" closed="false">1:4 </char><char style="fq" closed="false">kita: </char><char style="ft" closed="false">ukon, </char><char style="fqa" closed="false">kami. </char><char style="ft" closed="false">Sa iban nga mga kopya sang Griego, </char><char style="fqa" closed="false">kamo.</char></note><verse eid="1JN 1:4"/></para>
  <para style="s1">Ang Pagkabuhi sa Kasanag</para>
  <para style="p">
    <verse number="5" style="v" sid="1JN 1:5"/>Amo ini ang amon nabatian nga gintudlo ni Jesu-Cristo kag amo man ini ang amon ginasugid sa inyo, nga ang Dios kasanag kag wala gid sing kadudulman sa iya. <verse eid="1JN 1:5"/><verse number="6" style="v" sid="1JN 1:6"/>Gani kon magsiling kita nga nagapakig-isa kita sa Dios, pero nagakabuhi kita sa kadudulman, nagabutig kita, tungod kay wala kita nagakabuhi suno sa kamatuoran. <verse eid="1JN 1:6"/><verse number="7" style="v" sid="1JN 1:7"/>Pero kon nagakabuhi kita sa kasanag, subong nga ang Dios kasanag, may pag-isa kita, kag ang dugo ni Jesus nga Anak sang Dios nagatinlo sa aton sa tanan ta nga sala.<verse eid="1JN 1:7"/></para>
  <para style="p">
    <verse number="8" style="v" sid="1JN 1:8"/>Kon magsiling kita nga wala kita sing sala, ginadayaan ta lang ang aton kaugalingon, kag wala kita kahibalo sang kamatuoran. <verse eid="1JN 1:8"/><verse number="9" style="v" sid="1JN 1:9"/>Pero kon ituad ta sa Dios ang aton mga sala, masaligan siya sa pagpatawad sang aton mga sala kag sa pagtinlo sa tanan ta nga kalainan. Himuon niya ini tungod nga matarong siya. <verse eid="1JN 1:9"/><verse number="10" style="v" sid="1JN 1:10"/>Kon magsiling kita nga wala kita nakasala, ginahimo ta ang Dios nga butigon, kag wala kita kahibalo sang iya pulong.<verse eid="1JN 1:10"/></para>
  <chapter eid="1JN 1"/>
  <chapter number="2" style="c" sid="1JN 2"/>
  <para style="p">
    <verse number="1" style="v" sid="1JN 2:1"/>Ginasulatan ko kamo nga akon mga anak, para indi kamo magpakasala. Pero kon may ara nga makasala, may nagapakitluoy sa Amay para sa aton, kag siya amo si Jesu-Cristo nga amo ang matarong. <verse eid="1JN 2:1"/><verse number="2" style="v" sid="1JN 2:2"/>Ang iya kaugalingon mismo ang iya ginhalad bilang bayad para sa aton mga sala, kag indi lang para sa aton kundi para man sa mga sala sang mga tawo sa bilog nga kalibutan. <verse eid="1JN 2:2"/><verse number="3" style="v" sid="1JN 2:3"/>Nasiguro ta gid nga kilala ta ang Dios kon ginatuman ta ang iya mga sugo. <verse eid="1JN 2:3"/><verse number="4" style="v" sid="1JN 2:4"/>Ang nagasiling nga kilala niya ang Dios, pero wala siya nagatuman sang iya mga sugo butigon, kag ang kamatuoran wala sa iya. <verse eid="1JN 2:4"/><verse number="5" style="v" sid="1JN 2:5"/>Pero ang tawo nga nagatuman sang pulong sang Dios, matuod nga wala na sing kulang sa iya ang gugma sang Dios.<note caller="+" style="f"><char style="fr" closed="false">2:5 </char><char style="fq" closed="false">wala na sing kulang sa iya ang gugma sang Dios: </char><char style="ft" closed="false">ukon, </char><char style="fqa" closed="false">wala na sing kulang ang iya gugma sa Dios.</char></note> Kag sa sini masiguro ta nga kita ara sa Dios: <verse eid="1JN 2:5"/><verse number="6" style="v" sid="1JN 2:6"/>ang nagasiling nga siya ara sa Dios kinahanglan magkabuhi pareho kay Jesu-Cristo.<verse eid="1JN 2:6"/></para>
  <para style="p">
    <verse number="7" style="v" sid="1JN 2:7"/>Mga hinigugma, indi bag-o nga sugo ining ginasulat ko sa inyo <char style="add">nga maghigugmaanay kamo</char>. Daan na ini nga sugo nga nabatian ninyo kag ginbaton sugod sang nagtuo kamo. <verse eid="1JN 2:7"/><verse number="8" style="v" sid="1JN 2:8"/>Pero makasiling man kita nga ini nga sugo bag-o, kay ang kadudulman nagataliwan kag ang matuod nga kasanag nagasilak na, kag ang kamatuoran sini nakita sa kabuhi ni Cristo kag sa inyo man. <verse eid="1JN 2:8"/><verse number="9" style="v" sid="1JN 2:9"/>Ang nagasiling nga siya ara sa kasanag, pero wala nagahigugma sa iya utod, ina nga tawo ara pa sa kadudulman. <verse eid="1JN 2:9"/><verse number="10" style="v" sid="1JN 2:10"/>Ang tawo nga nagahigugma sa iya utod nagapadayon sa pagkabuhi sa kasanag, kag wala sing bisan ano sa iya kabuhi nga mangin kabangdanan sang pagpakasala sang iban.<verse eid="1JN 2:10"/></para>
  <para style="p">
    <verse number="11" style="v" sid="1JN 2:11"/>Pero ang tawo nga wala nagahigugma sa iya utod ara sa kadudulman. Nagalakat siya sa kadudulman kag wala kahibalo kon diin siya nagapakadto, tungod kay ginabulag siya sang kadudulman.<verse eid="1JN 2:11"/></para>
  <para style="q1">
    <verse number="12" style="v" sid="1JN 2:12"/>Nagasulat ako sa inyo, mga anak,</para>
  <para style="q2" vid="1JN 2:12">kay ginpatawad na kamo <char style="add">sang Dios</char></para>
  <para style="q2" vid="1JN 2:12">sa inyo mga sala tungod kay Cristo.<verse eid="1JN 2:12"/></para>
  <para style="q1">
    <verse number="13" style="v" sid="1JN 2:13"/>Nagasulat ako sa inyo, mga amay,</para>
  <para style="q2" vid="1JN 2:13">tungod kay nakilala na ninyo siya,</para>
  <para style="q2" vid="1JN 2:13">nga ara na nga daan halin pa sang ginsuguran.</para>
  <para style="q2" vid="1JN 2:13">Nagasulat man ako sa inyo,</para>
  <para style="q2" vid="1JN 2:13">mga pamatan-on nga lalaki,</para>
  <para style="q2" vid="1JN 2:13">kay nadaog na ninyo si Satanas.<verse eid="1JN 2:13"/></para>
  <para style="q1">
    <verse number="14" style="v" sid="1JN 2:14"/>Nagasulat ako sa inyo mga anak,</para>
  <para style="q2" vid="1JN 2:14">kay nakilala na ninyo ang <char style="add">Dios nga</char> Amay.</para>
  <para style="q2" vid="1JN 2:14">Nagasulat ako sa inyo, mga amay,</para>
  <para style="q2" vid="1JN 2:14">tungod kay nakilala na ninyo siya,</para>
  <para style="q2" vid="1JN 2:14">nga ara na nga daan halin pa sang ginsuguran.</para>
  <para style="q1" vid="1JN 2:14">Nagasulat man ako sa inyo,</para>
  <para style="q2" vid="1JN 2:14">mga pamatan-on nga lalaki,</para>
  <para style="q2" vid="1JN 2:14">kay mabakod kamo <char style="add">sa inyo pagtuo</char>.</para>
  <para style="q2" vid="1JN 2:14">Ginatuman ninyo ang pulong sang Dios kag nadaog na ninyo si Satanas.<verse eid="1JN 2:14"/></para>
  <para style="p">
    <verse number="15" style="v" sid="1JN 2:15"/>Indi ninyo paghigugmaa ang kalibutan ukon ang kalibutanon nga mga butang. Kon ginahigugma ninyo ang kalibutan, wala kamo nagahigugma sa Amay. <verse eid="1JN 2:15"/><verse number="16" style="v" sid="1JN 2:16"/>Kay ang tanan nga kalibutanon nga ginahandom sang tawhanon nga balatyagon, nga ginakawilihan sang mga mata, kag ginapabugal sang kabuhi, wala nagahalin sa Amay kundi sa kalibutan. <verse eid="1JN 2:16"/><verse number="17" style="v" sid="1JN 2:17"/>Ining kalibutan kag ang tanan nga butang diri nga ginahandom sang mga tawo magataliwan, pero ang nagatuman sang kabubut-on sang Dios nagakabuhi hasta san-o.<verse eid="1JN 2:17"/></para>
  <para style="s1">Ang Anti-Cristo</para>
  <para style="p">
    <verse number="18" style="v" sid="1JN 2:18"/>Mga anak, nakabati na kamo nga magaabot ang anti-Cristo. Kag kon mag-abot na siya, malapit na kita sa katapusan nga mga inadlaw. Bisan gani subong madamo na ang mga anti-Cristo, gani nahibaluan ta nga malapit na kita sa katapusan nga mga inadlaw. <verse eid="1JN 2:18"/><verse number="19" style="v" sid="1JN 2:19"/>Ini sila naghalin sa aton, pero indi ta sila matuod nga kaupod. Kay kon sila aton gid man kaupod, nagpabilin kuntani sila sa aton. Pero naghalin sila, kag ini nagapakilala nga indi ta sila matuod nga kaupod.<verse eid="1JN 2:19"/></para>
  <para style="p">
    <verse number="20" style="v" sid="1JN 2:20"/>Pero kamo ginhatagan ni Cristo sang Espiritu Santo.<note caller="+" style="f"><char style="fr" closed="false">2:20 </char><char style="fq" closed="false">kamo ginhatagan ni Cristo sang Espiritu Santo: </char><char style="ft" closed="false">sa literal, </char><char style="fqa" closed="false">ginhaplas kamo sang Balaan</char></note> Amo ina nga kamo tanan nakahibalo <char style="add">sang kamatuoran</char>. <verse eid="1JN 2:20"/><verse number="21" style="v" sid="1JN 2:21"/>Gani nagasulat ako sa inyo, indi tungod kay wala kamo kahibalo sang kamatuoran, kundi tungod kay kamo nakahibalo na, kag nahibaluan man ninyo nga wala sing kabutigan nga nagahalin sa kamatuoran. <verse eid="1JN 2:21"/><verse number="22" style="v" sid="1JN 2:22"/>Sin-o ang butigon? Siya nga nagasiling nga si Jesus indi amo ang Cristo. Amo ini ang anti-Cristo, ang nagapanginwala sang Amay kag sang Anak. <verse eid="1JN 2:22"/><verse number="23" style="v" sid="1JN 2:23"/>Ang nagapanginwala sang Anak wala sa iya ang Amay, pero ang nagakilala sang Anak ara sa iya ang Amay. <verse eid="1JN 2:23"/><verse number="24" style="v" sid="1JN 2:24"/>Gani indi gid ninyo pagkalimtan ang mga gintudlo sa inyo sugod sang nagtuo kamo. Kon ginatuman ninyo ini, magapabilin kamo sa pagpakig-isa sa Anak kag sa Amay. <verse eid="1JN 2:24"/><verse number="25" style="v" sid="1JN 2:25"/>Kag ang ginapromisa ni Cristo sa aton amo ang kabuhi nga wala sing katapusan. <verse eid="1JN 2:25"/><verse number="26" style="v" sid="1JN 2:26"/>Nagasulat ako sini sa inyo <char style="add">para paandaman kamo</char> parte sa mga tawo nga gusto magpatalang sa inyo. <verse eid="1JN 2:26"/><verse number="27" style="v" sid="1JN 2:27"/>Kon parte sa inyo, ang Espiritu Santo<note caller="+" style="f"><char style="fr" closed="false">2:27 </char><char style="fq" closed="false">Espiritu Santo: </char><char style="ft" closed="false">sa literal, </char><char style="fqa" closed="false">paghaplas</char></note> nga nabaton ninyo halin kay Cristo nagapabilin sa inyo, gani indi kinahanglan nga tudluan pa kamo sang iban nga mga tawo. Kay ang Espiritu Santo amo ang nagatudlo sa inyo sang tanan nga butang, kag ang iya ginatudlo matuod kag indi butig. Gani, pareho sang iya ginsiling sa inyo, magpabilin kamo kay Cristo.<verse eid="1JN 2:27"/></para>
  <para style="p">
    <verse number="28" style="v" sid="1JN 2:28"/>Mga anak, magpabilin kamo sa iya, para indi kita magkahadlok ukon magpanago sa kahuya kon mag-abot na siya. <verse eid="1JN 2:28"/><verse number="29" style="v" sid="1JN 2:29"/>Nahibaluan ninyo nga si Cristo matarong, gani makasiguro gid kamo nga ang tanan nga tawo nga nagahimo sang matarong mga anak sang Dios.<verse eid="1JN 2:29"/></para>
  <chapter eid="1JN 2"/>
  <chapter number="3" style="c" sid="1JN 3"/>
  <para style="s1">Mga Anak sang Dios</para>
  <para style="p">
    <verse number="1" style="v" sid="1JN 3:1"/>Hunahunaa ninyo kon daw ano ka dako ang paghigugma sang Amay sa aton! Ginatawag niya kita nga iya mga anak. Matuod gid nga kita iya mga anak. Gani wala nakakilala sa aton ang mga tawo diri sa kalibutan tungod kay wala man sila nakakilala sa Dios. <verse eid="1JN 3:1"/><verse number="2" style="v" sid="1JN 3:2"/>Mga hinigugma, karon mga anak na kita sang Dios. Pero wala pa mapahayag kon mangin ano gid kita sa ulihi. Nahibaluan ta nga kon mag-abot na si Cristo mangin kaangay kita sa iya, kay makita ta gid kon sin-o gid siya. <verse eid="1JN 3:2"/><verse number="3" style="v" sid="1JN 3:3"/>Gani ang tagsa-tagsa nga may ara sini nga paglaom kay Cristo dapat magkabuhi sing matinlo subong nga ang kabuhi ni Cristo matinlo.<verse eid="1JN 3:3"/></para>
  <para style="p">
    <verse number="4" style="v" sid="1JN 3:4"/>Ang bisan sin-o nga nagapakasala nagalapas sang mga sugo sang Dios, kay ang sala amo ang paglapas sang mga sugo sang Dios. <verse eid="1JN 3:4"/><verse number="5" style="v" sid="1JN 3:5"/>Nahibaluan ninyo nga si Cristo nga wala gid sing sala nagkadto diri sa kalibutan sa pagkuha sang aton mga sala. <verse eid="1JN 3:5"/><verse number="6" style="v" sid="1JN 3:6"/>Gani ang mga tawo nga nagakabuhi kay Cristo wala nagapadayon sa pagpakasala. Pero ang bisan sin-o nga nagapadayon sa pagpakasala wala gid makakita ukon makakilala sa iya.<verse eid="1JN 3:6"/></para>
  <para style="p">
    <verse number="7" style="v" sid="1JN 3:7"/>Mga anak, indi kamo magtugot nga patalangon ni bisan sin-o! Ang tawo nga nagahimo sing matarong nagapakilala nga siya matarong, subong nga si Cristo matarong. <verse eid="1JN 3:7"/><verse number="8" style="v" sid="1JN 3:8"/>Pero ang tawo nga nagapadayon sa pagpakasala, iya sang yawa, kay ang yawa nagapakasala halin pa sang ginsuguran. Tungod sina, ang Anak sang Dios nagkadto diri sa pagguba sang ginahimo sang yawa. <verse eid="1JN 3:8"/><verse number="9" style="v" sid="1JN 3:9"/>Ang tawo nga nangin anak sang Dios wala nagapadayon sa pagpakasala, kay ang kinaugali sang Dios ara na sa iya. Kag tungod nga ang Dios amo ang iya Amay, indi na siya makapadayon sa pagpakasala. <verse eid="1JN 3:9"/><verse number="10" style="v" sid="1JN 3:10"/>Sa sini makilala kon sin-o gid ang mga anak sang Dios kag kon sin-o ang mga anak sang yawa: Ang tawo nga wala nagahimo sang matarong ukon wala nagahigugma sa iya utod indi anak sang Dios.<verse eid="1JN 3:10"/></para>
  <para style="s1">Maghigugmaanay Kita</para>
  <para style="p">
    <verse number="11" style="v" sid="1JN 3:11"/>Amo ini ang pagpanudlo nga inyo nabatian sugod sang nagtuo kamo: dapat gid kita maghigugmaanay. <verse eid="1JN 3:11"/><verse number="12" style="v" sid="1JN 3:12"/>Indi kita dapat magsunod kay Cain. Sakop siya ni Satanas, gani ginpatay niya ang iya utod. Pero ngaa ginpatay gid niya ang iya utod? Kay ang mga binuhatan sang iya utod matarong kag ang iya malain. <verse eid="1JN 3:12"/><verse number="13" style="v" sid="1JN 3:13"/>Gani mga kauturan, indi kamo magkatingala kon ginadumtan kamo sang mga tawo diri sa kalibutan. <verse eid="1JN 3:13"/><verse number="14" style="v" sid="1JN 3:14"/>Nahibaluan ta nga ginsaylo kita halin sa kamatayon pakadto sa kabuhi tungod nga ginahigugma ta ang <char style="add">aton</char> mga kauturan. Ang wala nagahigugma ara pa sa kamatayon. <verse eid="1JN 3:14"/><verse number="15" style="v" sid="1JN 3:15"/>Ang tawo nga wala nagahigugma sa iya utod manugpatay. Kag nahibaluan ninyo nga wala sing manugpatay nga may kabuhi nga wala sing katapusan. <verse eid="1JN 3:15"/><verse number="16" style="v" sid="1JN 3:16"/>Sa sini nahibaluan ta ang matuod nga paghigugma: ginhatag ni Jesus ang iya kabuhi para sa aton. Gani kita dapat man maghatag sang aton kabuhi para sa aton mga kauturan. <verse eid="1JN 3:16"/><verse number="17" style="v" sid="1JN 3:17"/>Kon maayo ang aton pangabuhi pero wala kita nagabulig bisan nakita ta nga ginapigaduhan ang aton utod, makasiling bala kita nga ang gugma sang Dios ari sa aton? <verse eid="1JN 3:17"/><verse number="18" style="v" sid="1JN 3:18"/>Mga anak, indi lang kita maghambal nga nagahigugma kita, kundi ipakita ta sa aton mga ginahimo nga matuod nga nagahigugma kita. <verse eid="1JN 3:18"/><verse number="19" style="v" sid="1JN 3:19"/>Sa sini nga paagi, nahibaluan ta nga ara kita sa kamatuoran, kag sarang na kita makaatubang sa Dios nga wala sing kahadlok <verse eid="1JN 3:19"/><verse number="20" style="v" sid="1JN 3:20"/>bisan kon ginasuknaan<note caller="+" style="f"><char style="fr" closed="false">3:20 </char><char style="fq" closed="false">ginasuknaan: </char><char style="ft" closed="false">sa iban nga Bisaya, </char><char style="fqa" closed="false">ginasukmaan</char></note> kita sang aton konsensya. Kay nahibaluan ta nga ang Dios labaw pa sang sa aton konsensya, kag nahibaluan niya ang tanan. <verse eid="1JN 3:20"/><verse number="21" style="v" sid="1JN 3:21"/>Mga hinigugma, kon wala na kita ginasuknaan sang aton konsensya, mas may kaisog kita sa pagpalapit sa Dios. <verse eid="1JN 3:21"/><verse number="22" style="v" sid="1JN 3:22"/>Kag bisan ano ang aton pangayuon sa iya mabaton ta, kay ginatuman ta ang iya mga sugo kag ginahimo ang iya luyag. <verse eid="1JN 3:22"/><verse number="23" style="v" sid="1JN 3:23"/>Amo ini ang iya sugo: magtuo kita sa iya Anak<note caller="+" style="f"><char style="fr" closed="false">3:23 </char><char style="fq" closed="false">sa iya Anak: </char><char style="ft" closed="false">sa literal, </char><char style="fqa" closed="false">sa ngalan sang iya Anak</char></note> nga si Jesu-Cristo, kag maghigugmaanay kita suno sa iya sugo sa aton. <verse eid="1JN 3:23"/><verse number="24" style="v" sid="1JN 3:24"/>Ang tawo nga nagatuman sang mga sugo sang Dios nagakabuhi sa Dios, kag ang Dios nagakabuhi sa iya. Nahibaluan ta nga ang Dios nagakabuhi sa aton paagi sa <char style="add">iya</char> Espiritu nga iya ginhatag sa aton.<verse eid="1JN 3:24"/></para>
  <chapter eid="1JN 3"/>
  <chapter number="4" style="c" sid="1JN 4"/>
  <para style="s1">Ang Espiritu sang Dios kag ang Espiritu sang Anti-Cristo</para>
  <para style="p">
    <verse number="1" style="v" sid="1JN 4:1"/>Mga hinigugma, indi kamo magdali-dali pati sa mga tawo nga nagasiling nga ang ila ginatudlo halin sa Espiritu Santo, kundi usisaon ninyo anay kon bala ang ila ginatudlo halin sa Dios ukon indi. Kay madamo na nga indi matuod nga mga propeta ang naglalapta sa bilog nga kalibutan. <verse eid="1JN 4:1"/><verse number="2" style="v" sid="1JN 4:2"/>Sa sini nga paagi mahibaluan ninyo nga ang espiritu nga ara sa ila iya gid sang Dios: kon nagakilala sila nga si Jesu-Cristo nagpakatawo, ang Dios ang nagsugo sa ila. <verse eid="1JN 4:2"/><verse number="3" style="v" sid="1JN 4:3"/>Pero ang wala nagakilala nga si Jesus nagpakatawo, ang nagsugo sa iya indi ang Dios kundi ang <char style="add">espiritu sang</char> anti-Cristo. (Nabatian na ninyo nga magaabot ini kag ari na ini sa kalibutan.) <verse eid="1JN 4:3"/><verse number="4" style="v" sid="1JN 4:4"/>Pero mga anak <char style="add">ko</char>, kamo iya sang Dios, kag gindaog na ninyo ang indi matuod nga mga propeta; kay ang Espiritu Santo nga ara sa inyo mas gamhanan pa sang sa kay Satanas nga nagagahom sa <char style="add">mga tawo sang</char> kalibutan. <verse eid="1JN 4:4"/><verse number="5" style="v" sid="1JN 4:5"/>Ining indi matuod nga mga propeta iya sang kalibutan, gani ang mga butang nga iya sang kalibutan amo ang ila ginasugid, kag ang <char style="add">mga tawo sang</char> kalibutan nagapamati sa ila. <verse eid="1JN 4:5"/><verse number="6" style="v" sid="1JN 4:6"/>Pero kita mga anak sang Dios. Ang mga nagakilala sa Dios nagapamati sang aton ginatudlo, pero ang wala nagakilala sa Dios wala nagapamati sa aton. Gani sa sini nga paagi mahibaluan ta kon sin-o ang nagatudlo sang kamatuoran nga halin sa Espiritu sang Dios kag kon sin-o ang nagatudlo sang kabutigan nga halin sa iban nga espiritu.<note caller="+" style="f"><char style="fr" closed="false">4:6 </char><char style="fq" closed="false">mahibaluan ta…espiritu: </char><char style="ft" closed="false">sa literal, </char><char style="fqa" closed="false">mahibaluan ta ang espiritu sang kamatuoran kag ang espiritu sang kabutigan.</char></note><verse eid="1JN 4:6"/></para>
  <para style="s1">Ang Dios Gugma</para>
  <para style="p">
    <verse number="7" style="v" sid="1JN 4:7"/>Mga hinigugma, maghigugmaanay kita kay ang gugma halin sa Dios. Ang nagahigugma anak sang Dios, kag nakakilala sa Dios. <verse eid="1JN 4:7"/><verse number="8" style="v" sid="1JN 4:8"/>Ang wala nagahigugma wala nakakilala sa Dios, kay ang Dios gugma. <verse eid="1JN 4:8"/><verse number="9" style="v" sid="1JN 4:9"/>Ginpakita sang Dios ang iya gugma sa aton paagi sa iya pagpadala sang iya bugtong nga Anak diri sa kalibutan, agod paagi sa iya makabaton kita sang kabuhi nga wala sing katapusan. <verse eid="1JN 4:9"/><verse number="10" style="v" sid="1JN 4:10"/>Amo ini ang <char style="add">matuod nga</char> paghigugma: indi nga kita ang naghigugma sa Dios, kundi ang Dios amo ang naghigugma sa aton, gani ginpadala niya ang iya Anak bilang halad para mabayaran ang aton mga sala.<verse eid="1JN 4:10"/></para>
  <para style="p">
    <verse number="11" style="v" sid="1JN 4:11"/>Mga hinigugma, kon amo ini ang paghigugma sang Dios sa aton, dapat man kita maghigugmaanay. <verse eid="1JN 4:11"/><verse number="12" style="v" sid="1JN 4:12"/>Wala pa gid sing tawo nga nakakita sa Dios. Pero kon nagahigugmaanay kita, ang Dios nagakabuhi sa aton kag ang iya gugma wala na sing kulang sa aton.<verse eid="1JN 4:12"/></para>
  <para style="p">
    <verse number="13" style="v" sid="1JN 4:13"/>Nasiguro ta nga kita ara sa Dios kag ang Dios ari sa aton, kay ginhatag niya sa aton ang iya Espiritu. <verse eid="1JN 4:13"/><verse number="14" style="v" sid="1JN 4:14"/>Nakita namon kag nagasugid kami nga ginpadala sang Amay ang iya Anak bilang Manluluwas sang kalibutan. <verse eid="1JN 4:14"/><verse number="15" style="v" sid="1JN 4:15"/>Ang bisan sin-o nga nagasiling nga si Jesus Anak sang Dios, ang Dios ara sa iya, kag siya ara sa Dios. <verse eid="1JN 4:15"/><verse number="16" style="v" sid="1JN 4:16"/>Nakahibalo na kita sang gugma sang Dios kag nagatuo nga kita ginahigugma niya.</para>
  <para style="p" vid="1JN 4:16">Ang Dios gugma. Kag ang nagakabuhi nga may paghigugma, ara sa Dios, kag ang Dios ara sa iya. <verse eid="1JN 4:16"/><verse number="17" style="v" sid="1JN 4:17"/>Ini nga gugma ginakompleto sa aton hasta nga wala na sing kulang, para indi na kita magkahadlok sa adlaw sang paghukom, kay ang aton kabuhi diri sa kalibutan pareho sang pagkabuhi ni Cristo. <verse eid="1JN 4:17"/><verse number="18" style="v" sid="1JN 4:18"/>Kon nagahigugma kita wala kita nahadlok <char style="add">sa sina nga paghukom</char>. Ang gugma nga wala sing kulang nagakuha sang sina nga kahadlok. Ang tawo nagakahadlok tungod nga nagahulat siya nga silutan, kay kulang pa ang iya nga gugma.<verse eid="1JN 4:18"/></para>
  <para style="p">
    <verse number="19" style="v" sid="1JN 4:19"/>Nagahigugma kita <char style="add">sa Dios</char><note caller="+" style="f"><char style="fr" closed="false">4:19 </char><char style="fq" closed="false">sa Dios: </char><char style="ft" closed="false">ukon​kag </char><char style="fqa" closed="false">sa isa kag isa</char></note> tungod kay siya amo ang una nga naghigugma sa aton. <verse eid="1JN 4:19"/><verse number="20" style="v" sid="1JN 4:20"/>Ang nagasiling nga siya nagahigugma sa Dios, pero wala nagahigugma sa iya utod, ina nga tawo butigon. Kay kon ang iya utod mismo nga iya makita indi niya mahigugma, paano siya makahigugma sa Dios nga indi niya makita? <verse eid="1JN 4:20"/><verse number="21" style="v" sid="1JN 4:21"/>Gani amo ini ang sugo nga ginhatag sa aton ni Cristo: ang tawo nga nagahigugma sa Dios dapat man nga maghigugma sa iya utod.<verse eid="1JN 4:21"/></para>
  <chapter eid="1JN 4"/>
  <chapter number="5" style="c" sid="1JN 5"/>
  <para style="s1">Ang Pagtuo, Pagtuman, kag ang Pagdaog</para>
  <para style="p">
    <verse number="1" style="v" sid="1JN 5:1"/>Ang bisan sin-o nga nagatuo nga si Jesus amo ang Cristo, anak sang Dios. Kag ang bisan sin-o nga nagahigugma sa ginikanan nagahigugma man sa iya anak. <verse eid="1JN 5:1"/><verse number="2" style="v" sid="1JN 5:2"/>Kag nahibaluan ta nga ginahigugma ta ang mga anak sang Dios kon nagahigugma kita sa Dios kag nagatuman sang iya mga sugo. <verse eid="1JN 5:2"/><verse number="3" style="v" sid="1JN 5:3"/>Kay nagahigugma kita sa Dios kon nagatuman kita sang iya mga sugo. Kag ang iya mga sugo indi gid man mabudlay tumanon. <verse eid="1JN 5:3"/><verse number="4" style="v" sid="1JN 5:4"/>Kay ginadaog sang tagsa ka anak sang Dios ang kalibutan.<note caller="+" style="f"><char style="fr" closed="false">5:4 </char><char style="fq" closed="false">ang kalibutan: </char><char style="ft" closed="false">buot silingon, </char><char style="fqa" closed="false">ang mga butang diri sa kalibutan nga kontra sa Dios.</char></note> Ginadaog niya ini paagi sa pagtuo. <verse eid="1JN 5:4"/><verse number="5" style="v" sid="1JN 5:5"/>Gani sin-o bala ang makadaog sa kalibutan? Ang tawo nga nagatuo nga si Jesus amo ang Anak sang Dios. <verse eid="1JN 5:5"/><verse number="6" style="v" sid="1JN 5:6"/>Ang nag-abot nga si Jesu-Cristo <char style="add">ginpamatud-an nga siya</char> amo gid ang Anak sang Dios paagi sa tubig <char style="add">sang iya pagpabautiso</char> kag paagi man sa dugo <char style="add">sang iya kamatayon</char>. Indi lang sa tubig kundi paagi sa tubig kag dugo. Kag ini nga butang ginapamatud-an man sang Espiritu <char style="add">Santo sa aton</char>, kag nahibaluan ta nga matuod ang iya ginasiling kay siya kamatuoran. <verse eid="1JN 5:6"/><verse number="7" style="v" sid="1JN 5:7"/>Gani may tatlo nga nagapamatuod<note caller="+" style="f"><char style="fr" closed="false">5:7 </char><char style="ft" closed="false">Sa pila ka mga ulihi nga Griego nga kopya may sugpon nga, </char><char style="fqa" closed="false">sa langit: Ang Amay, ang Pulong, kag ang Espiritu Santo, kag ining tatlo isa. Kag may tatlo nga nagapamatuod sa duta.</char></note> <char style="add">parte kay Jesus</char>: <verse eid="1JN 5:7"/><verse number="8" style="v" sid="1JN 5:8"/>ang Espiritu <char style="add">Santo</char>, ang tubig <char style="add">sang iya pagpabautiso</char>, kag ang dugo <char style="add">sang iya kamatayon</char>. Kag ining tatlo nagaugyon. <verse eid="1JN 5:8"/><verse number="9" style="v" sid="1JN 5:9"/>Nagapati kita sa pagpamatuod sang mga tawo. Pero mas masaligan pa gid ang pagpamatuod sang Dios, kag siya mismo ang nagpamatuod nga si Jesus iya Anak. <verse eid="1JN 5:9"/><verse number="10" style="v" sid="1JN 5:10"/>Ang nagatuo sa Anak sang Dios nagapati sa pagpamatuod sang Dios. Pero ang wala nagapati sa pagpamatuod sang Dios nagahimo sa Dios nga butigon, kay wala siya nagapati sa pagpamatuod sang Dios parte sa iya Anak. <verse eid="1JN 5:10"/><verse number="11" style="v" sid="1JN 5:11"/>Kag amo ini ang ginapamatuod sang Dios: nga kita ginhatagan niya sing kabuhi nga wala sing katapusan, kag ining kabuhi ara sa iya Anak. <verse eid="1JN 5:11"/><verse number="12" style="v" sid="1JN 5:12"/>Ang bisan sin-o nga ara sa iya ang Anak may kabuhi <char style="add">nga wala sing katapusan</char>. Pero kon wala sa iya ang Anak sang Dios wala siya sing kabuhi <char style="add">nga wala sing katapusan</char>.<verse eid="1JN 5:12"/></para>
  <para style="s1">Ang Kabuhi nga Wala sing Katapusan</para>
  <para style="p">
    <verse number="13" style="v" sid="1JN 5:13"/>Ginasulat ko ini sa inyo, kamo nga nagatuo sa Anak sang Dios,<note caller="+" style="f"><char style="fr" closed="false">5:13 </char><char style="fq" closed="false">sa Anak sang Dios: </char><char style="ft" closed="false">sa literal, </char><char style="fqa" closed="false">sa ngalan sang Anak sang Dios</char></note> para mahibaluan ninyo nga may kabuhi kamo nga wala sing katapusan. <verse eid="1JN 5:13"/><verse number="14" style="v" sid="1JN 5:14"/>Kag may pagsalig kita sa pagpalapit sa Dios kay nagatuo kita nga pamatian niya ang bisan ano nga aton pangayuon suno sa iya kabubut-on. <verse eid="1JN 5:14"/><verse number="15" style="v" sid="1JN 5:15"/>Kag kon nahibaluan ta nga nagapamati ang Dios sa aton kon magpangayo kita sa iya, nahibaluan ta man nga nabaton na naton ang bisan ano nga aton ginapangayo sa iya.<verse eid="1JN 5:15"/></para>
  <para style="p">
    <verse number="16" style="v" sid="1JN 5:16"/>Kon makita ninyo ang inyo utod nga nagahimo sang sala nga indi ikamatay, pangamuyui ninyo siya kag ang Dios magahatag sa iya sang kabuhi. Ini para lang sa mga nakahimo sang sala nga indi ikamatay. May sala nga ikamatay. Wala ako nagasiling nga pangamuyuan ninyo ang tawo nga nakahimo sini nga sala. <verse eid="1JN 5:16"/><verse number="17" style="v" sid="1JN 5:17"/>Ang tanan nga buhat nga indi matarong sala. Pero may ara nga sala nga indi magaresulta sang <char style="add">espiritual nga</char> kamatayon.<verse eid="1JN 5:17"/></para>
  <para style="p">
    <verse number="18" style="v" sid="1JN 5:18"/>Nahibaluan ta nga wala sing tawo nga nangin anak sang Dios nga nagapadayon sa pagpakasala, kundi ginatipigan siya sang Anak sang Dios, gani indi siya matandog ni Satanas. <verse eid="1JN 5:18"/><verse number="19" style="v" sid="1JN 5:19"/>Ining bilog nga kalibutan ara sa idalom sang gahom ni Satanas, pero nahibaluan ta nga kita iya na sang Dios. <verse eid="1JN 5:19"/><verse number="20" style="v" sid="1JN 5:20"/>Kag nahibaluan ta nga nagkadto diri sa kalibutan ang Anak sang Dios, kag ginhatagan niya kita sing pag-intiendi para makilala ta ang matuod <char style="add">nga Dios</char>. Kag ara kita sa matuod <char style="add">nga Dios</char>, sa iya Anak nga si Jesu-Cristo.<note caller="+" style="f"><char style="fr" closed="false">5:20 </char><char style="fq" closed="false">sa iya Anak nga si Jesu-Cristo: </char><char style="ft" closed="false">ukon, </char><char style="fqa" closed="false">tungod nga kita ara sa iya Anak nga si Jesu-Cristo.</char></note> Siya amo ang matuod nga Dios kag ang kabuhi nga wala sing katapusan.<verse eid="1JN 5:20"/></para>
  <para style="p">
    <verse number="21" style="v" sid="1JN 5:21"/>Gani mga anak, maglikaw kamo sa mga dios-dios.<verse eid="1JN 5:21"/></para>
  <chapter eid="1JN 5"/>
</usx>
