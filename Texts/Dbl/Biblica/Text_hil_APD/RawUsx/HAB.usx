<?xml version="1.0" encoding="UTF-8"?>
<usx version="3.0">
  <book code="HAB" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Habakuk</para>
  <para style="toc1">Habakuk</para>
  <para style="toc2">Habakuk</para>
  <para style="toc3">Hab.</para>
  <para style="mt1">Habakuk</para>
  <para style="ie"/>
  <chapter number="1" style="c" sid="HAB 1"/>
  <para style="p">
    <verse number="1" style="v" sid="HAB 1:1"/>Amo ini ang mensahi ni Propeta Habakuk nga ginpahayag sa iya <char style="add">sang <char style="nd">Ginoo</char></char>.<verse eid="HAB 1:1"/></para>
  <para style="s1">Ang Una nga Reklamo ni Habakuk</para>
  <para style="p">
    <verse number="2" style="v" sid="HAB 1:2"/>
    <char style="add">Nagsiling si Habakuk,</char> “O <char style="nd">Ginoo</char>, hasta san-o pa bala ako magpangayo sang bulig sa imo kag pamatian mo ako? San-o mo pa bala kami luwason sa mga tawo nga nagapamintas sa amon? <verse eid="HAB 1:2"/><verse number="3" style="v" sid="HAB 1:3"/>Ngaa ginapakita mo pa sa akon ini nga kalautan kag kagamo? Bisan diin lang makita ko ang pagpinatyanay, pagpamintasanay, pag-ilinaway kag pagbinaisay. <verse eid="HAB 1:3"/><verse number="4" style="v" sid="HAB 1:4"/>Gani nangin wala na sing pulos ang kasuguan. Kag wala na man ginapahari ang hustisya tungod kay ang mga tawo nga may sala amo ang nagadaog sa korte kag indi ang mga tawo nga wala sing sala. Gani natiko ang hustisya.”<verse eid="HAB 1:4"/></para>
  <para style="s1">Ang Sabat sang Dios kay Habakuk</para>
  <para style="p">
    <verse number="5" style="v" sid="HAB 1:5"/>
    <char style="add">Nagsabat ang Dios,</char> “Tan-awa ninyo sing maayo ang nagakalatabo sa mga nasyon kag matingala gid kamo sa inyo makita. Kay may himuon ako sa inyo tiyempo nga indi gid kamo magpati bisan may magsugid pa sini sa inyo. <verse eid="HAB 1:5"/><verse number="6" style="v" sid="HAB 1:6"/>Kay pagahumon ko ang mga taga-Babilonia.<note caller="+" style="f"><char style="fr" closed="false">1:6 </char><char style="fq" closed="false">taga-Babilonia: </char><char style="ft" closed="false">sa literal, </char><char style="fqa" closed="false">Kaldeanhon. </char><char style="ft" closed="false">Amo ini kon kaisa ang tawag sa mga taga-Babilonia.</char></note> Ini nga katawhan puwerte kapintas kag nagapadasodaso sa pagsalakay sa iban nga mga nasyon para agawon ang mga lugar nga indi ila. <verse eid="HAB 1:6"/><verse number="7" style="v" sid="HAB 1:7"/>Ginakahadlukan gid sila sang mga tawo. Ginahimo nila ang ila naluyagan kag wala sing may makapugong sa ila. <verse eid="HAB 1:7"/><verse number="8" style="v" sid="HAB 1:8"/>Ang ila mga kabayo mas madasig pa sa leopard kag mas mapintas pa sa wolf nga nagapangita sang iya kalan-on kon gab-i. Nagadalagan ini halin sa malayo nga mga lugar, nga daw sa nagalupad nga agila nga nagasibad sa pagdagit sang iya biktimahon. <verse eid="HAB 1:8"/><verse number="9" style="v" sid="HAB 1:9"/>Nagapadulong ang panong sang ila mga soldado nga handa sa pagpamintas. Daw pareho ini sa mabaskog nga hangin nga halin sa east. Ang ila mga nabihag daw pareho kadamo sa balas. <verse eid="HAB 1:9"/><verse number="10" style="v" sid="HAB 1:10"/>Ginayaguta lang nila ang mga hari kag mga pangulo. Kag ginakadlawan lang nila ang tagsa ka napaderan nga siyudad, kay mataklas nila ini paagi sa pagtumpok sang duta sa kilid sang pader, kag dayon maagaw nila ang siyudad. <verse eid="HAB 1:10"/><verse number="11" style="v" sid="HAB 1:11"/>Pagkatapos mahalin sila nga daw sa hangin lang nga naglabay. Ini sila nakasala, <char style="add">kay</char> wala sila sing iban nga ginapakadios kundi ang ila lang nga ikasarang.”<verse eid="HAB 1:11"/></para>
  <para style="s1">Ang Ikaduha nga Reklamo ni Habakuk</para>
  <para style="p">
    <verse number="12" style="v" sid="HAB 1:12"/>
    <char style="add">Nagsiling si Habakuk,</char> “O <char style="nd">Ginoo</char>, Dios ikaw halin sang una. Ikaw ang akon balaan nga Dios kag wala ka sing kamatayon. O <char style="nd">Ginoo</char> nga <char style="add">palalipdan nga</char> bato, ginpili mo ang mga taga-Babilonia sa pagsilot sa amon. <verse eid="HAB 1:12"/><verse number="13" style="v" sid="HAB 1:13"/>Tungod nga matarong ka, indi ka makabatas nga magtulok sa kalautan kag kagamo. Pero ngaa ginapabay-an mo lang ang mga traidor <char style="add">nga taga-Babilonia</char>? Ngaa ginatugutan mo nga laglagon nila ang mga tawo nga indi gani masyado kalaot kon ikomparar sa ila? <verse eid="HAB 1:13"/><verse number="14" style="v" sid="HAB 1:14"/>Ginhimo mo ang ila mga kaaway nga daw pareho sa mga isda, nga wala sing pangulo <char style="add">nga magpangapin sa ila</char>. <verse eid="HAB 1:14"/><verse number="15" style="v" sid="HAB 1:15"/>Nagakinalipay kag nagasinadya ang mga taga-Babilonia sa ila nga pagbihag sang ila mga kaaway nga daw pareho lang sa mga isda nga nadakpan paagi sa bunit ukon pukot. <verse eid="HAB 1:15"/><verse number="16" style="v" sid="HAB 1:16"/>Kag tungod nga madamo ang ila nabihag, <char style="add">ginadayaw nila ang ila ikasarang pareho sang mangingisda nga</char> nagapadungog sang iya bunit ukon pukot paagi sa pagsunog sang insenso bilang halad sa sini nga mga butang. Kay paagi sa iya bunit ukon pukot nagmanggaranon siya kag nakapagusto siya sang manamit nga pagkaon. <verse eid="HAB 1:16"/><verse number="17" style="v" sid="HAB 1:17"/>Gani, <char style="add"><char style="nd">Ginoo</char>,</char> sigihon na lang bala nila ang wala luoy-luoy nga pagpamihag kag pagpanglaglag sa mga nasyon?”<verse eid="HAB 1:17"/></para>
  <chapter eid="HAB 1"/>
  <chapter number="2" style="c" sid="HAB 2"/>
  <para style="p">
    <verse number="1" style="v" sid="HAB 2:1"/>
    <char style="add">Nagsiling dayon si Habakuk,</char> “Masaka ako sa tore, sa akon balantayan, kag hulaton ko kon ano ang isiling sa akon sang <char style="nd">Ginoo</char> kag kon ano ang iya isabat sa akon reklamo.”<note caller="+" style="f"><char style="fr" closed="false">2:1 </char><char style="fq" closed="false">kon ano…reklamo: </char><char style="ft" closed="false">Indi klaro ang buot silingon sang Hebreo sini.</char></note><verse eid="HAB 2:1"/></para>
  <para style="s1">Ang Sabat sang Dios kay Habakuk</para>
  <para style="p">
    <verse number="2" style="v" sid="HAB 2:2"/>Amo ini ang sabat sang <char style="nd">Ginoo</char> kay Habakuk: “Isulat sing maathag sa malapad nga bato ang igapahayag ko sa imo para mahapos ini basahon. <verse eid="HAB 2:2"/><verse number="3" style="v" sid="HAB 2:3"/><char style="add">Isulat lang anay ini</char> kay wala pa mag-abot ang gintalana nga tion nga matabo ini. Pero matabo gid ini sa indi madugay kag indi ini mapaslaw. Kon daw madugay-dugay ini hulata lang, kay sigurado gid nga matabo ini kag indi maatrasar. <verse eid="HAB 2:3"/><verse number="4" style="v" sid="HAB 2:4"/><char style="add">Amo ini ang isulat:</char></para>
  <para style="p" vid="HAB 2:4">“Tan-awa ang mga bugalon! Mga malain sila nga mga tawo. Pero ang matarong nga tawo magakabuhi tungod sang iya pagtuo.<note caller="+" style="f"><char style="fr" closed="false">2:4 </char><char style="fq" closed="false">Pero…pagtuo: </char><char style="ft" closed="false">ukon, </char><char style="fqa" closed="false">Pero ang tawo nga ginpakamatarong tungod sang iya pagtuo magakabuhi.</char></note> <verse eid="HAB 2:4"/><verse number="5" style="v" sid="HAB 2:5"/>Sa pagkamatuod, ang manggad<note caller="+" style="f"><char style="fr" closed="false">2:5 </char><char style="fq" closed="false">manggad: </char><char style="ft" closed="false">Amo ini sa Dead Sea Scrolls. Sa iban nga mga kopya sang Hebreo, </char><char style="fqa" closed="false">bino.</char></note> indi masaligan. Kag ang bugalon nga mga tawo nga dalok sa manggad indi mapahamtang kag indi kontento. Pareho sila sa kamatayon nga wala nagakaayawan. Amo ina kon ngaa ginabihag nila ang madamo nga nasyon. <verse eid="HAB 2:5"/><verse number="6" style="v" sid="HAB 2:6"/>Pero yagutaon sila sang sina nga mga nasyon paagi sa masakit nga binalaybay nga nagasiling,</para>
  <para style="p" vid="HAB 2:6">“ ‘Kaluluoy kamo nga nagapanguha sang mga butang nga indi inyo kag nagatipon sang manggad paagi sa pagpanguwarta. Hasta san-o pa bala ninyo ina himuon?’ <verse eid="HAB 2:6"/><verse number="7" style="v" sid="HAB 2:7"/>Pero ang matuod, gulpi lang kamo nga balusan sang mga nasyon nga ginbihag ninyo,<note caller="+" style="f"><char style="fr" closed="false">2:7 </char><char style="fq" closed="false">mga nasyon nga ginbihag ninyo: </char><char style="ft" closed="false">sa literal, </char><char style="fqa" closed="false">ang mga gin-utangan ninyo; </char><char style="ft" closed="false">ukon, </char><char style="fqa" closed="false">ang mga nag-utang sa inyo</char></note> kag tungod sa ila magakurog kamo sa kahadlok, kag sila naman ang magaagaw sang inyo mga pagkabutang. <verse eid="HAB 2:7"/><verse number="8" style="v" sid="HAB 2:8"/>Tungod nga madamo nga nasyon ang gin-agawan ninyo sang mga pagkabutang, kamo naman ang agawan sang mga tawo nga nagkalabilin sa sini nga mga nasyon. Matabo ini sa inyo tungod sa pagpamatay ninyo sang mga tawo kag sa pagpanghalit ninyo sang ila mga duta kag mga banwa.<verse eid="HAB 2:8"/></para>
  <para style="p">
    <verse number="9" style="v" sid="HAB 2:9"/>“Kaluluoy kamo nga nagapatindog sang mga balay<note caller="+" style="f"><char style="fr" closed="false">2:9 </char><char style="fq" closed="false">nagapatindog sang mga balay: </char><char style="ft" closed="false">ukon, </char><char style="fqa" closed="false">nagapauswag sang ginharian</char></note> halin sa kuwarta nga nakuha ninyo sa malain nga paagi. Ginapapag-on pa ninyo ang inyo mga balay para indi kamo maano kon mag-abot ang katalagman. <verse eid="HAB 2:9"/><verse number="10" style="v" sid="HAB 2:10"/>Tungod sang pagpamatay ninyo sang madamo nga tawo, kamo pagapatyon man kag pagagub-on ang inyo mga balay.<note caller="+" style="f"><char style="fr" closed="false">2:10 </char><char style="fq" closed="false">balay: </char><char style="ft" closed="false">ukon, </char><char style="fqa" closed="false">ginharian</char></note> <verse eid="HAB 2:10"/><verse number="11" style="v" sid="HAB 2:11"/>Ang mga bato sa dingding kag ang mga balayan sang inyo mga balay <char style="add">daw sa</char> magasinggit sa pagpangayo sang bulig <char style="add">kay maguba na ang balay</char>.<verse eid="HAB 2:11"/></para>
  <para style="p">
    <verse number="12" style="v" sid="HAB 2:12"/>“Kaluluoy kamo nga nagatukod sang banwa sa mapintas nga paagi. Handa kamo nga magpatay sang tawo basta matukod lang ini. <verse eid="HAB 2:12"/><verse number="13" style="v" sid="HAB 2:13"/>Pero inang ginpatukod ninyo sa mga katawhan <char style="add">nga ginbihag ninyo</char> pagasunugon man lang, gani mangin wala sing pulos ang ila pinangabudlayan. Gintalana na ini sang <char style="nd">Ginoo</char> nga Makagagahom. <verse eid="HAB 2:13"/><verse number="14" style="v" sid="HAB 2:14"/>Kay ang <char style="add">mga tawo sa</char> kalibutan mapun-an sang ihibalo parte sa gahom sang <char style="nd">Ginoo</char>, subong nga ang dagat puno sang tubig.<verse eid="HAB 2:14"/></para>
  <para style="p">
    <verse number="15" style="v" sid="HAB 2:15"/>“Kaluluoy kamo! <char style="add">Kay sa inyo kaakig ginapakahuy-an ninyo</char> ang inyo katupad nga mga nasyon. Daw pareho lang nga ginahubog ninyo sila sang bino para makita ninyo ang ila pagkahublas. <verse eid="HAB 2:15"/><verse number="16" style="v" sid="HAB 2:16"/>Karon kamo naman ang mahuy-an imbes nga padunggan, kay pagasilutan gid kamo sang <char style="nd">Ginoo</char>. Daw pareho lang nga paimnon niya kamo sang bino para kon hubog na gani kamo makita ang inyo pagkahublas<note caller="+" style="f"><char style="fr" closed="false">2:16 </char><char style="fq" closed="false">makita ang inyo pagkahublas: </char><char style="ft" closed="false">sa literal, </char><char style="fqa" closed="false">makita ang inyo kinatawo nga wala matuli. </char><char style="ft" closed="false">Sa iban nga dumaan nga mga teksto, </char><char style="fqa" closed="false">magaduling-duling kamo.</char></note> kag mahuy-an gid kamo. <verse eid="HAB 2:16"/><verse number="17" style="v" sid="HAB 2:17"/>Ginpangtapas ninyo ang mga kahoy sa Lebanon, kag tungod sini nagkalamatay ang mga sapat didto. Gani halitan man kamo kag magakurog kamo sa kahadlok. Matabo ini sa inyo tungod sa pagpamatay ninyo sang mga tawo kag sa pagpanghalit ninyo sang ila mga duta kag mga banwa.<verse eid="HAB 2:17"/></para>
  <para style="p">
    <verse number="18" style="v" sid="HAB 2:18"/>“Ano bala ang pulos sang mga dios-dios? Ginhimo man lang ina sang tawo halin sa kahoy ukon metal, kag indi man ina makasugid sang matuod. Kag ngaa bala nga ginapatihan gid ina sang mga tawo nga naghimo sina? Indi gani ina makahambal. <verse eid="HAB 2:18"/><verse number="19" style="v" sid="HAB 2:19"/>Kaluluoy kamo nga nagasiling sa imahen nga kahoy ukon bato, ‘Magbugtaw ka kag buligi kami.’ Indi gani ina makatudlo sa inyo. Kag bisan tuod nga nahaklapan ina sang bulawan kag pilak, pero wala ina sang kabuhi. <verse eid="HAB 2:19"/><verse number="20" style="v" sid="HAB 2:20"/>Pero ang <char style="nd">Ginoo</char> iya ara sa iya balaan nga templo <char style="add">sa langit</char>. Gani ang tanan nga ara sa kalibutan maghipos sa iya presensya.”<verse eid="HAB 2:20"/></para>
  <chapter eid="HAB 2"/>
  <chapter number="3" style="c" sid="HAB 3"/>
  <para style="s1">Ang Pangamuyo ni Habakuk</para>
  <para style="d">
    <verse number="1" style="v" sid="HAB 3:1"/>Pangamuyo ni Propeta Habakuk suno sa “shigionot”<note caller="+" style="f"><char style="fr" closed="false">3:1 </char><char style="fq" closed="false">suno sa “shigionot”: </char><char style="ft" closed="false">Indi klaro ang buot silingon sini. Posible nagasugid ini kon paano kantahon ang ina nga pangamuyo ukon ano nga instrumento ang tukaron kon kantahon ina.</char></note><verse eid="HAB 3:1"/></para>
  <para style="q1">
    <verse number="2" style="v" sid="HAB 3:2"/>O <char style="nd">Ginoo</char>, nabatian ko ang imo mga ginpanghimo,</para>
  <para style="q2" vid="HAB 3:2">kag tungod sini nagatahod ako sa imo.</para>
  <para style="q1" vid="HAB 3:2">Karon himua ini liwat sa amon nga tiyempo.</para>
  <para style="q2" vid="HAB 3:2">Kag sa tion nga ipakita mo na ang imo kaakig, kaluoyi kami.<verse eid="HAB 3:2"/></para>
  <para style="b"/>
  <para style="q1">
    <verse number="3" style="v" sid="HAB 3:3"/>Ikaw ang Dios nga Balaan nga magaabot<note caller="+" style="f"><char style="fr" closed="false">3:3 </char><char style="fq" closed="false">magaabot: </char><char style="ft" closed="false">ukon, </char><char style="fqa" closed="false">nag-abot. </char><char style="ft" closed="false">Ang masunod nga mga verbs puwede man nga past tense.</char></note> halin sa Teman kag sa Bukid sang Paran.<note caller="+" style="f"><char style="fr" closed="false">3:3 </char><char style="fq" closed="false">Teman…Bukid sang Paran: </char><char style="ft" closed="false">Mga lugar ini sa south sang Juda nga parte sang mga lugar nga gin-agyan sang mga Israelinhon sang pagguwa nila sa Egypt, kag sa diin naeksperiensyahan nila ang presensya sang Ginoo.</char></note><char style="fm">,</char><note caller="+" style="f"><char style="fr" closed="false">3:3 </char><char style="ft" closed="false">Sa Hebreo may sugpon pa nga “sela,” nga indi klaro ang buot silingon. Makita man ini sa bersikulo 9 kag 13.</char></note></para>
  <para style="q2" vid="HAB 3:3">Kag ang imo gahom<note caller="+" style="f"><char style="fr" closed="false">3:3 </char><char style="fq" closed="false">gahom: </char><char style="ft" closed="false">ukon, </char><char style="fqa" closed="false">kasilaw</char></note> makita sa kalangitan,</para>
  <para style="q2" vid="HAB 3:3">kag tungod sini dayawon ka sang mga tawo sa kalibutan.<verse eid="HAB 3:3"/></para>
  <para style="q1">
    <verse number="4" style="v" sid="HAB 3:4"/>Ang kasilaw sang imo pag-abot daw pareho sang adlaw;</para>
  <para style="q2" vid="HAB 3:4">nagasilak ang imo mga kamot nga sa diin natago ang imo gahom.<verse eid="HAB 3:4"/></para>
  <para style="q1">
    <verse number="5" style="v" sid="HAB 3:5"/>Magadala ka sang kahalitan sa imo nga pag-abot.<verse eid="HAB 3:5"/></para>
  <para style="q1">
    <verse number="6" style="v" sid="HAB 3:6"/>Kon magtindog ka nagauyog ang kalibutan,</para>
  <para style="q2" vid="HAB 3:6">kag kon magtulok ka nagakurog sa kahadlok ang mga katawhan</para>
  <para style="q2" vid="HAB 3:6">kag nagakatiphag ang madugay na nga mga bukid.</para>
  <para style="q1" vid="HAB 3:6">Ang imo mga pamaagi magapadayon hasta san-o.<verse eid="HAB 3:6"/></para>
  <para style="q2">
    <verse number="7" style="v" sid="HAB 3:7"/>Nakita ko ang mga pumuluyo sang Cushan nga ara sa kalisod; ang mga nagaestar sa Midian nagakurog sa kahadlok.<verse eid="HAB 3:7"/></para>
  <para style="b"/>
  <para style="q1">
    <verse number="8-9" style="v" sid="HAB 3:8-9"/>
    <char style="nd">Ginoo</char>, daw pareho ka sa soldado nga nagasakay sa karwahe</para>
  <para style="q2" vid="HAB 3:8-9">nga makapadaog gid sa inaway.</para>
  <para style="q1" vid="HAB 3:8-9">Preparado ka na nga magpana.</para>
  <para style="q2" vid="HAB 3:8-9">Pero sin-o bala ang imo ginakaugtan?</para>
  <para style="q1" vid="HAB 3:8-9">Ang mga suba bala kag ang mga dagat?</para>
  <para style="q2" vid="HAB 3:8-9">Ginpihak mo ang duta kag nag-ilig dira ang tubig.<verse eid="HAB 3:8-9"/></para>
  <para style="q1">
    <verse number="10" style="v" sid="HAB 3:10"/>Ang mga bukid <char style="add">daw pareho sa mga tawo nga</char> nagkurog sang pagkakita nila sa imo.</para>
  <para style="q2" vid="HAB 3:10">Nag-ulan sing mabaskog; naghuganas ang tubig sa dagat</para>
  <para style="q2" vid="HAB 3:10">kag nagdalagko ang mga balod.<verse eid="HAB 3:10"/></para>
  <para style="q1">
    <verse number="11" style="v" sid="HAB 3:11"/>Nagpundo ang adlaw kag ang bulan sa ila nahamtangan</para>
  <para style="q2" vid="HAB 3:11">sa kirab sang imo nagahuganas nga mga pana</para>
  <para style="q2" vid="HAB 3:11">kag sa kasilaw sang imo nagaidlak nga bangkaw.<note caller="+" style="f"><char style="fr" closed="false">3:11 </char><char style="ft" closed="false">Ang buot silingon, natabunan sang panganod ang adlaw kag ang bulan gani ang ila kasanag wala makadaog sa kasanag sang kilat.</char></note><verse eid="HAB 3:11"/></para>
  <para style="b"/>
  <para style="q1">
    <verse number="12" style="v" sid="HAB 3:12"/>Tungod sa imo puwerte nga kaakig ginlatas mo ang kalibutan</para>
  <para style="q2" vid="HAB 3:12">kag gintasak-tasak ang mga nasyon,<verse eid="HAB 3:12"/></para>
  <para style="q2">
    <verse number="13" style="v" sid="HAB 3:13"/>para luwason mo ang imo pinili nga katawhan.</para>
  <para style="q1" vid="HAB 3:13">Ginpatay mo ang pangulo sang malain nga ginharian</para>
  <para style="q2" vid="HAB 3:13">kag ginlaglag mo sing bug-os ang iya katawhan.<verse eid="HAB 3:13"/></para>
  <para style="q1">
    <verse number="14" style="v" sid="HAB 3:14"/>Gintuhog mo ang ulo sang kumander sang iya mga soldado</para>
  <para style="q2" vid="HAB 3:14">kag ang pana mismo sang kumander ang imo gin-gamit.</para>
  <para style="q1" vid="HAB 3:14">
    <char style="add">Ginhimo mo ini</char> sang ginsalakay nila kami nga daw pareho sang bagyo para maglapta kami.</para>
  <para style="q2" vid="HAB 3:14">Kay ang ila kalipayan amo ang paglaglag sa <char style="add">amon nga</char> mga makaluluoy,</para>
  <para style="q2" vid="HAB 3:14">nga nagapanago <char style="add">sa kahadlok</char>.<verse eid="HAB 3:14"/></para>
  <para style="q1">
    <verse number="15" style="v" sid="HAB 3:15"/>Daw pareho ka sa soldado nga ang iya kabayo ginpatarag niya sa dagat sa paglabugay sini.<verse eid="HAB 3:15"/></para>
  <para style="b"/>
  <para style="q1">
    <verse number="16" style="v" sid="HAB 3:16"/>Sang mabatian ko <char style="add">ining ginpahayag sang <char style="nd">Ginoo</char> sa akon</char>,</para>
  <para style="q2" vid="HAB 3:16">nagkurog ang akon bilog nga lawas pati ang akon bibig tungod sa kahadlok.</para>
  <para style="q1" vid="HAB 3:16">Nagpalangluya ako kag nagkurog ang akon mga tiil.</para>
  <para style="q2" vid="HAB 3:16">Kag tungod sa sining ginpahayag sang <char style="nd">Ginoo</char>,</para>
  <para style="q2" vid="HAB 3:16">hulaton ko nga may pagbatas ang panahon nga silutan niya ang mga nagsalakay sa amon.<verse eid="HAB 3:16"/></para>
  <para style="q1">
    <verse number="17" style="v" sid="HAB 3:17"/>Bisan indi magpamunga ang kahoy nga higera, ang ubas, ukon ang kahoy nga olibo,</para>
  <para style="q2" vid="HAB 3:17">kag bisan indi magpatubas ang duta, kag bisan magkalapatay ang mga kasapatan sa toril,<verse eid="HAB 3:17"/></para>
  <para style="q1">
    <verse number="18" style="v" sid="HAB 3:18"/>magakalipay gihapon ako tungod kay ang <char style="nd">Ginoong</char> Dios amo ang nagaluwas sa akon.<verse eid="HAB 3:18"/></para>
  <para style="q2">
    <verse number="19" style="v" sid="HAB 3:19"/>Siya ang nagahatag sa akon sang kusog.</para>
  <para style="q1" vid="HAB 3:19">Ginapabaskog niya ang akon mga tiil pareho sa tiil sang usa,</para>
  <para style="q2" vid="HAB 3:19">para mataklad ko ang mataas nga mga lugar.</para>
  <para style="d" vid="HAB 3:19">Sa direktor sang mga manugkanta: Gamita ang mga instrumento nga may kuwerdas.<verse eid="HAB 3:19"/></para>
  <chapter eid="HAB 3"/>
</usx>
