<?xml version="1.0" encoding="UTF-8"?>
<usx version="3.0">
  <book code="JAS" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Santiago</para>
  <para style="toc1">Ang Sulat ni Santiago</para>
  <para style="toc2">Santiago</para>
  <para style="toc3">San.</para>
  <para style="mt2">Ang Sulat ni</para>
  <para style="mt1">Santiago</para>
  <para style="ie"/>
  <chapter number="1" style="c" sid="JAS 1"/>
  <para style="p">
    <verse number="1" style="v" sid="JAS 1:1"/>
    <char style="add">Ako</char> si Santiago nga ulipon sang Dios kag ni Ginoong Jesu-Cristo. <char style="add">Nagapangamusta ako</char> sa inyo tanan nga anak sang Dios<note caller="+" style="f"><char style="fr" closed="false">1:1 </char><char style="fq" closed="false">sa inyo tanan nga anak sang Dios: </char><char style="ft" closed="false">sa literal, </char><char style="fqa" closed="false">sa dose ka tribo</char></note> nga naglalapta sa bilog nga kalibutan.<verse eid="JAS 1:1"/></para>
  <para style="s1">Ang Pagtuo kag ang Kaalam</para>
  <para style="p">
    <verse number="2" style="v" sid="JAS 1:2"/>Mga kauturan ko, magkalipay kamo kon mag-abot sa inyo ang sari-sari nga mga pagtilaw. <verse eid="JAS 1:2"/><verse number="3" style="v" sid="JAS 1:3"/>Kay nahibaluan ninyo nga ang mga pagtilaw sa inyo pagtuo nagaresulta sang pagbatas. <verse eid="JAS 1:3"/><verse number="4" style="v" sid="JAS 1:4"/>Gani batasa ninyo ang tanan nga kabudlayan para mangin mature kamo kag wala sing ano man nga kakulangan <char style="add">ang inyo nga pagkabuhi</char>. <verse eid="JAS 1:4"/><verse number="5" style="v" sid="JAS 1:5"/>Kon may ara sa inyo nga kulang sang kaalam, magpangayo siya sa Dios, kag ang Dios magahatag sini sa iya nga wala sing hawid-hawid kag aligutgot.<note caller="+" style="f"><char style="fr" closed="false">1:5 </char><char style="fq" closed="false">wala sing hawid-hawid kag aligutgot: </char><char style="ft" closed="false">ukon, </char><char style="fqa" closed="false">wala sing hawid-hawid kag wala nagapangsukna</char></note> <verse eid="JAS 1:5"/><verse number="6" style="v" sid="JAS 1:6"/>Pero kon magpangayo kamo, dapat magsalig kamo nga ihatag niya ang inyo ginapangayo kag indi kamo magpangduhaduha. Kay ang tawo nga nagapangduhaduha, pareho siya sang balod nga ginahuyop kag ginapalid sang hangin. <verse eid="JAS 1:6"/><verse number="7-8" style="v" sid="JAS 1:7-8"/>Ina nga tawo nga nagapangduhaduha wala sing kasiguruhan sa iya mga ginahimo. Indi siya maghunahuna nga may mabaton siya halin sa Ginoo.<verse eid="JAS 1:7-8"/></para>
  <para style="s1">Ang Imol kag ang Manggaranon</para>
  <para style="p">
    <verse number="9" style="v" sid="JAS 1:9"/>Ang mga kauturan nga imol dapat magkalipay sa pagpadungog <char style="add">sang Dios</char> sa ila. <verse eid="JAS 1:9"/><verse number="10" style="v" sid="JAS 1:10"/>Ang mga manggaranon dapat man magkalipay sa pagpaubos <char style="add">sang Dios</char> sa ila. Kay pareho sang mga bulak sang hilamon ang manggaranon magataliwan man. <verse eid="JAS 1:10"/><verse number="11" style="v" sid="JAS 1:11"/>Malaya ang hilamon samtang nagataas kag nagasingkal ang init sang adlaw. Dayon mahulog ang iya bulak kag madula ang iya katahom. Pareho man sini ang manggaranon, mapatay siya samtang masako sa iya mga buluhaton.<verse eid="JAS 1:11"/></para>
  <para style="s1">Ang Pagtilaw kag ang Pagtentar</para>
  <para style="p">
    <verse number="12" style="v" sid="JAS 1:12"/>Bulahan ang tawo nga nagabatas sang mga pagtilaw, kay sa tapos nga madaog niya ang mga pagtilaw, magabaton siya sang kabuhi <char style="add">nga wala sing katapusan</char> bilang padya nga ginpromisa sang Dios sa mga nagahigugma sa iya. <verse eid="JAS 1:12"/><verse number="13" style="v" sid="JAS 1:13"/>Kon may mga temtasyon nga nagaabot sa aton, indi kita magsiling nga ginatentar kita sang Dios. Ang Dios indi matentar sa paghimo sang malain, kag wala siya nagatentar bisan kay sin-o. <verse eid="JAS 1:13"/><verse number="14" style="v" sid="JAS 1:14"/>Ang tawo ginatentar kon ginaguyod kag ginaganyat siya sang iya malain nga handom. <verse eid="JAS 1:14"/><verse number="15" style="v" sid="JAS 1:15"/>Kag kon ang iya malain nga handom matuman, ang resulta sini amo ang paghimo sang sala; kag kon magpadayon ang tawo sa pagpakasala, ang iya padulungan amo ang kamatayon.<verse eid="JAS 1:15"/></para>
  <para style="p">
    <verse number="16" style="v" sid="JAS 1:16"/>Gani mga hinigugma ko nga mga utod, indi pagpatalanga ang inyo kaugalingon. <verse eid="JAS 1:16"/><verse number="17" style="v" sid="JAS 1:17"/>Kay ang tanan nga maayo kag nagakabagay gid nga aton nabaton nagahalin sa <char style="add">aton</char> Amay. Siya amo ang naghimo sang mga butang sa langit nga nagahatag kasanag. Kag bisan ini nga mga butang nagaliwat kag nagabaylo ang ila landong, ang Dios wala gid nagabaylo. <verse eid="JAS 1:17"/><verse number="18" style="v" sid="JAS 1:18"/>Suno sa iya kabubut-on, ginhimo niya kita nga iya mga anak paagi sa aton pagkilala sang kamatuoran, para mangin una kita sa tanan niya nga tinuga.<verse eid="JAS 1:18"/></para>
  <para style="s1">Ang Pagpamati kag Pagtuman</para>
  <para style="p">
    <verse number="19" style="v" sid="JAS 1:19"/>Mga hinigugma ko nga mga utod, tandai ninyo ini: dapat mangin handa kita sa pagpamati, indi magpadasodaso sa paghambal, kag indi magpadali-dali sa pagpangakig. <verse eid="JAS 1:19"/><verse number="20" style="v" sid="JAS 1:20"/>Kay ang kaakig sang tawo indi gid makabulig sa iya nga mangin matarong sa atubangan sang Dios. <verse eid="JAS 1:20"/><verse number="21" style="v" sid="JAS 1:21"/>Gani bayai ninyo ang tanan nga kahigkuan kag kalautan. Batuna ninyo nga may pagpaubos ang pulong sang Dios nga gintanom sa inyo mga tagipusuon, nga amo man ang makaluwas sa inyo.<verse eid="JAS 1:21"/></para>
  <para style="p">
    <verse number="22" style="v" sid="JAS 1:22"/>Indi lamang kamo magpamati sa pulong <char style="add">sang Dios</char> kundi dapat tumanon ninyo ini. Kay kon indi, ginadayaan lang ninyo ang inyo kaugalingon. <verse eid="JAS 1:22"/><verse number="23" style="v" sid="JAS 1:23"/>Ang bisan sin-o nga nagapamati pero wala nagatuman sang pulong <char style="add">sang Dios</char>, pareho siya sang tawo nga nagatan-aw sa espiho, <verse eid="JAS 1:23"/><verse number="24" style="v" sid="JAS 1:24"/>kag pagkatapos nga makita niya ang iya hitsura, naglakat siya kag nalipatan niya dayon kon ano ang iya hitsura. <verse eid="JAS 1:24"/><verse number="25" style="v" sid="JAS 1:25"/>Pero ang tawo nga nagausisa sing maayo sa kasuguan nga wala sing sala nga nagahilway sa mga tawo, kag indi nga nagapamati lang kag nagakalipat dayon, kundi nagapadayon gid sa pagtuman, pakamaayuhon siya sang Dios sa iya mga ginahimo.<verse eid="JAS 1:25"/></para>
  <para style="p">
    <verse number="26" style="v" sid="JAS 1:26"/>Kon may tawo nga nagahunahuna nga siya relihiyuso pero indi makapugong sang iya dila, ang iya pagkarelihiyuso wala sing pulos kag ginadayaan lang niya ang iya kaugalingon. <verse eid="JAS 1:26"/><verse number="27" style="v" sid="JAS 1:27"/>Ang pagkarelihiyuso nga ginakabig sang Dios nga Amay nga matarong kag wala sing kasawayan amo ini: ang pagbulig sa mga ilo kag sa mga balo sa ila mga kalisod, kag ang paglikaw sa tanan nga kalautan sining kalibutan.<verse eid="JAS 1:27"/></para>
  <chapter eid="JAS 1"/>
  <chapter number="2" style="c" sid="JAS 2"/>
  <para style="s1">Paandam sa mga May Pinilian</para>
  <para style="p">
    <verse number="1" style="v" sid="JAS 2:1"/>Mga kauturan ko, bilang mga tumuluo sang aton makagagahom nga Ginoong Jesu-Cristo, dapat wala kita pinilian sa aton pagtratar sa aton isigkatawo. <verse eid="JAS 2:1"/><verse number="2" style="v" sid="JAS 2:2"/>Halimbawa, may duha ka tawo nga magkadto sa inyo pagtilipon: ang isa <char style="add">manggaranon nga</char> may bulawan nga mga singsing kag may malahalon nga bayo, kag ang isa imol nga gisi ang iya bayo. <verse eid="JAS 2:2"/><verse number="3" style="v" sid="JAS 2:3"/>Kon palabihon ninyo ang tawo nga nagabayo sang malahalon kag hatagan ninyo sing maayo nga pulungkuan, pero ang imol patindugon lang ninyo, ukon papungkuon lang sa salog, <verse eid="JAS 2:3"/><verse number="4" style="v" sid="JAS 2:4"/>ti may pinilian kamo kag ginahukman ninyo ang mga imol suno sa inyo malain nga hunahuna.<verse eid="JAS 2:4"/></para>
  <para style="p">
    <verse number="5" style="v" sid="JAS 2:5"/>Pamati kamo mga hinigugma ko nga mga utod! Ginpili sang Dios ang mga imol diri sa kalibutan para magmanggaranon sila sa pagtuo kag masakop sila sa iya nga paghari nga ginpromisa niya sa mga nagahigugma sa iya. <verse eid="JAS 2:5"/><verse number="6" style="v" sid="JAS 2:6"/>Pero ang inyo ginahimo, ginapakanubo ninyo ang mga imol. Indi bala nga ang mga manggaranon amo ang nagadaogdaog kag nagaakusar sa inyo? <verse eid="JAS 2:6"/><verse number="7" style="v" sid="JAS 2:7"/>Indi bala nga sila amo man ang nagapakalain sang talahuron nga ngalan ni Jesu-Cristo nga sa sina nga ngalan kilala kamo?<verse eid="JAS 2:7"/></para>
  <para style="p">
    <verse number="8" style="v" sid="JAS 2:8"/>Pero kon ginasunod ninyo ang kasuguan sang Hari, nga nasulat sa Kasulatan nga nagasiling, “Higugmaon mo ang imo isigkatawo pareho sang paghigugma mo sa imo kaugalingon,”<note caller="+" style="f"><char style="fr" closed="false">2:8 </char><char style="ft" closed="false"><char style="xt"><ref loc="LEV 19:18">Lev. 19:18</ref></char></char></note> maayo ang inyo ginahimo. <verse eid="JAS 2:8"/><verse number="9" style="v" sid="JAS 2:9"/>Pero kon may pinilian kamo, nakasala kamo kag suno sa Kasuguan dapat kamo silutan, kay ginalapas ninyo ato nga sugo. <verse eid="JAS 2:9"/><verse number="10" style="v" sid="JAS 2:10"/>Ang bisan sin-o nga nagatuman sa bilog nga Kasuguan pero nakalapas sa isa ka sugo, nakalapas sa tanan nga Kasuguan. <verse eid="JAS 2:10"/><verse number="11" style="v" sid="JAS 2:11"/>Kay ang nagasiling, “Indi ka magpanginbabayi ukon magpanginlalaki,” amo man ang nagasiling, “Indi ka magpatay.”<note caller="+" style="f"><char style="fr" closed="false">2:11 </char><char style="ft" closed="false"><char style="xt"><ref loc="EXO 20:13-14">Exo. 20:13-14</ref>; <ref loc="DEU 5:17">Deu. 5:17</ref>, <ref loc="DEU 5:18">18</ref></char></char></note> Bisan wala ka nagpanginbabayi ukon nagpanginlalaki, pero kon nakapatay ka, ginlapas mo ang Kasuguan. <verse eid="JAS 2:11"/><verse number="12" style="v" sid="JAS 2:12"/>Gani mag-andam kamo sa inyo paghambal kag pagginawi, tungod nga ang Kasuguan nga nagahilway sa inyo amo man ang magahukom sa inyo. <verse eid="JAS 2:12"/><verse number="13" style="v" sid="JAS 2:13"/>Kay sa oras nga ang Dios maghukom, indi siya magkaluoy sa tawo nga wala sing kaluoy. Pero ang maluluy-on wala dapat kahadlukan sa oras sang paghukom.<verse eid="JAS 2:13"/></para>
  <para style="s1">Ang Pagtuo kag ang Maayo nga mga Binuhatan</para>
  <para style="p">
    <verse number="14" style="v" sid="JAS 2:14"/>Mga kauturan ko, ano bala ang makuha sang tawo kon magsiling siya, “May pagtuo ako,” pero <char style="add">ini nga pagtuo</char> wala ginaupdi sang <char style="add">maayo nga</char> mga binuhatan? Maluwas bala siya sa sina nga klase sang pagtuo? <verse eid="JAS 2:14"/><verse number="15" style="v" sid="JAS 2:15"/>Abi may utod kita nga nagakinahanglan sang bayo kag pagkaon, <verse eid="JAS 2:15"/><verse number="16" style="v" sid="JAS 2:16"/>kag ang isa sa inyo magsiling sa iya, “Kabay pa nga pakamaayuhon ka sang Dios, indi ka magpatugnaw kag magpagutom,” pero wala man niya siya paghatagi sang iya mga kinahanglanon, ti, ano ang maayo nga nahimo sina? <verse eid="JAS 2:16"/><verse number="17" style="v" sid="JAS 2:17"/>Amo man ang pagtuo; kon wala ginaupdi sang <char style="add">maayo nga</char> mga binuhatan, ina nga pagtuo patay<note caller="+" style="f"><char style="fr" closed="false">2:17 </char><char style="fq" closed="false">patay: </char><char style="ft" closed="false">ukon, </char><char style="fqa" closed="false">wala sing pulos</char></note>.<verse eid="JAS 2:17"/></para>
  <para style="p">
    <verse number="18" style="v" sid="JAS 2:18"/>Pero basi kon may ara sa inyo nga magsiling, “May pagtuo ako kag ikaw ya may mga binuhatan.” <char style="add">Ang sabat ko amo ini,</char> paano ko makita ang imo pagtuo kon wala ka sang mga binuhatan? Pero ipakita ko sa imo nga may pagtuo ako paagi sa akon mga binuhatan. <verse eid="JAS 2:18"/><verse number="19" style="v" sid="JAS 2:19"/>Nagapati ka nga may isa lamang ka Dios. Maayo gid! Pero ang mga demonyo nagapati man kag nagakurog <char style="add">pa gani sa kahadlok sa Dios</char>. <verse eid="JAS 2:19"/><verse number="20" style="v" sid="JAS 2:20"/>Buang-buang ka! Gusto mo bala nga pamatud-an ko sa imo nga ang pagtuo nga wala ginaupdi sang <char style="add">maayo nga</char> mga binuhatan wala gid sing pulos? <verse eid="JAS 2:20"/><verse number="21" style="v" sid="JAS 2:21"/>Paano ginpakamatarong <char style="add">sang Dios</char> ang aton katigulangan nga si Abraham? Indi bala nga paagi sa iya mga binuhatan? Sa iya pagtuman sa Dios, ginhalad niya ang iya anak nga si Isaac sa halaran. <verse eid="JAS 2:21"/><verse number="22" style="v" sid="JAS 2:22"/>Ti, nakita mo? Ang iya pagtuo kag ang iya mga binuhatan nag-updanay. Ang iya pagtuo napamatud-an nga matuod gid<note caller="+" style="f"><char style="fr" closed="false">2:22 </char><char style="fq" closed="false">napamatud-an nga matuod gid: </char><char style="ft" closed="false">ukon, </char><char style="fqa" closed="false">nakompleto</char></note> paagi sa iya mga binuhatan. <verse eid="JAS 2:22"/><verse number="23" style="v" sid="JAS 2:23"/>Napamatud-an ang ginasiling sang Kasulatan, “Nagtuo si Abraham sa Dios, kag tungod sang iya pagtuo ginpakamatarong siya <char style="add">sang Dios</char>.”<note caller="+" style="f"><char style="fr" closed="false">2:23 </char><char style="ft" closed="false"><char style="xt"><ref loc="GEN 15:6">Gen. 15:6</ref></char></char></note> Gintawag pa gani siya nga abyan sang Dios. <verse eid="JAS 2:23"/><verse number="24" style="v" sid="JAS 2:24"/>Gani nakita ta nga ang tawo ginapakamatarong sang Dios paagi sa iya mga binuhatan kag indi lamang paagi sa iya pagtuo. <verse eid="JAS 2:24"/><verse number="25" style="v" sid="JAS 2:25"/>Amo man ini ang natabo kay Rahab nga nagbaligya sang iya lawas. Ginbaton niya ang mga espiya <char style="add">nga Israelinhon sa iya balay kag gintago sila</char>. Gintudlo pa niya sa ila ang alagyan para makapalagyo sila. Gani tungod sa iya ginhimo ginpakamatarong siya <char style="add">sang Dios</char>.<verse eid="JAS 2:25"/></para>
  <para style="p">
    <verse number="26" style="v" sid="JAS 2:26"/>Ang lawas nga wala sing espiritu patay; amo man ang pagtuo nga wala ginaupdi sang <char style="add">maayo nga</char> mga binuhatan, patay man.<verse eid="JAS 2:26"/></para>
  <chapter eid="JAS 2"/>
  <chapter number="3" style="c" sid="JAS 3"/>
  <para style="s1">Ang Dila</para>
  <para style="p">
    <verse number="1" style="v" sid="JAS 3:1"/>Mga kauturan ko, indi lang basta-basta nga maghandom ang madamo sa inyo nga mangin manunudlo, kay nahibaluan ninyo nga mas maid-id ang paghukom sang Dios sa amon bilang mga manunudlo. <verse eid="JAS 3:1"/><verse number="2" style="v" sid="JAS 3:2"/>Matuod nga tanan kita masami nagakasala. Pero ang tawo nga wala nagakasala sa iya mga ginahambal, ina nga tawo matarong kag sarang makapugong sang iya kaugalingon. <verse eid="JAS 3:2"/><verse number="3" style="v" sid="JAS 3:3"/>Ang mga kabayo ginabusalan ta para mapasunod kon diin ta gusto pakadtuon. <verse eid="JAS 3:3"/><verse number="4" style="v" sid="JAS 3:4"/>Kag hunahunaa man bala ang mga sakayan: bisan ano kadako, kag ginahuyop sang mabaskog nga hangin, kontrolado ini sang diutay nga timon. Gani bisan diin pakadtuon sang timonil ang sakayan, didto ini nagakadto. <verse eid="JAS 3:4"/><verse number="5" style="v" sid="JAS 3:5"/>Amo man ini ang aton dila. Gamay lang ini pero sarang makapabugal sang dalagko nga mga butang. Hunahunaa bala ninyo kon ano kalapad nga kagulangan ang masunog sang gamay nga kalayo. <verse eid="JAS 3:5"/><verse number="6" style="v" sid="JAS 3:6"/>Ang dila pareho man sa kalayo. Masyado kadamo ang kalautan nga ginadala sang dila, kag nagaumid sa aton bilog nga pagkatawo. Ang mga malain nga ginahambal sang aton dila daw kalayo nga nagahalin gid sa impyerno kag amo ang nagaguba sa aton bilog nga pagkabuhi. <verse eid="JAS 3:6"/><verse number="7" style="v" sid="JAS 3:7"/>Ang tanan nga klase sang mga sapat, ang nagalakat, ang nagalupad, ang nagakamang kag ang nagalangoy, maanta sang tawo. <verse eid="JAS 3:7"/><verse number="8" style="v" sid="JAS 3:8"/>Pero wala gid sang tawo nga makakontrolar sang iya dila. Ang dila malain kag indi mapunggan, kag puno sang hilo nga makapatay. <verse eid="JAS 3:8"/><verse number="9" style="v" sid="JAS 3:9"/>Ang aton dila ginagamit ta sa pagpasalamat sa aton Ginoo kag Amay, pero ginagamit ta man sa pagpakamalaot sa aton isigkatawo nga gintuga nga kaangay sang Dios. <verse eid="JAS 3:9"/><verse number="10" style="v" sid="JAS 3:10"/>Pagpasalamat kag pagpakamalaot ang nagaguwa sa isa ka baba. Mga kauturan ko, indi ini dapat matabo. <verse eid="JAS 3:10"/><verse number="11" style="v" sid="JAS 3:11"/>Indi mahimo nga mag-ilig ang tubig nga matab-ang kag maasin sa isa lang ka tuburan. <verse eid="JAS 3:11"/><verse number="12" style="v" sid="JAS 3:12"/>Mga kauturan, indi mahimo nga magpamunga sang olibo ang kahoy nga higera, kag indi man mahimo nga magpamunga sang higera ang tanom nga ubas. Indi ka man makakuha sang tubig nga matab-ang sa dagat.<verse eid="JAS 3:12"/></para>
  <para style="s1">Ang Kaalam nga Halin sa Langit</para>
  <para style="p">
    <verse number="13" style="v" sid="JAS 3:13"/>May ara bala sa inyo nga maalam kag makaintiendi? Ipakita niya nga maalam kag makaintiendi siya paagi sa maayo nga pagkabuhi nga may pagpaubos. Ang tawo indi maalam kon indi siya makapaubos. <verse eid="JAS 3:13"/><verse number="14" style="v" sid="JAS 3:14"/>Pero kon may kahisa kamo kag may maiyaiyahon nga handom, indi kamo magpabugal <char style="add">nga maalam kamo</char>, kay nagabinutig kamo kontra sa kamatuoran. <verse eid="JAS 3:14"/><verse number="15" style="v" sid="JAS 3:15"/>Ina nga klase sang kaalam wala nagahalin sa Dios kundi iya sang kalibutan. Iya ina ni Satanas kag indi iya sang Espiritu Santo. <verse eid="JAS 3:15"/><verse number="16" style="v" sid="JAS 3:16"/>Kay kon diin ang kahisa kag pagkamaiyaiyahon, didto man ang pagginamo kag ang tanan nga klase sang mga kalautan. <verse eid="JAS 3:16"/><verse number="17" style="v" sid="JAS 3:17"/>Pero kon may kaalam kita nga halin sa Dios, una sa tanan, matinlo ang aton kabuhi, dason mainabyanon, malulo, mabinatunon sa mga pagpanudlo, maluluy-on gid, maayo ang ginahimo, palareho ang pagtratar sa isigkatawo, kag indi hipokrito. <verse eid="JAS 3:17"/><verse number="18" style="v" sid="JAS 3:18"/>Ang mga tawo nga may kalinong kag nagapanggas sang kalinong magapatubas sang matarong nga relasyon sa isa kag isa.<verse eid="JAS 3:18"/></para>
  <chapter eid="JAS 3"/>
  <chapter number="4" style="c" sid="JAS 4"/>
  <para style="s1">Ang Pagpakig-abyan sa Kalibutan</para>
  <para style="p">
    <verse number="1" style="v" sid="JAS 4:1"/>Ano bala ang ginahalinan sang inyo mga pag-ilinaway kag mga pagginamo? Indi bala nga tungod sa inyo malain nga mga handom nga nagaginamo sa sulod sang inyo tagipusuon? <verse eid="JAS 4:1"/><verse number="2" style="v" sid="JAS 4:2"/>May mga butang nga inyo ginahandom, ugaling indi ninyo maangkon, gani gusto ninyo magpatay. May mga butang nga inyo gid naluyagan kag kon indi ninyo maangkon, nagapangaway kamo. Indi ninyo maangkon ang inyo luyag tungod kay wala kamo nagapangayo sa Dios. <verse eid="JAS 4:2"/><verse number="3" style="v" sid="JAS 4:3"/>Kag kon nagapangayo kamo, wala kamo ginahatagi kay malain ang inyo tinutuyo. Ang mga butang nga inyo ginapangayo para lang sa inyo kaugalingon nga kalipayan. <verse eid="JAS 4:3"/><verse number="4" style="v" sid="JAS 4:4"/>Kamo nga mga <char style="add">pareho sang</char> babayi nga nagapanginlalaki, wala bala kamo kahibalo nga kon palabihon ninyo ang mga butang diri sa kalibutan, kaaway kamo sang Dios? Gani, kon palabihon ninyo ang mga butang diri sa kalibutan sang sa Dios, ginahimo ninyo ang inyo kaugalingon nga kaaway sang Dios. <verse eid="JAS 4:4"/><verse number="5" style="v" sid="JAS 4:5"/>Indi kamo maghunahuna nga wala sing pulos ining ginasiling sang Kasulatan: “Nagahandom nga may kaimon ang Dios sa espiritu nga ginpapuyo niya sa aton.”<note caller="+" style="f"><char style="fr" closed="false">4:5 </char><char style="fq" closed="false">Nagahandom…sa aton: </char><char style="ft" closed="false">siguro ang buot silingon, </char><char style="fqa" closed="false">Gusto gid sang Dios nga ang aton espiritu nga iya ginpapuyo sa aton maghigugma lang sa iya; </char><char style="ft" closed="false">ukon, </char><char style="fqa" closed="false">Gusto gid sang Espiritu nga ginpapuyo sa aton nga maghigugma lang kita sa Dios.</char></note> <verse eid="JAS 4:5"/><verse number="6" style="v" sid="JAS 4:6"/>Pero ginakaluoyan gid kita sang Dios. Amo ina nga nagasiling ang Kasulatan, “Ginakontra sang Dios ang bugalon, pero ginakaluoyan niya ang mapainubuson.”<note caller="+" style="f"><char style="fr" closed="false">4:6 </char><char style="ft" closed="false"><char style="xt"><ref loc="PRO 3:34">Hul. 3:34</ref></char></char></note><verse eid="JAS 4:6"/></para>
  <para style="p">
    <verse number="7" style="v" sid="JAS 4:7"/>Gani magpasakop kamo sa Dios. Pakigbatui ninyo ang yawa kag magapalagyo siya sa inyo. <verse eid="JAS 4:7"/><verse number="8" style="v" sid="JAS 4:8"/>Magpalapit kamo sa Dios, kag ang Dios magapalapit sa inyo. Kamo nga mga makasasala, magkabuhi kamo sang matinlo! Kag kamo nga nagapangduhaduha, tinlui ninyo ang inyo mga tagipusuon. <verse eid="JAS 4:8"/><verse number="9" style="v" sid="JAS 4:9"/>Magpangasubo kamo, maghibi sang tudo <char style="add">tungod sa inyo mga sala</char>. Sa baylo nga magkadlaw kamo kag magkalipay, magpangasubo kamo. <verse eid="JAS 4:9"/><verse number="10" style="v" sid="JAS 4:10"/>Magpaubos kamo sa Ginoo, kag iya kamo pataason.<verse eid="JAS 4:10"/></para>
  <para style="s1">Paandam Kontra sa Paghukom sa Kapareho nga Utod</para>
  <para style="p">
    <verse number="11" style="v" sid="JAS 4:11"/>Mga kauturan, indi kamo maghambal sang malain kontra sa isa kag isa. Ang nagahambal sang malain kontra sa iya utod ukon nagahukom sa iya, nagahambal kontra sa Kasuguan, kag nagahukom man sa Kasuguan. Gani kon ikaw na ang nagahukom sa Kasuguan, indi ka na manugtuman sang Kasuguan kundi ikaw na ang hukom. <verse eid="JAS 4:11"/><verse number="12" style="v" sid="JAS 4:12"/>Pero ang Dios gid lang ang naghatag sang Kasuguan kag siya lang ang hukom. Siya gid lang ang sarang makaluwas ukon makasilot sa tawo. Gani, sin-o ka gid nga nagahukom sa imo isigkatawo?<verse eid="JAS 4:12"/></para>
  <para style="s1">Paandam Kontra sa Pagpabugal</para>
  <para style="p">
    <verse number="13" style="v" sid="JAS 4:13"/>Pamati kamo sa akon, kamo nga nagasiling, “Karon ukon buwas makadto kami sa isa ka siyudad. Didto kami maestar sang isa ka tuig. Manegosyo kami kag magtipon sang madamo nga kuwarta.” <verse eid="JAS 4:13"/><verse number="14" style="v" sid="JAS 4:14"/>Ang matuod, wala gani kamo kahibalo kon ano ang matabo sa inyo buwas. Kay ang aton kabuhi pareho sang ambon nga makita, kag sa indi lamang madugay madula. <verse eid="JAS 4:14"/><verse number="15" style="v" sid="JAS 4:15"/>Gani, amo ini ang inyo isiling, “Kon itugot sang Ginoo, kag kon buhi pa kita, amo ini ukon amo ina ang aton himuon.” <verse eid="JAS 4:15"/><verse number="16" style="v" sid="JAS 4:16"/>Pero karon, nagapabugal kamo kag nagapadayaw. Ang tanan nga pagpabugal nga pareho sina malain.<verse eid="JAS 4:16"/></para>
  <para style="p">
    <verse number="17" style="v" sid="JAS 4:17"/>Kon nahibaluan sang tawo kon ano ang maayo nga dapat niya himuon, pero wala niya ginahimo, nagapakasala siya.<verse eid="JAS 4:17"/></para>
  <chapter eid="JAS 4"/>
  <chapter number="5" style="c" sid="JAS 5"/>
  <para style="s1">Paandam sa mga Manggaranon</para>
  <para style="p">
    <verse number="1" style="v" sid="JAS 5:1"/>Kamo nga mga manggaranon, pamati kamo! Maghibi kamo sing tudo sa mga kalisod nga magaabot sa inyo. <verse eid="JAS 5:1"/><verse number="2" style="v" sid="JAS 5:2"/>Nagakadunot ang inyo mga manggad kag ginaut-ot sang mga sapat-sapat ang inyo mga bayo. <verse eid="JAS 5:2"/><verse number="3" style="v" sid="JAS 5:3"/>Ginatago lang ninyo ang inyo mga kuwarta kag indi man lang mapuslan. Sa ulihi nga mga inadlaw silutan kamo sa impyerno tungod sa inyo kuwarta nga wala ninyo paggamita sa kaayuhan. Kanugon lang sang inyo pagtipon kay ang kalibutan madali na lang matapos. <verse eid="JAS 5:3"/><verse number="4" style="v" sid="JAS 5:4"/>Pamatii ninyo ang mga reklamo sang mga tawo nga inyo ginpaobra sa inyo kaumahan pero wala ninyo pagsuhuli. Dapat ninyo mahibaluan nga ang mga paghibi sang inyo mga manug-ani nabatian sang Ginoo nga Makagagahom. <verse eid="JAS 5:4"/><verse number="5" style="v" sid="JAS 5:5"/>Nagpagusto kamo sa inyo kabuhi diri sa kalibutan. Pareho lang nga ginpatambok ninyo ang inyo kaugalingon para sa adlaw sang pag-ihaw. <verse eid="JAS 5:5"/><verse number="6" style="v" sid="JAS 5:6"/>Ginhukman ninyo kag ginpamatay ang mga tawo nga wala sing sala, bisan wala sila nagbato sa inyo.<verse eid="JAS 5:6"/></para>
  <para style="s1">Ang Pag-agwanta kag Pagpangamuyo</para>
  <para style="p">
    <verse number="7" style="v" sid="JAS 5:7"/>Mga kauturan, magmainagwantahon kamo hasta sa pag-abot sang Ginoo. Tan-awa ninyo ang mga mangunguma, mainagwantahon sila nga nagahulat sa nahauna nga ulan. Pagkatapos nila tanom, mainagwantahon naman sila sa paghulat sang masunod nga ulan kag sang ila patubas. <verse eid="JAS 5:7"/><verse number="8" style="v" sid="JAS 5:8"/>Gani magmainagwantahon man kamo. Indi kamo magdula sang inyo paglaom, kay madali na lang mag-abot ang Ginoo.<verse eid="JAS 5:8"/></para>
  <para style="p">
    <verse number="9" style="v" sid="JAS 5:9"/>Mga kauturan, indi kamo magbinasulay, para indi kamo pagsilutan sang Dios. Ang magahukom sa aton madali na lang mag-abot. <verse eid="JAS 5:9"/><verse number="10" style="v" sid="JAS 5:10"/>Himua ninyo nga sulundan ang pag-agwanta sang mga propeta nga ginsugo sang Ginoo nga maghambal para sa iya.<note caller="+" style="f"><char style="fr" closed="false">5:10 </char><char style="fq" closed="false">nga ginsugo…iya: </char><char style="ft" closed="false">sa literal, </char><char style="fqa" closed="false">nga naghambal sa ngalan sang Ginoo</char></note> <verse eid="JAS 5:10"/><verse number="11" style="v" sid="JAS 5:11"/>Indi bala nga ginakabig ta nga bulahan ang mga tawo nga nagabatas? Nabatian ninyo ang mga pagbatas ni Job, kag nahibaluan man ninyo kon paano siya ginbuligan sang Ginoo sang ulihi. Kay ang Ginoo maayo kag maluluy-on.<verse eid="JAS 5:11"/></para>
  <para style="p">
    <verse number="12" style="v" sid="JAS 5:12"/>Mga kauturan, labaw sa tanan indi gid kamo magsumpa nga nagasiling, “Saksi ang langit,” ukon “Saksi ang duta,” ukon ang iban pa nga mga butang. Magsiling kamo “huo” kon huo ang inyo gusto ihambal kag “indi” kon indi, para indi kamo pagsilutan sang Dios.<verse eid="JAS 5:12"/></para>
  <para style="p">
    <verse number="13" style="v" sid="JAS 5:13"/>May ara bala sa inyo nga nagaantos? Dapat magpangamuyo siya. May ara bala sa inyo nga malipayon? Magkanta siya sang mga pagdayaw. <verse eid="JAS 5:13"/><verse number="14" style="v" sid="JAS 5:14"/>May ara bala sa inyo nga nagamasakit? Magtawag siya sang mga manugdumala sang iglesya para pangamuyuan siya kag banyusan sang lana sa ngalan<note caller="+" style="f"><char style="fr" closed="false">5:14 </char><char style="fq" closed="false">ngalan: </char><char style="ft" closed="false">buot silingon, </char><char style="fqa" closed="false">gahom ukon awtoridad</char></note> sang Ginoo. <verse eid="JAS 5:14"/><verse number="15" style="v" sid="JAS 5:15"/>Ang pangamuyo nga may pagtuo amo ang magaayo sa nagamasakit. Pabangunon siya sang Ginoo kag patawaron sa iya mga sala kon nakasala siya. <verse eid="JAS 5:15"/><verse number="16" style="v" sid="JAS 5:16"/>Gani, magtuad kamo sang inyo mga sala sa isa kag isa, kag magpangamuyuay para mag-ayo kamo. Kay dako ang mahimo sang pangamuyo sang matarong nga tawo, <verse eid="JAS 5:16"/><verse number="17" style="v" sid="JAS 5:17"/>pareho kay <char style="add">Propeta</char> Elias. Siya tawo man nga pareho sa aton. Nagpangamuyo siya sang hugot sa iya tagipusuon nga indi mag-ulan, kag wala nag-ulan sa duta sa sulod sang tatlo ka tuig kag tunga. <verse eid="JAS 5:17"/><verse number="18" style="v" sid="JAS 5:18"/>Pagkatapos nagpangamuyo naman siya nga mag-ulan, kag natuman ini. Dayon nagdamo ang patubas sang duta.<verse eid="JAS 5:18"/></para>
  <para style="p">
    <verse number="19" style="v" sid="JAS 5:19"/>Mga kauturan ko, kon may isa sa inyo nga nagpalayo sa kamatuoran, kag may isa nga magpabalik sa iya, <verse eid="JAS 5:19"/><verse number="20" style="v" sid="JAS 5:20"/>dapat mahibaluan ninyo nga ang nagapabalik sa makasasala halin sa iya malain nga pagginawi magaluwas sang kalag sang sadto nga makasasala sa kamatayon, kag mapatawad ang madamo nga sala.<verse eid="JAS 5:20"/></para>
  <chapter eid="JAS 5"/>
</usx>
