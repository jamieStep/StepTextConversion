<?xml version="1.0" encoding="UTF-8"?>
<usx version="3.0">
  <book code="GAL" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright © 1996, 2006, 2011, 2022 by Biblica, Inc.</para>
  <para style="h">Galacia</para>
  <para style="toc1">Ang Sulat ni Pablo sa mga Taga-Galacia</para>
  <para style="toc2">Galacia</para>
  <para style="toc3">Gal.</para>
  <para style="mt2">Ang Sulat ni Pablo sa mga</para>
  <para style="mt1">Taga-Galacia</para>
  <para style="ie"/>
  <chapter number="1" style="c" sid="GAL 1"/>
  <para style="p">
    <verse number="1" style="v" sid="GAL 1:1"/>
    <char style="add">Ako</char> si Pablo nga apostol. <char style="add">Ang akon pagkaapostol</char> indi halin sa tawo ukon paagi sa tawo, kundi paagi kay Jesu-Cristo kag sa Dios nga Amay nga nagbanhaw sa iya halin sa kamatayon.<verse eid="GAL 1:1"/></para>
  <para style="p">
    <verse number="2" style="v" sid="GAL 1:2"/>
    <char style="add">Ako</char> kag ang tanan nga kauturan diri <char style="add">nagapangamusta</char> sa mga iglesya dira sa Galacia.<verse eid="GAL 1:2"/></para>
  <para style="p">
    <verse number="3" style="v" sid="GAL 1:3"/>Kabay pa nga mabaton ninyo ang grasya<note caller="+" style="f"><char style="fr" closed="false">1:3 </char><char style="fq" closed="false">grasya: </char><char style="ft" closed="false">ukon, </char><char style="fqa" closed="false">pagpakamaayo</char></note> kag kalinong<note caller="+" style="f"><char style="fr" closed="false">1:3 </char><char style="fq" closed="false">kalinong: </char><char style="ft" closed="false">ukon, </char><char style="fqa" closed="false">maayo nga kahimtangan</char></note> halin sa Dios nga aton Amay kag kay Ginoong Jesu-Cristo.<verse eid="GAL 1:3"/></para>
  <para style="p">
    <verse number="4" style="v" sid="GAL 1:4"/>Naghalad si Cristo sang iya kaugalingon para mapatawad kita sa aton mga sala, kag para maluwas niya kita sa kalautan nga nagahari sa sini nga panahon. Ginhimo niya ini tungod nga amo ini ang kabubut-on sang aton Dios kag Amay. <verse eid="GAL 1:4"/><verse number="5" style="v" sid="GAL 1:5"/>Dalayawon ang Dios hasta san-o! Amen.<verse eid="GAL 1:5"/></para>
  <para style="s1">Ang Maayong Balita Parte kay Cristo nga Wala gid sing may Makatupong</para>
  <para style="p">
    <verse number="6" style="v" sid="GAL 1:6"/>Natingala gid ako nga kadali lang sa inyo magtalikod sa Dios nga nagtawag sa inyo paagi sa grasya ni Cristo kag magpati sa iban nga maayong balita. <verse eid="GAL 1:6"/><verse number="7" style="v" sid="GAL 1:7"/><char style="add">Ang matuod</char> wala na sang iban pa nga maayong balita. Pero nasambit ko ini tungod nga may mga tawo dira nga nagagamo sa inyo kay gusto nila nga tikuon ang Maayong Balita parte kay Cristo. <verse eid="GAL 1:7"/><verse number="8" style="v" sid="GAL 1:8"/>Pero tandai ninyo ini: bisan ang anghel nga halin sa langit ukon bisan kami pa ang magwali sang lain nga maayong balita sang sa amon anay ginwali sa inyo, sumpaon siya sang Dios! <verse eid="GAL 1:8"/><verse number="9" style="v" sid="GAL 1:9"/>Nagsiling na kami sang una, kag subong ginasulit ko, nga ang bisan sin-o nga nagawali sa inyo sang lain nga maayong balita sang sa inyo nabaton sa amon, sumpaon siya sang Dios. <verse eid="GAL 1:9"/><verse number="10" style="v" sid="GAL 1:10"/>Indi kamo maghunahuna nga gusto ko lang nga dayawon ako sang tawo. Indi! Gusto ko nga ang Dios amo ang magdayaw sa akon. Indi man kamo maghunahuna nga gusto ko lang magpaayon sa mga tawo, kay kon amo ina ang akon ginahimo, indi ako matuod nga alagad ni Cristo.<verse eid="GAL 1:10"/></para>
  <para style="s1">Kon Paano Nangin Apostol si Pablo</para>
  <para style="p">
    <verse number="11" style="v" sid="GAL 1:11"/>Gusto ko nga mahibaluan ninyo mga kauturan, nga ang Maayong Balita nga akon ginwali sa inyo indi himo-himo lang sang tawo. <verse eid="GAL 1:11"/><verse number="12" style="v" sid="GAL 1:12"/>Wala ko ini nabaton halin sa tawo, kag wala man sang tawo nga nagtudlo sini sa akon, kundi si Jesu-Cristo ang nagpahayag sini sa akon.<verse eid="GAL 1:12"/></para>
  <para style="p">
    <verse number="13" style="v" sid="GAL 1:13"/>Nabatian ninyo ang akon mga ginhimo sang nagasunod pa ako sa relihiyon sang mga Judio. Ginhingabot ko nga wala sing luoy-luoy ang iglesya sang Dios, kag gintinguhaan ko nga laglagon sila tanan. <verse eid="GAL 1:13"/><verse number="14" style="v" sid="GAL 1:14"/>Kag kon parte sa mga pagtuman sa amon mga pagsulundan sa relihiyon sang mga Judio, nalabawan ko ang kadam-an sa akon mga katubo-tubo nga mga Judio, kay gintinguhaan ko nga tumanon gid ang mga tradisyon sang amon mga katigulangan.<verse eid="GAL 1:14"/></para>
  <para style="p">
    <verse number="15" style="v" sid="GAL 1:15"/>Pero ginkaluoyan ako sang Dios, kay sa wala pa ako matawo ginpili na niya ako kag gintawag <char style="add">nga mag-alagad sa iya</char>. <verse eid="GAL 1:15"/><verse number="16" style="v" sid="GAL 1:16"/>Kag sang nagpahayag ang Dios sa akon sang iya Anak para iwali siya sa mga indi Judio, wala ako nagpatudlo kay bisan sin-o. <verse eid="GAL 1:16"/><verse number="17" style="v" sid="GAL 1:17"/>Wala man ako nagkadto sa Jerusalem para magpakigkita sa mga apostoles nga nauna sa akon. Sa baylo, nagkadto ako dayon sa Arabia kag pagkatapos nagbalik ako sa Damascus. <verse eid="GAL 1:17"/><verse number="18" style="v" sid="GAL 1:18"/>Pagkatapos sang tatlo ka tuig, nagkadto ako sa Jerusalem para magpakigkita kay Pedro.<note caller="+" style="f"><char style="fr" closed="false">1:18 </char><char style="fq" closed="false">Pedro: </char><char style="ft" closed="false">sa Griego, </char><char style="fqa" closed="false">Cefas </char><char style="ft" closed="false">(amo man sa <char style="xt"><ref loc="GAL 2:9">2:9</ref>, <ref loc="GAL 2:11">11</ref>, <ref loc="GAL 2:14">14</ref></char>)</char></note> Duha ako ka semana didto sa iya. <verse eid="GAL 1:18"/><verse number="19" style="v" sid="GAL 1:19"/>Wala ako sang iban nga nakita didto nga mga apostoles luwas lang kay Santiago nga utod sang Ginoo.<verse eid="GAL 1:19"/></para>
  <para style="p">
    <verse number="20" style="v" sid="GAL 1:20"/>Matuod ang tanan nga ginasugid ko sa sulat nga ini, kag nahibaluan sang Dios nga wala ako nagabutig.<verse eid="GAL 1:20"/></para>
  <para style="p">
    <verse number="21" style="v" sid="GAL 1:21"/>Dayon nagkadto ako sa Syria kag sa Cilicia. <verse eid="GAL 1:21"/><verse number="22" style="v" sid="GAL 1:22"/>Sang sadto nga tiyempo indi pa ako personal nga kilala sang mga iglesya nga ara kay Cristo sa Judea. <verse eid="GAL 1:22"/><verse number="23" style="v" sid="GAL 1:23"/>Nabalitaan lang nila nga ang nagahingabot anay sa ila nagawali na sang pagtuo nga sadto gintinguhaan niya nga dulaon. <verse eid="GAL 1:23"/><verse number="24" style="v" sid="GAL 1:24"/>Gani gindayaw nila ang Dios tungod sa ginhimo niya sa akon.<verse eid="GAL 1:24"/></para>
  <chapter eid="GAL 1"/>
  <chapter number="2" style="c" sid="GAL 2"/>
  <para style="s1">Si Pablo kag ang Iban nga mga Apostoles</para>
  <para style="p">
    <verse number="1" style="v" sid="GAL 2:1"/>Pagkaligad sang 14 ka tuig, nagbalik liwat ako sa Jerusalem. Kaupod ko si Barnabas, kag gindala ko man si Tito. <verse eid="GAL 2:1"/><verse number="2" style="v" sid="GAL 2:2"/>Nagbalik ako tungod nga nagpahayag ang Dios sa akon nga makadto ako didto. Nagpakigkita ako sa mga manugdumala sang mga tumuluo. Kag sang kamihanon na lang, ginpaathag ko sa ila kon ano ang Maayong Balita nga akon ginawali sa mga indi Judio. Ginhimo ko ato kay indi ko gusto nga mangin wala sing pulos ang akon mga pagpangabudlay sang una kag subong. <verse eid="GAL 2:2"/><verse number="3" style="v" sid="GAL 2:3"/><char style="add">Komporme sila sa akon ginawali,</char> kay bisan indi Judio si Tito nga akon upod, wala sila nagpilit nga tulion siya <char style="add">suno sa Kasuguan ni Moises</char>. <verse eid="GAL 2:3"/><verse number="4" style="v" sid="GAL 2:4"/>Ang mga tawo lang nga nagpakuno-kuno nga sila mga tumuluo ang nagsiling nga kinahanglan siya nga tulion. Ato nga mga tawo nag-impon lang sa mga tumuluo para panilagan ang aton kahilwayan <char style="add">sa Kasuguan ni Moises</char>, nga naangkon ta paagi kay Cristo Jesus. Kay gusto nila nga pasundon kita sa sina nga mga sugo. <verse eid="GAL 2:4"/><verse number="5" style="v" sid="GAL 2:5"/>Pero wala gid kami nagsunod sa ila gusto bisan gamay lang, para matipigan namon para sa inyo ang kamatuoran <char style="add">nga ginatudlo</char> sang Maayong Balita.<verse eid="GAL 2:5"/></para>
  <para style="p">
    <verse number="6" style="v" sid="GAL 2:6"/>Ang mga manugdumala sang mga tumuluo <char style="add">didto sa Jerusalem</char> wala gid sing may gindugang sa akon ginatudlo. (Kon sa bagay ano gid man ina sa akon kon sin-o gid sila, tungod nga sa Dios palareho lang kami.) <verse eid="GAL 2:6"/><verse number="7" style="v" sid="GAL 2:7"/>Sa baylo, ginkilala nila nga ako amo ang ginatugyanan sang Dios nga magtudlo sang Maayong Balita sa mga indi Judio, pareho man kay Pedro nga gintugyanan sa pagtudlo sa mga Judio. <verse eid="GAL 2:7"/><verse number="8" style="v" sid="GAL 2:8"/>Kay ang Dios nga naghimo sa kay Pedro nga mangin apostol para sa mga Judio amo man ang naghimo sa akon <char style="add">nga mangin apostol</char> para sa mga indi Judio. <verse eid="GAL 2:8"/><verse number="9" style="v" sid="GAL 2:9"/>Gani pagkahibalo sang mga ginakilala nga mga manugdumala sang mga tumuluo, nga amo sila ni Santiago, Pedro kag Juan, nga ginhatagan ako sang Dios sini nga buluhaton, ginbaton nila kami ni Barnabas bilang ila mga kaupod <char style="add">nga manugpangabudlay</char>. Kag nagsugtanay kami nga kami ni Barnabas <char style="add">magawali</char> sa mga indi Judio kag sila ya sa mga Judio. <verse eid="GAL 2:9"/><verse number="10" style="v" sid="GAL 2:10"/>Ang ila lang pangabay sa amon nga buligan namon ang imol nga mga tumuluo <char style="add">didto sa Jerusalem</char>. Amo man gani ina ang akon luyag nga himuon.<verse eid="GAL 2:10"/></para>
  <para style="s1">Ginsaway ni Pablo si Pedro sa Antioc</para>
  <para style="p">
    <verse number="11" style="v" sid="GAL 2:11"/>Karon, sang si Pedro didto sa Antioc, ginsaway ko siya tungod nga sala ang iya ginhimo. <verse eid="GAL 2:11"/><verse number="12" style="v" sid="GAL 2:12"/><char style="add">Amo ini ang natabo</char>: sang wala pa makaabot ang mga tinawo ni Santiago, nagakaon si Pedro kaupod sang mga indi Judio <char style="add">nga mga tumuluo</char>. Pero pag-abot sang mga tinawo ni Santiago, nagbulag siya kag indi na gid siya magkaon upod sa mga indi Judio, kay nahadlok siya nga basi sawayon siya sang mga Judio nga nagapati nga ang mga indi Judio kinahanglan nga magpatuli. <verse eid="GAL 2:12"/><verse number="13" style="v" sid="GAL 2:13"/>Pati ang iban nga Judio <char style="add">nga mga tumuluo didto sa Antioc</char> nagsunod man kay Pedro bisan nahibaluan nila nga indi malain ang magkaon upod sa mga indi Judio. Bisan gani si Barnabas nadala man sa ila pagpakuno-kuno. <verse eid="GAL 2:13"/><verse number="14" style="v" sid="GAL 2:14"/>Sang nakita ko nga wala sila nagasunod sa kamatuoran <char style="add">nga ginatudlo</char> sang Maayong Balita, ginhambalan ko si Pedro sa atubangan sang tanan. Nagsiling ako sa iya, “Ngaa <char style="add">ginhimo mo ato? Daw pareho lang nga</char> ginapilit mo ang mga indi Judio nga magkabuhi subong mga Judio.<note caller="+" style="f"><char style="fr" closed="false">2:14 </char><char style="fq" closed="false">magkabuhi subong mga Judio: </char><char style="ft" closed="false">buot silingon, </char><char style="fqa" closed="false">magsunod sa mga kasuguan sang mga Judio</char></note> Ikaw gani nga Judio mismo wala man nagasunod sa mga kasuguan sang mga Judio, kundi nagakabuhi subong isa ka indi Judio.”<verse eid="GAL 2:14"/></para>
  <para style="s1">Judio ukon Indi Judio Pareho nga Maluwas kon Magtuo</para>
  <para style="p">
    <verse number="15" style="v" sid="GAL 2:15"/>Natawo kami nga mga Judio, kag lain kami sa mga indi Judio nga <char style="add">ginakabig sang kapareho namon nga mga Judio nga</char> mga makasasala. <verse eid="GAL 2:15"/><verse number="16" style="v" sid="GAL 2:16"/>Pero nahibaluan namon nga ginapakamatarong sang Dios ang tawo paagi sa iya pagtuo kay Cristo Jesus kag indi sa pagtuman sa Kasuguan. Gani kami man nga mga Judio nagtuo kay Cristo Jesus para pakamatarungon kami sang Dios tungod sa amon pagtuo kag indi tungod sa amon pagtuman sa Kasuguan. Kay wala gid sing tawo nga pakamatarungon sang Dios paagi sa iya pagtuman sa Kasuguan. <verse eid="GAL 2:16"/><verse number="17" style="v" sid="GAL 2:17"/>Karon, kon sa amon handom nga pakamatarungon kami <char style="add">sang Dios</char> paagi sa amon pagpakig-isa kay Cristo nagaguwa nga kami makasasala <char style="add">tungod nga ginabaliwala namon ang Kasuguan</char>, ano, nagakahulugan bala nga si Cristo nagatulod sa paghimo sang sala? Indi mahimo! <verse eid="GAL 2:17"/><verse number="18" style="v" sid="GAL 2:18"/>Pero kon balikan ko naman ang <char style="add">pagsalig sa Kasuguan nga</char> akon ginbayaan, ako na ang nagapamatuod nga makasasala ako <char style="add">tungod nga ginlapas ko ang Kasuguan</char>. <verse eid="GAL 2:18"/><verse number="19" style="v" sid="GAL 2:19"/>Ang matuod, paagi mismo sa Kasuguan nahibaluan ko nga wala sing gahom ang Kasuguan sa akon.<note caller="+" style="f"><char style="fr" closed="false">2:19 </char><char style="fq" closed="false">nahibaluan ko nga wala sing gahom ang Kasuguan sa akon: </char><char style="ft" closed="false">ukon, </char><char style="fqa" closed="false">nahibaluan ko nga indi ko maangkon ang pagkamatarong paagi sa akon paghimulat sa pagsunod sini.</char></note> Gani hilway na ako nga magkabuhi sa Dios. <verse eid="GAL 2:19"/><verse number="20" style="v" sid="GAL 2:20"/>Napatay ako kaupod ni Cristo sa krus. Indi na ako ang nagakabuhi subong, kundi si Cristo na ang nagakabuhi sa akon. Kag ining kabuhi nga akon ginakabuhi subong amo ang resulta sang akon pagtuo sa Anak sang Dios nga naghigugma sa akon kag naghalad sang iya kabuhi para sa akon. <verse eid="GAL 2:20"/><verse number="21" style="v" sid="GAL 2:21"/>Wala ko ginapakawalay pulos ang grasya sang Dios. Kay kon ang pagtuman sa Kasuguan amo ang paagi nga pakamatarungon sang Dios ang tawo, ti, wala sing pulos ang kamatayon ni Cristo.<verse eid="GAL 2:21"/></para>
  <chapter eid="GAL 2"/>
  <chapter number="3" style="c" sid="GAL 3"/>
  <para style="s1">Ang Pagtuman sa Kasuguan ukon ang Pagtuo kay Cristo</para>
  <para style="p">
    <verse number="1" style="v" sid="GAL 3:1"/>Kamo nga mga taga-Galacia, kulang ang inyo pag-intiendi! Ngaa nagapati kamo sa mga tawo nga nagadaya sa inyo <char style="add">nga sundon gid ninyo ang Kasuguan ni Moises</char>? Maathag ang akon ginsiling sa inyo kon ano ang kahulugan sang kamatayon ni Cristo sa krus. <verse eid="GAL 3:1"/><verse number="2" style="v" sid="GAL 3:2"/>Indi bala nga nabaton na ninyo ang Espiritu <char style="add">Santo</char> paagi sa inyo pagtuo sa <char style="add">Maayong Balita nga</char> inyo nabatian, kag indi tungod sa inyo pagtuman sa Kasuguan? <verse eid="GAL 3:2"/><verse number="3" style="v" sid="GAL 3:3"/>Matuod gid nga kulang ang inyo pag-intiendi. Kay sang pagsugod ninyo <char style="add">sang inyo pagtuo kay Cristo</char> nagsalig kamo sa bulig sang Espiritu <char style="add">Santo</char>, pero subong nagahunahuna kamo nga malambot ninyo ang inyo lalambuton <char style="add">bilang Kristohanon</char> paagi sa inyo kaugalingon nga pagpaninguha. <verse eid="GAL 3:3"/><verse number="4" style="v" sid="GAL 3:4"/>Ano, wala bala sing pulos ang inyo naeksperiensyahan? Indi mahimo nga wala lang ato sing pulos. <verse eid="GAL 3:4"/><verse number="5" style="v" sid="GAL 3:5"/>Indi bala nga ginhatagan kamo sang Dios sang Espiritu <char style="add">Santo</char> kag paagi sa iya nagahimo kamo sang mga milagro? Kag indi bala nga nabaton ninyo ini paagi sa inyo pagtuo sa <char style="add">Maayong Balita nga</char> inyo nabatian, kag indi tungod sa inyo pagtuman sa Kasuguan?<verse eid="GAL 3:5"/></para>
  <para style="p">
    <verse number="6" style="v" sid="GAL 3:6"/>Pareho bala sang natabo kay Abraham. <char style="add">Suno sa Kasulatan</char>, “Nagtuo siya sa Dios, kag tungod sang iya pagtuo ginpakamatarong siya <char style="add">sang Dios</char>.”<note caller="+" style="f"><char style="fr" closed="false">3:6 </char><char style="ft" closed="false"><char style="xt"><ref loc="GEN 15:6">Gen. 15:6</ref></char></char></note> <verse eid="GAL 3:6"/><verse number="7" style="v" sid="GAL 3:7"/>Gani maathag nga ang mga tawo nga nagatuo sa Dios amo ang matuod nga mga kaliwat ni Abraham. <verse eid="GAL 3:7"/><verse number="8" style="v" sid="GAL 3:8"/>Sang una pa gid, nagsiling ang Kasulatan nga pakamatarungon sang Dios ang mga indi Judio tungod sang ila pagtuo. <char style="add">Suno sa Kasulatan,</char> ining Maayong Balita ginpahayag na daan sang Dios kay Abraham. <char style="add">Nagsiling siya,</char> “Pakamaayuhon ko ang tanan nga nasyon paagi sa imo.”<note caller="+" style="f"><char style="fr" closed="false">3:8 </char><char style="ft" closed="false"><char style="xt"><ref loc="GEN 12:3">Gen. 12:3</ref>; <ref loc="GEN 18:18">18:18</ref>; <ref loc="GEN 22:18">22:18</ref></char></char></note> <verse eid="GAL 3:8"/><verse number="9" style="v" sid="GAL 3:9"/>Gani ang mga nagatuo ginapakamaayo man pareho kay Abraham nga nagtuo <char style="add">sa Dios</char>.<verse eid="GAL 3:9"/></para>
  <para style="p">
    <verse number="10" style="v" sid="GAL 3:10"/>Pero ang mga tawo nga nagasalig sa ila pagtuman sa Kasuguan ginpakamalaot na <char style="add">sang Dios</char>. Kay suno sa Kasulatan, “ginapakamalaot ang wala nagatuman sang tanan nga ginapatuman sang Kasuguan.”<note caller="+" style="f"><char style="fr" closed="false">3:10 </char><char style="ft" closed="false"><char style="xt"><ref loc="DEU 27:26">Deu. 27:26</ref></char></char></note> <verse eid="GAL 3:10"/><verse number="11" style="v" sid="GAL 3:11"/>Maathag nga wala gid sing tawo nga pakamatarungon sang Dios tungod sang iya pagtuman sa Kasuguan. Kay <char style="add">nagasiling ang Kasulatan,</char> “Ang tawo nga ginpakamatarong tungod sa iya pagtuo magakabuhi.<note caller="+" style="f"><char style="fr" closed="false">3:11 </char><char style="fq" closed="false">magakabuhi: </char><char style="ft" closed="false">buot silingon, magakabuhi sa wala sing katapusan kag ara sa Dios.</char></note>”<note caller="+" style="f"><char style="fr" closed="false">3:11 </char><char style="ft" closed="false"><char style="xt"><ref loc="HAB 2:4">Hab. 2:4</ref></char></char></note> <verse eid="GAL 3:11"/><verse number="12" style="v" sid="GAL 3:12"/>Ang Kasuguan wala sing labot sa pagtuo, kay <char style="add">nagasiling ang Kasulatan,</char> “Ang tawo nga nagatuman sang Kasuguan makaangkon sang kabuhi.”<note caller="+" style="f"><char style="fr" closed="false">3:12 </char><char style="ft" closed="false"><char style="xt"><ref loc="LEV 18:5">Lev. 18:5</ref></char></char></note> <verse eid="GAL 3:12"/><verse number="13" style="v" sid="GAL 3:13"/>Ginpakamalaot na kita tungod nga indi ta matuman ang tanan nga ginasiling sang Kasuguan. Pero gintubos kita ni Cristo sa sini nga pagpakamalaot. Siya amo ang ginpakamalaot para sa aton. Kay nagasiling ang Kasulatan, “Ang bisan sin-o nga ginbitay sa kahoy ginpakamalaot.”<note caller="+" style="f"><char style="fr" closed="false">3:13 </char><char style="ft" closed="false"><char style="xt"><ref loc="DEU 21:23">Deu. 21:23</ref></char></char></note> <verse eid="GAL 3:13"/><verse number="14" style="v" sid="GAL 3:14"/><char style="add">Amo ini ang ginhimo sang Dios</char> agod paagi kay Cristo Jesus ang pagpakamaayo nga iya ginhatag kay Abraham mahatag man niya sa mga indi Judio, agod paagi sa aton pagtuo mabaton ta ang Espiritu <char style="add">Santo</char> nga iya ginpromisa.<verse eid="GAL 3:14"/></para>
  <para style="s1">Ang Kasuguan kag ang Promisa sang Dios</para>
  <para style="p">
    <verse number="15" style="v" sid="GAL 3:15"/>Mga kauturan, hatagan ko kamo sang halimbawa. Wala sing may makapanginwala ukon makadugang sa kasugtanan nga ginpirmahan na. <verse eid="GAL 3:15"/><verse number="16" style="v" sid="GAL 3:16"/>Karon, nagpromisa <char style="add">ang Dios</char> kay Abraham kag sa iya kaliwat. Wala siya nagsiling <char style="add">kay Abraham</char>, “sa imo mga kaliwat” nga ang buot silingon madamo nga tawo, kundi ang siling niya, “sa imo kaliwat”<note caller="+" style="f"><char style="fr" closed="false">3:16 </char><char style="ft" closed="false">Tan-awa ang <char style="xt"><ref loc="GEN 12:7">Gen. 12:7</ref></char> kag ang footnote.</char></note> nga ang buot silingon isa lang ka tawo; kag ini wala sing iban kundi si Cristo. <verse eid="GAL 3:16"/><verse number="17" style="v" sid="GAL 3:17"/>Ang buot ko silingon amo ini: Ang kasugtanan sang Dios <char style="add">kay Abraham</char> nahimo sa wala pa ang Kasuguan, tungod nga mga 430 pa ka tuig ang nakaligad antes ginhatag sang Dios ang Kasuguan. Gani atong ginpromisa sang Dios indi mahimo nga gub-on ukon dulaon sang Kasuguan. <verse eid="GAL 3:17"/><verse number="18" style="v" sid="GAL 3:18"/>Kay kon mabaton ta ang pagpakamaayo paagi sa pagtuman sa Kasuguan, ti wala na sing pulos ang iya promisa kay Abraham. Pero ang matuod, ginhatag sang Dios ang pagpakamaayo bilang pagtuman sa iya promisa.<verse eid="GAL 3:18"/></para>
  <para style="p">
    <verse number="19" style="v" sid="GAL 3:19"/>Kon amo sina, ngaa ginhatag pa gid ang Kasuguan? Ang Kasuguan gindugang sang Dios para mahibaluan sang mga tawo nga nagapakasala sila. Kag ini hasta lang sa pag-abot sang kaliwat <char style="add">ni Abraham</char> nga gintumod sang Dios sa iya promisa. Ginhatag sang Dios ina nga Kasuguan paagi sa iya mga anghel, kag sila ang naghatag sini sa mga tawo paagi sa manugpatunga. <verse eid="GAL 3:19"/><verse number="20" style="v" sid="GAL 3:20"/><char style="add">Pero ang promisa indi pareho sini</char>. Wala ini ginhatag sang Dios <char style="add">kay Abraham</char> paagi sa manugpatunga ukon kaupod ang mga anghel, kundi siya lang mismo.<verse eid="GAL 3:20"/></para>
  <para style="p">
    <verse number="21" style="v" sid="GAL 3:21"/>Karon, basi maghunahuna kamo nga ang Kasuguan nagakontra sa mga promisa sang Dios. Wala! Kay kon ginhatag ang Kasuguan para makahatag sang kabuhi <char style="add">nga wala sing katapusan</char>, ina na lang kuntani ang paagi sang Dios para pakamatarungon niya kita. <verse eid="GAL 3:21"/><verse number="22" style="v" sid="GAL 3:22"/>Sa baylo, nagasiling ang Kasulatan nga ang tanan nga tawo gin-ulipon sang sala. Gani ang mga nagatuo kay Jesu-Cristo amo lang ang makaangkon sang ginpromisa sang Dios.<verse eid="GAL 3:22"/></para>
  <para style="p">
    <verse number="23" style="v" sid="GAL 3:23"/>Sang wala pa ang ginatawag nga pagtuo <char style="add">kay Cristo</char>, daw pareho kita sa mga priso. Ang Kasuguan amo ang nagpriso sa aton hasta sa adlaw nga nag-abot si Cristo kag nagtuo na kita sa iya. <verse eid="GAL 3:23"/><verse number="24" style="v" sid="GAL 3:24"/>Ang halimbawa sang Kasuguan pareho sang isa ka yaya nga nag-atipan sa aton hasta sa pag-abot ni Cristo, agod paagi sa aton pagtuo <char style="add">sa iya</char> pakamatarungon niya kita. <verse eid="GAL 3:24"/><verse number="25" style="v" sid="GAL 3:25"/>Kag tungod nga subong ara na ang ginatawag nga pagtuo, wala na kita sa idalom sang pag-atipan sang sina nga yaya.<verse eid="GAL 3:25"/></para>
  <para style="p">
    <verse number="26" style="v" sid="GAL 3:26"/>Kamo tanan mga anak na sang Dios tungod sang inyo pagtuo kay Cristo Jesus. <verse eid="GAL 3:26"/><verse number="27" style="v" sid="GAL 3:27"/>Kay ginbautisohan kamo sa inyo pagpakig-isa kay Cristo.<note caller="+" style="f"><char style="fr" closed="false">3:27 </char><char style="fq" closed="false">sa inyo pagpakig-isa kay Cristo: </char><char style="ft" closed="false">ukon, </char><char style="fqa" closed="false">bilang tanda sang inyo pagpakig-isa kay Cristo; </char><char style="ft" closed="false">ukon, </char><char style="fqa" closed="false">para makipag-isa kamo kay Cristo</char></note> Kon sa mga bayo, ginsuksok na ninyo si Cristo. <verse eid="GAL 3:27"/><verse number="28" style="v" sid="GAL 3:28"/>Karon palareho na lang ang mga Judio kag ang mga indi Judio, ang mga ulipon kag ang mga indi ulipon, ang mga lalaki kag ang mga babayi. Kita tanan palareho na lang tungod nga kita ara na kay Cristo Jesus. <verse eid="GAL 3:28"/><verse number="29" style="v" sid="GAL 3:29"/>Kag tungod nga kamo iya na ni Cristo, mga kaliwat kamo ni Abraham, kag kon ano ang ginpromisa <char style="add">sang Dios</char> kay Abraham mabaton man ninyo.<verse eid="GAL 3:29"/></para>
  <chapter eid="GAL 3"/>
  <chapter number="4" style="c" sid="GAL 4"/>
  <para style="p">
    <verse number="1" style="v" sid="GAL 4:1"/>Samtang bata pa ang manunubli, pareho lang siya sa ulipon bisan matuod nga siya ang tag-iya sang tanan nga pagkabutang. <verse eid="GAL 4:1"/><verse number="2" style="v" sid="GAL 4:2"/>May mga tawo nga gintugyanan nga magaatipan sa iya kag sa iya mga propedad hasta sa tion nga gintalana sang iya amay. <verse eid="GAL 4:2"/><verse number="3" style="v" sid="GAL 4:3"/>Kita amo man sina anay sang wala pa kita nakahibalo parte sa pagtuo.<note caller="+" style="f"><char style="fr" closed="false">4:3 </char><char style="fq" closed="false">sang wala pa kita nakahibalo parte sa pagtuo: </char><char style="ft" closed="false">sa literal, </char><char style="fqa" closed="false">sang bata pa kita</char></note> Gin-ulipon kita sang panguna nga pagtulun-an sang kalibutan nga umalagi lang. <verse eid="GAL 4:3"/><verse number="4" style="v" sid="GAL 4:4"/>Pero sang pag-abot sang tion nga gintalana sang Dios, ginpadala niya ang iya Anak. Natawo siya sa isa ka babayi kag nagkabuhi sa idalom sang Kasuguan <verse eid="GAL 4:4"/><verse number="5" style="v" sid="GAL 4:5"/>para tubuson ang tanan nga ara sa idalom sang Kasuguan, para mangin anak kita <char style="add">sang Dios</char>.<verse eid="GAL 4:5"/></para>
  <para style="p">
    <verse number="6" style="v" sid="GAL 4:6"/>Kag tungod nga kita mga anak na <char style="add">sang Dios</char>, ginpadala niya ang Espiritu sang iya Anak sa aton mga tagipusuon. Amo ina nga makatawag na kita sa Dios nga “Amay.” <verse eid="GAL 4:6"/><verse number="7" style="v" sid="GAL 4:7"/>Gani karon, indi na kita mga ulipon kundi mga anak. Kag tungod nga kita mga anak <char style="add">sang Dios</char>, magapanubli kita sang iya mga ginpromisa nga palanublion.<verse eid="GAL 4:7"/></para>
  <para style="s1">Ang Pagkabalaka ni Pablo sa mga Taga-Galacia</para>
  <para style="p">
    <verse number="8" style="v" sid="GAL 4:8"/>Sang wala pa kamo nakakilala sa Dios mga ulipon kamo sang mga dios-dios nga indi man matuod. <verse eid="GAL 4:8"/><verse number="9" style="v" sid="GAL 4:9"/>Pero karon nga nakilala na ninyo ang Dios (ukon mas maayo siguro kon magsiling ako, karon nga nakilala na kamo sang Dios <char style="add">subong iya mga anak</char>), ti ngaa nga gusto pa ninyo magbalik liwat sa panguna nga pagtulun-an nga indi man makabulig? Ngaa gusto ninyo nga magpaulipon liwat sa sina nga pagtulun-an? <verse eid="GAL 4:9"/><verse number="10" style="v" sid="GAL 4:10"/>May pinasulabi pa kamo nga mga adlaw, mga bulan, mga tiyempo kag mga tuig!<note caller="+" style="f"><char style="fr" closed="false">4:10 </char><char style="ft" closed="false">Ginhambal ini ni Pablo tungod kay nagahunahuna sila nga ini makadugang sa kaluwasan nga ila nabaton kay Cristo.</char></note> <verse eid="GAL 4:10"/><verse number="11" style="v" sid="GAL 4:11"/>Ginahadlukan ako nga basi ang tanan ko nga pagpangabudlay dira sa inyo mangin wala sing pulos.<verse eid="GAL 4:11"/></para>
  <para style="p">
    <verse number="12" style="v" sid="GAL 4:12"/>Mga kauturan, nagapakitluoy ako sa inyo nga sundon ninyo ako, kay <char style="add">bisan Judio ako,</char> nangin pareho ako sa inyo <char style="add">nga wala nagakabuhi sa idalom sang Kasuguan</char>.</para>
  <para style="p" vid="GAL 4:12">Wala kamo sing may nahimo nga malain sa akon. <verse eid="GAL 4:12"/><verse number="13" style="v" sid="GAL 4:13"/>Nakahibalo gid kamo nga tungod sa akon pagmasakit nakawali ako sang Maayong Balita dira sa inyo sa nahauna nga tion. <verse eid="GAL 4:13"/><verse number="14" style="v" sid="GAL 4:14"/>Kag bisan nalainan kamo sa deperensya sang akon lawas wala ninyo ako pagsikwaya. Ginbaton ninyo ako nga daw isa ka anghel nga halin sa Dios. Ginbaton ninyo ako pareho nga si Cristo Jesus ang inyo ginabaton. <verse eid="GAL 4:14"/><verse number="15" style="v" sid="GAL 4:15"/>Maayo kamo sadto! Pero ano ang natabo sa inyo subong? Ako mismo makapamatuod nga sang una kon mahimo pa lang, bisan ang inyo mga mata lukaton ninyo para ihatag sa akon. <verse eid="GAL 4:15"/><verse number="16" style="v" sid="GAL 4:16"/>Pero subong ginakabig ninyo ako nga kaaway tungod nga ginasugid ko sa inyo ang kamatuoran.<verse eid="GAL 4:16"/></para>
  <para style="p">
    <verse number="17" style="v" sid="GAL 4:17"/>May mga tawo dira nga nagapakita nga sila nagakabalaka sa inyo, pero indi maayo ang ila katuyuan. Gusto lang nila nga palas-ayon kamo sa akon para sila amo ang inyo dampigan. <verse eid="GAL 4:17"/><verse number="18" style="v" sid="GAL 4:18"/>Indi malain nga magpakita sila sang pagkabalaka sa inyo bisan wala ako dira, basta maayo lang ang ila katuyuan. <verse eid="GAL 4:18"/><verse number="19" style="v" sid="GAL 4:19"/><char style="add">Pinalangga</char> ko nga mga anak <char style="add">kay Cristo</char>, samtang nagahulat ako nga ang kabuhi ni Cristo makita sa inyo, pareho ako sa manugbata nga nagapasakit. <verse eid="GAL 4:19"/><verse number="20" style="v" sid="GAL 4:20"/>Kuntani dira ako sa sini nga mga tinion para makapakighambal ako sa inyo sing maayo, kay nagalibog ang akon hunahuna tungod sa inyo!<verse eid="GAL 4:20"/></para>
  <para style="s1">Ang Halimbawa ni Hagar kag ni Sara</para>
  <para style="p">
    <verse number="21" style="v" sid="GAL 4:21"/>May gusto ako nga ipamangkot sa inyo nga buot magpasakop sa Kasuguan. Wala bala kamo nakabati kon ano ang ginasiling sang Kasuguan? <verse eid="GAL 4:21"/><verse number="22" style="v" sid="GAL 4:22"/>Nagasiling didto nga si Abraham may duha ka anak nga lalaki; ang isa sa ulipon <char style="add">nga si Hagar</char>, kag ang isa sa iya asawa <char style="add">nga si Sara</char>. <verse eid="GAL 4:22"/><verse number="23" style="v" sid="GAL 4:23"/>Ang iya anak sa ulipon natawo sa ordinaryo nga pagkatawo, pero ang iya anak nga sa iya gid asawa natawo suno sa promisa <char style="add">sang Dios</char>. <verse eid="GAL 4:23"/><verse number="24" style="v" sid="GAL 4:24"/>Puwede ini nga himuon nga halimbawa: Ining duha ka babayi nagarepresentar sang duha ka kasugtanan. Si Hagar nagarepresentar sang kasugtanan nga ginhatag <char style="add">sang Dios kay Moises</char> sa Bukid sang Sinai. Ang iya mga anak natawo nga mga ulipon.<note caller="+" style="f"><char style="fr" closed="false">4:24 </char><char style="ft" closed="false">Subong nga ang anak ni Hagar natawo nga ulipon, ang mga nagapasakop sa Kasuguan ulipon man sang sina mismo nga Kasuguan.</char></note> <verse eid="GAL 4:24"/><verse number="25" style="v" sid="GAL 4:25"/>Si Hagar, nga nagarepresentar sang Bukid sang Sinai sa Arabia, nagarepresentar man sang siyudad sang Jerusalem subong. Kay ang mga tawo sa Jerusalem ulipon <char style="add">sang Kasuguan</char>. <verse eid="GAL 4:25"/><verse number="26" style="v" sid="GAL 4:26"/>Pero <char style="add">si Sara</char> indi ulipon <char style="add">kag siya ang nagarepresentar sang</char> langitnon nga Jerusalem. Kag siya ang aton iloy <char style="add">tungod kay indi kita ulipon sang Kasuguan</char>. <verse eid="GAL 4:26"/><verse number="27" style="v" sid="GAL 4:27"/>Kay nagasiling ang Kasulatan,</para>
  <para style="q1" vid="GAL 4:27">“Magkalipay ka, baw-as nga babayi!</para>
  <para style="q2" vid="GAL 4:27">Maghugyaw ka sa kalipay,</para>
  <para style="q2" vid="GAL 4:27">ikaw nga wala pa gid makaagi sing pasakit sa pagbata.</para>
  <para style="q2" vid="GAL 4:27">Tungod nga bisan ginbayaan ka sang imo bana,</para>
  <para style="q2" vid="GAL 4:27">mas madamo pa ang imo mabata sang sa babayi</para>
  <para style="q2" vid="GAL 4:27">nga nagapuyo upod sa iya bana.”<note caller="+" style="f"><char style="fr" closed="false">4:27 </char><char style="ft" closed="false"><char style="xt"><ref loc="ISA 54:1">Isa. 54:1</ref></char></char></note><verse eid="GAL 4:27"/></para>
  <para style="p">
    <verse number="28" style="v" sid="GAL 4:28"/>Mga kauturan, mga anak na kamo sang Dios suno sa iya promisa, pareho kay Isaac <char style="add">nga natawo tungod nga siya ginpromisa sang Dios</char>. <verse eid="GAL 4:28"/><verse number="29" style="v" sid="GAL 4:29"/>Sang una ang <char style="add">anak ni Abraham nga</char> natawo sa ordinaryo nga pagkatawo naghingabot sa anak nga natawo paagi sa gahom sang Espiritu <char style="add">Santo</char>. Kag amo man ini ang nagakatabo subong <char style="add">sa aton, ginahingabot kita sang mga tawo nga nagapasakop sa Kasuguan</char>. <verse eid="GAL 4:29"/><verse number="30" style="v" sid="GAL 4:30"/>Pero ano ang siling sang Kasulatan? “Palayasa inang babayi nga ulipon kag ang iya anak, kay ang anak sang ulipon indi dapat partihan sa palanublion sang anak sang babayi nga indi ulipon.”<note caller="+" style="f"><char style="fr" closed="false">4:30 </char><char style="ft" closed="false"><char style="xt"><ref loc="GEN 21:10">Gen. 21:10</ref></char></char></note> <verse eid="GAL 4:30"/><verse number="31" style="v" sid="GAL 4:31"/>Gani mga kauturan, indi kita pareho sa anak sang babayi nga ulipon kundi sa anak sang babayi nga indi ulipon.<verse eid="GAL 4:31"/></para>
  <chapter eid="GAL 4"/>
  <chapter number="5" style="c" sid="GAL 5"/>
  <para style="s1">Indi Kamo Magpaulipon Liwat sa Kasuguan</para>
  <para style="p">
    <verse number="1" style="v" sid="GAL 5:1"/>Ginhilway kita ni Cristo para indi na kita pag-ulipunon <char style="add">sang Kasuguan ni Moises</char>. Gani magpakabakod kita <char style="add">sa aton pagtuo</char> kag indi na kita magpaulipon pa liwat.<verse eid="GAL 5:1"/></para>
  <para style="p">
    <verse number="2" style="v" sid="GAL 5:2"/>Dumduma ninyo ini, kag ako mismo si Pablo ang nagahambal sini sa inyo. Kon magpatuli pa kamo <char style="add">bilang pagtuman sa Kasuguan</char>, ginabaliwala ninyo ang ginhimo ni Cristo para maluwas kamo. <verse eid="GAL 5:2"/><verse number="3" style="v" sid="GAL 5:3"/>Kag ipaathag ko liwat sa inyo nga ang mga tawo nga nagapati nga kinahanglan nga magpatuli, kinahanglan man nga tumanon nila ang tanan nga ginasiling sang Kasuguan. <verse eid="GAL 5:3"/><verse number="4" style="v" sid="GAL 5:4"/>Kon nagasalig kamo nga pakamatarungon kamo sang Dios paagi sa inyo pagtuman sa Kasuguan, ti nagakahulugan lang nga nahamulag kamo kay Cristo, kag nagpalayo na kamo sa grasya <char style="add">sang Dios</char>. <verse eid="GAL 5:4"/><verse number="5" style="v" sid="GAL 5:5"/>Pero kita <char style="add">nga ara kay Cristo</char> nagasalig kag nagapaabot nga pakamatarungon kita paagi sa aton pagtuo kag sa gahom sang Espiritu <char style="add">Santo</char>. <verse eid="GAL 5:5"/><verse number="6" style="v" sid="GAL 5:6"/>Tungod nga kon ara na kita kay Cristo Jesus, indi na importante kon bala natuli na kita ukon wala. Ang aton pagtuo amo ang importante, ang pagtuo nga makita paagi sa <char style="add">aton</char> paghigugma <char style="add">sa aton isigkatawo</char>.<verse eid="GAL 5:6"/></para>
  <para style="p">
    <verse number="7" style="v" sid="GAL 5:7"/>Maayo ang inyo ginahimo sang una. Sin-o ang nagpauntat sa inyo sa pagsunod sa kamatuoran? <verse eid="GAL 5:7"/><verse number="8" style="v" sid="GAL 5:8"/>Indi mahimo nga ang <char style="add">Dios nga</char> nagtawag sa inyo amo man ang nagpauntat sa inyo <char style="add">sa pagsunod sa kamatuoran</char>. <verse eid="GAL 5:8"/><verse number="9" style="v" sid="GAL 5:9"/><char style="add">Inang mga tawo nga nagapatalang sa inyo</char> pareho sang inugpahabok<note caller="+" style="f"><char style="fr" closed="false">5:9 </char><char style="fq" closed="false">inugpahabok: </char><char style="ft" closed="false">ukon, </char><char style="fqa" closed="false">lebadura. </char><char style="ft" closed="false">Sa English, </char><char style="fqa" closed="false">yeast.</char></note> nga bisan diutay lang makapahabok sang bilog nga ginamasa nga harina. <verse eid="GAL 5:9"/><verse number="10" style="v" sid="GAL 5:10"/>Pero may pagsalig gid ako sa Ginoo nga ang akon gintudlo sa inyo amo ang inyo nga sundon. Kag ina nga mga tawo nga ara dira nga nagagamo sa inyo, bisan sin-o man ina sila, pagasilutan sila sang Dios.<verse eid="GAL 5:10"/></para>
  <para style="p">
    <verse number="11" style="v" sid="GAL 5:11"/>May nagasiling nga nagatudlo ako nga ang tawo dapat tulion. Mga kauturan, indi kamo magpati sina. Tungod nga kon matuod ina, ngaa ginahingabot pa nila ako? <char style="add">Kag kon nagatudlo ako sina,</char> ti wala sing pulos ang <char style="add">akon pagtudlo parte sa</char> krus, nga para sa iban kabuangan. <verse eid="GAL 5:11"/><verse number="12" style="v" sid="GAL 5:12"/>Maayo pa nga ang mga tawo nga nagagamo sa inyo <char style="add">nga nagatudlo nga dapat kamo magpatuli</char> indi lamang magpatuli kundi magpakapon man sang ila kaugalingon!<verse eid="GAL 5:12"/></para>
  <para style="p">
    <verse number="13" style="v" sid="GAL 5:13"/>Kamo, mga kauturan, gintawag <char style="add">sang Dios</char> para mangin hilway <char style="add">sa Kasuguan</char>. Pero indi ninyo paggamiton ang inyo kahilwayan sa paghimo sang gusto sang inyo tawhanon nga kinaugali. Ang inyo himuon, alagaran ninyo ang isa kag isa nga may paghigugma. <verse eid="GAL 5:13"/><verse number="14" style="v" sid="GAL 5:14"/>Tungod nga ang bilog nga Kasuguan natingob sa isa lang ka sugo: “Higugmaon mo ang imo isigkatawo pareho sang paghigugma mo sa imo kaugalingon.”<note caller="+" style="f"><char style="fr" closed="false">5:14 </char><char style="ft" closed="false"><char style="xt"><ref loc="LEV 19:18">Lev. 19:18</ref></char></char></note> <verse eid="GAL 5:14"/><verse number="15" style="v" sid="GAL 5:15"/>Pero kon nagainaway kamo pareho sa mapintas nga mga sapat, mag-andam kamo kay basi kon gub-on ninyo ang pagtuo sang isa kag isa.<verse eid="GAL 5:15"/></para>
  <para style="s1">Ang Handom sang Espiritu Santo Lain sang sa Tawo</para>
  <para style="p">
    <verse number="16" style="v" sid="GAL 5:16"/>Ang akon buot silingon, magkabuhi kamo nga ginagiyahan sang Espiritu <char style="add">Santo</char> para indi ninyo mahimo ang mga malain nga handom sang inyo tawhanon nga kinaugali. <verse eid="GAL 5:16"/><verse number="17" style="v" sid="GAL 5:17"/>Tungod nga ang gusto sang aton tawhanon nga kinaugali kontra sa gusto sang Espiritu <char style="add">Santo</char>, kag ang gusto sang Espiritu <char style="add">Santo</char> kontra man sa gusto sang aton tawhanon nga kinaugali. Ining duha nagakontrahanay, gani indi ta mahimo ang aton gusto nga himuon. <verse eid="GAL 5:17"/><verse number="18" style="v" sid="GAL 5:18"/>Kag kon nagapasakop kita sa Espiritu <char style="add">Santo</char>, wala kita sa idalom sang Kasuguan.<verse eid="GAL 5:18"/></para>
  <para style="p">
    <verse number="19" style="v" sid="GAL 5:19"/>Ang mga tawo nga ang ila lang tawhanon nga kinaugali ang ila ginasunod mahibaluan gid paagi sa ila ginahimo: nagahimo sila sang imoral nga pagpakigrelasyon kag mahigko nga mga buhat, kag nagapagusto sila himo sang kalautan. <verse eid="GAL 5:19"/><verse number="20" style="v" sid="GAL 5:20"/>Nagasimba sila sa mga dios-dios, mga babaylan, nagakontrahanay, nagailinaway, maimon, palaakig, dalok, nagabinahin-bahin kag nagagrupo-grupo, <verse eid="GAL 5:20"/><verse number="21" style="v" sid="GAL 5:21"/>nagahisaay, palahubog, maluyagon sa mga kalibutanon nga kasadyahan, kag kon ano pa ang ila mga ginahimo nga mahigko. Ginsilingan ko na kamo sang una kag subong ginapaandaman ko kamo liwat, nga ang mga tawo nga nagahimo sining mga butang indi masakop sa paghari sang Dios.<verse eid="GAL 5:21"/></para>
  <para style="p">
    <verse number="22" style="v" sid="GAL 5:22"/>Pero ari ang bunga nga makita sa kabuhi sang tawo kon ang Espiritu <char style="add">Santo</char> amo ang nagagahom sa iya: mahigugmaon siya, malipayon, malinong ang iya pagkabuhi, mainantuson, malulo, maalwan, masaligan, <verse eid="GAL 5:22"/><verse number="23" style="v" sid="GAL 5:23"/>mabuot kag makapugong sang iya kaugalingon. Kon amo ini ang aton himuon indi ta malapas ang mga sugo sang Dios sa aton. <verse eid="GAL 5:23"/><verse number="24" style="v" sid="GAL 5:24"/>Ang mga tawo nga iya na ni Cristo Jesus, ginlansang na nila ang ila tawhanon nga mga balatyagon kag handom didto sa krus. <verse eid="GAL 5:24"/><verse number="25" style="v" sid="GAL 5:25"/>Kag tungod nga nagakabuhi na kita sa idalom sang paggahom sang Espiritu <char style="add">Santo</char>, kinahanglan magsunod kita sa iya. <verse eid="GAL 5:25"/><verse number="26" style="v" sid="GAL 5:26"/>Indi kita magpabugal ukon magpakig-away; kag likawan ta ang paghinisaay.<verse eid="GAL 5:26"/></para>
  <chapter eid="GAL 5"/>
  <chapter number="6" style="c" sid="GAL 6"/>
  <para style="s1">Magbinuligay Kita</para>
  <para style="p">
    <verse number="1" style="v" sid="GAL 6:1"/>Karon, mga kauturan, kon may ara sa inyo nga nahulog sa sala,<note caller="+" style="f"><char style="fr" closed="false">6:1 </char><char style="fq" closed="false">nahulog sa sala: </char><char style="ft" closed="false">ukon, </char><char style="fqa" closed="false">natabuan nga nakasala</char></note> kamo nga ginatuytuyan sang Espiritu <char style="add">Santo</char> dapat magbulig sa iya para mapabalik siya sa husto nga pagkabuhi. Pero dapat himuon ninyo ini sa malulo nga paagi. Kag mag-andam man kamo sa inyo kaugalingon kay basi kon kamo matentar man. <verse eid="GAL 6:1"/><verse number="2" style="v" sid="GAL 6:2"/>Magbinuligay kamo sa inyo mga problema. Tungod nga kon amo ini ang inyo himuon matuman ninyo ang sugo ni Cristo. <verse eid="GAL 6:2"/><verse number="3" style="v" sid="GAL 6:3"/>Kon may ara sa inyo nga nagahunahuna nga daw kon sin-o gid siya, nga sa matuod wala-wala gid siya, ginatunto lang niya ang iya kaugalingon. <verse eid="GAL 6:3"/><verse number="4" style="v" sid="GAL 6:4"/>Ang tagsa-tagsa dapat gid mag-usisa sang iya kaugalingon. Kag kon makita niya nga maayo ang iya ginahimo, ti mangin malipayon siya. Pero indi niya pag-ikomparar ang iya kaugalingon sa iban. <verse eid="GAL 6:4"/><verse number="5" style="v" sid="GAL 6:5"/>Kay ang tagsa-tagsa may iya nga salabton sa iya ginahimo.<verse eid="GAL 6:5"/></para>
  <para style="p">
    <verse number="6" style="v" sid="GAL 6:6"/>Ang tawo nga natudluan sang pulong <char style="add">sang Dios</char> dapat magbulig kag maghatag sa nagatudlo sa iya.<verse eid="GAL 6:6"/></para>
  <para style="p">
    <verse number="7" style="v" sid="GAL 6:7"/>Indi ninyo pagtuntuha ang inyo kaugalingon. Wala sing tawo nga makadaya sa Dios. Kay kon ano ang ginapanggas sang tawo amo man ang iya anihon. <verse eid="GAL 6:7"/><verse number="8" style="v" sid="GAL 6:8"/>Kon sundon ta ang aton gid lang nga gusto, mabaton ta halin sa sini ang silot nga wala sing katapusan. Pero kon sundon ta ang gusto sang Espiritu <char style="add">Santo</char>, mabaton ta halin sa sini ang kabuhi nga wala sing katapusan. <verse eid="GAL 6:8"/><verse number="9" style="v" sid="GAL 6:9"/>Gani indi kita magkataka sa paghimo sang maayo, kay kon magpadayon kita, magaabot gid ang tion nga mabaton ta ang balos. <verse eid="GAL 6:9"/><verse number="10" style="v" sid="GAL 6:10"/>Gani kon may kahigayunan, maghimo kita sang maayo sa tanan nga tawo, kag labi na gid sa aton utod nga mga tumuluo.<verse eid="GAL 6:10"/></para>
  <para style="s1">Ang Katapusan nga Paandam</para>
  <para style="p">
    <verse number="11" style="v" sid="GAL 6:11"/>
    <char style="add">Sa katapusan,</char> ako mismo, <char style="add">si Pablo,</char> ang nagasulat sini sa inyo. Tan-awa ninyo kon ano kadako ang mga litra. <verse eid="GAL 6:11"/><verse number="12" style="v" sid="GAL 6:12"/>Ang mga tawo nga nagapilit sa inyo nga magpatuli gusto lang nga magpakita-kita <char style="add">sa ila kapareho nga mga Judio</char> nga nagasunod sila sa ila mga seremonya. Kay ginakulbaan sila nga basi hingabuton sila kon itudlo nila nga ang kamatayon gid lang ni Cristo amo ang makaluwas sa tawo. <verse eid="GAL 6:12"/><verse number="13" style="v" sid="GAL 6:13"/>Bisan sila gani mismo nga nagpatuli wala man nagatuman sa Kasuguan. Gusto lang nila nga magpatuli kamo para may ipabugal sila nga nagasunod kamo sinang ila seremonya. <verse eid="GAL 6:13"/><verse number="14" style="v" sid="GAL 6:14"/>Pero para sa akon, wala ako sang iban nga ipabugal kundi ang <char style="add">kamatayon sa</char> krus sang aton Ginoong Jesu-Cristo. Kay tungod sa iya kamatayon sa krus, ang mga butang diri sa kalibutan wala na sing bili sa akon, kag ako amo man suno sa kalibutan. <verse eid="GAL 6:14"/><verse number="15" style="v" sid="GAL 6:15"/>Indi importante kon natuli kita ukon wala, ang labing importante amo nga kita ginbag-o na sang Dios. <verse eid="GAL 6:15"/><verse number="16" style="v" sid="GAL 6:16"/>Kabay pa nga ang tanan nga tawo nga ginpili sang Dios<note caller="+" style="f"><char style="fr" closed="false">6:16 </char><char style="fq" closed="false">ang tanan nga tawo nga ginpili sang Dios: </char><char style="ft" closed="false">sa literal, </char><char style="fqa" closed="false">ang Israel sang Dios</char></note> kag nagatuman sa sining akon ginatudlo makabaton sang kalinong<note caller="+" style="f"><char style="fr" closed="false">6:16 </char><char style="fq" closed="false">kalinong: </char><char style="ft" closed="false">ukon, </char><char style="fqa" closed="false">maayo nga kahimtangan</char></note> kag kaluoy.<verse eid="GAL 6:16"/></para>
  <para style="p">
    <verse number="17" style="v" sid="GAL 6:17"/>Sugod subong, indi na ninyo ako paggamuha. Ang mga pinalian sa akon lawas nagapamatuod nga ginasunod ko ang mga sugo ni Jesus.<verse eid="GAL 6:17"/></para>
  <para style="p">
    <verse number="18" style="v" sid="GAL 6:18"/>Mga kauturan, kabay pa nga pakamaayuhon kamo sang aton Ginoong Jesu-Cristo. Amen.<verse eid="GAL 6:18"/></para>
  <chapter eid="GAL 6"/>
</usx>
