<?xml version="1.0" encoding="UTF-8"?>
<usx version="3.0">
  <book code="3JN" style="id">- Hiligaynon Contemporary Bible (Ang Pulong sang Dios) 2022</book>
  <para style="rem">Copyright Â© 1996, 2006, 2011, 2022 by Biblica, Inc.</para>
  <para style="h">3 Juan</para>
  <para style="toc1">Ang Ikatlo nga Sulat ni Juan</para>
  <para style="toc2">3 Juan</para>
  <para style="toc3">3 Juan</para>
  <para style="mt2">Ang Ikatlo nga Sulat ni</para>
  <para style="mt1">Juan</para>
  <para style="ie"/>
  <chapter number="1" style="c" sid="3JN 1"/>
  <para style="p">
    <verse number="1" style="v" sid="3JN 1:1"/>Ako nga manugdumala sang mga tumuluo <char style="add">nagapangamusta</char> sa imo, Gaius, nga akon ginahigugma sa kamatuoran.<verse eid="3JN 1:1"/></para>
  <para style="p">
    <verse number="2" style="v" sid="3JN 1:2"/>Hinigugma, kabay pa nga maayo ang imo lawas kag ang imo kahimtangan dira, subong nga <char style="add">nahibaluan ko nga</char> maayo ang imo espiritual nga kahimtangan. <verse eid="3JN 1:2"/><verse number="3" style="v" sid="3JN 1:3"/>Nalipay gid ako sang pag-abot diri sang pila ka kauturan naton nga nagsugid nga matutom ka gid sa kamatuoran, subong nga nagakabuhi ka suno sa sini nga kamatuoran. <verse eid="3JN 1:3"/><verse number="4" style="v" sid="3JN 1:4"/>Wala na sang makahatag kalipay sa akon nga sobra pa sang mabatian ko nga ang akon mga anak sa pagtuo nagakabuhi suno sa kamatuoran.<verse eid="3JN 1:4"/></para>
  <para style="p">
    <verse number="5" style="v" sid="3JN 1:5"/>Hinigugma <char style="add">ko nga Gaius</char>, masaligan ka gid matuod, kay ginaatipan mo gid ang mga kauturan nga nagaagi dira bisan pa indi mo sila kilala. <verse eid="3JN 1:5"/><verse number="6" style="v" sid="3JN 1:6"/>Ginsugiran nila ang iglesya <char style="add">diri</char> parte sang imo paghigugma nga ginpakita sa ila. Kon mahimo, pag-abot nila dira sa inyo, buligan mo sila sa paagi nga malipay ang Dios, para makapadayon sila sa ila paglakat. <verse eid="3JN 1:6"/><verse number="7" style="v" sid="3JN 1:7"/>Kay nagapanglakaton sila sa pagtudlo parte kay Cristo, kag wala gid sila nagabaton sing bulig halin sa mga tawo nga wala nagakilala sa Dios. <verse eid="3JN 1:7"/><verse number="8" style="v" sid="3JN 1:8"/>Gani kita <char style="add">nga mga tumuluo</char> dapat gid magbulig sa mga tawo nga pareho nila para may parte man kita sa ila pagpangabudlay para sa kamatuoran.<verse eid="3JN 1:8"/></para>
  <para style="p">
    <verse number="9" style="v" sid="3JN 1:9"/>Ginsulatan ko ang iglesya <char style="add">dira</char>, pero si Diotrefes nga gusto magpangulo sa inyo indi magpamati sa amon. <verse eid="3JN 1:9"/><verse number="10" style="v" sid="3JN 1:10"/>Gani sa pag-abot ko dira isugid ko sa inyo ang tanan niya nga ginahimo, tungod nga tama kalain sang iya mga ginapanghambal nga butig parte sa amon. Kag indi lang ina, kundi indi man niya pagbatunon ang aton mga kauturan <char style="add">nga nagaagi dira</char>. Ginapunggan pa niya kag ginapahalin sa iglesya ang gusto magbaton sa ila.<verse eid="3JN 1:10"/></para>
  <para style="p">
    <verse number="11" style="v" sid="3JN 1:11"/>Hinigugma <char style="add">ko nga Gaius</char>, indi pagsunda ang malain <char style="add">nga ginahimo sang sina nga tawo</char>. Sunda ang maayo. Ang nagahimo sang maayo iya sang Dios, pero ang nagahimo sang malain wala makakilala sa Dios. <verse eid="3JN 1:11"/><verse number="12" style="v" sid="3JN 1:12"/>Tan-awa si Demetrius. Ang tanan nga tumuluo nagasugid nga maayo siya nga tawo, kag makita sa iya kabuhi nga nagasunod siya sa kamatuoran. Kami nagapamatuod man nga maayo siya nga tawo, kag nahibaluan mo nga matuod ang amon ginasugid.<verse eid="3JN 1:12"/></para>
  <para style="p">
    <verse number="13" style="v" sid="3JN 1:13"/>Madamo pa kuntani ang akon isugid sa imo, pero indi ko na lang pag-isulat. <verse eid="3JN 1:13"/><verse number="14" style="v" sid="3JN 1:14"/>Maestoryahanay lang kita ugaling kon mag-abot ako dira, kay nagalaom ako nga makakitaay kita sa labing madali.<verse eid="3JN 1:14"/></para>
  <para style="p">
    <verse number="15" style="v" sid="3JN 1:15"/>Kabay pa nga maayo ang imo kahimtangan. Ang mga abyan diri nagapangamusta sa imo. Ipaabot mo man ang akon pagpangamusta sa tagsa-tagsa <char style="add">naton ka</char> abyan dira.<verse eid="3JN 1:15"/></para>
  <chapter eid="3JN 1"/>
</usx>
