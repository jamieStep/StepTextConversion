<?xml version="1.0" encoding="UTF-8"?>
<usx version="3.0">
  <book code="EST" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Esta</para>
  <para style="toc1">Esta</para>
  <para style="toc2">Esta</para>
  <para style="toc3">Est</para>
  <para style="mt1">Esta</para>
  <para style="mt4">(A maghị onye dere ya kama ọ bụ nʼafọ 521–509 tupu a mụọ Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Akụkọ dị nʼakwụkwọ a bụ akụkọ gbasara otu nwaagbọghọ onye Juu aha ya bụ Esta, onye e mere ka ọ ghọọ nwunye Ahasuerọs eze ndị Peshịa. Ọ bụ akụkọ gbasara otu Esta si zọpụta ndị Juu ibe ya mgbe otu nwoke aha ya bụ Heman, onye na-adụ eze ahụ ọdụ, chọrọ ka e gbuchapụ ndị Juu. E mesịrị kwụgbuo Heman nʼihi nzube ọjọọ ya, ma ndị Juu sitere nʼihe mere nʼoge a malite mmemme a na-akpọ Purim.</para>
  <para style="iot">Usoro e si dee ya:</para>
  <para style="io1">Esta aghọọ nwunye eze <char style="ior"><ref loc="EST 1-2">1–2</ref></char></para>
  <para style="io1">Nzube ọjọọ Heman <char style="ior"><ref loc="EST 3:1-4:3">3:1–4:3</ref></char></para>
  <para style="io1">Nzube Esta ịzọpụta ndị Juu <char style="ior"><ref loc="EST 4:4-7:10">4:4–7:10</ref></char></para>
  <para style="io1">Nzọpụta ndị Juu na mmemme Purim <char style="ior"><ref loc="EST 8:11-10:3">8:11–10:3</ref></char></para>
  <para style="ie"/>
  <chapter number="1" style="c" sid="EST 1"/>
  <para style="s1">Ọdịda eze nwanyị Vashti</para>
  <para style="p">
    <verse number="1" style="v" sid="EST 1:1"/>Nke a bụ ihe mere nʼoge ọchịchị eze Sekses, bụ Sekses nke chiri alaeze<note caller="+" style="f"><char style="fr" closed="false">1:1 </char><char style="ft" closed="false">E kewara alaeze a ụzọ isi, nwee isi ọchịchị iri abụọ. Mpaghara ọbụla nọ nʼokpuru otu isi ọchịchị.</char></note> nwere mpaghara dị iche iche nke karịrị otu narị na iri abụọ na asaa (127), nke gbasakwara site nʼIndia rụọ Kush.<note caller="+" style="f"><char style="fr" closed="false">1:1 </char><char style="ft" closed="false">Nke bụ mgbago osimiri Naịl</char></note> <verse eid="EST 1:1"/><verse number="2" style="v" sid="EST 1:2"/>Nʼoge ahụ, isi ọchịchị obodo eze Sekses bụ Susa<note caller="+" style="f"><char style="fr" closed="false">1:2 </char><char style="ft" closed="false">Susa bụ otu nʼime isi obodo anọ nke alaeze ahụ. Ndị ọzọ bụ Babilọn, Peshịapolis na Ekbatana. Obodo Susa bụ na ndagwurugwu Taịgria ka ọ dị, ọ bụkwa nʼebe ahụ ka ndị eze atọ chịrị alaeze a na-anọ nʼoge oke oyi.</char></note> ebe ocheeze ya dịkwa. <verse eid="EST 1:2"/><verse number="3" style="v" sid="EST 1:3"/>Nʼafọ nke atọ nke ọchịchị ya, o mere mmemme oke oriri nye ndịisi ọrụ ya niile. Ndị ọzọ ọ kpọkwara bụ ndịisi agha nke Peshịa na Midia, na ụmụ eze, na ndị ọchịchị sitere na mba dị iche iche ọ na-achị.<verse eid="EST 1:3"/></para>
  <para style="p">
    <verse number="4" style="v" sid="EST 1:4"/>Mmemme a were otu narị na iri ụbọchị asatọ (180). Eze jikwa oge a gosi akụnụba, na ịma mma na ebube nke alaeze ya. <verse eid="EST 1:4"/><verse number="5" style="v" sid="EST 1:5"/>Mgbe ụbọchị ndị a gafesịrị, eze kpọrọ oke oriri nọrọ ụbọchị asaa nʼubi a gbara ogige dị nʼụlọeze, nye ndị niile nọ na Susa, site nʼonye ukwu ruo nʼonye nta. <verse eid="EST 1:5"/><verse number="6" style="v" sid="EST 1:6"/>Ihe ịchọ mma e ji dozie ogige ahụ bụ ezi akwa mgbochi dị ọcha, nke e ji ogho ọcha kpaa na nke e jikwa ogho na-acha anụnụ anụnụ kpaa. E jikwa eriri ogho dị ezi ọcha na nke na-acha odo odo kekọtaa akwa mgbochi ndị ahụ, nʼihe mgbaaka ọlaọcha dị nʼogidi nkume dị oke ọnụahịa e wuru nʼebe ahụ. A dọbakwara oche<note caller="+" style="f"><char style="fr" closed="false">1:6 </char><char style="ft" closed="false">Ndị Peshịa na-adabere nʼoche ma ha na-eri ihe.</char></note> ọlaọcha na ọlaedo ndị ahụ nʼebe e wulitụrụ elu, nke e ji nkume mabụl na nkume ndị ọzọ dị oke ọnụahịa, ndị na-acha ezi ọcha, ndị na-acha odo odo na nke na-eji oji wuo ala ya. <verse eid="EST 1:6"/><verse number="7" style="v" sid="EST 1:7"/>E jikwa iko ọlaedo ṅụọ ihe ọṅụṅụ. Iko ọlaedo ọbụla e wepụtara nʼụbọchị ahụ dị iche nʼiche. O nweghị nke yiri ibe ya. E mekwara ka mmanya eze baa ụba dịka afọ ọma aka eze si dị. <verse eid="EST 1:7"/><verse number="8" style="v" sid="EST 1:8"/>E nyeghịkwa iwu ọbụla banyere iko mmanya ole mmadụ kwesiri ịṅụ kama ndị chọrọ ga-aṅụ dịka o si masị ha. Nʼihi na eze agwalarị ndịisi ozi ya na onye ọbụla kwesiri ịṅụ dịka o si chọọ.<verse eid="EST 1:8"/></para>
  <para style="p">
    <verse number="9" style="v" sid="EST 1:9"/>Nʼotu oge ahụ, eze nwanyị Vashti, kpọkwara oke oriri nye ụmụ nwanyị niile nọ nʼụlọeze, Sekses.<verse eid="EST 1:9"/></para>
  <para style="p">
    <verse number="10" style="v" sid="EST 1:10"/>Nʼụbọchị nke asaa, mgbe obi dị eze Sekses mma nʼihi mmanya ọ ṅụrụ, ọ nyere ndị onozi asaa ndị a na-ejere ya ozi iwu, ha bụ, Mehuman, na Bizta, na Habona, na Bigta, na Abagta, na Zeta, na Kakas, <verse eid="EST 1:10"/><verse number="11" style="v" sid="EST 1:11"/>sị ha gaa kpọọ Vashti nwunye eze ka ọ bịakwute ya. Eze nyekwara iwu ka Vashti kpuru okpueze nʼisi ya, maka igosi ndị mmadụ niile na ndị a na-asọpụrụ nọ nʼebe ahụ ịma mma ya. Nʼihi na Vashti mara mma. <verse eid="EST 1:11"/><verse number="12" style="v" sid="EST 1:12"/>Ma mgbe e mere ka ozi eze ruo ya ntị, eze nwanyị, bụ Vashti jụrụ ịbịa. Nke a mere ka iwe wee eze nke ukwuu.<verse eid="EST 1:12"/></para>
  <para style="p">
    <verse number="13" style="v" sid="EST 1:13"/>Dịka eze Sekses na-eme, ọ kpọkwara ndị ọkachamara nʼihe gbasara iwu na ikpe ziri ezi. Eze na ndị a mara ihe, bụ ndị maara ihe ụbọchị nyere kparịtara ụka. <verse eid="EST 1:13"/><verse number="14" style="v" sid="EST 1:14"/>Ha bụkwa ndị na-anọkarị eze nso. Aha ha bụ Kashena, na Sheta, na Admata, na Tashish, na Meres, na Masena, na Memukan. A maara aha mmadụ asaa ndị a nʼala Midia na Peshịa. Ha bụ ndị na-aga nʼihu eze mgbe ọbụla ha chọrọ, bụrụkwa ndị dịkarịsịrị elu nʼalaeze ahụ.<verse eid="EST 1:14"/></para>
  <para style="p">
    <verse number="15" style="v" sid="EST 1:15"/>Eze jụrụ sị, “Dịka iwu si dị, gịnị ka a ga-eme Vashti bụ nwunye eze nʼihi na o nupuru isi nʼiwu eze Sekses nyere nke o zigaara ya site nʼọnụ ndị onozi ya?”<verse eid="EST 1:15"/></para>
  <para style="p">
    <verse number="16" style="v" sid="EST 1:16"/>Memukan kwuchitere ọnụ ndị ọzọ sị, “Ihe Vashti nwunye eze mere jọrọ njọ. O mehiela eze, mehiekwa ndị ọchịchị niile, na ndị niile bi nʼakụkụ niile nke alaeze Sekses. <verse eid="EST 1:16"/><verse number="17" style="v" sid="EST 1:17"/>Nʼihi na ndị inyom niile ga-amata ihe eze nwanyị mere, malite ilelị ndị di ha anya, ma na-ekwu sị, ‘Eze Sekses nyere Vashti nwunye ya iwu ka ọ bịa nʼihu ya, ma ọ jụrụ ịbịa.’ <verse eid="EST 1:17"/><verse number="18" style="v" sid="EST 1:18"/>Nʼụbọchị taa ka ndị inyom ndịisi nke Peshịa na Midia, bụ ndị nụrụ banyere omume nwunye eze mere, ga-azakwa ndịisi ọchịchị alaeze gị nʼụzọ dị otu a. A ga-enwe nleda anya na esemokwu nʼala a mgbe niile.<verse eid="EST 1:18"/></para>
  <para style="p">
    <verse number="19" style="v" sid="EST 1:19"/>“Ya mere, ọ bụrụ na ọ masị eze, ya nye iwu, nke a ga-edepụta, ka ọ bụrụ iwu nʼala Peshịa na Midia, nke na-agaghị agbanwe, na Vashti agaghị abatakwa nʼihu eze Sekses ọzọ. Ka eze werekwa ọnọdụ eze nwanyị ahụ nye onye ọzọ ka ya mma. <verse eid="EST 1:19"/><verse number="20" style="v" sid="EST 1:20"/>Ọ ga-erukwa na mgbe a gụpụtara iwu a eze nyere nʼakụkụ alaeze a niile, ndị inyom niile ga-asọpụrụ ndị di ha site nʼonye dịkarịsịrị nta nʼetiti ha ruo nʼonye dị ukwuu.”<verse eid="EST 1:20"/></para>
  <para style="p">
    <verse number="21" style="v" sid="EST 1:21"/>Eze na ndịisi ọchịchị ya nabatara ndụmọdụ a, nʼihi ya, eze mere ihe Memukan kwuru. <verse eid="EST 1:21"/><verse number="22" style="v" sid="EST 1:22"/>O zipụrụ akwụkwọ ozi a nye akụkụ niile a na-achị achị nke alaeze ahụ. E dekwara akwụkwọ ozi ahụ nʼasụsụ dị iche iche, na-ekwupụta nʼasụsụ ọbụla na nwoke ọbụla kwesiri ịbụ onye na-achị ezinaụlọ ya.<verse eid="EST 1:22"/></para>
  <chapter eid="EST 1"/>
  <chapter number="2" style="c" sid="EST 2"/>
  <para style="s1">Esta aghọọ eze nwanyị</para>
  <para style="p">
    <verse number="1" style="v" sid="EST 2:1"/>Mgbe ihe ndị a gasịrị, ka iwe eze Ahasuerọs dajụrụ, ọ malitere iche echiche banyere Vashti. O chetara ihe Vashti mere, chetakwa ihe e kpebiri banyere ya. <verse eid="EST 2:1"/><verse number="2" style="v" sid="EST 2:2"/>Mgbe ahụ, ndị na-ejere eze ozi sịrị ya, “Ka anyị gaa chọtara eze ụmụ agbọghọ na-amaghị nwoke mara mma ile anya. <verse eid="EST 2:2"/><verse number="3" style="v" sid="EST 2:3"/>Ka eze họpụta ndị nchịkọta nʼisi obodo niile, ndị ga na-ahọpụta, ma na-akpọbatakwa ụmụ agbọghọ ndị a niile mara mma, nʼụlọeze dị na Susa. Ka Hegai, onozi eze bụrụkwa onye ga-elekọta ndị inyom ndị a. Ka e jirikwa ihe ịchọ mma niile chọọ ha mma dịka o si kwesi. <verse eid="EST 2:3"/><verse number="4" style="v" sid="EST 2:4"/>Emesịa, nwaagbọghọ ahụ ihe ya masịrị eze karịa ga-abụ nwunye eze nʼọnọdụ Vashti.” Ntụpụta a tọrọ eze ụtọ nke ukwuu. O nyere ha ike ka ha malite na-atụfughị mgbe.<verse eid="EST 2:4"/></para>
  <para style="p">
    <verse number="5" style="v" sid="EST 2:5"/>Nʼoge a, enwere otu onye Juu nọ nʼobodo Susa nke ewusiri ike, a na-akpọ Mọdekai nwa Jaịa, nwa Shimei, nwa Kish, onye Benjamin. <verse eid="EST 2:5"/><verse number="6" style="v" sid="EST 2:6"/>Ọ bụ onye a dọtara nʼagha mgbe Nebukadneza bibiri Jerusalem. Nʼoge ahụ, e mere ka ọ hapụ obodo ya gaa biri na Babilọn bụkwa oge a dọtakwara Jekonaya<note caller="+" style="f"><char style="fr" closed="false">2:6 </char><char style="ft" closed="false">Nke a bụ ụzọ ọzọ e si akpọ aha Jehoiakin.</char></note> eze ndị Juda na ọtụtụ ndị ọzọ nʼagha. <verse eid="EST 2:6"/><verse number="7" style="v" sid="EST 2:7"/>Mọdekai nwere nwa nwanne nna ya, aha ya bụ Hadasa, ma a na-akpọkwa ya Esta, onye mara mma nʼahụ dịkwa mma ile anya. Nne ya na nna ya anwụọla, ma Mọdekai kpọbatara ya nʼụlọ ya zụọ ya dịka nwa ya nwanyị.<verse eid="EST 2:7"/></para>
  <para style="p">
    <verse number="8" style="v" sid="EST 2:8"/>Ya mere, nʼihi iwu ahụ eze nyere, e mere ka ọtụtụ ụmụ agbọghọbịa bịa na Susa, nʼime ụlọ ukwu eze. Ọ bụkwa Hegai na-elekọta ha niile. A kpọbatakwara Esta nʼụlọeze nyefee ya Hegai nʼaka, onye na-elekọta ebe obibi ndị iko nwanyị eze. <verse eid="EST 2:8"/><verse number="9" style="v" sid="EST 2:9"/>Ọ masịrị ya, ọ natakwara ihuọma nʼebe ọ nọ. Ngwangwa ọ malitere inye ya nri pụrụ iche, na ihe ndị ahụ niile e ji edozi ahụ na ịchọ mma. O sitere nʼetiti ụmụ agbọghọ nọ nʼụlọeze họpụta ụmụ agbọghọ asaa ndị na-ejere Esta ozi. O duuru ya na ndị na-ejere ya ozi dubaa nʼebe kachasị mma nʼogige ebe ndị inyom eze bi.<verse eid="EST 2:9"/></para>
  <para style="p">
    <verse number="10" style="v" sid="EST 2:10"/>Ma Esta agwabeghị onye ọbụla obodo ya maọbụ ihe banyere ezinaụlọ ya, nʼihi na Mọdekai nyere ya iwu ka ọ ghara ịgwa onye ọbụla. <verse eid="EST 2:10"/><verse number="11" style="v" sid="EST 2:11"/>Ụbọchị niile, Mọdekai na-abịa nʼogige ụlọ ndị inyom na-ajụ ase otu Esta mere, nʼịchọpụta otu ihe si agara ya.<verse eid="EST 2:11"/></para>
  <para style="p">
    <verse number="12" style="v" sid="EST 2:12"/>Tupu o ruoro nwaagbọghọ ọbụla ibakwuru eze Sekses, ọ ga-anọzu ọnwa iri na abụọ nʼebe a na-achọ ya mma dịka iwu e nyere banyere ịchọ mma ndị inyom si dị. A ga-eji mmanụ máá chọọ ya mma ọnwa isii, werekwa mmanụ isi ụtọ dị iche iche, na ihe ịchọ mma ndị ọzọ kwadoo ya nʼime ọnwa isii nke ọzọ. <verse eid="EST 2:12"/><verse number="13" style="v" sid="EST 2:13"/>Nʼụzọ dị otu a, ka nwaagbọghọ ọbụla ga-adị gakwuru eze, bụ Sekses. A na-enye ya ihe ọbụla ọ chọrọ site nʼebe obibi ha nke o ji aba nʼụlọeze. <verse eid="EST 2:13"/><verse number="14" style="v" sid="EST 2:14"/>A na-eme ka ọ banye nʼụlọeze nʼanyasị, ma nʼụtụtụ, ọ na-alọghachi nʼụlọ ọzọ nke dị nʼebe ụmụ nwanyị eze bi. Nʼebe ahụ ka Shashgaz, onozi eze nọ na-elekọta ndị iko nwanyị eze. Ọ gakwaghị alọghachi nʼebe eze ọzọ karịakwa ma ihe ya ọ masịrị eze, eze akpọọ ya ka ọ bịaghachi ọzọ.<verse eid="EST 2:14"/></para>
  <para style="p">
    <verse number="15" style="v" sid="EST 2:15"/>Mgbe oge Esta (ada Abihail, onye bụ nwanne nna Mọdekai, onye kpọọrọ nwantakịrị nwaagbọghọ a ka ọ bụrụ nwa nke ya) ga-eji gaa nʼihu eze ruru, ọ nabatara ndụmọdụ Hegai, onozi ahụ na-elekọta ndị inyom. Ọ hụtara amara nʼihu mmadụ niile ndị hụrụ ya. <verse eid="EST 2:15"/><verse number="16" style="v" sid="EST 2:16"/>E mere ka Esta bakwuru eze nʼọnwa nke iri nʼafọ nke asaa nke ọchịchị eze Ahasuerọs.<verse eid="EST 2:16"/></para>
  <para style="p">
    <verse number="17" style="v" sid="EST 2:17"/>Eze hụrụ Esta nʼanya karịa ụmụ agbọghọ ndị ọzọ niile. Ọ natara amara na mmasị eze karịa ụmụ agbọghọ na-amaghị nwoke ndị ọzọ. Ya mere, o weere okpueze kpukwasị ya nʼisi mee ya eze nwanyị nʼọnọdụ Vashti. <verse eid="EST 2:17"/><verse number="18" style="v" sid="EST 2:18"/>Eze kpọrọ oke oriri, nʼihi Esta, nye ndịisi ọchịchị ya niile na ndị ozi ya niile. Ọ kpọsara ezumike nye ndị ọrụ niile nʼalaeze ya, ma kesaakwa onyinye nye ọtụtụ ndị mmadụ dịka eze pụrụ ime.<verse eid="EST 2:18"/></para>
  <para style="s1">Atụmatụ ọjọọ Mọdekai chọpụtara</para>
  <para style="p">
    <verse number="19" style="v" sid="EST 2:19"/>Mgbe a chịkọtara ụmụ agbọghọ ndị a na-amaghị nwoke nke ugboro abụọ, Mọdekai nọ ala nʼọnụ ụzọ ama eze. <verse eid="EST 2:19"/><verse number="20" style="v" sid="EST 2:20"/>Ma Esta emebeghị ka onye ọbụla mara ihe banyere ezinaụlọ ya maọbụ obodo ya, dịka Mọdekai nyere ya nʼiwu, nke ọ na-emeri mgbe a na-azụlite ya.<verse eid="EST 2:20"/></para>
  <para style="p">
    <verse number="21" style="v" sid="EST 2:21"/>Otu ụbọchị, mgbe Mọdekai nọ nʼọrụ nʼọnụ ụzọ ama ụlọ ukwu eze, ndị onozi abụọ eze nwere, aha ha bụ Bigtan na Teresh, ndị na-eche ọnụ ụzọ ụlọeze nche, were iwe megide eze. Ha gbara izu kpebie na ha ga-egbu eze Sekses. <verse eid="EST 2:21"/><verse number="22" style="v" sid="EST 2:22"/>Ma Mọdekai chọpụtara nzube ọjọọ a gwa ya Esta, nwunye eze, onye gwara eze, meekwa ka eze mata na ọ bụ Mọdekai gwara ya. <verse eid="EST 2:22"/><verse number="23" style="v" sid="EST 2:23"/>Mgbe e nyochara kwu a, chọpụta na ọ bụ eziokwu, e jidere mmadụ abụọ ahụ kwụgbuo ha nʼosisi. E dekwara ihe ndị a niile nʼihu eze nʼime akwụkwọ akụkọ ihe e mere.<verse eid="EST 2:23"/></para>
  <chapter eid="EST 2"/>
  <chapter number="3" style="c" sid="EST 3"/>
  <para style="s1">Nzube ọjọọ Heman</para>
  <para style="p">
    <verse number="1" style="v" sid="EST 3:1"/>Mgbe ihe ndị a gasịrị, eze bụ Ahasuerọs mere Heman nwa Hamedata onye Agag ka ọ bụrụ onye ukwu, o nyere ya ugwu site nʼinye ya oche dị elu karịa nke ndị ọzọ niile a na-asọpụrụ. <verse eid="EST 3:1"/><verse number="2" style="v" sid="EST 3:2"/>Ndịisi ọchịchị eze niile na-egbu ikpere nʼala nye Heman nsọpụrụ mgbe ọbụla o si nʼọnụ ụzọ ama ụlọeze na-agafe, nʼihi na ọ bụ otu a ka eze nyere nʼiwu. Ma Mọdekai ekweghị egbu ikpere nye ya, ọ kwekwaghị enye ya nsọpụrụ.<verse eid="EST 3:2"/></para>
  <para style="p">
    <verse number="3" style="v" sid="EST 3:3"/>Mgbe ahụ, ndị ozi eze ndị nọ nʼọnụ ụzọ ama eze jụrụ Mọdekai ajụjụ si ya, “Gịnị mere i ji na-enupu isi nʼiwu eze nyere?” <verse eid="EST 3:3"/><verse number="4" style="v" sid="EST 3:4"/>Ha na-agwa ya okwu kwa ụbọchị kwa ụbọchị, ma o geghị ha ntị. Nʼihi nke a, ha gwara Heman ihe banyere ya, ịhụ ma ọ ga-anabata omume Mọdekai, ebe ọ gwara ha na ya bụ onye Juu.<verse eid="EST 3:4"/></para>
  <para style="p">
    <verse number="5" style="v" sid="EST 3:5"/>Ihe a were Heman iwe nke ukwuu mgbe ọ chọpụtara na Mọdekai jụrụ igbu ikpere nʼihu ya, maọbụ ịsọpụrụ ya. <verse eid="EST 3:5"/><verse number="6" style="v" sid="EST 3:6"/>Mgbe ọ matara ndị Mọdekai ha bụ, ọ dị ya ka ihe ileda anya ma o gbuo naanị Mọdekai. Kama Heman chọrọ ụzọ ọ ga-esi laa ndị Mọdekai niile, bụ ndị Juu nọ nʼalaeze niile nke Sekses nʼiyi.<verse eid="EST 3:6"/></para>
  <para style="p">
    <verse number="7" style="v" sid="EST 3:7"/>Nʼọnwa mbụ, nke bụ ọnwa Nisan, nʼafọ nke iri na abụọ nke ọchịchị eze Ahasuerọs. Ha fere nza (nke bụ Pua) nʼihu Heman iji họpụta ụbọchị na ọnwa. Ma nza ahụ danyere nʼụbọchị nke iri na atọ nʼọnwa nke iri na abụọ, nke bụ ọnwa Aada.<verse eid="EST 3:7"/></para>
  <para style="p">
    <verse number="8" style="v" sid="EST 3:8"/>Mgbe ahụ Heman sịrị eze Sekses, “O nwere otu ndị gbasara ebe niile, nʼetiti ndị bi nʼobodo dị iche iche niile nke alaeze gị, ha kepụrụ onwe ha iche. Iwu ha dị iche site nʼiwu nke ndị mba ọzọ. Ha adịghị edebekwa iwu eze, ọ gaghị abara eze uru i hapụ ha ka ha nọdụrụ onwe ha. <verse eid="EST 3:8"/><verse number="9" style="v" sid="EST 3:9"/>Ọ bụrụ na ọ masịrị eze, ya nye iwu ka a laa ha nʼiyi, aga m akwụnye puku talenti ọlaọcha iri nʼaka ndị nlekọta nʼihi ụlọakụ eze.”<verse eid="EST 3:9"/></para>
  <para style="p">
    <verse number="10" style="v" sid="EST 3:10"/>Ya mere, eze gbapụtara ọlaaka ikike ya<note caller="+" style="f"><char style="fr" closed="false">3:10 </char><char style="ft" closed="false">Maọbụ, </char><char style="fqa" closed="false">Mgbaaka eze </char><char style="ft" closed="false">bụ ihe e ji akachi okwu mee ka okwu ahụ bụrụ iwu. <char style="xt"><ref loc="GEN 41:42">Jen 41:42</ref>; <ref loc="EST 8:2">Est 8:2</ref>,<ref loc="EST 8:8">8</ref></char></char></note> nye ya Heman nwa Hamedata onye Agag, onye iro ndị Juu <verse eid="EST 3:10"/><verse number="11" style="v" sid="EST 3:11"/>Eze gwara Heman, “Enyela m gị ọlaọcha ahụ, ya na ndị a. Mee ha dịka o si dị gị mma.”<verse eid="EST 3:11"/></para>
  <para style="p">
    <verse number="12" style="v" sid="EST 3:12"/>Nʼabalị iri na atọ nke ọnwa mbụ, a kpọkọrọ ndị ode akwụkwọ eze niile. Ha depụtara nʼakwụkwọ isi obodo dị iche iche, nakwa nʼasụsụ ndị ọbụla, ihe niile Heman nyere nʼiwu nye ndị nnọchị anya eze niile, ndị ọchịchị nke ala niile ha na-achị, na ndịisi nke ndị ọbụla nọ nʼime alaeze a. E ji aha Ahasuerọs dee akwụkwọ ndị ahụ, werekwa mgbaaka eze nʼonwe ya kaa ya akara. <verse eid="EST 3:12"/><verse number="13" style="v" sid="EST 3:13"/>E zipụrụ ndị ọgba ọsọ ozi eze ka ha gaa nʼisi obodo ọbụla nʼalaeze ahụ, na-enye iwu a edere nʼakwụkwọ ka a laa nʼiyi, gbuo, ma kpochapụkwa ndị Juu niile, ma nwantakịrị ma okenye, ma nwanyị, ma ụmụntakịrị, nʼotu ụbọchị, nʼabalị iri na atọ nke ọnwa iri na abụọ, nke bụ ọnwa Aada, nakwa ịpụnara ha akụnụba ha nʼike. <verse eid="EST 3:13"/><verse number="14" style="v" sid="EST 3:14"/>Ihe ndepụta nke otu akwụkwọ ahụ bụ nke a ga-enye dịka iwu nʼobodo niile ọbụla site na nkwupụta, mee ka ndị mba niile mara maka ya, nọọkwa na njikere nʼihi ụbọchị ahụ.<verse eid="EST 3:14"/></para>
  <para style="p">
    <verse number="15" style="v" sid="EST 3:15"/>Ọ bụ ndị ozi eze na-agba ọsọ nke ọma ka e nyere ozi ahụ, ka ha jiri ya jee nʼobodo niile. E mekwara ka iwu ahụ baa mmadụ niile bi na Susa ntị. Emesịa, eze na Heman nọdụrụ ala ịṅụ ihe ọṅụṅụ nʼoge ndị niile bi na Susa nọ nʼegwu nʼihi okwu ibibi ndị Juu ahụ.<verse eid="EST 3:15"/></para>
  <chapter eid="EST 3"/>
  <chapter number="4" style="c" sid="EST 4"/>
  <para style="s1">Mọdekai agwa Esta maka nsogbu ha</para>
  <para style="p">
    <verse number="1" style="v" sid="EST 4:1"/>Mgbe Mọdekai nụrụ ihe mere, ọ dọwara uwe ya, yikwasị onwe ya akwa mkpe, werekwa ntụ kpokwasị onwe ya, pụọ baa nʼime obodo, na-eti mkpu akwa. <verse eid="EST 4:1"/><verse number="2" style="v" sid="EST 4:2"/>Ọ bịaruru nʼọnụ ụzọ ama nke ụlọeze guzo nʼebe ahụ, nʼihi na ọ dịghị onye a na-ekwe ka o yiri akwa mkpe banye nʼogige ụlọeze. <verse eid="EST 4:2"/><verse number="3" style="v" sid="EST 4:3"/>Nʼalaeze ahụ ndị Juu niile, nọ nʼiru ụjụ na ibu ọnụ na ịkwa akwa na iti aka nʼobi nʼihi iwu eze ahụ. Ọtụtụ yikwa akwa mkpe ha, dinarakwa na ntụ.<verse eid="EST 4:3"/></para>
  <para style="p">
    <verse number="4" style="v" sid="EST 4:4"/>Mgbe ụmụ agbọghọ na ndị onozi Esta gwara ya ihe banyere Mọdekai, o wutere ya nke ukwuu. O zigaara Mọdekai uwe, ka o nwee ike gbanwee uwe mkpe ahụ o yi, ma ọ naraghị ha. <verse eid="EST 4:4"/><verse number="5" style="v" sid="EST 4:5"/>Mgbe ahụ, Esta ziri ka a kpọọ Hatak, otu nʼime ndị onozi eze, onye nke ọ bụ ọrụ ya ijere Esta ozi, gwa ya ka o jekwuru Mọdekai jụọ ya ihe kpatara nke a, na ihe mere o ji na-eme otu a.<verse eid="EST 4:5"/></para>
  <para style="p">
    <verse number="6" style="v" sid="EST 4:6"/>Hatak jere nʼama obodo ahụ ebe ọ hụrụ Mọdekai nʼọnụ ụzọ ụlọeze. <verse eid="EST 4:6"/><verse number="7" style="v" sid="EST 4:7"/>Mọdekai kọọrọ ya ihe niile, na otu Heman si kwee nkwa ịkwụnye ego nʼụlọakụ eze ka e were laa ndị Juu nʼiyi. <verse eid="EST 4:7"/><verse number="8" style="v" sid="EST 4:8"/>O nyekwara ya akwụkwọ iwu eze ebe e dere maka ịla ha nʼiyi, bụ nke akpọsara na Susa, ka o gosi ya Esta, kọwaakwa ya nye ya. Ọ gwara ya ka o nye ya iwu ka ọ bakwuru eze rịọ ya arịrịọ amara, rịọkwa ya ebere nʼihi ndị ya.<verse eid="EST 4:8"/></para>
  <para style="p">
    <verse number="9" style="v" sid="EST 4:9"/>Hatak lọghachiri zie Esta ihe niile Mọdekai kwuru. <verse eid="EST 4:9"/><verse number="10" style="v" sid="EST 4:10"/>Ma Esta gwara Hatak ka o jeghachi gwa Mọdekai sị, <verse eid="EST 4:10"/><verse number="11" style="v" sid="EST 4:11"/>“Ụwa niile maara nke ọma na onye ọbụla, maọbụ nwoke maọbụ nwanyị, banyere nʼime ime ụlọeze mgbe eze na-akpọghị ya, ga-anwụ, karịakwa ma eze o setịpụrụ mkpara ọlaedo ya gosi onye ahụ na ọ nabatara ọbịbịa ya. Ugbu a, o meela ihe dị ka otu ọnwa kemgbe eze na-ezibeghị ozi ka a kpọọ m.”<verse eid="EST 4:11"/></para>
  <para style="p">
    <verse number="12" style="v" sid="EST 4:12"/>Mgbe ha gwara Mọdekai ihe Esta zara, <verse eid="EST 4:12"/><verse number="13" style="v" sid="EST 4:13"/>o zighachiri ọsịsa a, “Echela nʼihi na i bi nʼụlọeze na naanị gị ga-afọdụ ndụ nʼetiti ndị Juu niile. <verse eid="EST 4:13"/><verse number="14" style="v" sid="EST 4:14"/>Ọ bụrụ na ị gba nkịtị nʼoge a, oghere na napụta ndị Juu ga-esite nʼụzọ ọzọ bịa, ma gị onwe gị na ụlọ nna gị ga-ala nʼiyi. Onye makwanụ ihe mere i ji nọrọ nʼụlọeze nʼoge dị otu a?”<verse eid="EST 4:14"/></para>
  <para style="p">
    <verse number="15" style="v" sid="EST 4:15"/>Mgbe ahụ, Esta zara Mọdekai sị; <verse eid="EST 4:15"/><verse number="16" style="v" sid="EST 4:16"/>“Gaa kpọkọtaa ndị Juu niile bi na Susa, bukwaaranụ m ọnụ. Unu erila ihe ọbụla, maọbụ ṅụọ ihe ọbụla abalị atọ, ehihie na abalị. Mụ onwe m kwa, na ụmụ agbọghọ na-ejere m ozi, ga-emekwa otu ihe ahụ. Emesịa, ọ bụ ezie na ọ bụ ihe megidere iwu, ma aga m aga hụ eze anya. Ihe ọ pụtara ya pụta. Ọ pụtara m ọnwụ, ka m nwụọ!”<verse eid="EST 4:16"/></para>
  <para style="p">
    <verse number="17" style="v" sid="EST 4:17"/>Mọdekai pụrụ, gaa mee dịka Esta gwara ya.<verse eid="EST 4:17"/></para>
  <chapter eid="EST 4"/>
  <chapter number="5" style="c" sid="EST 5"/>
  <para style="s1">Arịrịọ Esta rịọrọ eze</para>
  <para style="p">
    <verse number="1" style="v" sid="EST 5:1"/>Nʼabalị nke atọ ya, Esta yiri uwe eze nwanyị ya, guzo nʼime ime ogige ụlọeze, nke chere ihu nʼụlọ nzukọ ukwu dị nʼụlọeze, ebe eze nọdụ nʼocheeze ya chee ihu nʼọnụ ụzọ. <verse eid="EST 5:1"/><verse number="2" style="v" sid="EST 5:2"/>Mgbe ọ hụrụ Esta bụ nwunye eze ka o na-eguzo nʼogige ahụ, ihe ya masịrị ya, ọ nabatakwara ya site na ị setịpụrụ ya mkpara ọlaedo nke dị nʼaka ya. Ya mere, Esta bịaruru nso metụkwa isi mkpara ọlaedo ahụ aka.<verse eid="EST 5:2"/></para>
  <para style="p">
    <verse number="3" style="v" sid="EST 5:3"/>Eze jụrụ ya sị, “Gịnị ka ị chọrọ, eze nwanyị Esta? Gịnị bụ mkpa gị? Aga m emere gị ya, ọ bụladị ma ọ bụrụ inye gị otu ọkara alaeze m.”<verse eid="EST 5:3"/></para>
  <para style="p">
    <verse number="4" style="v" sid="EST 5:4"/>Esta zara sị, “Ọ bụrụ na ọ masịrị eze, achọrọ m ka gị na Heman bịa rie oriri m kwadooro unu taa.”<verse eid="EST 5:4"/></para>
  <para style="p">
    <verse number="5" style="v" sid="EST 5:5"/>Eze tụgharịrị gwa ndị ozi ya sị, “Gwanụ Heman ka o mee ngwangwa bịa ka anyị gaa mee ihe Esta rịọrọ.”</para>
  <para style="p" vid="EST 5:5">Emesịa, eze na Heman bịara nʼoriri Esta. <verse eid="EST 5:5"/><verse number="6" style="v" sid="EST 5:6"/>Mgbe ha na-aṅụ mmanya, eze sịrị Esta, “Ugbu a, gwa m ihe ị chọrọ, aga m enye gị ya, ọ bụladị ma ọ bụrụ otu ọkara alaeze m.”<verse eid="EST 5:6"/></para>
  <para style="p">
    <verse number="7" style="v" sid="EST 5:7"/>Esta zara sị, “Arịrịọ m na mkpa m bụ nke a, <verse eid="EST 5:7"/><verse number="8" style="v" sid="EST 5:8"/>ọ bụrụ na m ahụtala amara nʼihu eze nʼezie, ọ bụrụkwa na ọ masịrị eze imere m ihe m na-arịọ, na ime ihe m na-achọ, ka ya na Heman sorokwa bịa echi nʼoriri ọzọ m ga-akwado. Echi ka m ga-akọkwara gị ihe niile.”<verse eid="EST 5:8"/></para>
  <para style="s1">Iwe ọkụ Heman megide Mọdekai</para>
  <para style="p">
    <verse number="9" style="v" sid="EST 5:9"/>Heman hapụrụ ebe oriri ahụ nʼoke obi ụtọ. Ma mgbe ọ hụrụ Mọdekai nʼọnụ ụzọ ama eze, hụkwa na o bilighị maọbụ maa jijiji nʼihu ya, iwe were ya nke ukwuu. <verse eid="EST 5:9"/><verse number="10" style="v" sid="EST 5:10"/>Nʼagbanyeghị nke a, Heman jisiri onwe ya ike, laa nʼụlọ ya.</para>
  <para style="p" vid="EST 5:10">Ọ kpọkọtara ndị enyi<note caller="+" style="f"><char style="fr" closed="false">5:10 </char><char style="ft" closed="false">Ndị hụrụ ya nʼanya</char></note> ya niile na Zeresh, nwunye ya, <verse eid="EST 5:10"/><verse number="11" style="v" sid="EST 5:11"/>ọ nyara ha isi nʼihi oke akụnụba ya, na ọtụtụ ụmụ ndị ikom ya, nʼụzọ niile nke eze si nye ya nsọpụrụ ma bulikwaa ya elu karịa ndị ọzọ ọkwa ha dị elu na ndị ọrụ eze niile. <verse eid="EST 5:11"/><verse number="12" style="v" sid="EST 5:12"/>Heman kwukwara sị, “Nke a abụghị dị okwu, ọ bụ naanị mụ ka Esta nwunye eze, kpọrọ ka m soro eze bịa nʼoriri nke ọ kwadooro. Echi ka ọ kpọrọ m ka m soro eze bịa. <verse eid="EST 5:12"/><verse number="13" style="v" sid="EST 5:13"/>Ma ihe ndị a niile bụ ihe efu mgbe ọbụla m na-ahụ Mọdekai onye Juu ahụ ka ọ na-anọdụ ala nʼọnụ ụzọ ama ụlọeze.”<verse eid="EST 5:13"/></para>
  <para style="p">
    <verse number="14" style="v" sid="EST 5:14"/>Mgbe ahụ, Zeresh nwunye ya na ndị enyi ya niile, dụrụ ya ọdụ sị ya, “Ihe ị ga-eme bụ nke a: Kwadoo osisi e ji akwụgbu mmadụ, nke ịdị elu ya ga-adị iri mita abụọ na atọ. Nʼụtụtụ echi, rịọ eze ka o nye gị ike ịkwụgbu Mọdekai nʼelu ya. Mgbe e mere nke a, ọṅụ gị ga-ezukwa oke, mgbe ị ga-esorokwa eze gaa rie oriri a kpọrọ unu.” Okwu a masịrị Heman nke ukwuu. O nyere iwu ka a kwadoo osisi ahụ ngwangwa.<verse eid="EST 5:14"/></para>
  <chapter eid="EST 5"/>
  <chapter number="6" style="c" sid="EST 6"/>
  <para style="s1">Eze asọpụrụ Mọdekai</para>
  <para style="p">
    <verse number="1" style="v" sid="EST 6:1"/>Nʼabalị ahụ, ụra abịaghị eze nʼanya ma ọlị. Nʼihi ya, o metụrụ ya nʼobi ịgụ akwụkwọ ihe ncheta. Ya mere, o nyere iwu ka e wetara ya akwụkwọ a na-edekọta ihe niile e mere nʼoge ọchịchị ya. <verse eid="EST 6:1"/><verse number="2" style="v" sid="EST 6:2"/>Nʼime ya, ọ gụtara ihe e dere banyere Mọdekai, otu o si kpughee izuzu ọjọọ Bigtan na Teresh, ndị onozi eze na-eche nche nʼọnụ ụzọ ụlọeze, gbara igbu eze Sekses.<verse eid="EST 6:2"/></para>
  <para style="p">
    <verse number="3" style="v" sid="EST 6:3"/>Mgbe ahụ eze jụrụ ajụjụ sị, “Gịnị bụ ihe ọma e meerela Mọdekai nʼihi ihe a o mere?”</para>
  <para style="p" vid="EST 6:3">Ndị ozi ya zara, “O nwebeghị ihe ọbụla e meere ya!”<verse eid="EST 6:3"/></para>
  <para style="p">
    <verse number="4" style="v" sid="EST 6:4"/>Eze sịrị, “Onye nọ nʼogige?” Ma Heman ka batachara na mbata ogige ụlọeze, ịgwa eze banyere mkwugbu Mọdekai nʼelu osisi nke o guzobere nʼihi ya.<verse eid="EST 6:4"/></para>
  <para style="p">
    <verse number="5" style="v" sid="EST 6:5"/>Ndị na-ejere ya ozi zara, “Heman na-eguzo nʼogige.”</para>
  <para style="p" vid="EST 6:5">Eze sịrị, “Kpọbata ya.”<verse eid="EST 6:5"/></para>
  <para style="p">
    <verse number="6" style="v" sid="EST 6:6"/>Mgbe Heman batara, eze jụrụ ya ajụjụ sị, “Gịnị bụ ugwu m kwesiri inye onye mere ihe na-atọ m ụtọ?”</para>
  <para style="p" vid="EST 6:6">Heman chere nʼime onwe ya sị, “Oleekwanụ onye ọzọ eze ga-achọ inye ugwu karịa mụ onwe m?” <verse eid="EST 6:6"/><verse number="7" style="v" sid="EST 6:7"/>Ya mere ọ zara eze, “Banyere nwoke ahụ ọ masịrị eze ịkwanyere ugwu, <verse eid="EST 6:7"/><verse number="8" style="v" sid="EST 6:8"/>nye iwu ka e wepụta uwe gị, nke gị bụ eze yitụrụla, na ịnyịnya gị, nke eze gbaarala, nke e kpukwasịrị oyiyi okpueze nʼisi ya. <verse eid="EST 6:8"/><verse number="9" style="v" sid="EST 6:9"/>Ka enye uwe ahụ na ịnyịnya ahụ nʼaka otu onye kachasị nwee ugwu nʼime ụmụ eze, ka ha yikwasị nwoke ahụ nke eze chọrọ ịsọpụrụ uwe ahụ, ka ịnyịnya buru ya dịka ha dọkpụ ya na-ejegharị nʼokporoụzọ niile nʼobodo, na-ekwusa nʼihu ya na-asị, ‘Otu a ka a na-emere nwoke ahụ ọ masịrị eze inye nsọpụrụ!’ ”<verse eid="EST 6:9"/></para>
  <para style="p">
    <verse number="10" style="v" sid="EST 6:10"/>Mgbe ahụ eze nyere Heman iwu, sị; “Ahaa! Ntụpụta gị dị mma nke ukwuu! Mee ngwangwa, were uwe ndị a, na ịnyịnya m, meekwara Mọdekai onye Juu ahụ na-anọdụ nʼọnụ ụzọ ama ụlọeze ihe niile ndị a i kwuru. Hụkwa na i mechasịrị ihe ndị a niile i kwuru.”<verse eid="EST 6:10"/></para>
  <para style="p">
    <verse number="11" style="v" sid="EST 6:11"/>Ya mere, Heman chịịrị uwe eze ahụ yikwasị ya Mọdekai nʼahụ. O mekwara ka ọ nọdụ nʼelu ịnyịnya eze. Emesịa, o duuru ya jegharịa nʼakụkụ obodo ahụ niile na-eti mkpu na-asị, “Otu a ka eze ga-esi sọpụrụ nwoke ahụ ihe ya dị ya mma.”<verse eid="EST 6:11"/></para>
  <para style="p">
    <verse number="12" style="v" sid="EST 6:12"/>Emesịa, Mọdekai lọghachiri nʼọnụ ụzọ ama eze. Ma Heman mere ngwangwa laa nʼụlọ ya, kpuchiekwa isi ya nʼiru ụjụ, <verse eid="EST 6:12"/><verse number="13" style="v" sid="EST 6:13"/>ọ kọọrọ Zeresh nwunye ya, na ndị enyi ya niile ihe niile nke mere ya.</para>
  <para style="p" vid="EST 6:13">Ndị ndụmọdụ ya na nwunye ya Zeresh sịrị ya, “Ebe ọ bụ na Mọdekai, onye ị bidoro ịda nʼihu ya, bụ onye Juu, ị gaghị enwe ike emegide ya, ị ghaghị ịla nʼiyi.” <verse eid="EST 6:13"/><verse number="14" style="v" sid="EST 6:14"/>Mgbe ha na ya nọ na-akparịta ụka, ndị onozi eze bịaruru duru Heman ngwangwa maka ịga nʼoriri ahụ Esta kwadoro.<verse eid="EST 6:14"/></para>
  <chapter eid="EST 6"/>
  <chapter number="7" style="c" sid="EST 7"/>
  <para style="s1">Mkwụgbu Heman</para>
  <para style="p">
    <verse number="1" style="v" sid="EST 7:1"/>Eze na Heman gara iri oriri ahụ Esta nwunye eze kpọrọ ha, <verse eid="EST 7:1"/><verse number="2" style="v" sid="EST 7:2"/>mgbe ha nọ na-aṅụ mmanya, nʼụbọchị nke abụọ ahụ, eze jụrụ Esta ajụjụ sị, “Gịnị bụ arịrịọ gị, Esta, eze nwanyị? Gịnị ka ị chọrọ? Ihe ọbụla ọ bụ, aga m enye gị ya, ọ bụladị otu ọkara alaeze m.”<verse eid="EST 7:2"/></para>
  <para style="p">
    <verse number="3" style="v" sid="EST 7:3"/>Nʼikpeazụ, Esta nwunye eze zara sị, “Eze biko, ọ bụrụ na m ahụtala amara nʼihu gị, ọ bụrụkwa na ọ masịrị gị, zọpụta ndụ m na ndụ ndị m. <verse eid="EST 7:3"/><verse number="4" style="v" sid="EST 7:4"/>Nʼihi na mụ na ndị m abụrụla ndị erere ere nʼaka ndị ga-ala anyị nʼiyi. Anyị abụrụla ndị a ga-egbu, na ndị aghaghị ịla nʼiyi. A sị na e rere anyị dịka ndị ohu nwoke na nwanyị, agaara m agba nkịtị, hapụ inye gị nsogbu, ma nʼihi nʼọdịghị ihe ga-akwụ ụgwọ isogbu eze.”<verse eid="EST 7:4"/></para>
  <para style="p">
    <verse number="5" style="v" sid="EST 7:5"/>Eze, bụ Sekses, jụrụ Esta, bụ nwunye eze, “Onye ka mmadụ ahụ bụ, olee ebe ọ nọ, bụ onye na-ezube ime ihe ọjọọ dị otu a?”<verse eid="EST 7:5"/></para>
  <para style="p">
    <verse number="6" style="v" sid="EST 7:6"/>Esta zara, “Ọ bụ onye iro na onye mmegide. Ọ bụ Heman, nwoke ọjọọ a!”</para>
  <para style="p" vid="EST 7:6">Mgbe ahụ, ụjọ dị ukwu jidere Heman nʼihu eze na nwunye eze. <verse eid="EST 7:6"/><verse number="7" style="v" sid="EST 7:7"/>Eze biliri ọtọ nʼiwe,<note caller="+" style="f"><char style="fr" closed="false">7:7 </char><char style="ft" closed="false"><char style="xt"><ref loc="EST 1:12">1:12</ref></char></char></note> hapụ mmanya ya site nʼebe oriri ahụ pụọ, gaa nʼime ubi ya a gbara ogige dị nʼụlọeze. Ma Heman nọdụrụ ịrịọ eze nwanyị, bụ Esta arịrịọ maka ndụ ya, nʼihi na ọ maara na eze ekpebiela ịla ndụ ya nʼiyi.<verse eid="EST 7:7"/></para>
  <para style="p">
    <verse number="8" style="v" sid="EST 7:8"/>Mgbe eze sitere nʼubi a gbara ogige lọghachita nʼụlọ oriri ahụ, lee ka Heman tụrụ onwe ya nʼelu oche ahụ Esta na-adabere nʼelu ya.</para>
  <para style="p" vid="EST 7:8">Eze sịrị, “Ọ chọrọ iwedakwa nwunye eze nʼala nʼihu m nʼụlọ m?”</para>
  <para style="p" vid="EST 7:8">Ngwangwa okwu a si nʼọnụ eze pụta, ha kpuchiri Heman akwa nʼihu.<note caller="+" style="f"><char style="fr" closed="false">7:8 </char><char style="ft" closed="false">Ị ji akwa kpukwasị mmadụ nʼihu, maọbụ iji akwa kpuchie isi mmadụ nʼoge ahụ, ọkachasị ma ọ bụrụ nʼihe metụtara eze, pụtara na a maala onye dị otu a ikpe ọnwụ.</char></note> <verse eid="EST 7:8"/><verse number="9" style="v" sid="EST 7:9"/>Mgbe ahụ kwa, Habona otu nʼime ndị ozi eze gwara eze sị, “Onyenwe m, lee na Heman enyela iwu ka a kwadoo osisi nke ịdị elu ya bụ iri mita abụọ na atọ, ebe ọ chọrọrị ịnọ kwụgbuo Mọdekai, nwoke ahụ mere ka a ghara igbu eze. Osisi ahụ guzokwa ugbu a nʼihu ụlọ Heman.”</para>
  <para style="p" vid="EST 7:9">Eze sịrị, “Kwụgbuonụ ya nʼosisi ahụ!” <verse eid="EST 7:9"/><verse number="10" style="v" sid="EST 7:10"/>Ya mere, ha kwụgburu Heman nʼosisi ahụ ọ kwadoro maka Mọdekai. Iwe eze dajụkwara.<verse eid="EST 7:10"/></para>
  <chapter eid="EST 7"/>
  <chapter number="8" style="c" sid="EST 8"/>
  <para style="s1">Iwu banyere ndị Juu</para>
  <para style="p">
    <verse number="1" style="v" sid="EST 8:1"/>Nʼotu ụbọchị ahụ, Ahasuerọs bụ eze, nyefere Esta nwunye eze akụnụba niile<note caller="+" style="f"><char style="fr" closed="false">8:1 </char><char style="ft" closed="false">Nʼoge ahụ, eze alaeze ahụ, nwere ikike i were akụnụba niile onye ahụ a maara ikpe ọnwụ.</char></note> Heman onye iro ndị Juu nwere. E mekwara ka Mọdekai bịa nʼihu eze, nʼihi na Esta agwala eze na ọ bụ nwanne nna ya. <verse eid="EST 8:1"/><verse number="2" style="v" sid="EST 8:2"/>Mgbe ahụ, eze wepụtara ọlaaka ikike ya, nke a gbapụtara site nʼaka Heman nye ya Mọdekai. Esta mekwara Mọdekai onye nlekọta akụnụba Heman.<verse eid="EST 8:2"/></para>
  <para style="p">
    <verse number="3" style="v" sid="EST 8:3"/>Ọzọkwa, Esta bịara nʼihu eze daa nʼala nʼụkwụ eze rịọ ya arịrịọ nʼanya mmiri ka ọ kwụsị echiche ọjọọ ahụ Heman onye Agag, chere megide ndị Juu. <verse eid="EST 8:3"/><verse number="4" style="v" sid="EST 8:4"/>Eze setịpụrụ mkpara ọlaedo ya nye Esta. Esta biliri, guzo nʼihu eze, <verse eid="EST 8:4"/><verse number="5" style="v" sid="EST 8:5"/>ọ sịrị, “Ọ bụrụ na ọ dị eze mma, ọ bụrụkwa na m hụtara amara nʼihu ya, bụrụkwa ihe ziri ezi nʼanya eze, ọ bụrụkwa na ihe m masịrị ya, ka ede iwu nʼakwụkwọ ịkagbu ozi Heman nwa Hamedata, onye Agag, nke o chepụtara dee ime ka a laa ndị Juu nʼiyi nʼala niile eze na-achị. <verse eid="EST 8:5"/><verse number="6" style="v" sid="EST 8:6"/>Nʼihi na m ga-esi aṅaa nagide ya, ịhụ ka a na-egbu ndị m, na-alakwa ụmụnna m nʼiyi?”<verse eid="EST 8:6"/></para>
  <para style="p">
    <verse number="7" style="v" sid="EST 8:7"/>Mgbe ahụ, eze bụ Ahasuerọs gwara Esta nwunye eze na Mọdekai onye Juu okwu sị ha, “Enyela m Esta akụnụba Heman, ha akwụgbukwaala Heman nʼosisi, nʼihi na ọ chọrọ ịla ndị Juu nʼiyi. <verse eid="EST 8:7"/><verse number="8" style="v" sid="EST 8:8"/>Ugbu a, deenụ akwụkwọ ozi banyere ndị Juu niile, dee ihe ọbụla dị mma nʼanya unu nʼaha eze. Werekwa ọlaaka ikike eze kaa ya akara, nʼihi na ọ dịghị akwụkwọ ọbụla e dere nʼaha eze, kaakwa ya akara mgbaaka eze nke a pụrụ imegharị.”<verse eid="EST 8:8"/></para>
  <para style="p">
    <verse number="9" style="v" sid="EST 8:9"/>Otu mgbe ahụ, akpọrọ ndị ode akwụkwọ eze. Ọ bụ nʼiri abalị na atọ nke ọnwa atọ nʼafọ nke bụ ọnwa Sivan ka ihe ndị a mere. Ha dere iwu niile Mọdekai nyere banyere ndị Juu, ndịisi ọchịchị niile na ndị ọchịchị<note caller="+" style="f"><char style="fr" closed="false">8:9 </char><char style="ft" closed="false">Maọbụ, </char><char style="fqa" closed="false">ndị Gọvanọ</char></note> niile na-elekọta mpaghara alaeze niile site nʼIndia ruo Kush.<note caller="+" style="f"><char style="fr" closed="false">8:9 </char><char style="ft" closed="false">Ya bụ, mgbago osimiri Naịl</char></note> Ọnụọgụgụ ha niile dị otu narị na iri abụọ na asaa (127). E depụtasịrị iwu ahụ nʼodide akwụkwọ nke ala ọbụla a na-achị achị si dị, na dịka asụsụ ndị ọbụla si dị, ma nyekwa ndị Juu dịka odide akwụkwọ na asụsụ ha si dị. <verse eid="EST 8:9"/><verse number="10" style="v" sid="EST 8:10"/>Mọdekai dere akwụkwọ ahụ nʼaha eze, bụ Ahasuerọs, werekwa ọlaaka ikike eze kaa ya akara, zipụ akwụkwọ ndị a site nʼaka<note caller="+" style="f"><char style="fr" closed="false">8:10 </char><char style="ft" closed="false">Ka ha gaa kesaa nʼobodo niile.</char></note> ndị ọgba ọsọ ndị ịnyịnya na-ebu, bụ ndị na-agba ịnyịnya ụkwụ ọsọ nke e leziri anya nke ọma zụọ maka ije ozi dịrị eze.<verse eid="EST 8:10"/></para>
  <para style="p">
    <verse number="11" style="v" sid="EST 8:11"/>Akwụkwọ nke iwu eze a, nyere ndị Juu niile nọ nʼobodo ọbụla ike izukọta nʼotu maka ịzọ ndụ ha, nyekwa ha ikike ibibi, gbuo ma laa nʼiyi ndị agha nke mba ọbụla, maọbụ ala ndị ahụ a na-achị achị bụ ndị nwere ike ịla ha, ndị inyom ha na ụmụntakịrị ha nʼiyi, na ịpụnara ha akụnụba ha. <verse eid="EST 8:11"/><verse number="12" style="v" sid="EST 8:12"/>Ụbọchị a akara aka maka ndị Juu ime ihe ndị a nʼobodo niile nʼalaeze eze Ahasuerọs bụ nʼabalị iri na atọ nke ọnwa Ada.<note caller="+" style="f"><char style="fr" closed="false">8:12 </char><char style="ft" closed="false">Ọnwa nke iri na abụọ</char></note> <verse eid="EST 8:12"/><verse number="13" style="v" sid="EST 8:13"/>E kwukwara nʼakwụkwọ iwu ahụ na a ghaghị ịnabata iwu eze ahụ nʼobodo ọbụla dị nʼalaeze ya. E kwukwara na a ga-agụpụtara ya mmadụ niile, kọwazie ya ime ka ndị Juu niile nọdụ na njikere imeri ndị iro ha.<verse eid="EST 8:13"/></para>
  <para style="p">
    <verse number="14" style="v" sid="EST 8:14"/>Ndị ahụ na-agba ọsọ, bụ ndị na-ebu akwụkwọ ozi, nọkwasịrị nʼelu ịnyịnya eze mee ngwangwa pụọ, ebe iwu eze kwaliri ha. E nyekwara iwu a na Susa.<verse eid="EST 8:14"/></para>
  <para style="s1">Mmeri ndị Juu meriri</para>
  <para style="p">
    <verse number="15" style="v" sid="EST 8:15"/>Mgbe Mọdekai si nʼihu eze pụọ, o yi uwe ndị eze nke na-acha ọcha, na nke na-achakwa anụnụ anụnụ, kpurukwa okpueze ọlaedo dị ukwuu, na uwe mwụda e ji ezi akwa nke na-acha odo odo dụọ nʼahụ ya. Obodo Susa tiri mkpu ṅụrịakwa ọṅụ. <verse eid="EST 8:15"/><verse number="16" style="v" sid="EST 8:16"/>Nye ndị Juu nʼonwe ha, ọ bụ oge ịṅụrị ọnụ, obi ụtọ na nsọpụrụ. <verse eid="EST 8:16"/><verse number="17" style="v" sid="EST 8:17"/>Na mpaghara alaeze ahụ niile, na nʼobodo ọbụla nke iwu eze ahụ bịaruru, e nwere ọṅụ na obi ụtọ nʼetiti ndị Juu niile, nweekwa oke oriri na ọṅụṅụ. Ọtụtụ mmadụ nʼime ndị si mba dị iche iche ghọrọ ndị Juu, nʼihi egwu ndị Juu dakwasịrị ha.<verse eid="EST 8:17"/></para>
  <chapter eid="EST 8"/>
  <chapter number="9" style="c" sid="EST 9"/>
  <para style="p">
    <verse number="1" style="v" sid="EST 9:1"/>Nʼabalị iri na atọ nke ọnwa iri na abụọ, nke bụ ọnwa Ada, bụ ụbọchị a gaara emezu iwu ahụ eze nyere. Nʼụbọchị a, ndị iro ndị Juu lere anya na ha ga-ekpochapụ ha. Ma ugbu a, a tụgharịala iwu ahụ, mee ya ka ọ bụrụ ihe megidere ndị ahụ kpọrọ ndị Juu asị. <verse eid="EST 9:1"/><verse number="2" style="v" sid="EST 9:2"/>Ndị Juu chịkọtara onwe ha ọnụ nʼobodo niile dị nʼalaeze eze Sekses, maka ịzọ ndụ ha. Ma o nweghị onye ọbụla pụrụ imegide ha, nʼihi na egwu ha dakwasịrị ndị obodo niile dị iche iche. <verse eid="EST 9:2"/><verse number="3" style="v" sid="EST 9:3"/>Ndịisi ọchịchị obodo niile, ndị na-anọchite anya eze, na ndịisi, na ndị ozi eze, nyeere ndị Juu aka, nʼihi na ha tụrụ egwu Mọdekai. <verse eid="EST 9:3"/><verse number="4" style="v" sid="EST 9:4"/>Nʼihi na Mọdekai bụ onye a ma ama nʼụlọeze, ọ bụkwa onye a maara aha ya nʼalaeze ahụ niile, nʼihi na ike ọchịchị ya na-abawanye ụba karịa ụbọchị niile.<verse eid="EST 9:4"/></para>
  <para style="p">
    <verse number="5" style="v" sid="EST 9:5"/>Nke a mere, na ndị Juu ji mma agha gbuo, ma bibie ndị iro ha niile. Ha mesoro ndị kpọrọ ha asị mmeso ọbụla masịrị ha. <verse eid="EST 9:5"/><verse number="6" style="v" sid="EST 9:6"/>Nʼime obodo ahụ e wusiri ike bụ Susa, ndị Juu gburu narị ndị ikom ise laa ha nʼiyi. <verse eid="EST 9:6"/><verse number="7" style="v" sid="EST 9:7"/>Ha gbukwara Pashandata, Dalfon, Aspata, <verse eid="EST 9:7"/><verse number="8" style="v" sid="EST 9:8"/>Porata, Adalia, Aridata, <verse eid="EST 9:8"/><verse number="9" style="v" sid="EST 9:9"/>Pamashta, Arisai Aridai na Vaizata, <verse eid="EST 9:9"/><verse number="10" style="v" sid="EST 9:10"/>ha bụkwa ụmụ ndị ikom iri Heman nwa Hamedata, onye iro ndị Juu mụtara. Ma ha emetụghị akụnụba ha aka.<verse eid="EST 9:10"/></para>
  <para style="p">
    <verse number="11" style="v" sid="EST 9:11"/>Nʼụbọchị ahụ, a gwara eze ọnụọgụgụ ndị e gburu nʼobodo Susa. <verse eid="EST 9:11"/><verse number="12" style="v" sid="EST 9:12"/>Eze sịrị Esta bụ nwunye eze, “Ndị Juu egbuola narị mmadụ ise nʼobodo Susa, gbukwaa ụmụ ndị ikom Heman iri. Ebe ha mere otu a nʼebe a, onye ma ihe ha mere nʼobodo dị iche iche nʼalaeze m? Ugbu a, gịnị ọzọ bụ arịrịọ gị? A ga-emezuru gị ya. Gịnị ọzọ bụ ihe ị chọrọ? A ga-emekwa ya.”<verse eid="EST 9:12"/></para>
  <para style="p">
    <verse number="13" style="v" sid="EST 9:13"/>Esta sịrị, “Ọ bụrụ na ọ dị eze mma, ka ndị Juu bi na Susa meekwa ihe ha mere taa echi, ka a kwụbakwa ụmụ ndị ikom iri Heman nʼelu osisi.”<verse eid="EST 9:13"/></para>
  <para style="p">
    <verse number="14" style="v" sid="EST 9:14"/>Ya mere, eze kwenyere, a kụkwara ya dịka ekwe na Susa, a kwụbara ụmụ iri Heman nʼelu osisi. <verse eid="EST 9:14"/><verse number="15" style="v" sid="EST 9:15"/>Ndị Juu bi na Susa chịkọtakwara onwe ha ọnụ nʼụbọchị iri na anọ nke ọnwa Ada, gbuo narị mmadụ atọ ọzọ nʼobodo Susa. Ma ha emetụghị akụnụba ndị ahụ aka.<verse eid="EST 9:15"/></para>
  <para style="p">
    <verse number="16" style="v" sid="EST 9:16"/>Ma ndị Juu ndị ọzọ bi nʼobodo ndị ọzọ dị iche iche eze na-achị, jikọtakwara onwe ha ọnụ ịzọ ndụ ha, site otu a nwere onwe ha pụọ nʼaka ndị iro ha. Ha gburu iri puku mmadụ asaa na ise bụ ndị kpọrọ ha asị, ma ha emetụghị akụnụba ha aka. <verse eid="EST 9:16"/><verse number="17" style="v" sid="EST 9:17"/>E mere ihe ndị a nʼabalị iri na atọ nke ọnwa Ada,<note caller="+" style="f"><char style="fr" closed="false">9:17 </char><char style="ft" closed="false">Maọbụ, </char><char style="fqa" closed="false">ọnwa iri na abụọ</char></note> ha zukwara ike nʼụbọchị so ya bụ abalị iri na anọ. Ha mere ụbọchị ahụ, ụbọchị ọṅụ na nke oriri na ọṅụṅụ.<verse eid="EST 9:17"/></para>
  <para style="p">
    <verse number="18" style="v" sid="EST 9:18"/>Ma ndị Juu nọ na Susa zukọtara nʼụbọchị nke iri na atọ, na nʼụbọchị nke iri na anọ. Emesịa, nʼụbọchị nke iri na ise ha zuru ike, mekwa ya ụbọchị ọṅụ na nke oriri na ọṅụṅụ.<verse eid="EST 9:18"/></para>
  <para style="p">
    <verse number="19" style="v" sid="EST 9:19"/>Ọ bụ nke a mere ndị Juu niile bi nʼime ime obodo ji eme mmemme ọṅụ na nke oriri na ọṅụṅụ nʼabalị iri na anọ nke ọnwa iri na abụọ nke afọ ọbụla. Ha mere ụbọchị ahụ ka ọ bụrụkwa ụbọchị inyerịta onyinye.<verse eid="EST 9:19"/></para>
  <para style="s1">Mmemme Purim</para>
  <para style="p">
    <verse number="20" style="v" sid="EST 9:20"/>Emesịa, Mọdekai dere ihe ndị a niile nʼakwụkwọ, zigakwara ndị Juu niile nọ nʼokpuru ọchịchị eze Sekses, ma ndị nọ nso ma ndị nọ nʼebe dị anya, <verse eid="EST 9:20"/><verse number="21" style="v" sid="EST 9:21"/>ka ha na-eme mmemme a kwa afọ nʼụbọchị nke iri na anọ na nke iri na ise nke ọnwa Ada ọbụla. <verse eid="EST 9:21"/><verse number="22" style="v" sid="EST 9:22"/>Nke a bụ iji gosi mgbe ndị Juu nweere onwe ha site nʼaka ndị iro ha, na iji cheta mgbe iru ụjụ ha ghọrọ ọṅụ, na mgbe ịkwa akwa ha ghọrọ ụbọchị mmemme ọṅụ. O deere ha ka ha debe ụbọchị ndị a dịka ụbọchị mmemme ọṅụ na oriri na ọṅụṅụ, na inyerịta onwe ha onyinye ihe oriri na inye ụmụ ogbenye onyinye dị iche iche.<note caller="+" style="f"><char style="fr" closed="false">9:22 </char><char style="ft" closed="false"><char style="xt"><ref loc="PSA 30:11">Abụ 30:11</ref></char></char></note><verse eid="EST 9:22"/></para>
  <para style="p">
    <verse number="23" style="v" sid="EST 9:23"/>Ya mere, ndị Juu kwenyere ịga nʼihu ime mmemme a nke ha malitere ime, dịka Mọdekai si deere ha ya, <verse eid="EST 9:23"/><verse number="24" style="v" sid="EST 9:24"/>nʼihi na Heman nwa Hamedata, onye Agag, onye iro ndị Juu niile, kpebiri ịla ha nʼiyi nʼụbọchị ahụ ọ tụpụtara site nʼife nza. <verse eid="EST 9:24"/><verse number="25" style="v" sid="EST 9:25"/>Mgbe izu ọjọọ a ruru eze ntị, o nyere iwu nke e debanyere nʼakwụkwọ sị, ka echiche ọjọọ nke Heman megide ndị Juu tụgharịa nʼisi ya, ọ kwukwara ka akwụgbuo ya na ụmụ ndị ikom niile nʼelu osisi. <verse eid="EST 9:25"/><verse number="26" style="v" sid="EST 9:26"/>Ya mere, a kpọrọ ụbọchị ndị ahụ Purim nke sitere na mkpụrụ okwu Pur. Nʼihi ihe niile e dere nʼakwụkwọ ahụ na nke ha hụkwara na nke mekwaara ha. <verse eid="EST 9:26"/><verse number="27" style="v" sid="EST 9:27"/>Ndị Juu niile kwekọrịtara idebe mmemme a, na imekwa ka ụmụ ha, na ndị niile kwenyere iso ha, na-emekwa ya. Ha kpebiri na ha ga-edebe ụbọchị abụọ ndị ahụ kwa afọ, nʼụzọ nakwa oge e zubere ka ọ bụrụ. <verse eid="EST 9:27"/><verse number="28" style="v" sid="EST 9:28"/>Aga na-echeta ụbọchị ndị a, na-eme kwa ya nʼọgbọ niile ọbụla, nʼezinaụlọ ọbụla, nʼala ọbụla a na-achị nakwa obodo ọbụla. Ndị Juu aghaghị idebe mmemme ụbọchị Purim, ma ọ bụkwanụ ncheta ụbọchị ndị a apụọ nʼobi ọgbọ ha niile.<verse eid="EST 9:28"/></para>
  <para style="p">
    <verse number="29" style="v" sid="EST 9:29"/>Nʼoge a, Esta nwunye eze, nwa Abihail, na Mọdekai onye Juu jikọtara aka dee akwụkwọ ọzọ nke e ji mesie akwụkwọ ahụ Mọdekai dere ike, maka ịmalite mmemme Purim. <verse eid="EST 9:29"/><verse number="30" style="v" sid="EST 9:30"/>Mọdekai zipụrụ akwụkwọ ozi nke okwu udo na eziokwu<note caller="+" style="f"><char style="fr" closed="false">9:30 </char><char style="ft" closed="false">Maọbụ, </char><char style="fqa" closed="false">ịgbaume</char></note> dị nʼime ya, nye ndị Juu niile bi nʼime mpaghara alaeze Sekses, nke dị otu narị na iri abụọ na asaa (127). <verse eid="EST 9:30"/><verse number="31" style="v" sid="EST 9:31"/>E ji akwụkwọ a mesie okwu ahụ ike na a ga-edebe ụbọchị ndị ahụ kwa afọ maka mmemme Purim dịka Mọdekai onye Juu na Esta nwunye eze nyere nʼiwu. Ndị Juu niile na ụmụ ụmụ ha ga-eme mmemme a nʼoge a kara aka, dịka ha si edebe iwu ndị ọzọ metụtara oge ibu ọnụ na oge iru ụjụ. <verse eid="EST 9:31"/><verse number="32" style="v" sid="EST 9:32"/>Iwu a Esta nyere mesịrị ụkpụrụ mmemme Purim ike. E dekwara ya nʼakwụkwọ.<verse eid="EST 9:32"/></para>
  <chapter eid="EST 9"/>
  <chapter number="10" style="c" sid="EST 10"/>
  <para style="s1">Ịdị ukwuu nke Mọdekai</para>
  <para style="p">
    <verse number="1" style="v" sid="EST 10:1"/>Eze bụ Ahasuerọs na-anakọta ụtụ site nʼaka ndị niile bi nʼalaeze ya tutu ruo nʼọnụ mmiri osimiri ebe alaeze ahụ sọtụrụ. <verse eid="EST 10:1"/><verse number="2" style="v" sid="EST 10:2"/>Ma ọrụ ukwu na ọrụ niile ọ rụrụ, ya na ihe niile gbasara ịdị ukwuu nke Mọdekai, na ugwu niile eze nyere ya, ha niile ka e dere nʼime akwụkwọ akụkọ ihe ndị eze Midia na Peshịa mere nʼoge ọchịchị ha. <verse eid="EST 10:2"/><verse number="3" style="v" sid="EST 10:3"/>Mọdekai, onye Juu, bụ onye na-esote eze Ahasuerọs nʼọkwa. Ọ bụ onye dị ukwuu nʼetiti ndị Juu, na onye ndị Juu ibe ya na-asọpụkwara, nʼihi na ọ na-elenye anya nʼihe gbasara udo ndị Juu. Ọ bụkwa onye na-ekwuchite ọnụ nʼihe banyere ọdịmma nke ndị Juu niile.<verse eid="EST 10:3"/></para>
  <chapter eid="EST 10"/>
</usx>
