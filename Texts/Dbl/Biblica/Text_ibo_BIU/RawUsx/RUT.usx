<?xml version="1.0" encoding="UTF-8"?>
<usx version="3.0">
  <book code="RUT" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Rut</para>
  <para style="toc1">Rut</para>
  <para style="toc2">Rut</para>
  <para style="toc3">Rut</para>
  <para style="mt1">Rut</para>
  <para style="mt4">(A maghị onye dere ya maọbụ nʼafọ 1322–1312 tupu a mụọ Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Ihe dị nʼakwụkwọ a bụ akụkọ Rut, nwanyị kpebiri ibinyere nne di ya, Naomi, mgbe ọnwụ mberede gburu di ya. Akwụkwọ a gosiri anyị otu Chineke si gọzie Rut nye ya di ọzọ aha ya bụ Boaz, na otu Rut si mụta nwa nwoke, onye mesiri bụrụ nna nna Devid eze ukwu ndị Izrel.</para>
  <para style="iot">Usoro e si dee ya:</para>
  <para style="io1">Ọnwụ di Naomi na ụmụ ya <char style="ior"><ref loc="RUT 1:1-10">1:1-10</ref></char></para>
  <para style="io1">Mkpebi Rut kpebiri <char style="ior"><ref loc="RUT 1:11-22">1:11-22</ref></char></para>
  <para style="io1">Obiọma Boaz <char style="ior"><ref loc="RUT 2-3">2–3</ref></char></para>
  <para style="io1">Ọlụlụ Boaz lụrụ Rut <char style="ior"><ref loc="RUT 4:1-17">4:1-17</ref></char></para>
  <para style="io1">Usoro ọmụmụ Devid, eze Izrel <char style="ior"><ref loc="RUT 4:18-22">4:18-22</ref></char></para>
  <para style="ie"/>
  <chapter number="1" style="c" sid="RUT 1"/>
  <para style="s1">Rut na Naomi</para>
  <para style="p">
    <verse number="1" style="v" sid="RUT 1:1"/>Nʼoge ndị ahụ, mgbe ndị ikpe na-achị, oke ụnwụ dara nʼala Izrel. Nʼihi ụnwụ a, otu nwoke, onye Betlehem, obodo dị na Juda, kwakọọrọ ihe ya niile, duru nwunye ya, na ụmụ ya ndị ikom abụọ, hapụ obodo ya gaa biri dịka ọbịa nʼala Moab. <verse eid="RUT 1:1"/><verse number="2" style="v" sid="RUT 1:2"/>Aha nwoke a bụ Elimelek. Aha nwunye ya bụ Naomi, ma aha ụmụ ya ndị ikom abụọ bụ Mahlọn na Kilịọn. Ha bụ ndị Efrat<note caller="+" style="f"><char style="fr" closed="false">1:2 </char><char style="ft" closed="false">Efrata bụ aha ezinaụlọ ebe Elimelek si pụta. Ọ bụ Elimelek gụrụ mpaghara ala ahụ dị nso Betlehem, Efrata. Mgbe ụfọdụ a na-akpọkwa ya Betlehem Efrata. <char style="xt"><ref loc="RUT 4:11">Rut 4:11</ref>; <ref loc="GEN 35:19">Jen 35:19</ref>; <ref loc="1SA 17:12">1Sa 17:12</ref>; <ref loc="MIC 5:2">Mai 5:2</ref></char></char></note> si Betlehem nke dị na Juda. Ha bịarutere nʼala Moab biri nʼebe ahụ.<verse eid="RUT 1:2"/></para>
  <para style="p">
    <verse number="3" style="v" sid="RUT 1:3"/>Ma Elimelek di Naomi nwụrụ, hapụ naanị Naomi, na ụmụ ya ndị ikom abụọ. <verse eid="RUT 1:3"/><verse number="4" style="v" sid="RUT 1:4"/>Ha lụrụ ndị nwunye site nʼetiti ndị inyom Moab. Aha nke mbụ bụ Ọpa, ebe aha nke abụọ bụ Rut. Ha biri nʼebe ahụ ihe dị ka afọ iri. <verse eid="RUT 1:4"/><verse number="5" style="v" sid="RUT 1:5"/>Mahlọn na Kilịọn mechara nwụọ. Ya mere, Naomi ghọrọ onye gba aka di, na onye gba aka ụmụ.<verse eid="RUT 1:5"/></para>
  <para style="s1">Naomi na Rut alaghachi nʼobodo Betlehem</para>
  <para style="p">
    <verse number="6" style="v" sid="RUT 1:6"/>Mgbe Naomi nọ nʼala Moab nụ na <char style="nd">Onyenwe anyị</char> eletala ndị Izrel site nʼinye ha ihe oriri, Naomi na ndị nwunye ụmụ ya abụọ kwadoro ịlaghachi azụ nʼala Izrel. <verse eid="RUT 1:6"/><verse number="7" style="v" sid="RUT 1:7"/>Ya mere, Naomi na ndị nwunye ụmụ ya abụọ hapụrụ ala Moab ebe ha bi kemgbe, malite ịgbaso ụzọ ha ga-esi laghachi nʼala Juda.<verse eid="RUT 1:7"/></para>
  <para style="p">
    <verse number="8" style="v" sid="RUT 1:8"/>Mgbe ahụ, Naomi gwara ndị nwunye ụmụ ya abụọ okwu sị ha, “Ngwa, onye ọbụla nʼime unu laghachi nʼụlọ nne ya.<note caller="+" style="f"><char style="fr" closed="false">1:8 </char><char style="ft" closed="false">Omenaala bụ na ndị ada na-alụbeghị di, na ndị ada di ha nwụrụ, na-ebinyere nne ha. <char style="xt"><ref loc="GEN 24:28">Jen 24:28</ref>,<ref loc="GEN 24:67">67</ref></char> Nʼakwụkwọ Rut isi abụọ, amaokwu nke iri na otu, e mere ka anyị mata na nna Rut ka dị ndụ.</char></note> Ka <char style="nd">Onyenwe anyị</char> gosi unu obiọma dịka unu si gosi mụ onwe m, na ndị unu nwụrụ anwụ. <verse eid="RUT 1:8"/><verse number="9" style="v" sid="RUT 1:9"/>Ka <char style="nd">Onyenwe anyị</char> nyekwa unu di ọzọ ma meekwa ka unu chọta udo nʼezinaụlọ ọzọ.”</para>
  <para style="p" vid="RUT 1:9">Mgbe ahụ Naomi suturu ha ọnụ, ha niile kwara akwa. <verse eid="RUT 1:9"/><verse number="10" style="v" sid="RUT 1:10"/>Ma Ọpa na Rut zara Naomi sị ya, “E, anyị agaghị ala. Anyị ga-esoro gị laghachikwuru ndị gị.”<verse eid="RUT 1:10"/></para>
  <para style="p">
    <verse number="11" style="v" sid="RUT 1:11"/>Naomi zara sị ha, “Laghachinụ ụmụ m, ọ bụ nʼihi gịnị ka unu ga-eji soro m laa? E nwere m ike ịmụta ụmụ ndị ikom ọzọ ndị ga-abụ di unu?<note caller="+" style="f"><char style="fr" closed="false">1:11 </char><char style="ft" closed="false">Ajụjụ a bụ nʼihi omenaala ndị Juu, nke bụ, na nwanyị ọbụla na-amụtaghị nwa tupu di ya a nwụọ, na nwanne di ya ga-alụrụ ya. <char style="xt"><ref loc="GEN 38:6-8">Jen 38:6-8</ref>; <ref loc="DEU 25:5-10">Dit 25:5-10</ref></char></char></note> <verse eid="RUT 1:11"/><verse number="12" style="v" sid="RUT 1:12"/>Laghachinụ azụ ụmụ m. Emeela m agadi ịlụ di ọzọ. A sịkwarị na olileanya fọdụụrụ m ịlụ di na ịmụta ụmụ ndị ikom nʼabalị taa, <verse eid="RUT 1:12"/><verse number="13" style="v" sid="RUT 1:13"/>unu ga-echere ruo mgbe ha tolitere? Unu ga-anọ na-alụghị di ọzọ? Mba, ụmụ m ndị inyom, ọnọdụ m dị ilu karịa nke unu, nʼihi<note caller="+" style="f"><char style="fr" closed="false">1:13 </char><char style="ft" closed="false"><char style="xt"><ref loc="JDG 2:15">Nkp 2:15</ref>; <ref loc="JOB 19:12">Job 19:12</ref>; <ref loc="PSA 38:2">Abụ 38:2</ref></char></char></note> na <char style="nd">Onyenwe anyị</char> esepụtala aka ya imegide m.”<verse eid="RUT 1:13"/></para>
  <para style="p">
    <verse number="14" style="v" sid="RUT 1:14"/>Ha welitere olu ha kwaa akwa ọzọ. Mgbe ahụ Ọpa suturu nne di ya ọnụ ma Rut kwusịrị ike nʼebe ọ nọ.<verse eid="RUT 1:14"/></para>
  <para style="p">
    <verse number="15" style="v" sid="RUT 1:15"/>Ma Naomi gwara ya sị, “Lee, nwunye nwanne di gị alaghachikwurula ndị nwe ya na chi ya niile, soro ya laa.”<verse eid="RUT 1:15"/></para>
  <para style="p">
    <verse number="16" style="v" sid="RUT 1:16"/>Ma Rut zara, “Akwagidela m ka m hapụ gị, maọbụ ime ka m site nʼiso gị chigharịa. Aga m esoro gị gaa ebe ọbụla ị na-aga. Aga m esokwa gị biri nʼebe ọbụla ị ga-ebi; ndị gị ga-abụ ndị m, Chineke gị ga-abụkwa Chineke m, <verse eid="RUT 1:16"/><verse number="17" style="v" sid="RUT 1:17"/>ebe ị nwụrụ ka m ga-anwụ, ebe ahụ kwa ka a ga-eli m. Ka <char style="nd">Onyenwe anyị</char> mesoo m mmeso, otu ọbụla mmeso ahụ si dị njọ, ma ọ bụrụ na m ekwere ka ihe ọzọ, ma ọ bụghị ọnwụ, kewaa mụ na gị.” <verse eid="RUT 1:17"/><verse number="18" style="v" sid="RUT 1:18"/>Mgbe Naomi hụrụ na Rut ekpebiela nʼime onwe ya iso ya, ọ kwụsịrị ịgwa ya okwu ọzọ.<verse eid="RUT 1:18"/></para>
  <para style="p">
    <verse number="19" style="v" sid="RUT 1:19"/>Ya mere, ha abụọ gagidere ije rute Betlehem. Mgbe ha batara Betlehem, obodo ahụ mere mkpọtụ, nʼihi nlọta ha. Ndị inyom jụrụ sị, “Ọ bụ Naomi bụ nke a nʼezie?”<verse eid="RUT 1:19"/></para>
  <para style="p">
    <verse number="20" style="v" sid="RUT 1:20"/>Ma Naomi zara ha sị, “Unu akpọkwala m Naomi, kama kpọọnụ m Mara, nʼihi na Onye pụrụ ime ihe niile emeela ka ndụ m jupụta nʼihe ilu. <verse eid="RUT 1:20"/><verse number="21" style="v" sid="RUT 1:21"/>Aka m juru eju mgbe m si nʼebe a pụọ, ma <char style="nd">Onyenwe anyị</char> emeela ka m gbara aka lọta. Gịnị mere unu ji akpọ m Naomi ebe ọ bụ na <char style="nd">Onyenwe anyị</char> gbakụtara m azụ, ebe ọ bụ na Onye pụrụ ime ihe niile mere ka nsogbu dakwasị m.”<verse eid="RUT 1:21"/></para>
  <para style="p">
    <verse number="22" style="v" sid="RUT 1:22"/>Otu a ka Naomi na Rut onye Moab bụ nwunye nwa ya si laghachi nʼala Juda. Oge ha ji lọbata nʼobodo Betlehem bụ oge a na-amalite ịghọ ọka balị.<note caller="+" style="f"><char style="fr" closed="false">1:22 </char><char style="ft" closed="false">Nʼoge owuwe ihe ubi, ọka balị bụ ihe ubi mbụ a na-eweta, mgbe izu ụka ole na ole gasịrị, ọ bụrụ oge owuwe ihe ubi wiiti. <char style="xt"><ref loc="RUT 2:23">Rut 2:23</ref>; <ref loc="2SA 21:9">2Sa 21:9</ref></char></char></note><verse eid="RUT 1:22"/></para>
  <chapter eid="RUT 1"/>
  <chapter number="2" style="c" sid="RUT 2"/>
  <para style="s1">Rut ezute Boaz</para>
  <para style="p">
    <verse number="1" style="v" sid="RUT 2:1"/>Ma Naomi nwere otu nwanne di ya, onye bara ụba, bụrụkwa onye a maara nke ọma, onye si nʼagbụrụ Elimelek. Aha nwoke a bụ Boaz.<verse eid="RUT 2:1"/></para>
  <para style="p">
    <verse number="2" style="v" sid="RUT 2:2"/>Rut onye Moab, gwara Naomi okwu sị ya, “Kwere ka m gaa nʼubi ebe a na-aghọ ọka, ka m lee ma m ga-achọta ihuọma nʼihu ndị na-aghọ ọka, ndị ga-ekwere ka m tụtụkọta ọka<note caller="+" style="f"><char style="fr" closed="false">2:2 </char><char style="ft" closed="false">Ị tụtụkọta ọka ndị a hapụrụ mgbe a na-ewe ihe ubi, bụ oke ndị inyom di ha nwụrụ anwụ, na ụmụ mgbei na ndị ọbịa. <char style="xt"><ref loc="LEV 19:9">Lev 19:9</ref>; <ref loc="DEU 24:19">Dit 24:19</ref></char></char></note> ndị ha hapụrụ.”</para>
  <para style="p" vid="RUT 2:2">Naomi zara sị ya, “Ọ dị mma nwa m, gaa.” <verse eid="RUT 2:2"/><verse number="3" style="v" sid="RUT 2:3"/>Ya mere, Rut pụrụ gaa na-atụtụ ọka nʼazụ ndị na-ewe ihe ubi. Ma dịka ihe si dị, Rut chọpụtara na ubi ọ na-atụtụ ọka bụ ubi Boaz, onye si nʼagbụrụ Elimelek.<verse eid="RUT 2:3"/></para>
  <para style="p">
    <verse number="4" style="v" sid="RUT 2:4"/>Nʼoge ahụ, Boaz nʼonwe ya si na Betlehem bịarute nʼubi ahụ, kelee ndị ahụ na-aghọ mkpụrụ nʼubi sị ha, “<char style="nd">Onyenwe anyị</char> nọnyere unu.”</para>
  <para style="p" vid="RUT 2:4">Ha niile zakwara sị ya, “<char style="nd">Onyenwe anyị</char> gọzie gị.”<verse eid="RUT 2:4"/></para>
  <para style="p">
    <verse number="5" style="v" sid="RUT 2:5"/>Mgbe Boaz hụrụ Rut, ọ jụrụ onyeisi ndị ọrụ ubi ya sị, “Onye ka nwanyị a bụ?”<verse eid="RUT 2:5"/></para>
  <para style="p">
    <verse number="6" style="v" sid="RUT 2:6"/>Onye nlekọta ọrụ ubi ahụ zaghachiri, “Ọ bụ onye Moab ahụ so Naomi lọta. <verse eid="RUT 2:6"/><verse number="7" style="v" sid="RUT 2:7"/>Ọ sịrị, ‘Biko kwere ka m soro ndị ọrụ nʼazụ tụtụkọtaa ukwu ọka ha hapụrụ.’ Kemgbe ụtụtụ ọ bịara, ọ kwụsịbeghị ọrụ ya karịakwa naanị nwa mgbe nta o zuru ike nʼokpuru ndo.”<verse eid="RUT 2:7"/></para>
  <para style="p">
    <verse number="8" style="v" sid="RUT 2:8"/>Ya mere, Boaz gwara Rut okwu sị ya, “Nwa m nwanyị, gee m ntị. Agakwala ịtụtụ ọka nʼubi ọzọ, esitekwala nʼebe a pụọ. Soro ụmụ agbọghọ na-ejere m ozi nọdụ nʼebe a. <verse eid="RUT 2:8"/><verse number="9" style="v" sid="RUT 2:9"/>Lezie anya nʼubi ebe ndị ikom na-ewe ihe ubi, ma soro ụmụ agbọghọ ndị a. Enyela m ndị ikom ndị a iwu ka ha ghara ịmetụ gị aka. Mgbe ọbụla agụụ mmiri gụrụ gị, gaa nʼite mmiri ndị ahụ ndị ikom gbanyere mmiri kuru mmiri ṅụọ.”<verse eid="RUT 2:9"/></para>
  <para style="p">
    <verse number="10" style="v" sid="RUT 2:10"/>Mgbe Boaz na-agwa ya okwu, Rut hulatara isi ya ala. Emesịa o kwuru sị, “Gịnị mere m ji chọta ụdị amara dị otu a nʼebe ị nọ, na ị hụtara m, ebe ị maara na m bụ naanị onye mba ọzọ?”<verse eid="RUT 2:10"/></para>
  <para style="p">
    <verse number="11" style="v" sid="RUT 2:11"/>Boaz zara sị ya, “Anụla m ihe niile i meere nne di gị site nʼoge di gị nwụrụ, na otu i si hapụ nne gị na nna gị, na ala ebe amụrụ gị, bịa nʼebe a ibi nʼetiti ndị ị na-amaghị na mbụ. <verse eid="RUT 2:11"/><verse number="12" style="v" sid="RUT 2:12"/>Ka <char style="nd">Onyenwe anyị</char> kwụghachi gị ụgwọ ihe ọma ndị a i mere. Ka <char style="nd">Onyenwe anyị</char> onye bụ Chineke Izrel, onye ị gbabara nʼokpuru nku ya izere ndụ kwụghachi gị nkwụghachi dị ukwu nʼihi ezi ọrụ gị niile.”<verse eid="RUT 2:12"/></para>
  <para style="p">
    <verse number="13" style="v" sid="RUT 2:13"/>Rut zara sị ya, “Ka m gaa nʼihu na-achọta amara nʼebe ị nọ, onyenwe m. Nʼihi na ị kasịela m obi, gwakwa m, odibo nwanyị gị, okwu dị nro. Ọ bụ ezie na m abụghị otu nʼime ndị odibo nwanyị gị.”<verse eid="RUT 2:13"/></para>
  <para style="p">
    <verse number="14" style="v" sid="RUT 2:14"/>Mgbe oge iri nri ruru, Boaz sịrị ya, “Bịa nso nʼebe a, were ụfọdụ nri rie, sunyekwa achịcha gị nʼime mmanya viniga.”<note caller="+" style="f"><char style="fr" closed="false">2:14 </char><char style="ft" closed="false">Ọ bụ mmanya gbara ụka a wụnyere mmanụ ntakịrị, ka e ji emepụta mmanya viniga.</char></note></para>
  <para style="p" vid="RUT 2:14">Mgbe o soro ndị ahụ na-ewe ihe ubi nọdụ ala iri ihe, o nyere ya ụfọdụ ọka a hụrụ nʼọkụ. O riri, rijuo afọ ma nri e nyere ya fọdụrụ. <verse eid="RUT 2:14"/><verse number="15" style="v" sid="RUT 2:15"/>Mgbe o biliri ịchịkọtakwa ọka, Boaz nyere ụmụ okorobịa ya iwu, “Hapụnụ ya ka ọ chịkọta ọka ọ bụladị nʼetiti ukwu ọka ndị guzo eguzo, unu agwala ya okwu ihere ọbụla. <verse eid="RUT 2:15"/><verse number="16" style="v" sid="RUT 2:16"/>Unu sitekwa nʼukwu ọka mịpụtara ya ụfọdụ tụsara ya nʼala ka ọ tụtụrụ. Unu abarala ya mba.”<verse eid="RUT 2:16"/></para>
  <para style="p">
    <verse number="17" style="v" sid="RUT 2:17"/>Ya mere, Rut tụtụrụ ọka nʼubi ahụ ruo oge anyasị. Mgbe ọ fuchasịrị ọka balị niile ọ tụtụtara, o nwetara ihe nwere ike iru otu bushel. <verse eid="RUT 2:17"/><verse number="18" style="v" sid="RUT 2:18"/>O buuru ya baa nʼime obodo, bunye ya nne di ya, nyekwa ya nri o rifọrọ mgbe o rijuchara afọ.<verse eid="RUT 2:18"/></para>
  <para style="p">
    <verse number="19" style="v" sid="RUT 2:19"/>Nne di ya jụrụ ya, “Ebee ka ị tụtụrụ ọka taa? Ebee ka ị rụrụ ọrụ? Ka nwoke ahụ hụtara gị bụrụ onye a gọziri agọzi.”</para>
  <para style="p" vid="RUT 2:19">Rut kọọrọ nne di ya banyere onye ahụ ọ rụrụ ọrụ na nke ya. Ọ sịrị, “Aha nwoke mụ na ya rụrụ ọrụ bụ Boaz.”<verse eid="RUT 2:19"/></para>
  <para style="p">
    <verse number="20" style="v" sid="RUT 2:20"/>Mgbe ahụ Naomi zara nwunye nwa ya sị, “Onye <char style="nd">Onyenwe anyị</char> gọziri ka ọ bụ, onye na-ahapụbeghị igosi ebere ya nye ndị dị ndụ na ndị nwụrụ anwụ. Nwoke a bụ otu nʼime ndị agbụrụ anyị, otu onye nʼime ndị onye mgbapụta anyị.”<note caller="+" style="f"><char style="fr" closed="false">2:20 </char><char style="fq" closed="false">Onye mgbapụta anyị </char><char style="ft" closed="false">Onye dị otu a, aghaghị ịbụ onye metụtara nwoke ahụ nwụrụ anwụ. O nwere ike bụrụ nwanne ya maọbụ nwanna ya. Ọ bụ ya ka ọ dịrị dịka iwu ahụ si dị, inwetaghachi maọbụ zụghachite ala niile nke onye ahụ nwụrụ anwụ. Iwu ahụ bụ, na onye mgbapụta a dị nso, ga-alụ nwunye nwanne maọbụ nwanna ya ahụ nwụrụ anwụ, ma ọ bụrụ na ọ mụtaghị nwa. <char style="xt"><ref loc="DEU 25:5-10">Dit 25:5-10</ref></char></char></note><verse eid="RUT 2:20"/></para>
  <para style="p">
    <verse number="21" style="v" sid="RUT 2:21"/>Mgbe ahụ Rut, onye Moab sịrị, “Ihe ọ sịkwara m bụ, ‘Nọnyere ndị ọrụ m tutu ruo mgbe ha ghọchara ọka niile dị nʼubi m.’ ”<verse eid="RUT 2:21"/></para>
  <para style="p">
    <verse number="22" style="v" sid="RUT 2:22"/>Naomi sịrị Rut, nwunye nwa ya, “Nwa m nwanyị, ọ kaara gị mma ime dịka o kwuru. Soro ụmụ agbọghọ nọ nʼubi ya nʼazụ tụtụọ ọka ị na-atụtụ, nʼihi na nʼubi onye ọzọ, e nwere ike imerụ gị ahụ.”<verse eid="RUT 2:22"/></para>
  <para style="p">
    <verse number="23" style="v" sid="RUT 2:23"/>Ya mere, Rut sogidere ụmụ agbọghọ Boaz na-atụtụ ọka, tutu ruo ọgwụgwụ ịghọ ọka balị na wiiti. Ya na nne di ya bigidekwara.<verse eid="RUT 2:23"/></para>
  <chapter eid="RUT 2"/>
  <chapter number="3" style="c" sid="RUT 3"/>
  <para style="s1">Rut ejekwuru Boaz</para>
  <para style="p">
    <verse number="1" style="v" sid="RUT 3:1"/>Otu ụbọchị, Naomi, nne di Rut, gwara ya okwu sị, “Nwa m nwanyị, ọ bụ na o rubeghị mgbe m ga-achọtara gị ụlọ nke aka gị, ebe a ga-anọ lekọtazie gị anya nke ọma? <verse eid="RUT 3:1"/><verse number="2" style="v" sid="RUT 3:2"/>Ọ bụ na Boaz, onye gị na ụmụ agbọghọ ya so rụọ ọrụ ịchịkọta ọka abụghị onye agbụrụ anyị? Lee, nʼabalị taa ka ọ ga-afụcha ọka balị nʼebe ịzọcha ọka. <verse eid="RUT 3:2"/><verse number="3" style="v" sid="RUT 3:3"/>Ugbu a, gaa saa ahụ gị, teekwa mmanụ isi ụtọ, yirikwa uwe mara mma. I mesịa, gaa nʼebe ịzọcha ọka,<note caller="+" style="f"><char style="fr" closed="false">3:3 </char><char style="ft" closed="false">Ọ bụ ọrụ ụmụ anụmanụ ịzọcha ọka nʼoge ehihie. Ma nʼoge uhuruchi, mgbe ikuku nʼefe, ndị ọrụ ubi na-eji ihe dịka nkata na-awụli ọka ahụ elu nʼihi ịyọcha ya. Dịka ha na-awụli ya elu, ikuku na-ebufu igbugbo ọka na ahịhịa, ma mkpụrụ ọka na-adịgide nʼime nkata ahụ.</char></note> ma ekwekwala ka ọ hụ gị, tutu ruo mgbe o risiri nri ṅụọkwa ihe ọṅụṅụ. <verse eid="RUT 3:3"/><verse number="4" style="v" sid="RUT 3:4"/>Leziekwa anya chọpụta ebe ọ ga-edina rahụ ụra. Mgbe ị maara na ọ rahụla ụra nke ọma, gaa kpughepụ akwa o ji kpuchie ụkwụ ya, dinaakwa ala nʼebe ahụ. Ọ ga-agwa gị ihe ị ga-eme.”<verse eid="RUT 3:4"/></para>
  <para style="p">
    <verse number="5" style="v" sid="RUT 3:5"/>Rut zara sị, “Aga m eme ihe ọbụla ị sị m mee.” <verse eid="RUT 3:5"/><verse number="6" style="v" sid="RUT 3:6"/>Ya mere, Rut pụrụ nʼabalị ahụ gaa nʼebe ịzọcha ọka ahụ, meekwa dịka nne di ya gwara ya.<verse eid="RUT 3:6"/></para>
  <para style="p">
    <verse number="7" style="v" sid="RUT 3:7"/>Mgbe Boaz risiri nri ma ṅụọkwa ihe ọṅụṅụ, mmụọ ya dịkwa mma, ọ gara ka ọ dinaa ala na nsọtụ ebe atụkọtara akpa ọka. Rut jiri nwayọọ gaa nʼebe ahụ, kpughepụ akwa o ji kpuchie ụkwụ ya abụọ, dina nʼakụkụ ụkwụ ya. <verse eid="RUT 3:7"/><verse number="8" style="v" sid="RUT 3:8"/>Nʼetiti abalị Boaz kụjara teta na mberede, tụgharịa, ma lee o nwere nwanyị dina nʼala ala ụkwụ ya.<verse eid="RUT 3:8"/></para>
  <para style="p">
    <verse number="9" style="v" sid="RUT 3:9"/>Ọ jụrụ ya sị, “Ị bụ onye?”</para>
  <para style="p" vid="RUT 3:9">Rut zara ya sị, “Abụ m Rut, ohu gị nwanyị, onyenwe m. Were ọnụ ọnụ akwa gị kpukwasị m,<note caller="+" style="f"><char style="fr" closed="false">3:9 </char><char style="ft" closed="false">Mgbe nwoke were akwa, maọbụ ọnụ akwa gbasaa nwanyị nʼahụ, nke a na-egosi na ọ chọrọ ịlụ ya. <char style="xt"><ref loc="EZK 16:8">Izk 16:8</ref></char></char></note> nʼihi na ị bụ onye agbụrụ mgbapụta m dị nso.”<verse eid="RUT 3:9"/></para>
  <para style="p">
    <verse number="10" style="v" sid="RUT 3:10"/>Boaz zara sị ya, “<char style="nd">Onyenwe anyị</char> gọzie gị, nwa m nwanyị. Ịhụnanya i gosiri ugbu a akarịala nke i gosiri na mbụ, nʼihi na i gbasoghị ụmụ okorobịa, ma ha bụ ọgaranya maọbụ ogbenye. <verse eid="RUT 3:10"/><verse number="11" style="v" sid="RUT 3:11"/>Ma ugbu a, nwa m nwanyị, atụla ụjọ. Aga m emezuru gị dịka i si rịọọ, nʼihi na mmadụ niile maara na ị bụ onye nwere ezi agwa. <verse eid="RUT 3:11"/><verse number="12" style="v" sid="RUT 3:12"/>Ọ bụ ezie na m bụ onye mgbapụta dị nso nke ezinaụlọ anyị, ma o nwere onye ọzọ dị ezi nso karịa m. <verse eid="RUT 3:12"/><verse number="13" style="v" sid="RUT 3:13"/>Nọdụ nʼebe a nʼabalị a. Nʼụtụtụ, ọ bụrụ na onye ahụ ekwere imezu ọrụ ya dịka onye mgbapụta, ya rụzuo ya. Ọ bụrụ na o kwere, ọ dị mma, ọ bụrụkwanụ na o kweghị, dịka <char style="nd">Onyenwe anyị</char> na-adị ndụ, aga m emezu ya. Ugbu a, dinara ala ruo ụtụtụ.”<verse eid="RUT 3:13"/></para>
  <para style="p">
    <verse number="14" style="v" sid="RUT 3:14"/>Ya mere, Rut dinara nʼụkwụ ya ruo ụtụtụ. Ma chi abọzibeghị nke ọma mgbe o si nʼebe ahụ bilie nʼihi na Boaz sịrị ya, “Ekwela ka onye ọbụla mata na nwanyị bịara nʼebe ịzọcha ọka.”<verse eid="RUT 3:14"/></para>
  <para style="p">
    <verse number="15" style="v" sid="RUT 3:15"/>O gwakwara Rut okwu sị ya, “Chịta akwa mgbokwasị gị, gbasaa ya.” Ya mere Rut gbasara akwa ya, Boaz manyere ya ọtụtụ ọka balị isii, bokwasị ya Rut, onye buuru ya banye nʼime obodo.<verse eid="RUT 3:15"/></para>
  <para style="p">
    <verse number="16" style="v" sid="RUT 3:16"/>Mgbe Rut bịakwutere nne di ya, Naomi jụrụ ya sị, “Nwa m nwanyị, olee otu ihe si gaa?”</para>
  <para style="p" vid="RUT 3:16">Rut gwara ya ihe niile Boaz meere ya, sị, <verse eid="RUT 3:16"/><verse number="17" style="v" sid="RUT 3:17"/>“Ọ manyeere m ọtụtụ ọka balị isii ndị a si m, ‘O kwesighị ka ị gbara aka lakwuru nne di gị.’ ”<verse eid="RUT 3:17"/></para>
  <para style="p">
    <verse number="18" style="v" sid="RUT 3:18"/>Naomi zara si ya, “Chere, nwa m nwanyị, ruo mgbe ị ga-ahụ otu okwu a ga-esi bie. Nwoke a agaghị ezu ike tutu ruo mgbe o kwubiri okwu a taa.”<verse eid="RUT 3:18"/></para>
  <chapter eid="RUT 3"/>
  <chapter number="4" style="c" sid="RUT 4"/>
  <para style="s1">Boaz alụọ Rut</para>
  <para style="p">
    <verse number="1" style="v" sid="RUT 4:1"/>Ya mere, Boaz pụrụ gaa nʼọnụ ụzọ ama obodo ahụ, nọdụ ala nʼebe ahụ. Ọ dịghị anya onye mgbapụta ahụ dị nso nke Boaz kwuru okwu banyere ya si nʼebe ahụ na-agafe. Boaz kpọrọ ya sị, “Enyi m bịa nọdụ ala.” Ọ bịara nọdụ ala.<verse eid="RUT 4:1"/></para>
  <para style="p">
    <verse number="2" style="v" sid="RUT 4:2"/>Boaz kpọrọ mmadụ iri, ndị bụ ndị okenye obodo ahụ, gwa ha, “Nọdụnụ ala nʼebe a.” Ha mere otu ahụ. <verse eid="RUT 4:2"/><verse number="3" style="v" sid="RUT 4:3"/>Mgbe ahụ, ọ gwara nwoke onye mgbapụta ahụ dị nso sị, “Naomi, onye si nʼala ndị Moab lọta, na-achọ ire ala nwanna anyị nwoke Elimelek. <verse eid="RUT 4:3"/><verse number="4" style="v" sid="RUT 4:4"/>Ahụrụ m na o kwesiri ka m buru ụzọ gwa gị ka ị zụọ ya nʼihu ndị a nọ ọdụ nʼebe a, na nʼihu ndị okenye obodo anyị. Ọ bụrụ na ị ga-agbara ya, gwa m, ọ bụrụkwanụ na ị gaghị agbara ya, gwa m, ka m mara ihe m ga-eme. Nʼihi na ọ bụ gị ka ọ dịrị ịgbapụta ya. Mụ onwe m na-esote gị.”</para>
  <para style="p" vid="RUT 4:4">Ọ zara sị, “Aga m agbapụta ya.”<verse eid="RUT 4:4"/></para>
  <para style="p">
    <verse number="5" style="v" sid="RUT 4:5"/>Mgbe ahụ, Boaz sịrị, “Nʼụbọchị ị ga-azụrụ ala ahụ site nʼaka Naomi ka ị ga-enwetakwa Rut onye Moab bụ nwunye onye ahụ nwụrụ anwụ, ime ka aha onye ahụ nwụrụ anwụ na ihe nketa ya na-adịgide.”<verse eid="RUT 4:5"/></para>
  <para style="p">
    <verse number="6" style="v" sid="RUT 4:6"/>Na nke a, onye nchekwa mgbapụta ahụ sịrị, “Apụghị m ịgbapụta ya nʼihi na e nwere m ike itinye ihe nketa m na nsogbu. Gị onwe gị gbapụta ya. Nke a agaghị ekwe m omume.”<verse eid="RUT 4:6"/></para>
  <para style="p">
    <verse number="7" style="v" sid="RUT 4:7"/>Na mgbe ochie nʼala Izrel,<note caller="+" style="f"><char style="fr" closed="false">4:7 </char><char style="ft" closed="false"><char style="xt"><ref loc="DEU 25:7-10">Dit 25:7-10</ref></char></char></note> ime ka mgbapụta ihe na iwefe ihe site nʼaka baa nʼaka zuo oke, otu onye ga-eyipụ akpụkpọụkwụ<note caller="+" style="f"><char style="fr" closed="false">4:7 </char><char style="ft" closed="false">Gbaa mba niile dị nʼetiti ọwụwa anyanwụ gburugburu, akpụkpọụkwụ bụ ihe na-egosipụta onye nwe ihe. Mgbe mmadụ nyere onye ọzọ akpụkpọụkwụ ya, nʼihi ihe ọbụla, nke a pụtara inye ya ikike i sị, site ugbu a gawa ihe ahụ a bụrụla nke gị. <char style="xt"><ref loc="PSA 60:8">Abụ 60:8</ref>; <ref loc="AMO 2:6">Ems 2:6</ref>; <ref loc="AMO 8:6">8:6</ref></char></char></note> ya were ya nye onye nke ọzọ. Otu a ka e si ekpebi okwu gbasara orire na ọzụzụ, na-ime ka ihe ndị ọzọ guzosie ike nʼala Izrel.<verse eid="RUT 4:7"/></para>
  <para style="p">
    <verse number="8" style="v" sid="RUT 4:8"/>Nʼihi ya, mgbe nwoke ahụ gwara Boaz sị ya, “Zụrụ ala ahụ nʼonwe gị,” o yipụtara akpụkpọụkwụ ya.<verse eid="RUT 4:8"/></para>
  <para style="p">
    <verse number="9" style="v" sid="RUT 4:9"/>Mgbe ahụ, Boaz kwupụtara na ntị ndị okenye ndị ahụ na ndị mmadụ nọ nʼebe ahụ sị ha, “Unu bụ ndị akaebe na esitela m nʼaka Naomi zụrụ ala niile Elimelek, na Kilịọn na Mahlọn nwere. <verse eid="RUT 4:9"/><verse number="10" style="v" sid="RUT 4:10"/>Azụrụkwala m Rut onye Moab, nwunye Mahlọn ka ọ bụrụ nwunye m, ime ka aha onye nwụrụ anwụ na ihe nketa ya na-adịgide, ka aha ha hapụ ifu nʼetiti ndị ikwu ya maọbụ site nʼobodo ebe amụrụ ya. Taa unu niile bụ ndị akaebe m.”<verse eid="RUT 4:10"/></para>
  <para style="p">
    <verse number="11" style="v" sid="RUT 4:11"/>Mgbe ahụ, ndị okenye na ndị niile nọ nʼọnụ ụzọ ama kwuru sị, “Anyị bụ ndị akaebe. Ka <char style="nd">Onyenwe anyị</char> mee nwanyị a na-abata nʼezinaụlọ gị ka ọ dịrị ka Rechel na Lịa,<note caller="+" style="f"><char style="fr" closed="false">4:11 </char><char style="ft" closed="false">Rechel na Lịa bụ ndị mụrụ ebo niile nke Izrel, nʼotu aka ahụkwa, agbụrụ Devid na onye nzọpụta ahụ sitere na Rut pụta. Ị ga-agụta nke a nʼakwụkwọ <char style="xt"><ref loc="MAT 1:5">Mat 1:5</ref>,<ref loc="MAT 1:6">6</ref>,<ref loc="MAT 1:16">16</ref></char></char></note> ndị ebo Izrel niile sitere na ha pụta! Ka ị bụrụkwa ọgaranya nʼagbụrụ Efrata, ghọọkwa onye a ma ama na Betlehem. <verse eid="RUT 4:11"/><verse number="12" style="v" sid="RUT 4:12"/>Site nʼụmụ <char style="nd">Onyenwe anyị</char> ga-enye gị site na nwanyị a, ka ezinaụlọ gị dịrị ka nke Perez<note caller="+" style="f"><char style="fr" closed="false">4:12 </char><char style="ft" closed="false">Perez bụ nna ochie Boaz. <char style="xt"><ref loc="MAT 1:3">Mat 1:3</ref>; <ref loc="LUK 3:33">Luk 3:33</ref></char></char></note> onye Tama mụụrụ Juda.”<verse eid="RUT 4:12"/></para>
  <para style="s1">Nwa nwoke a mụtara Naomi</para>
  <para style="p">
    <verse number="13" style="v" sid="RUT 4:13"/>Boaz kpọọrọ Rut ka ọ bụrụ nwunye ya. Mgbe ya na Rut dinakọrọ, <char style="nd">Onyenwe anyị</char> nyeere ya aka ịtụrụ ime. Ọ mụkwara nwa nwoke. <verse eid="RUT 4:13"/><verse number="14" style="v" sid="RUT 4:14"/>Mgbe ahụ, ndị inyom obodo ahụ bịakwutere Naomi sị ya, “Onye a gọziri agọzi ka <char style="nd">Onyenwe anyị</char> bụ, onye na-agbawaghị gị aka onye agbụrụ mgbapụta dị nso. Ka aha ya bụrụ ihe ga-ada ụda nʼala Izrel niile. <verse eid="RUT 4:14"/><verse number="15" style="v" sid="RUT 4:15"/>Ya wetakwara gị ntute na ndụ gị ma bụrụkwa onye ga-azụ gị nʼisi awọ gị. Nʼihi na nwunye nwa gị, onye hụrụ gị nʼanya, onye baara gị uru karịa ndị ikom asaa, amụọrala gị nwa nwoke.”<verse eid="RUT 4:15"/></para>
  <para style="p">
    <verse number="16" style="v" sid="RUT 4:16"/>Naomi kuuru nwantakịrị ahụ, jikụọ ya nʼapata ya, lekọtaa ya. <verse eid="RUT 4:16"/><verse number="17" style="v" sid="RUT 4:17"/>Ndị inyom ndị agbataobi ya sịrị, “Ugbu a, nʼikpeazụ, Naomi enwetala nwa nwoke ọzọ!” Ha gụrụ ya Obed. Ọ bụkwa onye ahụ bụ nna Jesi, onye bụ nna Devid.<verse eid="RUT 4:17"/></para>
  <para style="s1">Usoro ọmụmụ Devid</para>
  <para style="li4">
    <verse number="18" style="v" sid="RUT 4:18"/>Nke a bụ usoro ndị a mụrụ site na Perez.</para>
  <para style="b" vid="RUT 4:18"/>
  <para style="li1" vid="RUT 4:18">Perez mụrụ Hezrọn<verse eid="RUT 4:18"/></para>
  <para style="li1">
    <verse number="19" style="v" sid="RUT 4:19"/>Hezrọn mụrụ Ram</para>
  <para style="li1" vid="RUT 4:19">Ram mụrụ Aminadab<verse eid="RUT 4:19"/></para>
  <para style="li1">
    <verse number="20" style="v" sid="RUT 4:20"/>Aminadab mụrụ Nashọn</para>
  <para style="li1" vid="RUT 4:20">Nashọn mụrụ Salmọn<verse eid="RUT 4:20"/></para>
  <para style="li1">
    <verse number="21" style="v" sid="RUT 4:21"/>Salmọn mụrụ Boaz</para>
  <para style="li1" vid="RUT 4:21">Boaz mụrụ Obed<verse eid="RUT 4:21"/></para>
  <para style="li1">
    <verse number="22" style="v" sid="RUT 4:22"/>Obed mụrụ Jesi</para>
  <para style="li1" vid="RUT 4:22">Jesi mụrụ Devid.<verse eid="RUT 4:22"/></para>
  <chapter eid="RUT 4"/>
</usx>
