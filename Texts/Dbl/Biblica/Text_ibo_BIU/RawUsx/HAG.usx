<?xml version="1.0" encoding="UTF-8"?>
<usx version="3.0">
  <book code="HAG" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Hegai</para>
  <para style="toc1">Hegai</para>
  <para style="toc2">Hegai</para>
  <para style="toc3">Heg</para>
  <para style="mt1">Hegai</para>
  <para style="mt4">(Hegai bụ onye dere ya nʼafọ 520 tupu a mụọ Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Hegai na Zekaraya rụkọrọ ọrụ ha nʼotu oge. Chineke zitere ha ikwusa ozi ya nye ndị Juu ahụ si Babilọn lọta, na ịgba ha ume nʼọrụ ha na-arụ iwugharị ụlọnsọ ukwu Chineke. Ozi dị nʼakwụkwọ a bụ ndị e ziri mmadụ abụọ, Zerubabel onye bụ gọvanọ nʼoge ahụ, na Joshua, onye nchụaja. Ụzọ ozi ise dị nʼakwụkwọ a. Ozi ndị a nyekwara aka ịkwalị obi ndị mmadụ elu tutu ha arụchaa ụlọnsọ ukwu ahụ.</para>
  <para style="iot">Usoro e si dee ya:</para>
  <para style="io1">Ịba mba maka ịgbakụta ụlọnsọ ukwu azụ <char style="ior"><ref loc="HAG 1:1-11">1:1-11</ref></char></para>
  <para style="io1">Ihuọma Chineke <char style="ior"><ref loc="HAG 1:12-15">1:12-15</ref></char></para>
  <para style="io1">Ịgbaume nye ndị na-ewu ụlọ ahụ <char style="ior"><ref loc="HAG 2:1-9">2:1-9</ref></char></para>
  <para style="io1">Ngọzị so iwu ụlọnsọ ukwu <char style="ior"><ref loc="HAG 2:10-19">2:10-19</ref></char></para>
  <para style="io1">Ikpe ọmụma Chineke megide mba dị iche iche <char style="ior"><ref loc="HAG 2:20-23">2:20-23</ref></char></para>
  <para style="ie"/>
  <chapter number="1" style="c" sid="HAG 1"/>
  <para style="s1">Oku maka ịrụ ụlọ <char style="nd">Onyenwe anyị</char></para>
  <para style="p">
    <verse number="1" style="v" sid="HAG 1:1"/>Ozi <char style="nd">Onyenwe anyị</char>, nke rutere Hegai onye amụma, nke o ziri Zerubabel nwa Shealtiel, onye na-achị Juda, na Joshua nwa Jehozadak, onyeisi nchụaja. Ozi a rutere ya nʼafọ nke abụọ nke ọchịchị eze Daraiọs, nʼụbọchị nke mbụ nʼọnwa nke isii.<verse eid="HAG 1:1"/></para>
  <para style="p">
    <verse number="2" style="v" sid="HAG 1:2"/>Ihe ndị a ka <char style="nd">Onyenwe anyị</char>, Onye pụrụ ime ihe niile na-ekwu, “Ndị a na-asị, ‘Nʼoge ahụ erubeghị mgbe anyị ga-ewu ụlọnsọ ukwu <char style="nd">Onyenwe anyị</char>.’ ”<verse eid="HAG 1:2"/></para>
  <para style="p">
    <verse number="3" style="v" sid="HAG 1:3"/>Mgbe ahụ, okwu <char style="nd">Onyenwe anyị</char> bịara site nʼọnụ Hegai, onye amụma na-asị, <verse eid="HAG 1:3"/><verse number="4" style="v" sid="HAG 1:4"/>“Nke a ọ bụ oge unu onwe unu ji ebi nʼụlọ unu e ji osisi machie, mgbe ụlọnsọ ukwu a nọgidere na-adakpọsị?”<verse eid="HAG 1:4"/></para>
  <para style="p">
    <verse number="5" style="v" sid="HAG 1:5"/>Ugbu a, ihe a ka <char style="nd">Onyenwe anyị</char>, Onye pụrụ ime ihe niile na-ekwu, “Lezienụ ụzọ unu anya. <verse eid="HAG 1:5"/><verse number="6" style="v" sid="HAG 1:6"/>Unu na-agha mkpụrụ, ma na-enweta naanị ihe ntakịrị. Unu na-eri nri, ma ihe unu na-eri adịghị ezuru unu. Unu na-aṅụ ihe ọṅụṅụ ma unu adịghị aṅụju afọ ka o si mmasị unu. Unu na-eyikwasị onwe unu uwe, ma ọ dịghị achụ unu oyi. Unu na-anata ụgwọ ọrụ, maọbụ nʼakpa puru epu ka unu na-etinye ya.”<verse eid="HAG 1:6"/></para>
  <para style="p">
    <verse number="7" style="v" sid="HAG 1:7"/>Ihe a ka <char style="nd">Onyenwe anyị</char>, Onye pụrụ ime ihe niile na-ekwu, “Chezienụ echiche banyere ndụ unu. <verse eid="HAG 1:7"/><verse number="8" style="v" sid="HAG 1:8"/>Jeenụ nʼelu ugwu, wedata osisi, jiri ya wuo ụlọnsọ ukwu ahụ. Mgbe ahụ, obi ga-atọ m ụtọ na ya, a ga-asọpụkwara m nʼebe ahụ.” Ọ bụ ihe <char style="nd">Onyenwe anyị</char> kwuru. <verse eid="HAG 1:8"/><verse number="9" style="v" sid="HAG 1:9"/>“Unu na-ele anya ihe ukwu, ma lee, ọ bụ naanị ihe ntakịrị ka ọ pụtara. Mgbe unu welatara ha nʼụlọ, a fụfụsiri m ha niile. Nke a ọ bụ nʼihi gịnị?” Otu a ka <char style="nd">Onyenwe anyị</char>, Onye pụrụ ime ihe niile kwupụtara. “Ọ bụ nʼihi na ụlọnsọ ukwu m, nke nọgidere na-abụ mkpọmkpọ ebe, ma onye ọbụla nʼime unu na-agba mbọ ịrụ naanị ihe gbasara ụlọ nke aka ya. <verse eid="HAG 1:9"/><verse number="10" style="v" sid="HAG 1:10"/>Ya mere, nʼihi unu ka eluigwe ji jide igirigi ha, ala ejidekwala ihe omume nke ubi. <verse eid="HAG 1:10"/><verse number="11" style="v" sid="HAG 1:11"/>Akpọọla m ka okpomọkụ bịakwasị nʼala ubi niile nakwa nʼelu ugwu niile, nʼelu ọka na mmanya ọhụrụ, mmanụ oliv na ihe niile nke ala na-emepụta. Ka ọ bịakwasị mmadụ na anụmanụ niile, nakwa ihe niile unu dọgburu onwe unu nʼọrụ inweta.”<verse eid="HAG 1:11"/></para>
  <para style="b"/>
  <para style="p">
    <verse number="12" style="v" sid="HAG 1:12"/>Mgbe ahụ, Zerubabel nwa Shealtiel, na Joshua nwa Jehozadak, onyeisi nchụaja, na ndị niile fọdụrụ, ṅara ntị nʼolu <char style="nd">Onyenwe anyị</char> Chineke ha, na nʼozi Hegai onye amụma, dịka <char style="nd">Onyenwe anyị</char> Chineke ha zitere ya. Ndị Izrel niile tụkwara egwu <char style="nd">Onyenwe anyị</char>.<verse eid="HAG 1:12"/></para>
  <para style="p">
    <verse number="13" style="v" sid="HAG 1:13"/>Mgbe ahụ Hegai, onyeozi <char style="nd">Onyenwe anyị</char>, ziri ndị mmadụ ahụ niile ozi Onyenwe anyị, sị: “Mụ onwe m nọnyeere unu,” otu a ka <char style="nd">Onyenwe anyị</char> kwupụtara. <verse eid="HAG 1:13"/><verse number="14" style="v" sid="HAG 1:14"/>Ya mere, <char style="nd">Onyenwe anyị</char> kwaliri mmụọ Zerubabel nwa Shealtiel, onye na-achị Juda, na mmụọ Joshua nwa Jehozadak, onyeisi nchụaja na mmụọ ndị niile ahụ fọdụrụ nʼala ahụ. Ha niile bịara bido ọrụ nʼụlọnsọ ukwu <char style="nd">Onyenwe anyị</char>, Onye pụrụ ime ihe niile, bụ Chineke ha, <verse eid="HAG 1:14"/><verse number="15" style="v" sid="HAG 1:15"/>nʼụbọchị nke iri abụọ na anọ, nʼọnwa nke isii.</para>
  <para style="s1" vid="HAG 1:15">Ebube nke ụlọ ọhụrụ ahụ nke ekwere na nkwa</para>
  <para style="p" vid="HAG 1:15">Ọ bụ nʼafọ nke abụọ, nke ọchịchị eze Daraiọs,<verse eid="HAG 1:15"/></para>
  <chapter eid="HAG 1"/>
  <chapter number="2" style="c" sid="HAG 2"/>
  <para style="nb">
    <verse number="1" style="v" sid="HAG 2:1"/>nʼụbọchị nke iri abụọ na otu, nʼọnwa nke asaa, okwu <char style="nd">Onyenwe anyị</char> si nʼọnụ onye amụma Hegai bịakwa na-asị: <verse eid="HAG 2:1"/><verse number="2" style="v" sid="HAG 2:2"/>“Gwa Zerubabel nwa Shealtiel, onye na-achị Juda, na Joshua nwa Jehozadak, onyeisi nchụaja, na ndị Izrel ahụ fọdụrụ nʼala ahụ sị: <verse eid="HAG 2:2"/><verse number="3" style="v" sid="HAG 2:3"/>‘Onye nʼime unu nwere ike icheta otu ụlọnsọ ukwu nke mbụ si dị ebube? Ọ dị aṅaa nʼanya unu ugbu a? Ọ bụ na ọ dịghị unu ka ihe efu ugbu a. <verse eid="HAG 2:3"/><verse number="4" style="v" sid="HAG 2:4"/>Ma ugbu a nwee obi ike Zerubabel,’ ka <char style="nd">Onyenwe anyị</char> kwuru. ‘Nwekwaa obi ike gị Joshua onyeisi nchụaja, nwa Jehozadak. Nwekwaanụ obi ike unu ndị niile bi nʼala a.’ Ka <char style="nd">Onyenwe anyị</char> kwuru. ‘Rụọnụ ọrụ nʼihi na anọnyeere m unu,’ ka <char style="nd">Onyenwe anyị</char>, Onye pụrụ ime ihe niile na-ekwu. <verse eid="HAG 2:4"/><verse number="5" style="v" sid="HAG 2:5"/>‘Nke a bụ ihe merenụ mgbe mụ na unu gbara ndụ nʼoge ahụ unu si nʼIjipt pụta. Mmụọ m na-anọgidekwa nʼetiti unu. Unu atụla egwu.’<verse eid="HAG 2:5"/></para>
  <para style="p">
    <verse number="6" style="v" sid="HAG 2:6"/>“Nʼihi na ihe ndị a ka <char style="nd">Onyenwe anyị</char>, Onye pụrụ ime ihe niile kwuru, ‘Ọ fọdụrụ otu ugbo, nwa oge nta gasịa, aga m ayọgharị eluigwe na ụwa, na osimiri na ala akọrọ. <verse eid="HAG 2:6"/><verse number="7" style="v" sid="HAG 2:7"/>Aga m ayọgharịkwa mba niile; ihe mba niile na-achọsi ike ga-abịa. Aga m eme ka ụlọ a jupụta nʼebube,’ ọ bụ ihe <char style="nd">Onyenwe anyị</char>, Onye pụrụ ime ihe niile kwuru. <verse eid="HAG 2:7"/><verse number="8" style="v" sid="HAG 2:8"/>‘Ọlaọcha niile na ọlaedo niile, bụ nke m.’ Ọ bụ ihe <char style="nd">Onyenwe anyị</char>, Onye pụrụ ime ihe niile kwupụtara. <verse eid="HAG 2:8"/><verse number="9" style="v" sid="HAG 2:9"/>‘Ebube nke ụlọ a ga-adị ukwuu karịa ebube nke mbụ,’ ọ bụ ihe <char style="nd">Onyenwe anyị</char>, Onye pụrụ ime ihe niile kwuru. ‘Ọ bụkwa nʼebe a ka m ga-enye ọganihu na udo,’ otu a ka <char style="nd">Onyenwe anyị</char>, Onye pụrụ ime ihe niile kwubiri ya.”<verse eid="HAG 2:9"/></para>
  <para style="s1">Ngọzị maka ndị rụrụ arụ</para>
  <para style="p">
    <verse number="10" style="v" sid="HAG 2:10"/>Nʼụbọchị nke iri abụọ na anọ, nʼọnwa itoolu, nke afọ abụọ, nke ọchịchị eze Daraiọs, okwu <char style="nd">Onyenwe anyị</char> bịakwutere onye amụma, bụ Hegai. <verse eid="HAG 2:10"/><verse number="11" style="v" sid="HAG 2:11"/>“Ihe ndị a ka <char style="nd">Onyenwe anyị</char>, Onye pụrụ ime ihe niile kwuru, ‘Jụọ ndị nchụaja ihe iwu na-ekwu. <verse eid="HAG 2:11"/><verse number="12" style="v" sid="HAG 2:12"/>Ọ bụrụ na mmadụ etinye anụ e doro nsọ nʼakpa uwe ya, ọ bụrụkwa na uwe ahụ anụ nsọ ahụ dị nʼime ya emetụ achịcha, maọbụ ofe, maọbụ nri ọzọ dị iche, mmetụ uwe ahụ metụrụ ha ọ ga-eme ka ha dịrị nsọ?’ ”</para>
  <para style="p" vid="HAG 2:12">Ndị nchụaja zara sị: “Mba!”<verse eid="HAG 2:12"/></para>
  <para style="p">
    <verse number="13" style="v" sid="HAG 2:13"/>Mgbe ahụ Hegai kwukwara, “Ọ bụrụ na mmadụ emerụọ onwe ya site nʼimetụ onye nwụrụ anwụ aka, mesịa metụ otu nʼime ihe ndị a aka, ọ ga-abụ ihe rụrụ arụ?”</para>
  <para style="p" vid="HAG 2:13">Ndị nchụaja zara sị, “E, ọ ga-abụ ihe rụrụ arụ.”<verse eid="HAG 2:13"/></para>
  <para style="p">
    <verse number="14" style="v" sid="HAG 2:14"/>Mgbe ahụ Hegai kwuru sị, “ ‘Otu a ka mba a na ndị bi nʼime ya dị nʼihu m. Ihe ọbụla aka ha rụpụtara na onyinye ọbụla ha nyere bụ ihe rụrụ arụ.’ Ọ bụ ihe <char style="nd">Onyenwe anyị</char> kwuru.<verse eid="HAG 2:14"/></para>
  <para style="p">
    <verse number="15" style="v" sid="HAG 2:15"/>“ ‘Ma ugbu a, chezienụ echiche banyere ihe ndị ga-emenụ site taa gaa nʼihu. Tuleenụ otu ihe si dị tupu adọnye otu nkume nʼelu ibe ya nʼụlọnsọ ukwu nke <char style="nd">Onyenwe anyị</char>. <verse eid="HAG 2:15"/><verse number="16" style="v" sid="HAG 2:16"/>Kedụ ọnọdụ unu? Mgbe mmadụ bịara nʼebe o debere ọtụtụ iri efere ọka abụọ, ihe ọ na-ahụ bụ naanị ọtụtụ efere ọka iri. Ọ bụrụkwa na ọ bịa nʼebe ịnara mmanya ka o were iri ite mmanya ise, ọ bụ naanị iri ite mmanya abụọ ka ọ ga-enweta. <verse eid="HAG 2:16"/><verse number="17" style="v" sid="HAG 2:17"/>Eji m ọrịa na-eripịa ihe ubi, na ọmụma ebu, na mkpụrụ mmiri igwe bibie ọrụ aka unu niile; ma unu alọghachikwuteghị m,’ ọ bụ ihe <char style="nd">Onyenwe anyị</char> kwupụtara. <verse eid="HAG 2:17"/><verse number="18" style="v" sid="HAG 2:18"/>‘Ma site nʼụbọchị taa gaa nʼihu, site nʼụbọchị taa bụ iri ụbọchị anọ nke ọnwa itoolu, chenụ echiche banyere ụbọchị a bụ ụbọchị a tọrọ ntọala ụlọnsọ ukwu <char style="nd">Onyenwe anyị</char>. Chezienụ echiche banyere ya. <verse eid="HAG 2:18"/><verse number="19" style="v" sid="HAG 2:19"/>Ọ ka nwere mkpụrụ ọghịgha unu nwere nʼọba unu? Ọzọkwa, osisi vaịnị, osisi fiig, osisi pomegranet na osisi oliv amịghị mkpụrụ, ruo ugbu a.</para>
  <para style="p" vid="HAG 2:19">“ ‘Ma site nʼụbọchị taa gaa nʼihu aga m agọzi unu.’ ”<verse eid="HAG 2:19"/></para>
  <para style="s1">Zerubabel mgbaaka akara <char style="nd">Onyenwe anyị</char></para>
  <para style="p">
    <verse number="20" style="v" sid="HAG 2:20"/>Okwu <char style="nd">Onyenwe anyị</char> bịakwutere Hegai nke ugboro abụọ, nʼụbọchị nke iri abụọ na anọ nke ọnwa ahụ, sị, <verse eid="HAG 2:20"/><verse number="21" style="v" sid="HAG 2:21"/>“Gwa Zerubabel, onye na-achị Juda sị ana m aga ịyọgharị eluigwe na ụwa. <verse eid="HAG 2:21"/><verse number="22" style="v" sid="HAG 2:22"/>Aga m akwatu ocheeze alaeze dị iche iche, ana m agakwa imebi ike alaeze nke mba dị iche iche. Aga m akwatu ụgbọ ịnyịnya nʼala na ndị na-anya ha; ịnyịnya na ndị na-agba ha ga-adakwa. Onye ọbụla ga-adakwa site na mma agha nke onye otu ya.<verse eid="HAG 2:22"/></para>
  <para style="p">
    <verse number="23" style="v" sid="HAG 2:23"/>“ ‘Nʼụbọchị ahụ,’ ka <char style="nd">Onyenwe anyị</char>, Onye pụrụ ime ihe niile na-ekwu, ‘Aga m ewere gị bụ onyeozi m Zerubabel nwa Shealtiel,’ ọ bụ ihe <char style="nd">Onyenwe anyị</char> kwuru, ‘mee gị ka ị dị ka mgbaaka akara m, nʼihi na ahọrọla m gị,’ Ọ bụ <char style="nd">Onyenwe anyị</char>, Onye pụrụ ime ihe niile na-ekwu.”<verse eid="HAG 2:23"/></para>
  <chapter eid="HAG 2"/>
</usx>
