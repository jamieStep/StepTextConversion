<?xml version="1.0" encoding="UTF-8"?>
<usx version="3.0">
  <book code="COL" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Ndị Kọlọsị</para>
  <para style="toc1">Ndị Kọlọsị</para>
  <para style="toc2">Ndị Kọlọsị</para>
  <para style="toc3">Kọl</para>
  <para style="mt1">Ndị Kọlọsị</para>
  <para style="mt4">(Pọl dere ya nʼafọ 60 mgbe a mụsịrị Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Pọl dere akwụkwọ a nʼoge e tinyere ya nʼụlọ mkpọrọ na Rom nʼihi ikwusa oziọma. Nʼakwụkwọ a Pọl mere ya ka ọ pụta ìhè na Kraịst bụ isi ihe niile. Ọ kọwaara na ndụ juru afọ dị nʼime Kraịst, na onye nwere Kraịst nwezuru ihe niile. Ọ dọrọ ndị Kraịst aka na ntị sị ha ekwela ka e jiri ozizi ụgha si nʼamamihe mmadụ duhie ha. Ozizi banyere ibi ndụ dị ka onye Kraịst dịkwa nʼakwụkwọ a.</para>
  <para style="iot">Usoro e si dee ya:</para>
  <para style="io1">Ekpere Pọl <char style="ior"><ref loc="COL 1:1-14">1:1-14</ref></char></para>
  <para style="io1">Ịdị ukwuu nke Kraịst <char style="ior"><ref loc="COL 1:15-2:5">1:15–2:5</ref></char></para>
  <para style="io1">Ịdọ aka na ntị banyere ozizi ụgha <char style="ior"><ref loc="COL 2:6-23">2:6-23</ref></char></para>
  <para style="io1">Ibi ndụ nke onye Kraịst <char style="ior"><ref loc="COL 3:1-4:6">3:1–4:6</ref></char></para>
  <para style="io1">Okwu mmechi <char style="ior"><ref loc="COL 4:7-13">4:7-13</ref></char></para>
  <para style="ie"/>
  <chapter number="1" style="c" sid="COL 1"/>
  <para style="p">
    <verse number="1" style="v" sid="COL 1:1"/>Pọl, onye e mere onyeozi Kraịst Jisọs, site nʼọchịchọ Chineke, ya na nwanna anyị Timoti,<verse eid="COL 1:1"/></para>
  <para style="b"/>
  <para style="p">
    <verse number="2" style="v" sid="COL 1:2"/>Na-edegara ndị Kraịst nọ na Kọlọsị, bụ ụmụnna ndị dị nsọ na ndị kwesiri ntụkwasị obi.</para>
  <para style="b" vid="COL 1:2"/>
  <para style="p" vid="COL 1:2">Ka amara na udo nke sitere na Chineke Nna anyị dịrị unu.<verse eid="COL 1:2"/></para>
  <para style="b"/>
  <para style="s1">Ekele na ekpere</para>
  <para style="p">
    <verse number="3" style="v" sid="COL 1:3"/>Mgbe ọbụla anyị na-ekpere unu ekpere anyị na-ekele Chineke onye bụ Nna Onyenwe anyị Jisọs Kraịst ekele. <verse eid="COL 1:3"/><verse number="4" style="v" sid="COL 1:4"/>Nʼihi na anyị anụla ihe banyere okwukwe unu nʼime Kraịst Jisọs, na otu unu si hụ ndị nsọ niile nʼanya. <verse eid="COL 1:4"/><verse number="5" style="v" sid="COL 1:5"/>Okwukwe na ịhụnanya nke na-esite nʼolileanya nke a kwadobere unu nʼeluigwe, nke unu nụrụla nʼokwu nke eziokwu ahụ, bụ oziọma, <verse eid="COL 1:5"/><verse number="6" style="v" sid="COL 1:6"/>nke bịaruterela unu. Nʼezie, dị ka o si dị nʼụwa niile, ọ na-amị mkpụrụ na-etokwa, dị ka o si eme nʼetiti unu, site nʼụbọchị unu nụrụ ma ghọtakwa amara nke Chineke nʼeziokwu. <verse eid="COL 1:6"/><verse number="7" style="v" sid="COL 1:7"/>Dị ka unu siri mụta nʼaka Epafras, onye anyị hụrụ nʼanya na onye anyị na ya na-ejekọ ozi. Ọ bụ onye kwesiri ntụkwasị obi nʼijere Kraịst ozi nʼaha unu. <verse eid="COL 1:7"/><verse number="8" style="v" sid="COL 1:8"/>O meela ka anyị mara ụdị ịhụnanya unu nwere nʼime Mmụọ.<verse eid="COL 1:8"/></para>
  <para style="p">
    <verse number="9" style="v" sid="COL 1:9"/>Nʼihi nke a, site nʼụbọchị anyị nụrụ ihe banyere ya, anyị esepụghị aka ikpere unu ekpere. Anyị na-arịọ ka unu jupụta nʼamamihe nke uche ya, nʼime nghọta ma amamihe nke mmụọ niile. <verse eid="COL 1:9"/><verse number="10" style="v" sid="COL 1:10"/>Ka unu si otu a bie ndụ dị ka Onyenwe anyị chọrọ. Ka unu bụrụkwa ndị na-eme ihe ọma mgbe niile, ndị na-eme ihe na-atọ ya ụtọ nʼụzọ ọbụla, na ndị na-eto eto nʼihe banyere ịma Chineke mgbe niile. <verse eid="COL 1:10"/><verse number="11" style="v" sid="COL 1:11"/>Ebe a na-eme ka unu dị ike nʼime ike niile, dị ka ike nke ebube ya si dị. Ka unu nwee ndidi na ogologo ntachiobi, <verse eid="COL 1:11"/><verse number="12" style="v" sid="COL 1:12"/>na-enyenụ Nna ekele site nʼọṅụ, onye mere ka anyị kwesi iketa oke nʼihe nketa nke ndị nsọ nʼime alaeze nke ìhè. <verse eid="COL 1:12"/><verse number="13" style="v" sid="COL 1:13"/>Nʼihi na ọ napụtara anyị site nʼike nke ọchịchịrị, bịa kpọfee anyị nʼalaeze nke Ọkpara ya ọ hụrụ nʼanya. <verse eid="COL 1:13"/><verse number="14" style="v" sid="COL 1:14"/>Onye anyị si nʼime ya nwee nzọpụta, nke bụ mgbaghara mmehie niile.<verse eid="COL 1:14"/></para>
  <para style="s1">Onye Kraịst bụ, na ihe o mere</para>
  <para style="p">
    <verse number="15" style="v" sid="COL 1:15"/>Ọ bụ nnọọ onyinyo Chineke onye anyị na-apụghị ịhụ anya, bụrụkwa onye mbụ a mụrụ nʼihe niile e kere eke. <verse eid="COL 1:15"/><verse number="16" style="v" sid="COL 1:16"/>Nʼihi na nʼime ya ka e ji kee ihe niile dị nʼụwa na nke dị nʼeluigwe, na ndị anyị pụrụ ịhụ anya na ndị anyị na-apụghị ịhụ anya, ma ocheeze niile, ike niile, ịchị isi niile na ike ọchịchị niile. E kere ihe niile site nʼaka ya nakwa nʼihi ya. <verse eid="COL 1:16"/><verse number="17" style="v" sid="COL 1:17"/>Ya onwe ya nọ tupu ekee ihe niile, ọ bụkwa nʼime ya ka ejikọtara ihe niile nʼotu. <verse eid="COL 1:17"/><verse number="18" style="v" sid="COL 1:18"/>Ọ bụ ya bụ isi nke anụ ahụ ahụ bụ chọọchị. Ọ bụ ya bụ mmalite, onye mbụ a mụrụ nʼetiti ndị niile ga-esi nʼọnwụ bilie. Nke a mere ka ọ bụrụ onyeisi mbụ nʼime ihe niile. <verse eid="COL 1:18"/><verse number="19" style="v" sid="COL 1:19"/>Nʼihi na ọ bụ nʼime ya ka ọ masịrị ozuzu oke ya ibi. <verse eid="COL 1:19"/><verse number="20" style="v" sid="COL 1:20"/>Ọ bụ site na ya ka o ji mee ka ihe niile bịaghachikwute ya. E mere ka udo dịrị nʼetiti ya na ihe niile, maọbụ ihe dị nʼụwa, maọbụ nke dị na nʼeluigwe site na ọbara ọ wụsiri nʼelu obe.<verse eid="COL 1:20"/></para>
  <para style="p">
    <verse number="21" style="v" sid="COL 1:21"/>Unu onwe unu bụ ndị e mere ndị mba ọzọ site nʼebe Chineke nọ, na ndị iro nʼuche unu nʼihi ajọ omume niile unu. <verse eid="COL 1:21"/><verse number="22" style="v" sid="COL 1:22"/>Ma ugbu a, o kpezierela unu site na-anụ ahụ Kraịst, sitekwa nʼọnwụ ya, iji chee unu nʼihu ya dịka ndị dị nsọ, na ndị na-enweghị ịta ụta, na ihe ebubo ọbụla megide ha. <verse eid="COL 1:22"/><verse number="23" style="v" sid="COL 1:23"/>Ma ọ bụrụ na unu anọgide nʼokwukwe unu, bụrụ ndị gbara mgbọrọgwụ, ndị guzosiri ike, ndị na-ewezugaghị onwe ha site nʼolileanya ahụ dịrị unu nʼoziọma ahụ. Nke a bụ oziọma ahụ unu nụrụ, nke ekwusakwara nye ihe niile e kere eke nʼokpuru eluigwe, nke e mere mụ onwe m bụ Pọl, onyeozi ya.<verse eid="COL 1:23"/></para>
  <para style="s1">Ọrụ Pọl na-arụ nʼime chọọchị</para>
  <para style="p">
    <verse number="24" style="v" sid="COL 1:24"/>Ugbu a, ana m aṅụrị ọṅụ nʼihi ahụhụ ndị a nke m na-ahụ nʼihi unu, ana m emezu ihe fọdụrụ nʼahụhụ ahụ Kraịst tara nʼihi anụ ahụ ya bụ chọọchị. <verse eid="COL 1:24"/><verse number="25" style="v" sid="COL 1:25"/>Emeela ka m bụrụ onyeozi chọọchị ya site nʼikike Chineke nyere m, ikwusara unu okwu Chineke nʼozuzu oke ya. <verse eid="COL 1:25"/><verse number="26" style="v" sid="COL 1:26"/>Nke bụ ihe omimi ahụ, nke e zoro ezo site nʼoge ahụ nakwa ọgbọ niile ndị a gara aga, ma ugbu a e mekwara ka ọ pụta ìhè nye ndị nsọ Chineke. <verse eid="COL 1:26"/><verse number="27" style="v" sid="COL 1:27"/>Ọ bụ ha ka Chineke họpụtara ime ka amata akụ nke ebube nke ihe omimi a nʼetiti ndị mba ọzọ, nke bụ Kraịst nʼime unu, onye bụ olileanya nke ebube ahụ.<verse eid="COL 1:27"/></para>
  <para style="p">
    <verse number="28" style="v" sid="COL 1:28"/>Ọ bụ ya ka anyị na-ekwusa, na-adụ onye ọbụla ọdụ, na-akụzikwara onye ọbụla ihe site nʼamamihe niile. Nʼihi na anyị chọrọ iche mmadụ niile ọbụla nʼihu ya dị ka ndị zuruoke nʼime Kraịst. <verse eid="COL 1:28"/><verse number="29" style="v" sid="COL 1:29"/>Nʼihi nke a ka m na-adọgbu onwe m nʼọrụ, dị ka ike ya dị ukwuu nke na-arụ ọrụ si dị m nʼime.<verse eid="COL 1:29"/></para>
  <chapter eid="COL 1"/>
  <chapter number="2" style="c" sid="COL 2"/>
  <para style="p">
    <verse number="1" style="v" sid="COL 2:1"/>Ọ bụ ọchịchọ m ka unu ghọta otu m si na-agbasi mgba ike nke ukwuu nʼihi unu, na nʼihi ndị nọ nʼobodo Laodisia, na ndị niile na-enwebeghị ike ịhụ m ihu na ihu. <verse eid="COL 2:1"/><verse number="2" style="v" sid="COL 2:2"/>Ebumnobi m bụ ka a gbaa ha ume, jikọọkwa ha nʼotu nʼịhụnanya, ka ha nweta ụba niile nke nghọta zuruoke na amamihe nke ihe omimi Chineke ahụ bụ Kraịst nʼonwe ya. <verse eid="COL 2:2"/><verse number="3" style="v" sid="COL 2:3"/>Ọ bụkwa nʼime ya ka ụlọakụ ihe zoro ezo niile nke amamihe na ihe ọmụma dị. <verse eid="COL 2:3"/><verse number="4" style="v" sid="COL 2:4"/>Ana m ekwu nke a ka onye ọbụla ghara iji ire ụtọ duhie unu ụzọ. <verse eid="COL 2:4"/><verse number="5" style="v" sid="COL 2:5"/>Ọ bụ ezie na anọghị m nʼetiti unu nʼanụ ahụ, ma anọ m nʼetiti unu nʼime mmụọ. Ana m aṅụrị ọṅụ ịhụ mkpebi unu na iguzosi ike nʼokwukwe unu nʼime Kraịst.<verse eid="COL 2:5"/></para>
  <para style="s1">Ndụ juru afọ dị nʼime Kraịst</para>
  <para style="p">
    <verse number="6" style="v" sid="COL 2:6"/>Ya mere, dị ka unu si nabata Kraịst Jisọs Onyenwe anyị, na-ebinụ ndụ unu nʼime ya. <verse eid="COL 2:6"/><verse number="7" style="v" sid="COL 2:7"/>Bụrụnụ ndị mgbọrọgwụ ha mibanyere nʼime ya, ndị a na-ewuli elu nʼime ya, ndị dị ike nʼime okwukwe, dị ka e si kuziere unu, ndị jupụtara na-inye ekele.<verse eid="COL 2:7"/></para>
  <para style="p">
    <verse number="8" style="v" sid="COL 2:8"/>Lezienụ anya ka onye ọbụla ghara iji ozizi na amamihe efu niile nke na-achị ụwa, na aghụghọ duhie unu nʼokwukwe. Okwu amamihe ahụ nke ihe ozizi ya na ọsịsa ya niile dabeere na mmụọ nke ụwa na ntụpụta mmadụ kama ịdabere nʼihe Kraịst kwuru.<verse eid="COL 2:8"/></para>
  <para style="p">
    <verse number="9" style="v" sid="COL 2:9"/>Nʼihi na nʼime Kraịst ka izuoke niile nke Chineke bi nʼụdịdị mmadụ. <verse eid="COL 2:9"/><verse number="10" style="v" sid="COL 2:10"/>Ya mere, unu nwere ihe niile nʼime ya, onye bụ isi ndị niile na-achị achị, onye bụkwa isi nʼebe ike na ịchị isi niile dị. <verse eid="COL 2:10"/><verse number="11" style="v" sid="COL 2:11"/>Nʼime ya, e biri unu ugwu nke ejighị aka bie, site nʼiwepụ ọdịdị anụ ahụ nʼobibi ugwu nke Kraịst biri. <verse eid="COL 2:11"/><verse number="12" style="v" sid="COL 2:12"/>Mgbe e likọtara unu na ya na baptizim, e sitere nʼọnwụ kpọlite unu na ya site nʼokwukwe ahụ dị nʼike Chineke onye sitere nʼọnwụ kpọlite ya.<verse eid="COL 2:12"/></para>
  <para style="p">
    <verse number="13" style="v" sid="COL 2:13"/>Mgbe unu bụ ndị nwụrụ anwụ nʼime mmehie unu, na nʼime ebighị ugwu nke anụ ahụ mmehie unu, Chineke mere ka unu soro Kraịst dịrị ndụ ọzọ. Ọ gbaghara anyị mmehie anyị niile, <verse eid="COL 2:13"/><verse number="14" style="v" sid="COL 2:14"/>kagbuo iwu niile e dere ede, ya na usoro ya niile nke guzoro imegide anyị. O wezugara ha, kpọgide ha nʼobe. <verse eid="COL 2:14"/><verse number="15" style="v" sid="COL 2:15"/>Mgbe ọ napụrụ ike niile, na ịchị isi niile, ngwa agha ha niile, ọ gbara ha ọtọ nʼihu ọha, igosi mmeri o meriri ha nʼobe.<verse eid="COL 2:15"/></para>
  <para style="s1">Inwere onwe pụọ nʼiwu mmadụ</para>
  <para style="p">
    <verse number="16" style="v" sid="COL 2:16"/>Nʼihi ya, unu ekwela ka onye ọbụla kpee unu ikpe banyere ihe ọbụla unu na-eri, maọbụ ihe unu na-aṅụ, maọbụ ihe banyere ido ụbọchị nsọ, maọbụ ime mmemme ọnwa ọhụrụ maọbụ mmemme ụbọchị izuike. <verse eid="COL 2:16"/><verse number="17" style="v" sid="COL 2:17"/>Ihe ndị a niile bụ onyinyo nke ihe ga-abịa nʼọdịnihu ma nke pụtara ihe dị nʼime Kraịst. <verse eid="COL 2:17"/><verse number="18" style="v" sid="COL 2:18"/>Unu ekwela ka onye ọbụla nke ọ na-amasị ife ndị mmụọ ozi maọbụ ibi ndụ umeala nke aghụghọ dị nʼime ya, onye na-ekwu ọtụtụ okwu banyere ọhụ ọ hụrụ, si otu a na-afụli onwe ya elu nʼefu nʼihi echiche nke onwe ya, maa unu ikpe ma napụ unu ihe nrite unu. <verse eid="COL 2:18"/><verse number="19" style="v" sid="COL 2:19"/>Onye na-adịghị ejidesikwa onye bụ isi aka ike, onye a na-esite nʼaka ya na-eme ka ahụ niile, nke nkwonkwo ha na akwara ha niile na-ejikọta nʼotu, too eto dị ka Chineke si chọọ ka ha too.<verse eid="COL 2:19"/></para>
  <para style="s1">Iso Kraịst nwụọ na iso ya dị ndụ</para>
  <para style="p">
    <verse number="20" style="v" sid="COL 2:20"/>Ebe ọ bụ na unu esorola Kraịst nwụọ nʼebe ozizi na amamihe niile nke na-achị ụwa nọ, gịnị mekwaranụ unu ji ka na-ebi ndụ dị ka a ga-asị na unu bụ nke ụwa, gịnị mere unu ji na-edo onwe unu nʼokpuru iwu ya dị iche? <verse eid="COL 2:20"/><verse number="21" style="v" sid="COL 2:21"/>“Ejidela nke a aka, edetụla nke a ire, ebitụkwala nke a aka”? <verse eid="COL 2:21"/><verse number="22" style="v" sid="COL 2:22"/>Iwu ndị a niile na-ekwu banyere ihe ndị ga-ala nʼiyi mgbe a na-etinye ha nʼọrụ, ha sitere nʼiwu na ozizi nke mmadụ. <verse eid="COL 2:22"/><verse number="23" style="v" sid="COL 2:23"/>Nʼezie, iwu ndị a yiri ihe e ji amamihe guzobe, nʼihi ụzọ o si akwali mmụọ mmadụ nʼife ofufe dị ka ọ chọrọ, na iweda onwe nʼala, na ịta anụ ahụ ahụhụ. Ma ha abaghị uru o bụla iji ha gbochie agụụ ọjọọ nke anụ ahụ.<verse eid="COL 2:23"/></para>
  <chapter eid="COL 2"/>
  <chapter number="3" style="c" sid="COL 3"/>
  <para style="s1">Ibi ndụ ọhụ site nʼike Kraịst</para>
  <para style="p">
    <verse number="1" style="v" sid="COL 3:1"/>Ya mere, ebe e mere ka unu bụrụ ndị so Kraịst bilie nʼọnwụ, tụkwasịnụ obi unu nʼihe dị nʼeluigwe ebe Kraịst nọ nʼakụkụ aka nri Chineke. <verse eid="COL 3:1"/><verse number="2" style="v" sid="COL 3:2"/>Ka echiche gbasara eluigwe ju unu obi. Unu atụfukwala oge ichegbu onwe unu banyere ihe dị nʼụwa. <verse eid="COL 3:2"/><verse number="3" style="v" sid="COL 3:3"/>Nʼihi na unu anwụọla. E zokwara ndụ unu nʼime Chineke site na Kraịst. <verse eid="COL 3:3"/><verse number="4" style="v" sid="COL 3:4"/>Mgbe Kraịst onye bụ ndụ unu ga-apụta ihe, unu ga-esokwa ya pụta ìhè nʼebube ya.<verse eid="COL 3:4"/></para>
  <para style="p">
    <verse number="5" style="v" sid="COL 3:5"/>Meenụ ka ọchịchọ ọjọọ niile nke ụwa dị nʼime unu bụrụ ihe nwụrụ anwụ. Unu etinyekwala aka nʼịkwa iko, adịghị ọcha, ọchịchọ ọjọọ, agụụ ime ihe ọjọọ, na anya ukwu (nke bụkwa ikpere arụsị). <verse eid="COL 3:5"/><verse number="6" style="v" sid="COL 3:6"/>Ọ bụkwa nʼihi ihe ndị a ka ọnụma Chineke na-abịakwasị ndị ahụ na-enupu isi. <verse eid="COL 3:6"/><verse number="7" style="v" sid="COL 3:7"/>Ihe ndị a bụ ihe unu na-eme nʼoge gara aga mgbe unu na-adị ndụ nʼime ha. <verse eid="COL 3:7"/><verse number="8" style="v" sid="COL 3:8"/>Ma ugbu a bụ oge iwezuga ihe ndị a niile na ndụ unu: iwe, na ọnụma, na obi ọjọọ, na nkwulu niile, ya na okwu ihere niile na-esi unu nʼọnụ na-apụta. <verse eid="COL 3:8"/><verse number="9" style="v" sid="COL 3:9"/>Unu agwala ibe unu okwu ụgha, nʼihi na unu eyipụla mmadụ ochie ahụ na-eme ụdị omume a. <verse eid="COL 3:9"/><verse number="10" style="v" sid="COL 3:10"/>Ugbu a, unu eyikwasịla ndụ ọhụrụ ahụ, nke e ji amamihe na-eme ka ọ dị ọhụrụ nʼoyiyi nke onye kere ya. <verse eid="COL 3:10"/><verse number="11" style="v" sid="COL 3:11"/>Nkewa ọbụla adịghị nʼime ndụ a. Ọ dịghị mkpa maọbụ onye Juu maọbụ onye mba ọzọ, maọbụ onye e biri ugwu, maọbụ onye a na-ebighị ugwu. Ọ dịkwaghị mkpa maọbụ onye na-asụ asụsụ ọzọ, ma ọ bu onye ime ọhịa, maọbụ onye Sitia, maọbụ ohu, ma ọ bụkwanụ onye nwe onwe ya. Ihe dị mkpa bụ na Kraịst bụ ihe niile, nọrọkwa nʼime ihe niile.<verse eid="COL 3:11"/></para>
  <para style="s1">Ịpụta ihe nke ndụ ọhụrụ ahụ</para>
  <para style="p">
    <verse number="12" style="v" sid="COL 3:12"/>Ya mere, dị ka ndị Chineke họpụtara, ndị dị nsọ na ndị ọ hụrụ nʼanya, yikwasịnụ onwe unu obi ọmịiko, na obi ebere, na obi dị umeala, na ịdị nwayọọ, na ntachiobi. <verse eid="COL 3:12"/><verse number="13" style="v" sid="COL 3:13"/>Na-anagidenụ ibe unu, gbagharakwa mmejọ ọbụla ibe unu na-emejọ unu. Gbagharanụ dị ka Onyenwe anyị sị gbaghara unu. <verse eid="COL 3:13"/><verse number="14" style="v" sid="COL 3:14"/>Nke kachasị nke, kwerenụ ka ịhụnanya na-achị achị na ndụ unu, nʼihi na ọ bụ nke a na-ejikọta ihe niile nʼotu.<verse eid="COL 3:14"/></para>
  <para style="p">
    <verse number="15" style="v" sid="COL 3:15"/>Ka udo Kraịst na-achị achị nʼime obi unu, ebe unu bụ akụkụ nke otu anụ ahụ ahụ, a kpọrọ unu ka unu nọdụ nʼudo. Mgbe niile, nọọnụ na-ekele. <verse eid="COL 3:15"/><verse number="16" style="v" sid="COL 3:16"/>Ka okwu nke Kraịst biri nʼime unu nʼuju ya. Werenụ amamihe niile na-akụzirịta ibe unu ihe, ma na-adụrịtakwa ibe unu ọdụ. Werekwanụ abụ ọma na abụ nke ime mmụọ bụọrọ Chineke abụ ekele nʼobi unu. <verse eid="COL 3:16"/><verse number="17" style="v" sid="COL 3:17"/>Ka ihe niile unu na-eme, nʼokwu maọbụ nʼomume bụrụ nke e mere na nke e kwuru site nʼaha Onyenwe anyị Jisọs, na-enyekwanụ Chineke Nna ekele site na ya.<verse eid="COL 3:17"/></para>
  <para style="s1">Okwu dịrị ezinaụlọ ndị nke Kraịst</para>
  <para style="p">
    <verse number="18" style="v" sid="COL 3:18"/>Ndị bụ nwunye, doonụ onwe unu nʼokpuru di unu, dị ka ọ kwesiri ime nʼime Onyenwe anyị.<verse eid="COL 3:18"/></para>
  <para style="p">
    <verse number="19" style="v" sid="COL 3:19"/>Unu ndị bụ di, hụnụ nwunye unu nʼanya, unu ejikwala obi ilu na-emeso ha omume.<verse eid="COL 3:19"/></para>
  <para style="p">
    <verse number="20" style="v" sid="COL 3:20"/>Ụmụntakịrị, ruberenụ nne na nna unu isi nʼihe niile, nʼihi na nke a na-amasị Onyenwe anyị.<verse eid="COL 3:20"/></para>
  <para style="p">
    <verse number="21" style="v" sid="COL 3:21"/>Unu bụ nna, unu emela ihe ga-akpasu ụmụ unu iwe, ka ha ghara ịda mba nʼobi.<verse eid="COL 3:21"/></para>
  <para style="p">
    <verse number="22" style="v" sid="COL 3:22"/>Ndị bụ ohu, na-eruberenụ ndị bụ nna unu ukwu nʼanụ ahụ isi nʼihe niile, na-emenụ nke a, ọ bụghị naanị mgbe ha nọ na-ele unu anya, maọbụ mgbe unu chọrọ ịnata ihuọma, kama werenụ obi unu niile, na ịtụ egwu Onyenwe anyị rubere ha isi. <verse eid="COL 3:22"/><verse number="23" style="v" sid="COL 3:23"/>Ihe ọbụla unu na-eme, werenụ obi unu niile mee ya. Ka ọ dị ka ọ bụ Onyenwe anyị ka unu na-arụrụ ya, ọ bụghị dị ka unu na-arụrụ ya mmadụ. <verse eid="COL 3:23"/><verse number="24" style="v" sid="COL 3:24"/>Chetanụ nke ọma na unu nwere ụgwọ ọrụ nke Onyenwe anyị kwadobere inye unu, ndị ya. Nʼihi na ọ bụ Onyenwe anyị Kraịst ka unu na-ejere ozi. <verse eid="COL 3:24"/><verse number="25" style="v" sid="COL 3:25"/>Onye ọbụla na-eme ihe ọjọọ ga-anata ụgwọ ọrụ nʼihi ihe ọjọọ niile o mere. Nʼihi na ile mmadụ anya nʼihu adịghị ya.<verse eid="COL 3:25"/></para>
  <chapter eid="COL 3"/>
  <chapter number="4" style="c" sid="COL 4"/>
  <para style="p">
    <verse number="1" style="v" sid="COL 4:1"/>Unu ndị nwe odibo, jirinụ ịkwụba aka ọtọ na ikpe ziri ezi na-emeso ndị ohu unu omume, ebe unu maara na unu onwe unu nwere onyenwe unu nʼeluigwe.<verse eid="COL 4:1"/></para>
  <para style="s1">Ndụmọdụ ndị fọdụrụ</para>
  <para style="p">
    <verse number="2" style="v" sid="COL 4:2"/>Na-anọgidenụ nʼekpere, nọọkwanụ na nche na-enyekwanụ ekele. <verse eid="COL 4:2"/><verse number="3" style="v" sid="COL 4:3"/>Na-echetakwanụ anyị nʼekpere, ka Chineke meghere anyị ụzọ ikwusa oziọma, ka anyị nwee ike kwusaa ihe omimi Kraịst, nke m ji maka ya nọrọ nʼụlọ mkpọrọ, <verse eid="COL 4:3"/><verse number="4" style="v" sid="COL 4:4"/>ka m nwee ike kwuo ya ka o doo anya otu m kwesiri. <verse eid="COL 4:4"/><verse number="5" style="v" sid="COL 4:5"/>Unu were amamihe na-achịkọta onwe unu nʼebe ndị nọ nʼezi nọ, jizienụ ohere ọbụla unu nwere nke ọma. <verse eid="COL 4:5"/><verse number="6" style="v" sid="COL 4:6"/>Ka okwu unu na-ekwu bụrụ nke jupụtara nʼamara na-atọ ụtọ, ka unu mụtakwa otu e si enye mmadụ ọsịsa dị mma.<verse eid="COL 4:6"/></para>
  <para style="b"/>
  <para style="s1">Ekele ikpeazụ</para>
  <para style="p">
    <verse number="7" style="v" sid="COL 4:7"/>Taịkikọs, ezi nwanna anyị, onye kwesikwara ntụkwasị obi, onye anyị na ya na-ejekọ ozi nʼọrụ Onyenwe anyị, ga-akọrọ unu ihe niile banyere m. <verse eid="COL 4:7"/><verse number="8" style="v" sid="COL 4:8"/>Ana m ezitere unu ya, ka unu mara ihe banyere ọnọdụ anyị nakwa ka ọ gbaa obi unu ume. <verse eid="COL 4:8"/><verse number="9" style="v" sid="COL 4:9"/>Ezi nwanna anyị nwoke bụ Onisimọs, onye kwesiri ntụkwasị obi, onye bụkwa otu nʼime unu, so ya na-abịa. Ha ga-agwa unu ihe niile na-eme nʼebe a.<verse eid="COL 4:9"/></para>
  <para style="b"/>
  <para style="p">
    <verse number="10" style="v" sid="COL 4:10"/>Arịstakọs, onye mụ na ya nọ nʼụlọ mkpọrọ, na-ekele unu. Mak nwanne Banabas na-ekelekwa unu. (Onye unu natara ihe ntụziaka banyere ya, ọ bụrụ na ọ bịarute nʼebe unu nọ, unu nabata ya nke ọma.)<verse eid="COL 4:10"/></para>
  <para style="p">
    <verse number="11" style="v" sid="COL 4:11"/>Jisọs, onye a na-akpọkwa Jọstus, na-ekelekwa unu. Ọ bụ naanị ndị a bụ ndị Juu<note caller="+" style="f"><char style="fr" closed="false">4:11 </char><char style="ft" closed="false">Ha bụ ndị Juu site nʼobibi ugwu.</char></note> mụ na ha na-arụkọ ọrụ alaeze Chineke nʼebe a. Ha na-eme nnọọ nke ọma, na-enye m obi ụtọ.<verse eid="COL 4:11"/></para>
  <para style="p">
    <verse number="12" style="v" sid="COL 4:12"/>Epafras, odibo Kraịst Jisọs na onye bụkwa otu onye nʼime ọgbakọ unu na-ekele unu. Oge niile ka ọ na-ekpe ekpere nʼihi unu, na-arịọ ka unu guzosie ike bụrụ ndị tozuru etozu na ndị kwesiri ike nʼọchịchọ niile nke Chineke. <verse eid="COL 4:12"/><verse number="13" style="v" sid="COL 4:13"/>Ana m agbara ya akaebe na ọ rụsịrị ọrụ ike nʼihi unu na nʼihi ndị Laodisia na ndị Hierapolis.<verse eid="COL 4:13"/></para>
  <para style="p">
    <verse number="14" style="v" sid="COL 4:14"/>Ezi enyi anyị Luk, onye dibịa ukwu anyị na Dimas na-ekele unu.<verse eid="COL 4:14"/></para>
  <para style="p">
    <verse number="15" style="v" sid="COL 4:15"/>Keleerenụ m ụmụnna anyị bi na Laodisia na nwanna anyị Nimfas na chọọchị na-ezukọ nʼụlọ ya.<verse eid="COL 4:15"/></para>
  <para style="b"/>
  <para style="p">
    <verse number="16" style="v" sid="COL 4:16"/>Mgbe unu gụchara akwụkwọ a, hụnụ na a gụkwara ya na nzukọ dị na Laodisia. Gụọkwanụ nʼotu mgbe ahụ akwụkwọ nke si na Laodisia bịa.<verse eid="COL 4:16"/></para>
  <para style="b"/>
  <para style="p">
    <verse number="17" style="v" sid="COL 4:17"/>Gwanụ Akipos ka ọ kpachapụ anya rụchaa ọrụ Onyenwe anyị nyere ya ịrụ.<verse eid="COL 4:17"/></para>
  <para style="b"/>
  <para style="p">
    <verse number="18" style="v" sid="COL 4:18"/>Eji m aka m dee ekele nke a mụ onwe m bụ Pọl. Unu echefula na m nọ nʼagbụ. Ka amara dịnyere unu.<verse eid="COL 4:18"/></para>
  <chapter eid="COL 4"/>
</usx>
