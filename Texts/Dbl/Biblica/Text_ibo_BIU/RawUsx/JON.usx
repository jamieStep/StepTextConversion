<?xml version="1.0" encoding="UTF-8"?>
<usx version="3.0">
  <book code="JON" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Jona</para>
  <para style="toc1">Jona</para>
  <para style="toc2">Jona</para>
  <para style="toc3">Jon</para>
  <para style="mt1">Jona</para>
  <para style="mt4">(Jona dere ya nʼafọ 862 tupu a mụọ Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Jona bụ onye amụma Chineke kpọrọ zie ka ọ gaa zisaara ndị Ninive, obodo ukwu nke Asịrịa oziọma, banyere ikpe ọmụma nke na-aga ịdakwasị ha. Mgbe Jona nụrụ ozi a, ọ jụrụ ịga ebe Chineke ziri ya ka ọ gaa. Kama o mere ngwangwa chọọ isite nʼihu Chineke gbapụ. Ọ gbabanyere nʼụgbọ mmiri. Ma e si nʼebe ahụ tụnye ya nʼoke osimiri, ebe azụ buru ibu nọ loo ya. Mgbe Jona jikere ime ihe Chineke ziri ya, azụ ahụ gbọpụtara ya nʼelu ala. Emesịa Jona kwusaara ndị Ninive okwu Chineke, nke mere ka ha chegharịa. Ma nchegharị ndị Ninive chegharịrị wutere Jona, nʼihi na ọ bụrịị ọchịchọ obi ya ka Chineke laa ha nʼiyi. Ma akwụkwọ a na-egosi anyị na ọ bụghị ọchịchọ Chineke ka ndị mmadụ laa nʼiyi. E jikwa ọnụnọ Jona nọrọ nʼafọ azụ maa atụ ọnụnọ nke Kraịst nọrọ nʼili. (Lee <char style="rq"><ref loc="MAT 12:38-41">Matiu 12:38-41</ref></char>).</para>
  <para style="iot">Usoro e si dee ya:</para>
  <para style="io1">Nnupu isi Jona <char style="ior"><ref loc="JON 1">1</ref></char></para>
  <para style="io1">Ekpere Jona nʼafọ azụ <char style="ior"><ref loc="JON 2">2</ref></char></para>
  <para style="io1">Nrube isi Jona <char style="ior"><ref loc="JON 3">3</ref></char></para>
  <para style="io1">Obi ọjọọ Jona na obiọma Chineke <char style="ior"><ref loc="JON 4">4</ref></char></para>
  <para style="ie"/>
  <chapter number="1" style="c" sid="JON 1"/>
  <para style="s1">Jona agbapụ ọsọ</para>
  <para style="p">
    <verse number="1" style="v" sid="JON 1:1"/>Okwu <char style="nd">Onyenwe anyị</char> bịakwutere Jona nwa Amitai, na-asị, <verse eid="JON 1:1"/><verse number="2" style="v" sid="JON 1:2"/>“Bilie, gaa Ninive, bụ obodo ukwu ahụ, kwusaa okwu megide ya, nʼihi na ajọ omume ha abịarutela nʼihu m.”<verse eid="JON 1:2"/></para>
  <para style="p">
    <verse number="3" style="v" sid="JON 1:3"/>Ma Jona gbapụrụ ọsọ site nʼihu <char style="nd">Onyenwe anyị</char> chee ihu ya ije Tashish. O biliri jee Jopa, nʼebe ọ hụrụ ụgbọ mmiri nke na-aga Tashish. Ọ kwụrụ ụgwọ ije ụgbọ, banye isoro gaa Tashish ka o nwee ike gbapụ site nʼihu <char style="nd">Onyenwe anyị</char>.<verse eid="JON 1:3"/></para>
  <para style="p">
    <verse number="4" style="v" sid="JON 1:4"/>Ma <char style="nd">Onyenwe anyị</char> mere ka ifufe dị egwu malite ife nʼelu osimiri ahụ, ebili mmiri bidokwara na-amagharị, chọọ itiwasị ụgbọ mmiri ahụ. <verse eid="JON 1:4"/><verse number="5" style="v" sid="JON 1:5"/>Mgbe ahụ, ndị niile na-arụ ọrụ nʼụgbọ ahụ tụrụ oke egwu, malite itiku chi ha. Ha malitekwara itufu ihe niile dị nʼụgbọ mmiri ahụ, ime ka ụgbọ ahụ dị mfe.</para>
  <para style="p" vid="JON 1:5">Ma nʼoge ihe ndị a na-eme, Jona nọrịị nʼala ala ụgbọ mmiri ahụ ebe o dinara ala na-arahụ ụra. <verse eid="JON 1:5"/><verse number="6" style="v" sid="JON 1:6"/>Onyeisi ụgbọ jekwuru Jona sị ya, “Gịnị ka ị nọ nʼebe a na-eme, ị na-arahụ ụra? Bilie, kpọkuo chi gị, ma eleghị anya o nwere ike ileta anyị anya, meere anyị ebere, zọpụta anyị.”<verse eid="JON 1:6"/></para>
  <para style="p">
    <verse number="7" style="v" sid="JON 1:7"/>Mgbe ahụ, ndị nọ nʼụgbọ sịrịtara ibe ha, “Bịanụ ka anyị fee nza mata onye ihe ọjọọ dị otu a sị nʼaka ya bịakwasị anyị.” Ya mere, ha fere nza, nza ahụ a maa Jona. <verse eid="JON 1:7"/><verse number="8" style="v" sid="JON 1:8"/>Nʼihi ya, ha sịrị ya, “Gwa anyị, onye mere ka ihe dị otu a bịakwasị anyị. Gịnị bụ ọrụ gị? Ebee ka i si bịa? Ị bụ onye obodo ebee? Ole agbụrụ i si na ya pụta?”<verse eid="JON 1:8"/></para>
  <para style="p">
    <verse number="9" style="v" sid="JON 1:9"/>Ọ sịrị, “Abụ m onye Hibru, na onye na-akpọ isiala nye <char style="nd">Onyenwe anyị</char>, bụ Chineke nke eluigwe, onye kere osimiri na ala akọrọ.”<verse eid="JON 1:9"/></para>
  <para style="p">
    <verse number="10" style="v" sid="JON 1:10"/>Egwu dị ukwuu tụrụ ụmụ nwoke ahụ, ha sịrị ya, “Gịnị ka i mere?” Nʼihi na ha matara na o si nʼihu <char style="nd">Onyenwe anyị</char> na-agbapụ ọsọ, nʼihi na ọ gwala ha rịị na ọ bụ otu o si dị.<verse eid="JON 1:10"/></para>
  <para style="p">
    <verse number="11" style="v" sid="JON 1:11"/>Ma ebili mmiri ahụ gara nʼihu na-amali nʼike nʼike. Nʼihi ya, ha sịrị, “Gịnị ka anyị ga-eme gị, nke ga-eme ka osimiri dajụọ?”<verse eid="JON 1:11"/></para>
  <para style="p">
    <verse number="12" style="v" sid="JON 1:12"/>Ọ gwara ha, “Bulienụ m tụnye nʼime osimiri. Nke a ga-emekwa ka ọ dajụọ. Nʼihi na amaara m na ọ bụ nʼihi m ka ebili mmiri ọjọọ a ji na-abịakwasị unu.”<verse eid="JON 1:12"/></para>
  <para style="p">
    <verse number="13" style="v" sid="JON 1:13"/>Kama, ndị ikom ahụ ji ike nyasie ụgbọ ahụ ichigharị ya laghachi nʼelu ala, ma ha enweghị ike. Nʼihi na oke osimiri ahụ na-amali elu karịa ka ọ dị na mbụ. <verse eid="JON 1:13"/><verse number="14" style="v" sid="JON 1:14"/>Mgbe ahụ, ha tikuru <char style="nd">Onyenwe anyị</char> mkpu akwa sị, “<char style="nd">Onyenwe anyị</char>, biko ekwela ka anyị nwụọ nʼihi ọnwụ nwoke a. Biko, atụkwasịkwala ọbara nwoke a na-emeghị ihe ọjọọ nʼisi anyị, nʼihi na gị <char style="nd">Onyenwe anyị</char> emeela dịka i si chọọ.” <verse eid="JON 1:14"/><verse number="15" style="v" sid="JON 1:15"/>Ya mere, ha buliri Jona elu tụnye ya nʼime osimiri ahụ, ebili mmiri ahụ dajụkwara. <verse eid="JON 1:15"/><verse number="16" style="v" sid="JON 1:16"/>Mgbe nke a mere ndị ikom ahụ tụrụ egwu <char style="nd">Onyenwe anyị</char> nke ukwuu. Ha chụụrụ <char style="nd">Onyenwe anyị</char> aja, kwekwa ya nkwa dị iche iche.<verse eid="JON 1:16"/></para>
  <para style="s1">Ekpere Jona</para>
  <para style="p">
    <verse number="17" style="v" sid="JON 1:17"/>Ma <char style="nd">Onyenwe anyị</char> akwadolarị otu azụ buru ibu ka o loo Jona. Ya mere, Jona nọrọ nʼafọ azụ ahụ ụbọchị atọ, ehihie na abalị.<verse eid="JON 1:17"/></para>
  <chapter eid="JON 1"/>
  <chapter number="2" style="c" sid="JON 2"/>
  <para style="nb">
    <verse number="1" style="v" sid="JON 2:1"/>Mgbe ahụ, Jona sitere nʼafọ azụ ahụ kpeere <char style="nd">Onyenwe anyị</char> Chineke ekpere. <verse eid="JON 2:1"/><verse number="2" style="v" sid="JON 2:2"/>Ọ sịrị,</para>
  <para style="q1" vid="JON 2:2">“Esitere m nʼahụhụ m kpọkuo <char style="nd">Onyenwe anyị</char>,</para>
  <para style="q2" vid="JON 2:2">ọ zakwara m.</para>
  <para style="q1" vid="JON 2:2">Nʼafọ ala mmụọ ka m si tikuo gị,</para>
  <para style="q2" vid="JON 2:2">ị nụkwara olu akwa m.<verse eid="JON 2:2"/></para>
  <para style="q1">
    <verse number="3" style="v" sid="JON 2:3"/>Ị tụnyere m nʼime mmiri dị omimi,</para>
  <para style="q2" vid="JON 2:3">nʼetiti oke osimiri.</para>
  <para style="q2" vid="JON 2:3">Osimiri dịkwa m gburugburu,</para>
  <para style="q1" vid="JON 2:3">ebili mmiri gị na mmali mmiri gị</para>
  <para style="q2" vid="JON 2:3">gabigakwara m nʼisi.<verse eid="JON 2:3"/></para>
  <para style="q1">
    <verse number="4" style="v" sid="JON 2:4"/>Mgbe ahụ, asịrị m, ‘E sitela nʼihu gị</para>
  <para style="q2" vid="JON 2:4">chụpụ m;</para>
  <para style="q1" vid="JON 2:4">ma otu ọ dị, aga m elegidekwa anya m ọzọ</para>
  <para style="q2" vid="JON 2:4">nʼebe ụlọnsọ ukwu gị dị.’<verse eid="JON 2:4"/></para>
  <para style="q1">
    <verse number="5" style="v" sid="JON 2:5"/>Mmiri gbara m gburugburu, ruo nʼolu m,</para>
  <para style="q2" vid="JON 2:5">ogbu mmiri na-erikpu m.</para>
  <para style="q2" vid="JON 2:5">Achara mmiri kekụkwara m nʼisi.<verse eid="JON 2:5"/></para>
  <para style="q1">
    <verse number="6" style="v" sid="JON 2:6"/>Arịdaruola m nʼala ugwu ugwu nke osimiri,</para>
  <para style="q2" vid="JON 2:6">ala ahụ ihe ntụchi ya niile kpachitara m ruo mgbe ebighị ebi.</para>
  <para style="q1" vid="JON 2:6">Ma i meela ka m si nʼolulu pụta na ndụ,</para>
  <para style="q2" vid="JON 2:6">
    <char style="nd">Onyenwe anyị</char>, bụ Chineke m.<verse eid="JON 2:6"/></para>
  <para style="b"/>
  <para style="q1">
    <verse number="7" style="v" sid="JON 2:7"/>“Mgbe mmụọ m na-ada mba nʼike nʼike,</para>
  <para style="q2" vid="JON 2:7">e chetara m gị <char style="nd">Onyenwe anyị</char>,</para>
  <para style="q1" vid="JON 2:7">ma ekpere m bịakwutere gị,</para>
  <para style="q2" vid="JON 2:7">nʼime ụlọnsọ ukwu gị dị nsọ.<verse eid="JON 2:7"/></para>
  <para style="b"/>
  <para style="q1">
    <verse number="8" style="v" sid="JON 2:8"/>“Ndị na-arapara nʼarụsị dị iche iche na-enweghị uru ha bara,</para>
  <para style="q2" vid="JON 2:8">na-agbakụta ebere Chineke azụ.<verse eid="JON 2:8"/></para>
  <para style="q1">
    <verse number="9" style="v" sid="JON 2:9"/>Ma ọ bụ olu abụ ekele</para>
  <para style="q2" vid="JON 2:9">ka mụ onwe m ga-eji chụọrọ gị aja.</para>
  <para style="q1" vid="JON 2:9">Aga m akwụghachi nkwa niile m kwere.</para>
  <para style="q2" vid="JON 2:9">Nʼihi na ‘Nzọpụta bụ nke <char style="nd">Onyenwe anyị</char>.’ ”<verse eid="JON 2:9"/></para>
  <para style="p">
    <verse number="10" style="v" sid="JON 2:10"/>Mgbe ahụ, <char style="nd">Onyenwe anyị</char> nyere azụ ahụ iwu, nke mere ka ọ gbọpụta Jona nʼala akọrọ.<verse eid="JON 2:10"/></para>
  <chapter eid="JON 2"/>
  <chapter number="3" style="c" sid="JON 3"/>
  <para style="s1">Jona agaa Ninive</para>
  <para style="p">
    <verse number="1" style="v" sid="JON 3:1"/>Mgbe ahụ, okwu <char style="nd">Onyenwe anyị</char> ruru Jona ntị nke ugboro abụọ na-asị, <verse eid="JON 3:1"/><verse number="2" style="v" sid="JON 3:2"/>“Bilie, jee nʼobodo ukwu ahụ bụ Ninive, kwusaara ya ozi ahụ m ziri gị.”<verse eid="JON 3:2"/></para>
  <para style="p">
    <verse number="3" style="v" sid="JON 3:3"/>Jona biliri gaa Ninive dịka okwu nke Onyenwe anyị si dị. Ninive bụ nnọọ obodo dị ukwuu, nke ga-ewe ụbọchị atọ ịga ya gburugburu. <verse eid="JON 3:3"/><verse number="4" style="v" sid="JON 3:4"/>Jona malitere ịba nʼobodo ahụ, ma mgbe ọ gara ije otu ụbọchị, o kwusara sị, “Iri ụbọchị anọ ka ọ fọdụrụ tupu alaa Ninive nʼiyi.” <verse eid="JON 3:4"/><verse number="5" style="v" sid="JON 3:5"/>Ndị Ninive kwenyeere na Chineke, kpọsaa obubu ọnụ, ha niile site nʼonye ukwu ruo nʼonye nta, onye ọbụla yikwasịrị uwe mkpe.<verse eid="JON 3:5"/></para>
  <para style="p">
    <verse number="6" style="v" sid="JON 3:6"/>Mgbe akụkọ a rutere eze Ninive ntị, o sitere nʼocheeze ya rituo, wezuga uwe eze ya, yikwasị uwe mkpe, nọkwasịkwa na ntụ. <verse eid="JON 3:6"/><verse number="7" style="v" sid="JON 3:7"/>Nke a bụ nkwusa ya nʼime Ninive:</para>
  <para style="pmo" vid="JON 3:7">Nke a bụ iwu sitere nʼaka eze na ndị a maara aha ha:</para>
  <para style="pm" vid="JON 3:7">“Ka mmadụ ọbụla, maọbụ anụmanụ, igwe ehi maọbụ anụ ụlọ ọbụla, ghara idetu ihe ọbụla nʼọnụ, ka ha ghara iri ihe maọbụ ṅụọ mmiri. <verse eid="JON 3:7"/><verse number="8" style="v" sid="JON 3:8"/>Kama ka onye ọbụla yiri akwa mkpe, ma mmadụ ma anụmanụ, ka ha kpọkusikwaa Chineke ike, ka ha sikwa nʼụzọ ọjọọ ha chegharịa, sikwa nʼọrụ ọjọọ ha na ime ihe ike ha niile chegharịa. <verse eid="JON 3:8"/><verse number="9" style="v" sid="JON 3:9"/>Onye maara? Ma eleghị anya, Chineke ga-ejide oke iwe ya, ma site nʼọmịiko ya wezuga iwe ọkụ ya si otu a mee ka anyị ghara ịla nʼiyi.”<verse eid="JON 3:9"/></para>
  <para style="p">
    <verse number="10" style="v" sid="JON 3:10"/>Mgbe Chineke hụrụ ihe niile ha mere, na otu ha siri site nʼụzọ ọjọọ ha niile chegharịa, Chineke chegharịrị uche banyere ịla ha nʼiyi. O mekwaghị ka nzube ya ibibi obodo ahụ mezuo.<verse eid="JON 3:10"/></para>
  <chapter eid="JON 3"/>
  <chapter number="4" style="c" sid="JON 4"/>
  <para style="s1">Iwe Jona nʼihi ọmịiko <char style="nd">Onyenwe anyị</char></para>
  <para style="p">
    <verse number="1" style="v" sid="JON 4:1"/>Ma ihe a jọrọ Jona njọ nʼobi nke ukwuu, iwe ya dịkwa ọkụ. <verse eid="JON 4:1"/><verse number="2" style="v" sid="JON 4:2"/>Nʼihi ya, o kpeere <char style="nd">Onyenwe anyị</char> ekpere sị, “O, <char style="nd">Onyenwe anyị</char>, nke a ọ bụghị ihe m kwuru, mgbe m nọ nʼala m? Ọ bụ ya mere m ji chọọ ịgbalaga na Tashish na mbụ nʼihi na amaara m na ị bụ Chineke onye na-eme amara, na onye jupụtara nʼobi ebere, na onye na-adịghị ewe iwe ọsịịsọ, nke bara ụba nʼịhụnanya, onye na-anaghị ata mmadụ ahụhụ dịka mmehie ya siri dị. <verse eid="JON 4:2"/><verse number="3" style="v" sid="JON 4:3"/>Ugbu a, O, <char style="nd">Onyenwe anyị</char> napụ m ndụ m. Ọ ga-adị m mma ịnwụ anwụ karịa ịdị ndụ.”<verse eid="JON 4:3"/></para>
  <para style="p">
    <verse number="4" style="v" sid="JON 4:4"/>Ma <char style="nd">Onyenwe anyị</char> sịrị, “O ziri ezi na ị ga-esi otu a wee oke iwe dị ọkụ?”<verse eid="JON 4:4"/></para>
  <para style="p">
    <verse number="5" style="v" sid="JON 4:5"/>Mgbe ahụ, Jona si nʼebe ahụ pụọ jee nọdụ ala nʼakụkụ ọwụwa anyanwụ nke obodo ahụ. O weere ahịhịa meere onwe ya ụlọ ndo, nọdụ nʼime ya, chere ka ọ hụ ihe gaje ime obodo ahụ. <verse eid="JON 4:5"/><verse number="6" style="v" sid="JON 4:6"/>Ma <char style="nd">Onyenwe anyị</char> Chineke rọpụtara otu osisi nwere akwụkwọ sara mbara,<note caller="+" style="f"><char style="fr" closed="false">4:6 </char><char style="ft" closed="false">Emeghị ka anyị amata ụdị osisi ọ bụ ma ụfọdụ akwụkwọ na-ede osisi ogiri ugba.</char></note> nke tolitere nʼelu isi Jona, ka o ghọọrọ ya ndo ịnapụta ya nʼọnọdụ ahụ mgbakasị. Jona ṅụrịrị ọṅụ maka osisi ahụ. <verse eid="JON 4:6"/><verse number="7" style="v" sid="JON 4:7"/>Ma nʼisi ụtụtụ echi ya, Chineke mere ka otu ikpuru pụta nke riri osisi ahụ site nʼogwe ya, si otu a mee ka ọ kpọnwụọ. <verse eid="JON 4:7"/><verse number="8" style="v" sid="JON 4:8"/>O ruo, mgbe anyanwụ wara, Chineke mere ka ifufe na-ekpo ọkụ site nʼọwụwa anyanwụ, anyanwụ a chara Jona nʼisi nke ukwuu nke mere nʼike gwụsịrị ya. Ọ rịọrọ ka ọnwụ gbuo ya, na-asị, “ọ ga a kaara m mma na m nwụrụ anwụ, karịa na m dị ndụ.”<verse eid="JON 4:8"/></para>
  <para style="p">
    <verse number="9" style="v" sid="JON 4:9"/>Ma Chineke sịrị Jona, “Ọ bụ ihe ziri ezi ka i wee iwe maka osisi a?”</para>
  <para style="p" vid="JON 4:9">Ọ sịrị, “E, ana m ewe oke iwe, ọ bụladị na m chọrọ ịnwụ.”<verse eid="JON 4:9"/></para>
  <para style="p">
    <verse number="10" style="v" sid="JON 4:10"/>Mgbe ahụ <char style="nd">Onyenwe anyị</char> kwuru, “I nwere obi ebere nʼebe osisi a dị, nke ị na-akụghị na nke i mekwaghị ka o too, bụ nke toro nʼanyasị, nwụọkwa nʼanyasị. <verse eid="JON 4:10"/><verse number="11" style="v" sid="JON 4:11"/>Mụ onwe m, m ga-aghara inwe obi ebere nʼahụ obodo ukwu a dịka Ninive, nke nwere ihe karịrị narị puku ndị mmadụ na iri puku mmadụ abụọ, bụ ndị na-amaghị nke bụ aka nri ha maọbụ aka ekpe ha, na nke ọtụtụ anụmanụ dịkwa nʼime ya?”<verse eid="JON 4:11"/></para>
  <chapter eid="JON 4"/>
</usx>
