<?xml version="1.0" encoding="UTF-8"?>
<usx version="3.0">
  <book code="REV" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Mkpughe</para>
  <para style="toc1">Mkpughe</para>
  <para style="toc2">Mkpughe</para>
  <para style="toc3">Mkp</para>
  <para style="mt1">Mkpughe</para>
  <para style="mt4">(Jọn dere ya nʼafọ 90–96 mgbe a mụsịrị Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Akwụkwọ a na-akọwa ihe ndị ahụ niile ga-emezu nʼoge dị nʼihu. O kpughere nye anyị ihe banyere nlọghachi Jisọs Kraịst na ihe ndị ọzọ ga-eme mgbe ọ ga-alọghachi. Akwụkwọ a kpughekwara gosi anyị na tupu Kraịst alọghachi ntaramahụhụ na oke ihe egwu na mbibi na ịla nʼiyi dị iche iche ga-adị. Kraịst ga-alọghachi mgbe ihe ndị a niile mezuru. Mgbe ọ lọghachiri, ọ ga-edozi ihe niile, kpee ndị ajọ omume ikpe, hichapụ anya mmiri, ma wezuga ọnwụ na ihe mgbu niile ruo mgbe ebighị ebi.</para>
  <para style="iot">Usoro e si dee ya:</para>
  <para style="io1">Ọhụ mmalite <char style="ior"><ref loc="REV 1">1</ref></char></para>
  <para style="io1">Akwụkwọ ozi asaa <char style="ior"><ref loc="REV 2-3">2–3</ref></char></para>
  <para style="io1">Chineke na Nwa atụrụ <char style="ior"><ref loc="REV 4-5">4–5</ref></char></para>
  <para style="io1">Nnyakapụ akara asaa <char style="ior"><ref loc="REV 6:1-8:5">6:1–8:5</ref></char></para>
  <para style="io1">Opi ike asaa <char style="ior"><ref loc="REV 8:6-11:19">8:6–11:19</ref></char></para>
  <para style="io1">Agha a lụrụ nʼụwa na nʼeluigwe <char style="ior"><ref loc="REV 12-14">12–14</ref></char></para>
  <para style="io1">Iko ọnụma asaa <char style="ior"><ref loc="REV 15-16">15–16</ref></char></para>
  <para style="io1">Ikpe ọmụma dịrị Babilọn <char style="ior"><ref loc="REV 17-19">17–19</ref></char></para>
  <para style="io1">Ọgwụgwụ ụwa na ụwa nke na-abịa <char style="ior"><ref loc="REV 20-22">20–22</ref></char></para>
  <para style="ie"/>
  <chapter number="1" style="c" sid="REV 1"/>
  <para style="s1">Ihe e dere nʼakwụkwọ a</para>
  <para style="p">
    <verse number="1" style="v" sid="REV 1:1"/>Mkpughe banyere Jisọs Kraịst, nke Chineke nyere ya igosi ndị ohu ya, ime ka ha mata ihe ndị ahụ na-aga ime nʼoge na-adịghị anya. O mere ka amata nke a site na izite mmụọ ozi ya ka ọ bịakwute ohu ya Jọn, <verse eid="REV 1:1"/><verse number="2" style="v" sid="REV 1:2"/>onye a gbara ama banyere ihe niile ọ hụrụ, okwu Chineke, na ọgbụgba ama Jisọs Kraịst. <verse eid="REV 1:2"/><verse number="3" style="v" sid="REV 1:3"/>Ngọzị na-adịrị onye ahụ na-agụpụta okwu ndị a dị nʼamụma a. Ngọzị na-adịkwara ndị na-anụ ya, ma nabata ihe e dere nʼime ya nʼobi ha. Nʼihi na oge mmezu ha dị nso.<verse eid="REV 1:3"/></para>
  <para style="b"/>
  <para style="s1">Ekele na otuto</para>
  <para style="p">
    <verse number="4" style="v" sid="REV 1:4"/>Ọ bụ m Jọn na-ede akwụkwọ a,</para>
  <para style="b" vid="REV 1:4"/>
  <para style="p" vid="REV 1:4">Na-edere ya nzukọ asaa dị na mpaghara Eshịa:</para>
  <para style="b" vid="REV 1:4"/>
  <para style="p" vid="REV 1:4">Ka amara na udo nke sitere na Onye ahụ na-adị, Onye ahụ dịkwaarị, na Onye ahụ na-aga ịbịa dịrị unu, sitekwa nʼebe Mmụọ asaa<note caller="+" style="f"><char style="fr" closed="false">1:4 </char><char style="ft" closed="false">Nʼakwụkwọ Nsọ, asaa dị ka ọnụọgụgụ na-egosipụta izuoke.</char></note> ahụ na-eguzo nʼihu ocheeze ya, <verse eid="REV 1:4"/><verse number="5" style="v" sid="REV 1:5"/>sitekwa nʼaka Jisọs Kraịst, onye bụ onyeama kwesiri ntụkwasị obi, na onye mbụ sitere na ndị nwụrụ anwụ bilie, nakwa onye na-achị ndị eze niile nke ụwa.</para>
  <para style="b" vid="REV 1:5"/>
  <para style="b" vid="REV 1:5"/>
  <para style="p" vid="REV 1:5">Nye onye ahụ hụrụ anyị nʼanya ma meekwa ka anyị site nʼọbara ya nwere onwe anyị pụọ na mmehie. <verse eid="REV 1:5"/><verse number="6" style="v" sid="REV 1:6"/>O mere ka anyị bụrụ alaeze, ndị nchụaja nye Nna ya bụ Chineke. Ọ bụ ya ka otuto niile na ike niile dịịrị ruo mgbe niile ebighị ebi. Amen.<verse eid="REV 1:6"/></para>
  <para style="q1">
    <verse number="7" style="v" sid="REV 1:7"/>“Lee, ọ na-abịa ya na igwe ojii.<note caller="+" style="f"><char style="fr" closed="false">1:7 </char><char style="ft" closed="false"><char style="xt"><ref loc="DAN 7:13">Dan 7:13</ref></char></char></note></para>
  <para style="q2" vid="REV 1:7">Anya niile ga-ahụkwa ya,</para>
  <para style="q1" vid="REV 1:7">ọ bụladị ndị ahụ niile mapuru ya ahụ, ha ga-ahụ ya.”<note caller="+" style="f"><char style="fr" closed="false">1:7 </char><char style="ft" closed="false"><char style="xt"><ref loc="ZEC 12:10">Zek 12:10</ref></char></char></note></para>
  <para style="q2" vid="REV 1:7">Mmadụ niile nọ nʼụwa “ga-erukwa ụjụ nʼihi ya.”</para>
  <para style="qc" vid="REV 1:7">Otu a ka ọ ga-adị! Amen.<verse eid="REV 1:7"/></para>
  <para style="p">
    <verse number="8" style="v" sid="REV 1:8"/>Otu a ka Onyenwe anyị Chineke kwuru, “Abụ m Alfa na Omega, onye na-adị, onye ahụ dịkwaarị, na onye ahụ na-aga ịbịa, bụ onye pụrụ ime ihe niile.”<verse eid="REV 1:8"/></para>
  <para style="b"/>
  <para style="s1">Ọhụ Jọn hụrụ banyere Kraịst</para>
  <para style="p">
    <verse number="9" style="v" sid="REV 1:9"/>Mụ onwe m, Jọn, nwanne unu nwoke, onye unu na ya na-enwekọ ahụhụ na nʼalaeze, na ntachiobi nke bụ oke anyị nʼime Jisọs. Anọ m nʼogbe ala ntakịrị mmiri gbara gburugburu a na-akpọ Patmọs nʼihi okwu Chineke na-agba ama banyere Kraịst. <verse eid="REV 1:9"/><verse number="10" style="v" sid="REV 1:10"/>Nʼụbọchị Onyenwe anyị, anọ m nʼime Mmụọ ma nụ otu oke olu dara ụda dị ka opi ike nʼazụ m, <verse eid="REV 1:10"/><verse number="11" style="v" sid="REV 1:11"/>na-ekwu, <char style="wj">“Dee ihe ị na-ahụ ugbu a nʼakwụkwọ zigara ya nzukọ asaa dị nʼEfesọs na Smyrna na Pegamọm na Tiatira na Sardis, na Filadelfia na Laodisia.”</char><verse eid="REV 1:11"/></para>
  <para style="p">
    <verse number="12" style="v" sid="REV 1:12"/>Mgbe m chigharịrị, lee anya ịhụ onye na-agwa m okwu, ahụrụ m ihe ịdọba oriọna asaa e ji ọlaedo kpụọ. <verse eid="REV 1:12"/><verse number="13" style="v" sid="REV 1:13"/>Nʼetiti ihe ịdọba oriọna ndị a, ahụrụ m otu onye yiri nwa nke mmadụ,<note caller="+" style="f"><char style="fr" closed="false">1:13 </char><char style="ft" closed="false"><char style="xt"><ref loc="DAN 7:13">Dan 7:13</ref></char></char></note> ka o guzo. O yikwasịrị onwe ya uwe mwụda. Ma o nwere ihe okike na-acha ọlaedo e ji kee gburugburu obi ya. <verse eid="REV 1:13"/><verse number="14" style="v" sid="REV 1:14"/>Isi ya na agịrị isi ya na-acha vaa dịka ogho ọcha, dịka akụmmiri igwe.<note caller="+" style="f"><char style="fr" closed="false">1:14 </char><char style="ft" closed="false">Nke a ka ndị ọcha na-akpọ snoo.</char></note> Anya ya abụọ yiri ire ọkụ na-enwusi ike. <verse eid="REV 1:14"/><verse number="15" style="v" sid="REV 1:15"/>Ụkwụ ya abụọ dị ka bronz a nụchasịrị nnọọ nke ọma hichapụkwa ya. Olu okwu ya na-ada dị ka ụzụ mmiri na-achị achị. <verse eid="REV 1:15"/><verse number="16" style="v" sid="REV 1:16"/>O jidere kpakpando asaa nʼaka nri ya, mma agha dị nkọ nwere ihu abụọ sikwa nʼọnụ ya na-apụta. Ihu ya na-egbu maramara dịka anyanwụ na-acha nʼike ya niile.<verse eid="REV 1:16"/></para>
  <para style="p">
    <verse number="17" style="v" sid="REV 1:17"/>Mgbe m hụrụ ya, adara m nʼala nʼụkwụ ya dịka onye nwụrụ anwụ. Ma o weere aka nri ya metụ m nʼahụ na-ekwu sị, <char style="wj">“Atụla egwu. Abụ m Mmalite na Ọgwụgwụ.</char> <verse eid="REV 1:17"/><verse number="18" style="v" sid="REV 1:18"/><char style="wj">Abụ m onye ahụ na-adị ndụ. Anwụrụ m anwụ, ma lee, ana m adị ndụ ruo mgbe niile ebighị ebi. Ọ bụkwa m ji ọtụghe igodo nke ọnwụ na nke ọkụ ala mmụọ.</char><verse eid="REV 1:18"/></para>
  <para style="p">
    <verse number="19" style="v" sid="REV 1:19"/>
    <char style="wj">“Ya mere, detuo ihe niile ị hụrụla, ihe dị ugbu a na ihe gaje ime na mgbe na adịghị anya.</char> <verse eid="REV 1:19"/><verse number="20" style="v" sid="REV 1:20"/><char style="wj">Nke a bụ ihe omimi nke kpakpando asaa ahụ ị hụrụ nʼaka nri m, na ihe ịdọba oriọna asaa ndị ahụ pụtara. Kpakpando asaa ahụ bụ ndị mmụọ ozi ụlọ nzukọ asaa ahụ. Osisi oriọna asaa ahụ bụ ụlọ nzukọ ndị ahụ nʼonwe ha.</char><verse eid="REV 1:20"/></para>
  <chapter eid="REV 1"/>
  <chapter number="2" style="c" sid="REV 2"/>
  <para style="s1">Nzukọ dị nʼEfesọs</para>
  <para style="p">
    <verse number="1" style="v" sid="REV 2:1"/>
    <char style="wj">“Dee akwụkwọ nye mmụọ ozi ụlọ nzukọ dị nʼEfesọs, sị ya:</char></para>
  <para style="b" vid="REV 2:1"/>
  <para style="pi1" vid="REV 2:1">
    <char style="wj">Ihe ndị a bụ okwu si nʼọnụ onye ahụ na-ejide kpakpando asaa nʼaka ya, ma na-ejegharịkwa nʼetiti ihe ịdọba oriọna ọlaedo asaa ndị ahụ.</char><verse eid="REV 2:1"/></para>
  <para style="b"/>
  <para style="pi1">
    <verse number="2" style="v" sid="REV 2:2"/>
    <char style="wj">Amaara m ihe niile banyere ọrụ gị niile. Ahụkwala m ịrụsị ọrụ ike gị na ntachiobi gị. Amaara m na ị dịghị anagide ndị ajọ omume, na ị nwaleela ndị ahụ niile na-akpọ onwe ha ndị ozi, ma ha abụghị ndị ozi nʼezie, chọpụtakwa na ha bụ ndị ụgha.</char> <verse eid="REV 2:2"/><verse number="3" style="v" sid="REV 2:3"/><char style="wj">I jirila ntachiobi nagide nhụju anya nʼihi aha m, ma ike agwụghị gị.</char><verse eid="REV 2:3"/></para>
  <para style="pi1">
    <verse number="4" style="v" sid="REV 2:4"/>
    <char style="wj">Ma enwere m ihe ndị a megide gị. Ị hapụla ịhụnanya mbụ ahụ i nwere.</char> <verse eid="REV 2:4"/><verse number="5" style="v" sid="REV 2:5"/><char style="wj">Cheta ọnọdụ i si na ya daa. Chegharịa, mekwa ihe ndị ahụ ị na-eme na mbụ. Ọ bụrụ na i meghị otu a, aga m abịa wepụ ihe ịdọba oriọna gị site nʼọnọdụ ya.</char> <verse eid="REV 2:5"/><verse number="6" style="v" sid="REV 2:6"/><char style="wj">Ọ bụladị otu a, o nwere ihe ụfọdụ dị mma banyere gị. Ị kpọrọ ọrụ ọjọọ nke ndị Nikolaitan asị, dịka mụ onwe m si kpọọ ya asị.</char><verse eid="REV 2:6"/></para>
  <para style="pi1">
    <verse number="7" style="v" sid="REV 2:7"/>
    <char style="wj">Onye ọbụla nwere ntị, ya nụrụ ihe Mmụọ Nsọ na-agwa nzukọ. Onye ahụ na-emeri emeri ka m ga-enye ike iri mkpụrụ sitere nʼosisi ndụ ahụ nke dị na paradaịs nke Chineke.</char><verse eid="REV 2:7"/></para>
  <para style="s1">Nzukọ dị na Smyrna</para>
  <para style="p">
    <verse number="8" style="v" sid="REV 2:8"/>
    <char style="wj">“Dee akwụkwọ nye mmụọ ozi ụlọ nzukọ dị na Smyrna, sị ya:</char></para>
  <para style="b" vid="REV 2:8"/>
  <para style="pi1" vid="REV 2:8">
    <char style="wj">Ihe ndị a bụ okwu ahụ bụ Mmalite na Ọgwụgwụ ihe niile. Onye nwụrụ anwụ ma dịkwa ndụ ọzọ.</char><verse eid="REV 2:8"/></para>
  <para style="b"/>
  <para style="pi1">
    <verse number="9" style="v" sid="REV 2:9"/>
    <char style="wj">Amaara m mkpagbu gị niile na ịda ogbenye gị. Ma nʼezie, ị bụ ọgaranya. Amaara m ihe banyere nkwutọ niile ndị ahụ na-akpọ onwe ha ndị Juu na-ekwutọ gị, ma ha abụghị ndị Juu, nʼezie ha bụ ụlọ nzukọ ekwensu.</char> <verse eid="REV 2:9"/><verse number="10" style="v" sid="REV 2:10"/><char style="wj">Atụkwala egwu nʼihi ihe ahụ gaje ịbịakwasị gị. Nʼihi na ekwensu nʼonwe ya gaje ime ka a tụba ụfọdụ nʼime ndị gị nʼụlọ mkpọrọ, ka o jiri ya nwalee gị. A ga-akpagbu unu abalị iri. Ma gosi onwe gị onye kwesiri ntụkwasị obi, ọ bụladị ruo mgbe ọnwụ ga-abịakwasị gị. Emesịa, a ga m enye gị okpueze ahụ, bụ ndụ.</char><verse eid="REV 2:10"/></para>
  <para style="pi1">
    <verse number="11" style="v" sid="REV 2:11"/>
    <char style="wj">Onye ọbụla nwere ntị ya nụrụ ihe Mmụọ Nsọ na-agwa nzukọ niile. Onye ọbụla na-emeri emeri, ọnwụ nke ugboro abụọ agaghị emekpa ya ahụ.</char><verse eid="REV 2:11"/></para>
  <para style="s1">Nzukọ dị nʼobodo Pegamọm</para>
  <para style="p">
    <verse number="12" style="v" sid="REV 2:12"/>
    <char style="wj">“Dee akwụkwọ nye mmụọ ozi ụlọ nzukọ dị Pegamọm, sị ya:</char></para>
  <para style="b" vid="REV 2:12"/>
  <para style="pi1" vid="REV 2:12">
    <char style="wj">Ndị a bụ okwu si nʼọnụ onye ahụ ji mma agha ahụ dị nkọ nke nwere ihu abụọ nʼaka ya.</char><verse eid="REV 2:12"/></para>
  <para style="b"/>
  <para style="pi1">
    <verse number="13" style="v" sid="REV 2:13"/>
    <char style="wj">Amaara m ebe i bi, bụ obodo ebe ekwensu nwere ocheeze ya. Ma ị na-anọgidesi ike nʼaha m. Ị jụrụ ịgọnarị okwukwe gị nʼime m, ọ bụladị nʼoge Antipas onyeama m kwesiri ntụkwasị obi, bụ onye e gburu nʼobodo unu, ebe ekwensu bi.</char><verse eid="REV 2:13"/></para>
  <para style="pi1">
    <verse number="14" style="v" sid="REV 2:14"/>
    <char style="wj">Ma enwere m ihe ole ma ole megide gị. I nwere ụfọdụ mmadụ ebe ahụ, ndị jidesiri nkuzi Belam ike, bụ onye kuziiri Balak ka o raa ụmụ Izrel ụra nke mere ka ha mehie, rie ihe a chụrụ nʼaja nye arụsị, kwaakwa iko.</char>
    <note caller="+" style="f">
      <char style="fr" closed="false">2:14 </char>
      <char style="ft" closed="false">Ọ bụ Belam kuziri Balak ụzọ ọ ga-esi rara ndị Izrel nye na nnupu isi megide iwu Chineke nyere ha banyere ife arụsị, nʼakwụkwọ <char style="xt"><ref loc="NUM 31:15-16">Ọnụ 31:15-16</ref></char>, ịkwa iko na ịlụ di maọbụ nwunye site na mba ọzọ. Iwu ndị a dị nʼakwụkwọ <char style="xt"><ref loc="DEU 7:3-11">Dit 7:3-11</ref></char>.</char>
    </note> <verse eid="REV 2:14"/><verse number="15" style="v" sid="REV 2:15"/><char style="wj">Nʼotu aka ahụ, i nwekwara ụfọdụ mmadụ ndị jidesiri nkuzi Nikolaitan ike.</char> <verse eid="REV 2:15"/><verse number="16" style="v" sid="REV 2:16"/><char style="wj">Ya mere, chegharịa! Ma ọ bụghị otu a, aga m abịakwute gị ọsịịsọ jiri mma agha dị m nʼọnụ buso ha agha.</char><verse eid="REV 2:16"/></para>
  <para style="pi1">
    <verse number="17" style="v" sid="REV 2:17"/>
    <char style="wj">Onye ọbụla nwere ntị, ya nụrụ ihe Mmụọ Nsọ na-agwa nzukọ niile. Ọ bụ naanị onye na-emeri emeri ka m ga-enye ụfọdụ nʼime achịcha mánà ahụ e zoro ezo. Aga m enyekwa onye ahụ ezi nkume ọcha ahụ, nke edekwasịrị aha ọhụrụ nʼelu ya, nke onye ọbụla ọzọ na-agaghị amata, karịa onye ahụ natara ya.</char><verse eid="REV 2:17"/></para>
  <para style="s1">Nzukọ dị nʼobodo Tiatira</para>
  <para style="p">
    <verse number="18" style="v" sid="REV 2:18"/>
    <char style="wj">“Dee akwụkwọ nye mmụọ ozi ụlọ nzukọ dị na Tiatira, sị ya:</char></para>
  <para style="b" vid="REV 2:18"/>
  <para style="pi1" vid="REV 2:18">
    <char style="wj">Ndị a bụ okwu sitere nʼaka Ọkpara Chineke, onye anya ya na-enwuba nʼebe niile dị ka ire ọkụ. Ụkwụ ya kwa na-egbu maramara dị ka bronz a nụchara nke ọma.</char><verse eid="REV 2:18"/></para>
  <para style="b"/>
  <para style="pi1">
    <verse number="19" style="v" sid="REV 2:19"/>
    <char style="wj">Amaara m ọrụ gị niile, na ịhụnanya gị, na okwukwe gị. Amakwaara m ije ozi gị na ntachiobi gị, na-ahụkwa na ị na-arụ ọrụ ugbu a karịa ka i mere na mbụ.</char><verse eid="REV 2:19"/></para>
  <para style="pi1">
    <verse number="20" style="v" sid="REV 2:20"/>
    <char style="wj">Ma enwere m ihe ndị a megide gị. Ị na-anabata nwanyị ahụ a na-akpọ Jezebel, onye na-ekwupụta na ya bụ onye amụma nwanyị</char>
    <note caller="+" style="f">
      <char style="fr" closed="false">2:20 </char>
      <char style="fq" closed="false">Onye amụma nwanyị </char>
      <char style="ft" closed="false">Ọ bụ onye amụma ụgha nʼihi na ihe ọ na-akụzi megidere iwu Chineke.</char>
    </note> <char style="wj">nye ya ohere ka o were nkuzi asị na-eduhie ndị ohu m ụzọ, ka ha kwaa iko, riekwa ihe e ji chụọrọ arụsị aja.</char> <verse eid="REV 2:20"/><verse number="21" style="v" sid="REV 2:21"/><char style="wj">Enyela m ya ohere ka o si na mmehie ya chegharịa, ma ọ jụrụ ichegharị site na ndụ ịkwa iko.</char> <verse eid="REV 2:21"/><verse number="22" style="v" sid="REV 2:22"/><char style="wj">Lee, aga m etinye ya nʼute ahụhụ, meekwa ka ndị ya na ha na-akwa iko taa ahụhụ dị ukwuu. Ọ bụ naanị ma ha chegharịrị ka ihe ndị a na-agaghị abịakwasị ha.</char> <verse eid="REV 2:22"/><verse number="23" style="v" sid="REV 2:23"/><char style="wj">Ma nʼebe ụmụ ya nọ, aga m etigbu ha ka ha nwụọ. Nzukọ niile ga-amata na abụ m onye na-enyocha mmụọ na mkpụrụobi niile. Aga m akwụghachikwa onye ọbụla nʼime unu ụgwọ ọrụ kwesiri ọrụ ya.</char><verse eid="REV 2:23"/></para>
  <para style="pi1">
    <verse number="24" style="v" sid="REV 2:24"/>
    <char style="wj">Ugbu a, ana m agwa unu ndị fọdụrụ na Tiatira, unu ndị na-agbasoghị ozizi ya, ndị na-amụtabekwaghị ihe ndị ahụ ekwensu kpọrọ ihe nzuzo dị omimi,</char>
    <note caller="+" style="f">
      <char style="fr" closed="false">2:24 </char>
      <char style="fq" closed="false">Ihe nzuzo dị omimi </char>
      <char style="ft" closed="false">E nwere ọdị iche nʼetiti ihe omimi Mmụọ Nsọ na-ekpughe dị ka e dere nʼakwụkwọ <char style="xt"><ref loc="1CO 2:10">1Kọ 2:10</ref>,</char> site nʼihe omimi ndị ọzọ. Ya mere, o ji dị mkpa na mmadụ ga-akpachapụ anya mgbe ọbụla onye dị otu na-achọ ịmata ụfọdụ ihe omimi, ka ọ rịọ inyeaka mmụọ nsọ.</char>
    </note> <char style="wj">‘O nweghị ibu arọ ọzọ m ga-ebokwasị unu,</char> <verse eid="REV 2:24"/><verse number="25" style="v" sid="REV 2:25"/><char style="wj">ma ọ bụghị, unu jidesienụ ihe unu nwere aka ike tutu ruo mgbe m ga-abịa.’</char><verse eid="REV 2:25"/></para>
  <para style="pi1">
    <verse number="26" style="v" sid="REV 2:26"/>
    <char style="wj">Ma onye ọbụla na-emeri emeri, na-anọgidekwa na-eme uche m ruo ọgwụgwụ ihe niile, ka m ga-enye ikike nʼebe mba niile nọ.</char> <verse eid="REV 2:26"/><verse number="27" style="v" sid="REV 2:27"/><char style="wj">Onye ahụ, ‘ga-eji mkpara igwe chịa ha, dịka mgbe a kụwachara ite aja na mpekele na mpekele.’</char><note caller="+" style="f"><char style="fr" closed="false">2:27 </char><char style="ft" closed="false"><char style="xt"><ref loc="PSA 2:9">Abụ 2:9</ref></char></char></note> <char style="wj">Ọ bụladị ka Nna m si nye m ike,</char> <verse eid="REV 2:27"/><verse number="28" style="v" sid="REV 2:28"/><char style="wj">a ga-enye onye nke meririnụ kpakpando ụtụtụ.</char> <verse eid="REV 2:28"/><verse number="29" style="v" sid="REV 2:29"/><char style="wj">Onye ọbụla nwere ntị, ya nụrụ ihe Mmụọ Nsọ na-agwa nzukọ niile.</char><verse eid="REV 2:29"/></para>
  <chapter eid="REV 2"/>
  <chapter number="3" style="c" sid="REV 3"/>
  <para style="s1">Nzukọ dị nʼobodo Sardis</para>
  <para style="p">
    <verse number="1" style="v" sid="REV 3:1"/>
    <char style="wj">“Dee akwụkwọ nye mmụọ ozi ụlọ nzukọ dị na Sardis, sị ya:</char></para>
  <para style="b" vid="REV 3:1"/>
  <para style="pi1" vid="REV 3:1">
    <char style="wj">Ndị a bụ okwu onye ahụ nwere mmụọ asaa nke Chineke na kpakpando asaa.</char></para>
  <para style="b" vid="REV 3:1"/>
  <para style="pi1" vid="REV 3:1">
    <char style="wj">Amaara m ọrụ gị niile, ị nwere aha dịka onye dị ndụ ma ị bụ onye nwụrụ anwụ.</char> <verse eid="REV 3:1"/><verse number="2" style="v" sid="REV 3:2"/><char style="wj">Ugbu a, sị nʼụra bilite. Mee ka ihe ntakịrị ahụ fọdụrụ na-achọ ịnwụ anwụ dịrị ike. Nʼihi na ọ dịghị ọrụ gị m hụrụ dị ka ihe zuruoke nʼanya Chineke m.</char> <verse eid="REV 3:2"/><verse number="3" style="v" sid="REV 3:3"/><char style="wj">Ya mere, cheta ihe ndị ahụ ị natara na nke ị nụrụ; rube isi nye ya, chegharịakwa. Ma ọ bụrụ na i tetaghị, aga m abịakwute gị dị ka onye ohi, ị gaghị amatakwa oge m ji bịakwute gị.</char><verse eid="REV 3:3"/></para>
  <para style="pi1">
    <verse number="4" style="v" sid="REV 3:4"/>
    <char style="wj">Otu ọ dị, i nwere ụfọdụ mmadụ na Sardis ndị na-emerụbeghị uwe ha. Ha ga-eyiri uwe ọcha ma soro m jee ije nʼihi na ha bụ ndị kwesiri ekwesi.</char> <verse eid="REV 3:4"/><verse number="5" style="v" sid="REV 3:5"/><char style="wj">Onye ọbụla na-emeri emeri, ka a ga-eyikwasị uwe mwụda ọcha dịka ha. Agaghị m ehichapụ aha ya site nʼakwụkwọ nke ndụ ahụ, kama aga m ekwupụtakwa aha ahụ nʼihu Nna m na nʼihu ndị mmụọ ozi niile.</char> <verse eid="REV 3:5"/><verse number="6" style="v" sid="REV 3:6"/><char style="wj">Onye ọbụla nwere ntị, ya nụrụ ihe Mmụọ nsọ na-agwa nzukọ niile.</char><verse eid="REV 3:6"/></para>
  <para style="s1">Nzukọ dị nʼobodo Filadelfia</para>
  <para style="p">
    <verse number="7" style="v" sid="REV 3:7"/>
    <char style="wj">“Dee akwụkwọ nye mmụọ ozi ụlọ nzukọ dị na Filadelfia, sị ya:</char></para>
  <para style="b" vid="REV 3:7"/>
  <para style="pi1" vid="REV 3:7">
    <char style="wj">Ndị a bụ okwu onye dị nsọ na onye eziokwu, onye ahụ ji ọtụghe igodo Devid, nke o ji emeghepụ ihe onye ọbụla na-apụghị imechi, na nke o ji emechi ihe onye ọbụla na-apụghị imeghe.</char><verse eid="REV 3:7"/></para>
  <para style="b"/>
  <para style="pi1">
    <verse number="8" style="v" sid="REV 3:8"/>
    <char style="wj">Amaara m ọrụ gị niile. Lee, edebela m nʼihu gị ọnụ ụzọ nke e meghere emeghe, nke onye ọbụla na-apụghị imechi. Amaara m na i nwere ike dị ntakịrị, ma i debere okwu m, ị gọnarịkwaghị aha m.</char> <verse eid="REV 3:8"/><verse number="9" style="v" sid="REV 3:9"/><char style="wj">Aga m eme ka ndị ahụ so na nzukọ ekwensu, bụ ndị na-asị na ha bụ ndị Juu ma ha abụghị, kama ha bụ ndị ụgha, aga m eme ka ha bịa kpọọ isiala nye gị, si otu a ghọta na ahụrụ m gị nʼanya.</char> <verse eid="REV 3:9"/><verse number="10" style="v" sid="REV 3:10"/><char style="wj">Ebe i sitere na ntachiobi sọpụrụ okwu m niile, aga m ekpuchi gị site nʼoke mkpagbu ahụ, nke ga-abịakwasị ụwa mgbe a ga-anwale ndị niile bi nʼime ya.</char><verse eid="REV 3:10"/></para>
  <para style="pi1">
    <verse number="11" style="v" sid="REV 3:11"/>
    <char style="wj">Ana m abịa ọsịịsọ. Jidesienụ ihe unu nwere aka ike, ka onye ọbụla ghara ịnapụ gị okpueze gị.</char> <verse eid="REV 3:11"/><verse number="12" style="v" sid="REV 3:12"/><char style="wj">Ma onye ọbụla na-emeri emeri, ka m ga-eme ka ọ bụrụ ogidi nʼime ụlọnsọ Chineke m. Ọ gaghị esikwa nʼebe ahụ pụọ apụọ. Aga m edekwasịkwa aha Chineke m nʼahụ, na aha obodo nsọ Chineke, nke bụ Jerusalem ọhụrụ ahụ si nʼeluigwe, ebe Chineke nọ na-arịdata. Aha ọhụrụ m ka a ga-edekwasịkwa nʼihu ya.</char> <verse eid="REV 3:12"/><verse number="13" style="v" sid="REV 3:13"/><char style="wj">Onye ọbụla nwere ntị, ya nụrụ ihe Mmụọ Nsọ na-agwa nzukọ niile.</char><verse eid="REV 3:13"/></para>
  <para style="s1">Nzukọ dị nʼobodo Laodisia</para>
  <para style="p">
    <verse number="14" style="v" sid="REV 3:14"/>
    <char style="wj">“Dee akwụkwọ nye mmụọ ozi ụlọ nzukọ dị na Laodisia, sị ya:</char></para>
  <para style="b" vid="REV 3:14"/>
  <para style="pi1" vid="REV 3:14">
    <char style="wj">Ndị a bụ okwu Amen, onye kwesiri ntụkwasị obi, na onye bụ ezi onyeama, bụrụkwa isi mmalite ihe niile Chineke kere.</char><verse eid="REV 3:14"/></para>
  <para style="b"/>
  <para style="pi1">
    <verse number="15" style="v" sid="REV 3:15"/>
    <char style="wj">Amaara m ọrụ gị niile, na ị jụghị oyi, i kpoghịkwa ọkụ. Ọ gaara adị nnọọ mma ma asị na ị na-ajụ oyi ma ọ bụkwanụ na-ekpo ọkụ.</char> <verse eid="REV 3:15"/><verse number="16" style="v" sid="REV 3:16"/><char style="wj">Nʼihi nke a, ebe ị na-ajụghị oyi, i kpoghịkwa ọkụ, ihe ị dị bụ ṅaraṅara. Nʼihi ya, aga m esi nʼọnụ m gbụpụ gị.</char> <verse eid="REV 3:16"/><verse number="17" style="v" sid="REV 3:17"/><char style="wj">Nʼihi na ị na-asị, ‘abụ m ọgaranya, nwezuo ihe niile. Mkpa ihe ọbụla akpakwaghị m.’ Ma ị ghọtaghị na onye gba aka ka ị bụ. Ị bụ onye e kwesiri imere ebere. Ị bụkwa ogbenye na onye kpuru ìsì na onye gba ọtọ.</char> <verse eid="REV 3:17"/><verse number="18" style="v" sid="REV 3:18"/><char style="wj">Ana m adụ gị ọdụ ka ịzụta ezigbo ọlaedo nʼaka m, bụ ọlaedo a nụchara anụcha nʼime ọkụ. Mgbe ahụ, ị ga-abụkwa ọgaranya nʼezie. Ị gaara esitekwa nʼaka m zụta akwa ọcha na-enweghị ntụpọ ka ị ghara ịgba ọtọ, ka ihere gharakwa ime gị. Ka ị zụrụkwa ezigbo ọgwụ ọrịa anya tee, ka ibido ịhụ ụzọ nke ọma.</char><verse eid="REV 3:18"/></para>
  <para style="pi1">
    <verse number="19" style="v" sid="REV 3:19"/>
    <char style="wj">Ndị m hụrụ nʼanya ka m na-abara mba na-enyekwa ha ahụhụ. Ya mere, nwee ịnụ ọkụ nʼobi, chegharịakwa.</char> <verse eid="REV 3:19"/><verse number="20" style="v" sid="REV 3:20"/><char style="wj">Lee, ana m eguzo nʼọnụ ụzọ na-akụ aka. Ọ bụrụ na onye ọbụla anụ olu m ma meghee ụzọ, aga m abata soro ya rikọọ ihe, ya onwe ya ga-esokwa m rie ihe.</char><verse eid="REV 3:20"/></para>
  <para style="pi1">
    <verse number="21" style="v" sid="REV 3:21"/>
    <char style="wj">Onye ọbụla na-emeri emeri, ka mụ ga-enye ikike ka o soro m nọdụ nʼocheeze m. Ọ bụladị dịka m meriri sorokwa Nna m nọdụ nʼocheeze ya.</char> <verse eid="REV 3:21"/><verse number="22" style="v" sid="REV 3:22"/><char style="wj">Onye nwere ntị, ya nụrụ ihe Mmụọ Nsọ na-agwa nzukọ niile.”</char><verse eid="REV 3:22"/></para>
  <chapter eid="REV 3"/>
  <chapter number="4" style="c" sid="REV 4"/>
  <para style="s1">Ocheeze dị nʼeluigwe</para>
  <para style="p">
    <verse number="1" style="v" sid="REV 4:1"/>Mgbe ihe ndị a gasịrị, eleliri m anya m hụ ọnụ ụzọ dị nʼeluigwe ka e meghere ya. Ụda olu ahụ m nụrụ na mmalite dara ọzọ, dị ka ụda opi ike sị m, <char style="wj">“Bịa, gbagota nʼebe a, ka m gosi gị ihe ga-emezuriri mgbe ihe ndị a gasịrị.”</char> <verse eid="REV 4:1"/><verse number="2" style="v" sid="REV 4:2"/>Nʼotu oge ahụ, e mere ka m nọọ nʼime mmụọ, ma lee, ahụrụ m onwe m nʼeluigwe, hụkwa ka e debere otu ocheeze nke otu onye na-anọkwasị nʼelu ya. <verse eid="REV 4:2"/><verse number="3" style="v" sid="REV 4:3"/>Ụdịdị onye nọkwasịrị nʼocheeze ahụ na-egbu nweghenweghe dịka nkume dị oke ọnụahịa a na-akpọ jaspa na kanelian. Eke na egwurugwu dịka nkume oke ọnụahịa. Emeralụdụ gbara ocheeze ahụ gburugburu. <verse eid="REV 4:3"/><verse number="4" style="v" sid="REV 4:4"/>Iri ocheeze abụọ na anọ ọzọ, gbara ocheeze ukwu ahụ gburugburu. Ndị nọkwasịrị nʼocheeze ndị a bụ iri ndị okenye abụọ na anọ, ndị yi uwe ọcha. Ha kpukwa okpueze e ji ọlaedo kpụọ nʼisi ha. <verse eid="REV 4:4"/><verse number="5" style="v" sid="REV 4:5"/>Mgbe ahụ, ụda dịka ụda egbe eluigwe, ya na amụma na-egbuke sitere nʼocheeze ukwu ahụ na-ada na-achapụtakwa. Nʼihu ocheeze ukwu ahụ, e nwere oriọna asaa na-enwu ọkụ. Oriọna ndị a bụ mmụọ asaa nke Chineke. <verse eid="REV 4:5"/><verse number="6" style="v" sid="REV 4:6"/>Nʼihu ocheeze ahụ e nwere ihe dịka oke osimiri e ji enyo mee, nke na-enwu dịka kristal.</para>
  <para style="p" vid="REV 4:6">Nʼetiti ihu ocheeze ahụ na gburugburu ya, e nwere anụ anọ dị ndụ nwere anya nʼakụkụ ahụ ha niile, ihu na azụ. <verse eid="REV 4:6"/><verse number="7" style="v" sid="REV 4:7"/>Nke mbụ nʼime anụ ndị ahụ dị ndụ nwere oyiyi dịka ọdụm. Nke abụọ dịka ehi. Nke atọ nwere ihu yiri nke mmadụ. Nke anọ dịka ugo gbasapụrụ nku ya na-efe efe. <verse eid="REV 4:7"/><verse number="8" style="v" sid="REV 4:8"/>Nke ọbụla nʼime ihe anọ ndị a dị ndụ nwere nku isii. Anya jupụtara nʼahụ ha niile na nʼime ha, ọ bụladị nʼokpuru nku ha. Ehihie na abalị niile, ọrụ ha bụ iti mkpu na-asị,</para>
  <para style="qc" vid="REV 4:8">“ ‘Nsọ, Nsọ, Nsọ</para>
  <para style="qc" vid="REV 4:8">ka Onyenwe anyị Chineke, Onye pụrụ ime ihe niile dị,’<note caller="+" style="f"><char style="fr" closed="false">4:8 </char><char style="ft" closed="false"><char style="xt"><ref loc="ISA 6:3">Aịz 6:3</ref></char></char></note></para>
  <para style="qc" vid="REV 4:8">bụ onye ahụ dịkwaarị, onye ahụ na-adị, na onye ahụ na-aga ịbịa.”<verse eid="REV 4:8"/></para>
  <para style="m">
    <verse number="9" style="v" sid="REV 4:9"/>Mgbe ọbụla anụ ndị ahụ dị ndụ na-enye onye ahụ na-anọkwasị nʼelu ocheeze ahụ na-adị ndụ ruo mgbe niile ebighị ebi otuto na nsọpụrụ na ekele, <verse eid="REV 4:9"/><verse number="10" style="v" sid="REV 4:10"/>iri ndị okenye abụọ na anọ ahụ na-adakwa nʼala nʼihu onye ahụ nọ nʼocheeze na-efe ya ofufe, bụ onye ahụ na-adị ndụ ruo mgbe niile ebighị ebi. Ha niile nʼotu nʼotu na-atụda okpueze ha nʼihu ya na-abụ abụ na-asị,<verse eid="REV 4:10"/></para>
  <para style="q1">
    <verse number="11" style="v" sid="REV 4:11"/>“Gị, Onyenwe anyị na Chineke anyị,</para>
  <para style="q2" vid="REV 4:11">kwesiri ịnara otuto, na nsọpụrụ, na ike.</para>
  <para style="q1" vid="REV 4:11">Nʼihi na gị onwe gị kere ihe niile,</para>
  <para style="q2" vid="REV 4:11">ọ bụkwa site nʼọchịchọ gị ka e ji kee ha,</para>
  <para style="q2" vid="REV 4:11">ma meekwa ka ha dịrị ndụ.”<verse eid="REV 4:11"/></para>
  <chapter eid="REV 4"/>
  <chapter number="5" style="c" sid="REV 5"/>
  <para style="s1">Akwụkwọ kọwara ihe na-aga ime</para>
  <para style="p">
    <verse number="1" style="v" sid="REV 5:1"/>Mgbe ahụ, ahụrụ m akwụkwọ e dere ihe ihu na azụ, nke a fụkọrọ afụkọ, kakwasịkwa ya akara asaa, ka ọ dị nʼaka nri onye ahụ nọkwasịrị nʼelu ocheeze ahụ. <verse eid="REV 5:1"/><verse number="2" style="v" sid="REV 5:2"/>Ahụkwara m otu mmụọ ozi dị ukwuu, ka ọ na-ekwusa okwu nʼoke olu na-asị, “Ọ bụ onye kwesiri ịnyakapụ akara ndị a ma saghee akwụkwọ ahụ a fụkọrọ afụkọ?” <verse eid="REV 5:2"/><verse number="3" style="v" sid="REV 5:3"/>Ma ọ dịghị onye ọbụla pụrụ ịsaghe akwụkwọ ahụ maọbụ ilenye ya anya a hụrụ nʼeluigwe, maọbụ nʼụwa, maọbụ nʼokpuru ụwa. <verse eid="REV 5:3"/><verse number="4" style="v" sid="REV 5:4"/>Akwara m akwa nʼobi ilu nʼihi na ọ dịghị onye ọbụla a hụrụ tozuru oke ịsaghe akwụkwọ ahụ maọbụ ileba anya nʼime ya. <verse eid="REV 5:4"/><verse number="5" style="v" sid="REV 5:5"/>Mgbe ahụ, otu onye nʼime ndị okenye ahụ gwara m sị, “Akwala akwa. Lee, Ọdụm ebo Juda, bụ mgbọrọgwụ Devid, emeriela. Ọ pụrụ ịnyakapụ akara asaa ahụ ma saghekwaa akwụkwọ ahụ.”<verse eid="REV 5:5"/></para>
  <para style="p">
    <verse number="6" style="v" sid="REV 5:6"/>Mgbe ahụ, ahụrụ m Nwa Atụrụ na-eguzo nʼetiti ocheeze ahụ dịka e gburu ya egbu. Anụ anọ ahụ dị ndụ na ndị okenye ahụ gbara ya gburugburu. O nwekwara mpi asaa na anya asaa, nke bụ mmụọ asaa nke Chineke, ndị e zipụrụ nʼime ụwa niile. <verse eid="REV 5:6"/><verse number="7" style="v" sid="REV 5:7"/>Ọ gara nʼihu were akwụkwọ ahụ site nʼaka nri onye ahụ na-anọkwasị nʼelu ocheeze ahụ. <verse eid="REV 5:7"/><verse number="8" style="v" sid="REV 5:8"/>Mgbe ọ weere ya, anụ anọ ahụ dị ndụ na iri ndị okenye abụọ na anọ ndị ahụ dara nʼala nʼihu Nwa Atụrụ ahụ. Ha niile nʼotu nʼotu jikwa ụbọ akwara na efere e ji ọlaedo mee, nke ihe jupụtara nʼime ha bụ ụda na-esi isi ụtọ, bụ ekpere ndị nsọ. <verse eid="REV 5:8"/><verse number="9" style="v" sid="REV 5:9"/>Ha na-abụ abụ ọhụrụ na-asị,</para>
  <para style="q1" vid="REV 5:9">“I kwesiri ịnara akwụkwọ ahụ</para>
  <para style="q2" vid="REV 5:9">na ịnyakapụ akara ya,</para>
  <para style="q1" vid="REV 5:9">nʼihi na e gburu gị,</para>
  <para style="q2" vid="REV 5:9">ma site nʼọbara gị, ị gbataara Chineke ndị mmadụ,</para>
  <para style="q2" vid="REV 5:9">ndị si nʼebo niile, na asụsụ niile, na ndị niile, na mba niile.<verse eid="REV 5:9"/></para>
  <para style="q1">
    <verse number="10" style="v" sid="REV 5:10"/>Ị chịkọtaala ha, mee ha otu alaeze na ndị nchụaja na-ejere Chineke anyị ozi.</para>
  <para style="q2" vid="REV 5:10">Ha ga-achịkwa achị nʼụwa.”<verse eid="REV 5:10"/></para>
  <para style="p">
    <verse number="11" style="v" sid="REV 5:11"/>Mgbe ahụ, elere m anya, hụ ma nụkwa olu nke ọtụtụ ndị mmụọ ozi, nke ọnụọgụgụ ha ruru puku kwụrụ puku, na nde kwụrụ nde. Ha gbara ocheeze ahụ gburugburu, na anụ anọ ahụ dị ndụ na ndị okenye ahụ. <verse eid="REV 5:11"/><verse number="12" style="v" sid="REV 5:12"/>Ha na-abụ abụ nʼoke olu na-asị,</para>
  <para style="q1" vid="REV 5:12">“O kwesiri bụ Nwa Atụrụ ahụ e gburu egbu</para>
  <para style="q2" vid="REV 5:12">ịnara ike na akụnụba na amamihe na ike</para>
  <para style="q2" vid="REV 5:12">na nsọpụrụ na otuto na ngọzị.”<verse eid="REV 5:12"/></para>
  <para style="p">
    <verse number="13" style="v" sid="REV 5:13"/>Mgbe ahụ, anụrụ m ka ihe niile nọ nʼeluigwe na ndị nọ nʼụwa na ndị nọ nʼokpuru ụwa, na ndị nọ nʼokpuru oke osimiri na-eti mkpu abụ na-asị,</para>
  <para style="q1" vid="REV 5:13">“Ka ngọzị, na nsọpụrụ niile, na otuto niile, na ike niile</para>
  <para style="q2" vid="REV 5:13">dịrị onye ahụ na-anọkwasị nʼocheeze ahụ, na Nwa Atụrụ ahụ</para>
  <para style="qc" vid="REV 5:13">ruo mgbe niile ebighị ebi!”<verse eid="REV 5:13"/></para>
  <para style="m">
    <verse number="14" style="v" sid="REV 5:14"/>Anụ anọ ahụ dị ndụ zakwara sị, “Amen!” Ndị okenye ahụ dakwara nʼala nʼihu ya kpọọ isiala nye ya.<verse eid="REV 5:14"/></para>
  <chapter eid="REV 5"/>
  <chapter number="6" style="c" sid="REV 6"/>
  <para style="s1">Akara mechiri akwụkwọ ahụ</para>
  <para style="p">
    <verse number="1" style="v" sid="REV 6:1"/>Ahụrụ m mgbe Nwa atụrụ ahụ meghere otu nʼime akara asaa ahụ. Otu nʼime anụ anọ ahụ dị ndụ tiri mkpu dịka a ga-asị na ọ bụ egbe eluigwe sị, “Bịa!” <verse eid="REV 6:1"/><verse number="2" style="v" sid="REV 6:2"/>Mgbe m lere anya, ahụrụ m ịnyịnya dị ọcha. Onye na-anọkwasị nʼelu ya ji ụta nʼaka ya. A tụkwasịkwara okpueze nʼisi ya dịka onye agha na-emeri emeri mgbe niile.<verse eid="REV 6:2"/></para>
  <para style="p">
    <verse number="3" style="v" sid="REV 6:3"/>Mgbe o meghere akara nke abụọ, ngwangwa, anụrụ m ka anụ nke abụọ ahụ nʼime anụ anọ ndị ahụ dị ndụ tiri mkpu sị, “Bịa!” <verse eid="REV 6:3"/><verse number="4" style="v" sid="REV 6:4"/>Mgbe ahụ, ịnyịnya ọzọ na-acha ọbara ọbara pụtara. E nyere onye nọkwasịrị nʼelu ya ike iwepụ udo nʼụwa nakwa ime ka ụmụ mmadụ na-egburita ibe ha. E nyekwara ya mma agha dị ukwuu.<verse eid="REV 6:4"/></para>
  <para style="p">
    <verse number="5" style="v" sid="REV 6:5"/>Ma mgbe o meghere akara nke atọ, anụrụ m ka anụ nke atọ ahụ dị ndụ kwuru, “Bịa!” Ahụrụ m ịnyịnya dị ojii. Onye na-anọkwasị nʼelu ya ji ihe ọtụtụ abụọ nʼaka ya. <verse eid="REV 6:5"/><verse number="6" style="v" sid="REV 6:6"/>Anụkwara m ihe dị ka olu nke sitere nʼetiti anụ anọ ahụ dị ndụ na-adapụta sị, “Otu ihe ọtụtụ kilo<note caller="+" style="f"><char style="fr" closed="false">6:6 </char><char style="ft" closed="false">Ihe ọtụtụ nta dị otu kilo</char></note> nke ọka wiiti bụ ụgwọ ọrụ otu ụbọchị,<note caller="+" style="f"><char style="fr" closed="false">6:6 </char><char style="ft" closed="false">Ya bụ, otu denarị</char></note> ihe ọtụtụ kilo atọ<note caller="+" style="f"><char style="fr" closed="false">6:6 </char><char style="ft" closed="false">Ihe ọtụtụ dị kilo atọ</char></note> nke ọka balị bụkwa ụgwọ ọrụ otu ụbọchị. Ya mere, unu emebikwala mmanụ oliv na mmanya.”<verse eid="REV 6:6"/></para>
  <para style="p">
    <verse number="7" style="v" sid="REV 6:7"/>Mgbe o meghere akara nke anọ, anụrụ m ka anụ nke anọ dị ndụ sịrị, “Bịa!” <verse eid="REV 6:7"/><verse number="8" style="v" sid="REV 6:8"/>Elere m anya ma hụ ịnyịnya na-acha ntụntụ nʼihu m. Aha onye nọkwasịrị nʼelu ya bụ Ọnwụ na Ọkụ ala mmụọ na-esokwa ya nʼazụ. E nyere ha ike nʼebe otu ụzọ nʼụzọ anọ nke ụwa dị ka ha jiri mma agha na ụnwụ, na ọrịa ọjọọ na anụ ọhịa gbuchapụ ndị bi nʼime ha.<verse eid="REV 6:8"/></para>
  <para style="p">
    <verse number="9" style="v" sid="REV 6:9"/>Ma mgbe ọ meghere akara nke ise, ahụrụ m nʼokpuru ebe ịchụ aja mkpụrụobi ndị niile e gburu egbu nʼihi okwu Chineke na nʼihi ịgba ama nke ha jidesiri ike. <verse eid="REV 6:9"/><verse number="10" style="v" sid="REV 6:10"/>Ha ji oke olu tie mkpu na-asị, “Gị, Onye kachasị ihe niile elu, bụ Onyenwe anyị, onye dị nsọ na onye eziokwu, ruo olee mgbe ka ị na-eche ikpe ụwa na ndị bi nʼime ya ikpe ma bọọkwa ọbọ nʼisi ha maka ọbara anyị ha wufuru?” <verse eid="REV 6:10"/><verse number="11" style="v" sid="REV 6:11"/>E nyere ha nʼotu nʼotu uwe ọcha, a gwakwara ha ka ha zuru ike nwa oge nta, tutu ruo mgbe ọnụọgụgụ ndị ozi ibe ha na ụmụnna ha a ga-egbu dịka e gburu ha ga-ezu.<verse eid="REV 6:11"/></para>
  <para style="p">
    <verse number="12" style="v" sid="REV 6:12"/>Anọkwa m na-ele anya mgbe o meghere akara nke isii ahụ. Nke a mere ka oke ala ọma jijiji dịrị. Anyanwụ gbara ọchịchịrị dị ka akwa mkpe e jiri ajị mee. E mekwara ka ọnwa chaa uhie uhie dịka ọbara. <verse eid="REV 6:12"/><verse number="13" style="v" sid="REV 6:13"/>Mgbe ahụ, kpakpando dị na mbara eluigwe malitere ịdapụ nʼala dịka mkpụrụ osisi fiig na-achaghị acha si adapụ mgbe oke ifufe na-efegharị ya. <verse eid="REV 6:13"/><verse number="14" style="v" sid="REV 6:14"/>Mbara eluigwe gabigara, dịka akwụkwọ mgbe a na-apịakọta ya. Ugwu niile na agwa etiti niile ka e wepụkwara site nʼọnọdụ ha.<verse eid="REV 6:14"/></para>
  <para style="p">
    <verse number="15" style="v" sid="REV 6:15"/>Ndị eze niile nke ụwa na ndị nọ nʼọchịchị dị iche iche, na ndị ọgaranya, na ndị nọ nʼọnọdụ dị elu, na ndị ọchịagha, na ndị mmadụ niile dị iche iche, ndị ukwu ma ndị nta, ndị ohu na ndị nwe onwe ha, ha niile gara zoo onwe ha nʼime ọgba nkume na nʼokpuru ugwu, <verse eid="REV 6:15"/><verse number="16" style="v" sid="REV 6:16"/>ha na-eti mkpu na-arịọ ugwu ndị ahụ na-asị, “Dakwasịnụ anyị zoo anyị ka onye ahụ nọkwasịrị nʼelu ocheeze ahụ hapụ ịhụ anyị, ka oke iwe nke Nwa Atụrụ ahụ hapụ ịbịakwasị anyị. <verse eid="REV 6:16"/><verse number="17" style="v" sid="REV 6:17"/>Nʼihi na, lee oke ụbọchị iwe ha abịala, onye pụrụ ịgbanarị ya?”<verse eid="REV 6:17"/></para>
  <chapter eid="REV 6"/>
  <chapter number="7" style="c" sid="REV 7"/>
  <para style="s1">Ndị ozi Chineke a kara akara</para>
  <para style="p">
    <verse number="1" style="v" sid="REV 7:1"/>Mgbe ihe ndị a gasịrị, ahụrụ m ndị mmụọ ozi anọ ka ha guzo nʼakụkụ anọ nke ụwa. Ha na-egbochikwa ka ifufe ọbụla ghara ife nʼelu ala, na nʼelu osimiri, na nʼelu osisi. <verse eid="REV 7:1"/><verse number="2" style="v" sid="REV 7:2"/>Mgbe ahụ, ahụkwara m mmụọ ozi ọzọ ka o si nʼọwụwa anyanwụ na-apụta, akara Chineke dị ndụ dịkwa nʼaka ya. O tikuru ndị mmụọ ozi anọ ahụ mkpu, bụ ndị ahụ e nyere ike imekpa ụwa ahụ, ya na oke osimiri, <verse eid="REV 7:2"/><verse number="3" style="v" sid="REV 7:3"/>na-asị, “Unu emebila ụwa maọbụ oke osimiri maọbụ osisi ọbụla tutu ruo mgbe anyị kachara ndị ohu niile nke Chineke anyị akara nʼegedege ihu ha.” <verse eid="REV 7:3"/><verse number="4" style="v" sid="REV 7:4"/>Mgbe ahụ anụrụ m ọnụọgụgụ ndị a kara akara ahụ, ha dị narị puku mmadụ, na iri puku mmadụ anọ na anọ, bụ ndị sitere nʼebo niile nke Izrel.<verse eid="REV 7:4"/></para>
  <para style="b"/>
  <para style="li1">
    <verse number="5" style="v" sid="REV 7:5"/>Ndị a kara akara site nʼebo Juda dị puku mmadụ iri na abụọ (12,000).</para>
  <para style="li1" vid="REV 7:5">Ndị si nʼebo Ruben dịkwa puku mmadụ iri na abụọ (12,000).</para>
  <para style="li1" vid="REV 7:5">Ndị si nʼebo Gad dị puku mmadụ iri na abụọ (12,000).<verse eid="REV 7:5"/></para>
  <para style="li1">
    <verse number="6" style="v" sid="REV 7:6"/>E sitere nʼebo Asha họpụta puku mmadụ iri na abụọ (12,000).</para>
  <para style="li1" vid="REV 7:6">Ndị sitekwara nʼebo Naftalị dị puku mmadụ iri na abụọ (12,000).</para>
  <para style="li1" vid="REV 7:6">E sitere nʼebo Manase<note caller="+" style="f"><char style="fr" closed="false">7:6 </char><char style="ft" closed="false">Nʼebe a Manase nwa Josef, weere ọnọdụ Dan.</char></note> họpụta puku mmadụ iri na abụọ (12,000).<verse eid="REV 7:6"/></para>
  <para style="li1">
    <verse number="7" style="v" sid="REV 7:7"/>Ndị si nʼebo Simiọn dị puku mmadụ iri na abụọ (12,000).</para>
  <para style="li1" vid="REV 7:7">Ndị sitere nʼebo Livayị dị puku mmadụ iri na abụọ (12,000).</para>
  <para style="li1" vid="REV 7:7">Ndị si nʼebo Isaka dị puku mmadụ iri na abụọ (12,000).<verse eid="REV 7:7"/></para>
  <para style="li1">
    <verse number="8" style="v" sid="REV 7:8"/>E sitere nʼebo Zebụlọn họpụta puku mmadụ iri na abụọ (12,000).</para>
  <para style="li1" vid="REV 7:8">Ndị si nʼebo Josef dị puku mmadụ iri na abụọ (12,000).</para>
  <para style="li1" vid="REV 7:8">Ndị sikwa nʼebo Benjamin dị puku mmadụ iri na abụọ (12,000).<verse eid="REV 7:8"/></para>
  <para style="s1">Oke igwe ndị yi uwe ọcha</para>
  <para style="p">
    <verse number="9" style="v" sid="REV 7:9"/>Mgbe ihe ndị a gasịrị, ahụrụ m oke igwe mmadụ, ndị dị ọtụtụ nʼọnụọgụgụ nke onye ọbụla na-apụghị ịgụta ọnụ. Ha sitere na mba dị iche iche na ebo dị iche iche na ndị niile na asụsụ dị iche iche, na-eguzo nʼihu ocheeze ahụ na nʼihu Nwa Atụrụ ahụ. Ha yikwasịrị onwe ha uwe ọcha, jirikwa igu nkwụ nʼaka ha. <verse eid="REV 7:9"/><verse number="10" style="v" sid="REV 7:10"/>Ma ha ji oke olu na-eti mkpu na-asị,</para>
  <para style="q1" vid="REV 7:10">“Nzọpụta dịrị Chineke anyị,</para>
  <para style="q1" vid="REV 7:10">onye na-anọkwasị nʼocheeze ahụ,</para>
  <para style="q1" vid="REV 7:10">dịkwara Nwa atụrụ ahụ.”<verse eid="REV 7:10"/></para>
  <para style="m">
    <verse number="11" style="v" sid="REV 7:11"/>Ndị mmụọ ozi niile ahụ guzoro ocheeze ahụ gburugburu, ha na ndị okenye ahụ na anụ anọ ahụ dị ndụ. Ha dara, kpuo ihu ha nʼala nʼihu ocheeze ahụ feekwa Chineke ofufe, <verse eid="REV 7:11"/><verse number="12" style="v" sid="REV 7:12"/>na-asị,</para>
  <para style="q1" vid="REV 7:12">“Amen!</para>
  <para style="q1" vid="REV 7:12">Ngọzị niile na otuto niile,</para>
  <para style="q1" vid="REV 7:12">na amamihe niile na ekele niile na nsọpụrụ niile</para>
  <para style="q1" vid="REV 7:12">na ike niile na ume niile,</para>
  <para style="q1" vid="REV 7:12">dịrị Chineke anyị ruo mgbe niile ebighị ebi.</para>
  <para style="q1" vid="REV 7:12">Amen.”<verse eid="REV 7:12"/></para>
  <para style="p">
    <verse number="13" style="v" sid="REV 7:13"/>Mgbe ahụ, otu nʼime ndị okenye ahụ zara m sị, “Ị maara ndị ahụ, ndị a e gbokwasịrị uwe ọcha ahụ, ebee ka ha siri pụta?”<verse eid="REV 7:13"/></para>
  <para style="p">
    <verse number="14" style="v" sid="REV 7:14"/>Asịrị m, “Onyenwe m, ọ bụ gị maara.”</para>
  <para style="p" vid="REV 7:14">Ọ sịrị m, “Ndị a bụ ndị sitere nʼime oke mkpagbu ahụ pụta. Ha bụ ndị sachara uwe ha, mee ha ka ha dịrị ọcha site nʼọbara Nwa Atụrụ ahụ. <verse eid="REV 7:14"/><verse number="15" style="v" sid="REV 7:15"/>Ọ bụ nke a mere,</para>
  <para style="q1" vid="REV 7:15">“ha ji guzoro nʼihu ocheeze Chineke</para>
  <para style="q2" vid="REV 7:15">na-efe ya ofufe ehihie na abalị nʼime ụlọnsọ ya.</para>
  <para style="q1" vid="REV 7:15">Onye ahụ na-anọkwasị nʼelu ocheeze ahụ</para>
  <para style="q2" vid="REV 7:15">ga-ekpuchikwa ha.<verse eid="REV 7:15"/></para>
  <para style="q1">
    <verse number="16" style="v" sid="REV 7:16"/>‘Agụụ agaghị agụkwa ha ọzọ.</para>
  <para style="q2" vid="REV 7:16">Akpịrị agaghị akpọkwa ha nkụ mgbe ọbụla.</para>
  <para style="q1" vid="REV 7:16">Anyanwụ agaghị achakwa ha ọzọ,’<note caller="+" style="f"><char style="fr" closed="false">7:16 </char><char style="ft" closed="false"><char style="xt"><ref loc="ISA 49:10">Aịz 49:10</ref></char></char></note></para>
  <para style="q2" vid="REV 7:16">okpomọkụ ọbụla agaghị erute ebe ha nọ.<verse eid="REV 7:16"/></para>
  <para style="q1">
    <verse number="17" style="v" sid="REV 7:17"/>Nʼihi na Nwa Atụrụ ahụ nke nọ nʼetiti ocheeze ahụ</para>
  <para style="q2" vid="REV 7:17">ga-abụ onye ọzụzụ atụrụ ha;</para>
  <para style="q1" vid="REV 7:17">‘ọ ga-edurukwa ha jee nʼisi mmiri nke ndụ ahụ.’<note caller="+" style="f"><char style="fr" closed="false">7:17 </char><char style="ft" closed="false"><char style="xt"><ref loc="ISA 49:10">Aịz 49:10</ref></char></char></note></para>
  <para style="q2" vid="REV 7:17">‘Chineke ga-ehichapụkwa anya mmiri ọbụla site nʼanya ha.’<note caller="+" style="f"><char style="fr" closed="false">7:17 </char><char style="ft" closed="false"><char style="xt"><ref loc="ISA 25:8">Aịz 25:8</ref></char></char></note>”<verse eid="REV 7:17"/></para>
  <chapter eid="REV 7"/>
  <chapter number="8" style="c" sid="REV 8"/>
  <para style="s1">Nyakapụ akara nke asaa</para>
  <para style="p">
    <verse number="1" style="v" sid="REV 8:1"/>Mgbe o meghere akara nke asaa, akụkụ niile nke eluigwe dara jụụ ruo ihe dị ka iri nkeji atọ.<verse eid="REV 8:1"/></para>
  <para style="p">
    <verse number="2" style="v" sid="REV 8:2"/>Ahụrụ m ndị mmụọ ozi asaa, ndị na-eguzo nʼihu Chineke. E nyere ha opi ike nʼotu nʼotu.<verse eid="REV 8:2"/></para>
  <para style="p">
    <verse number="3" style="v" sid="REV 8:3"/>Mmụọ ozi ọzọ nke ji ite igwe ntakịrị e ji ọlaedo kpụọ bịara guzo nʼihu ebe ịchụ aja. E nyere ya ọtụtụ ụda na-esi isi ụtọ ka o jiri chụọ aja, ya na ekpere ndị nsọ niile, nʼebe ịchụ aja e jiri ọlaedo wuo, nʼihu ocheeze ahụ. <verse eid="REV 8:3"/><verse number="4" style="v" sid="REV 8:4"/>Anwụrụ ọkụ nke ihe ahụ na-esi isi ụtọ, ya na ekpere ndị nsọ sitere nʼaka mmụọ ozi ahụ rigoo elu nʼihu Chineke. <verse eid="REV 8:4"/><verse number="5" style="v" sid="REV 8:5"/>Mgbe ahụ kwa, mmụọ ozi ahụ weere ọkụ sitere nʼebe ịchụ aja ahụ tinye ya nʼime ite igwe ntakịrị ahụ, tụda ya, ka ọ danye nʼime ụwa. Mgbe o mere nke a, ụzụ egbe eluigwe dara, amụma gbukwara nʼụzọ dị oke egwu. Ala ọma jijiji dakwasịkwara ebe niile nʼụwa.<verse eid="REV 8:5"/></para>
  <para style="s1">Ndị mmụọ ozi afụọ opi ike</para>
  <para style="p">
    <verse number="6" style="v" sid="REV 8:6"/>Mgbe ahụ, ndị mmụọ ozi asaa ahụ ndị ji opi asaa ahụ jikeere onwe ha ịfụ opi ike ahụ.<verse eid="REV 8:6"/></para>
  <para style="p">
    <verse number="7" style="v" sid="REV 8:7"/>Mgbe mmụọ ozi nke mbụ fụrụ opi ike ya, a tụdara mkpụrụ mmiri na ọkụ a gwakọtara ya na ọbara nʼime ụwa. Nke a mere ka otu ụzọ nʼime ụzọ atọ nke osisi rechapụrụ ọkụ, e rechapụkwara ahịhịa ndụ niile ọkụ.<verse eid="REV 8:7"/></para>
  <para style="p">
    <verse number="8" style="v" sid="REV 8:8"/>Mgbe mmụọ ozi nke abụọ fụkwara opi ike ya, a tụdara ihe yiri ugwu dị ukwuu na-enwu ọkụ nʼime osimiri. Nke a mere ka otu ụzọ nʼime ụzọ atọ e kere osimiri niile chagharịa ghọọ ọbara. <verse eid="REV 8:8"/><verse number="9" style="v" sid="REV 8:9"/>Otu ụzọ nʼime ụzọ atọ nke ihe niile dị ndụ dị nʼime osimiri nwụrụ. Otu ụzọ nʼime ụzọ atọ e kere ụgbọ mmiri niile dị nʼelu osimiri lara nʼiyi.<verse eid="REV 8:9"/></para>
  <para style="p">
    <verse number="10" style="v" sid="REV 8:10"/>Mgbe mmụọ ozi nke atọ fụrụ opi ike ya, otu kpakpando dịkarịsịrị ukwuu nke na-enwu dị ka ọwaọkụ sitere na mbara eluigwe danye nʼime otu ụzọ nʼime ụzọ atọ e kere iyi niile na isi iyi niile. <verse eid="REV 8:10"/><verse number="11" style="v" sid="REV 8:11"/>Aha kpakpando ahụ bụ Ilu ilu. Otu ụzọ nʼime ụzọ atọ nke mmiri malitere ilu ilu, ọtụtụ mmadụ nwụrụ nʼihi mmiri a na-elu ilu.<verse eid="REV 8:11"/></para>
  <para style="p">
    <verse number="12" style="v" sid="REV 8:12"/>Mgbe mmụọ ozi nke anọ fụrụ opi ike ya, e mere ka otu akụkụ nʼime akụkụ atọ e kere anyanwụ gbaa ọchịchịrị. Otu a kwa, otu akụkụ nʼime akụkụ atọ e kere ọnwa gbara ọchịchịrị. Ya na otu akụkụ nʼime atọ e kere kpakpando niile. Nke a mere ka anyanwụ hapụ inyekwa ìhè ya nʼuju dịka o si eme na mbụ. Otu ụzọ nʼime ụzọ atọ e kere ehihie ghọkwara oke ọchịchịrị, ọ dịkwa otu a nʼoge anyasị.<note caller="+" style="f"><char style="fr" closed="false">8:12 </char><char style="ft" closed="false">Opi ike anọ mbụ dara metụtara ikpe Chineke nʼebe ihe e kere eke dị. Ihe a bụ ala, na osimiri, na iyi, na ihe ndị dị na mbara nʼelu, dị ka kpakpando, na anyanwụ na ọnwa.</char></note><verse eid="REV 8:12"/></para>
  <para style="p">
    <verse number="13" style="v" sid="REV 8:13"/>Elere m anya, hụ ma nụkwa otu ugo ka ọ na-efegharị nʼetiti mbara eluigwe na-eti mkpu nʼolu ike na-asị, “Ahụhụ! Ahụhụ! Ahụhụ dịrị mmadụ niile bi nʼụwa nʼihi ụda opi ike nke ndị mmụọ ozi atọ ndị a ga-afụ.”<verse eid="REV 8:13"/></para>
  <chapter eid="REV 8"/>
  <chapter number="9" style="c" sid="REV 9"/>
  <para style="s1">Opi ike nke ise</para>
  <para style="p">
    <verse number="1" style="v" sid="REV 9:1"/>Mgbe mmụọ ozi nke ise ahụ fụrụ opi ike ya, ahụrụ m otu kpakpando si nʼeluigwe daa nʼala. E nyere ya ihe ọtụghe igodo nke e ji atụghe olulu nke Abis<note caller="+" style="f"><char style="fr" closed="false">9:1 </char><char style="ft" closed="false">E mere ka anyị mata na ọ bụ olulu na-enweghị nsọtụ.</char></note> ahụ. <verse eid="REV 9:1"/><verse number="2" style="v" sid="REV 9:2"/>Mgbe o meghere olulu Abis ahụ, anwụrụ ọkụ dị ukwu sitere nʼime ya pụta dịka anwụrụ ọkụ si nʼọkụ icheku ọkụ ya dị ukwuu, mee ka oke ọchịchịrị kpuchie ihu anyanwụ na mbara eluigwe. <verse eid="REV 9:2"/><verse number="3" style="v" sid="REV 9:3"/>Igurube sitere nʼanwụrụ ọkụ ahụ pụta fedakwasa ụwa. E nyekwara ha ike ịta mmadụ ọbụla dịka akpị si agba mmadụ. <verse eid="REV 9:3"/><verse number="4" style="v" sid="REV 9:4"/>E nyere ha iwu si ha emebila ahịhịa ndụ ọbụla, maọbụ osisi na ihe ọbụla a kụrụ nʼala. Kama ọrụ ha bụ ịbịakwasị mmadụ ọbụla na-enweghị akara Chineke nʼegedege ihu ya. <verse eid="REV 9:4"/><verse number="5" style="v" sid="REV 9:5"/>Iwu e nyere ha abụghị ka ha gbuo ndị a, kama ọ bụ ka ha mekpaa ha ahụ ọnwa ise. Mmekpa ahụ ha dịka ahụ ụfụ na nhụju anya nke akpị mgbe ọ gbara mmadụ. <verse eid="REV 9:5"/><verse number="6" style="v" sid="REV 9:6"/>Nʼime ụbọchị ndị ahụ, ọtụtụ mmadụ ga-achọ iji aka ha gbuo onwe ha ma ha agaghị enwe ike mee ya. Agụụ ịnwụ ọnwụ ga-agụ ha, ma ọnwụ ga-esi nʼebe ha nọ wezuga onwe ya.<verse eid="REV 9:6"/></para>
  <para style="p">
    <verse number="7" style="v" sid="REV 9:7"/>Igurube ndị a nwere oyiyi dị ka ịnyịnya a kwadebere maka ibu agha. Ha nwere ihe yiri okpueze e ji ọlaedo kpụọ nʼisi ha. Ihu ha dịkwa ka ihu mmadụ. <verse eid="REV 9:7"/><verse number="8" style="v" sid="REV 9:8"/>Agịrị isi ha dịka agịrị isi ụmụ nwanyị. Eze ha dịkwa ka eze ọdụm. <verse eid="REV 9:8"/><verse number="9" style="v" sid="REV 9:9"/>Ha yikwasịrị onwe ha ihe ikpuchi obi dịka nke e ji igwe kpụọ. Nku ha na-eme mkpọtụ dị ka ụda nzọ ụkwụ ọtụtụ ịnyịnya nke ụgbọ agha na-esekpu na-abanye nʼọgbọ agha. <verse eid="REV 9:9"/><verse number="10" style="v" sid="REV 9:10"/>Ha nwere ọdụdụ dịka akpị. Ma ike niile e nyere ha bụ imerụ ndị mmadụ ahụ ọnwa ise site nʼike dị nʼọdụdụ ha. <verse eid="REV 9:10"/><verse number="11" style="v" sid="REV 9:11"/>Ha nwere mmụọ ozi nke Abis,<note caller="+" style="f"><char style="fr" closed="false">9:11 </char><char style="ft" closed="false">Olulu nke omimi ya na-enweghị nsọtụ.</char></note> onye na-achịkọta ha dịka eze. Aha ya nʼasụsụ Hibru bụ Abadọn, ma nʼasụsụ Griik ọ bụ Apolion.<note caller="+" style="f"><char style="fr" closed="false">9:11 </char><char style="ft" closed="false">Ya bụ Onye Mbibi</char></note><verse eid="REV 9:11"/></para>
  <para style="p">
    <verse number="12" style="v" sid="REV 9:12"/>Ahụhụ nke mbụ agafeela, ebe ahụhụ abụọ ọzọ na-abịa nʼihu.<verse eid="REV 9:12"/></para>
  <para style="s1">Opi ike nke isii</para>
  <para style="p">
    <verse number="13" style="v" sid="REV 9:13"/>Mgbe mmụọ ozi nke isii fụrụ opi ike ya, anụrụ m olu sitere na mpi anọ ahụ dị nʼebe ịchụ aja ahụ e jiri ọlaedo wuo, nke dị nʼihu ocheeze Chineke, <verse eid="REV 9:13"/><verse number="14" style="v" sid="REV 9:14"/>na-agwa mmụọ ozi nke isii ahụ, nke ji opi ike okwu, “Tọpụ mmụọ ozi anọ ndị ahụ e kere agbụ nʼebe osimiri Yufretis dị.” <verse eid="REV 9:14"/><verse number="15" style="v" sid="REV 9:15"/>A tọhapụrụ ndị mmụọ ozi anọ ahụ, ndị e jibu eji na njikere maka oge awa ahụ, na ụbọchị ahụ, na ọnwa ahụ, na afọ ahụ, iji gbuo otu ụzọ nʼime ụzọ atọ nke mmadụ. <verse eid="REV 9:15"/><verse number="16" style="v" sid="REV 9:16"/>Ndị agha ahụ, ọnụọgụgụ ha bụ narị nde abụọ. Anụrụ m mgbe e kwuru ole ha dị.<verse eid="REV 9:16"/></para>
  <para style="p">
    <verse number="17" style="v" sid="REV 9:17"/>Nʼime ọhụ m, ahụrụ m ịnyịnya ha, hụkwa ndị nọkwasịrị ha nʼelu. Ndị nọ nʼelu ịnyịnya ndị a yi ihe ikpuchi obi nke ụfọdụ nʼime ha na-acha ọbara ọbara. Ụfọdụ na-acha dịka akpụkpọ eluigwe, ụfọdụ na-acha odo odo. Ụfọdụ na-acha dịka anwụrụ ọkụ. Isi ịnyịnya ha dịka isi ọdụm, anwụrụ ọkụ na ọkụ na nkume ọkụ sị ha nʼọnụ na-apụta. <verse eid="REV 9:17"/><verse number="18" style="v" sid="REV 9:18"/>E sitere nʼihe mmekpa ahụ ndị a, ire ọkụ, anwụrụ ọkụ na nkume ọkụ na-adịghị anyụ anyụ, ka ha ji gbuo otu ụzọ nʼime ụzọ atọ nke mmadụ niile bi nʼụwa. <verse eid="REV 9:18"/><verse number="19" style="v" sid="REV 9:19"/>Ike ịnyịnya ndị a dị nʼọnụ ha, na ọdụdụ ha. Ọdụdụ ha dị ka agwọ, nwee isi agwọ nke ha ji emerụ mmadụ ahụ.<verse eid="REV 9:19"/></para>
  <para style="p">
    <verse number="20" style="v" sid="REV 9:20"/>Ma ndị fọdụrụ nʼetiti mmadụ, bụ ndị a na-egbughị site nʼihe ntaramahụhụ ọrịa ndị a, echegharịghị site nʼọrụ aka ha maọbụ ịkwụsị ife mmụọ ọjọọ ofufe. Ha jụkwara ịkwụsị ife arụsị ha niile nke ha ji ọlaedo na ọlaọcha na bronz na igwe na nkume na osisi kpụọ. Chi ndị na-apụghị ịhụ ụzọ, maọbụ ịnụ ihe, maọbụ ije ije. <verse eid="REV 9:20"/><verse number="21" style="v" sid="REV 9:21"/>Ha echegharịghị site nʼigbu mmadụ ha, maọbụ ụzọ mgbaasị ha, maọbụ ndụ ịkwa iko ha, na izu ohi ha pụta.<verse eid="REV 9:21"/></para>
  <chapter eid="REV 9"/>
  <chapter number="10" style="c" sid="REV 10"/>
  <para style="s1">Mmụọ ozi ji akwụkwọ ntakịrị</para>
  <para style="p">
    <verse number="1" style="v" sid="REV 10:1"/>Ahụrụ m mmụọ ozi ọzọ dị oke egwu ka o si nʼeluigwe na-arịdata. Igwe ojii gbara ya gburugburu. Eke na egwurugwu dịkwa ya nʼisi. Ihu ya na-egbukwa maramara dịka anyanwụ. Ụkwụ ya na-acha dịka ogidi na-enwu ọkụ. <verse eid="REV 10:1"/><verse number="2" style="v" sid="REV 10:2"/>O ji akwụkwọ ntakịrị a fụkọtara afụkọta nʼaka ya. Otu ụkwụ ya, nke aka nri ya, ka ọ zọnyere nʼime osimiri, ma ụkwụ nke aka ekpe ya ka ọ zọkwasịrị nʼelu ala. <verse eid="REV 10:2"/><verse number="3" style="v" sid="REV 10:3"/>O ji oke olu, nke dara ụda dịka ịgbọ ụja ọdụm, tie mkpu, egbe eluigwe asaa gbara otu mgbe ahụ. <verse eid="REV 10:3"/><verse number="4" style="v" sid="REV 10:4"/>Mgbe m chọrọ idetu ihe egbe eluigwe ndị a kwuru, anụrụ m otu olu si nʼeluigwe na-ekwu, “Edela ihe ahụ nʼakwụkwọ, nʼihi na-achọghị ka ndị ọzọ mata okwu ahụ egbe eluigwe ndị ahụ kwuru.”<verse eid="REV 10:4"/></para>
  <para style="p">
    <verse number="5" style="v" sid="REV 10:5"/>Mgbe ahụ, mmụọ ozi ahụ nke m hụrụ zọkwasịrị ụkwụ ya nʼelu osimiri, na nʼala akọrọ ahụ, chịlịri aka ya abụọ elu, <verse eid="REV 10:5"/><verse number="6" style="v" sid="REV 10:6"/>were onye ahụ na-adị ndụ mgbe niile ebighị ebi ṅụọ iyi. Ya bụ onye ahụ kere eluigwe na ụwa, na ihe niile dị nʼime ha, na oke osimiri, na ndị niile bi nʼime ha, sị na oge ezuola. Na o kwesikwaghị ka a tufuo oge ọbụla. <verse eid="REV 10:6"/><verse number="7" style="v" sid="REV 10:7"/>Nʼụbọchị ahụ, mgbe ndị mmụọ ozi asaa ahụ ga-afụ opi ike ha, ihe omimi niile nke Chineke ga-emezu, dịka ọ gwara ndị ohu ya bụ ndị amụma.<verse eid="REV 10:7"/></para>
  <para style="p">
    <verse number="8" style="v" sid="REV 10:8"/>Olu nke ahụ m nụrụ mbụ sitere nʼeluigwe gwa m okwu ọzọ, na-asị, “Gaa nara mmụọ ozi ahụ guzo nʼelu oke osimiri na ala akọrọ, akwụkwọ ahụ aseghere aseghe nke o ji nʼaka ya.”<verse eid="REV 10:8"/></para>
  <para style="p">
    <verse number="9" style="v" sid="REV 10:9"/>Ejekwuru m mmụọ ozi ahụ gwa ya ka o nye m akwụkwọ nta ahụ. Ọ sịrị m, “Nara ya, taa ya. Ọ ga-eme ka afọ gị luo ilu, ma ‘nʼọnụ gị, ọ ga-atọ gị ụtọ dịka mmanụ aṅụ.’<note caller="+" style="f"><char style="fr" closed="false">10:9 </char><char style="ft" closed="false"><char style="xt"><ref loc="EZK 3:3">Izk 3:3</ref></char></char></note>” <verse eid="REV 10:9"/><verse number="10" style="v" sid="REV 10:10"/>Ya mere, anaara m ya akwụkwọ nta ahụ site nʼaka mmụọ ozi ahụ taa ya. Ọ tọrọ ụtọ dịka mmanụ aṅụ nʼọnụ m, ma mgbe m lodara ya, afọ m bidoro ilu ilu. <verse eid="REV 10:10"/><verse number="11" style="v" sid="REV 10:11"/>Mgbe ahụ ha sịrị m, “Ị ghaghị ibu amụma ọzọ banyere ọtụtụ mmadụ, na ọtụtụ mba, na ọtụtụ asụsụ na ọtụtụ ndị eze.”<verse eid="REV 10:11"/></para>
  <chapter eid="REV 10"/>
  <chapter number="11" style="c" sid="REV 11"/>
  <para style="s1">Ndị ama abụọ</para>
  <para style="p">
    <verse number="1" style="v" sid="REV 11:1"/>Enyere m ihe ọtụtụ osisi achara e ji atụ ihe. Agwara m sị m, “Gaa tụọ ụlọnsọ ukwu Chineke, ma tụọkwa ebe ịchụ aja dị nʼụlọnsọ ahụ, gụọ ọnụọgụgụ ndị niile na-akpọ isiala nʼebe ahụ. <verse eid="REV 11:1"/><verse number="2" style="v" sid="REV 11:2"/>Ma atụkwala ogige nke dị na mpụta ụlọnsọ ahụ, nʼihi na ewerela ya nye ndị mba ọzọ. Ha ga-azọtọkwa obodo nsọ ahụ ụkwụ iri ọnwa anọ na abụọ. <verse eid="REV 11:2"/><verse number="3" style="v" sid="REV 11:3"/>Aga m enye mmadụ abụọ ndị ga-agbara m ama ike ka ha buo amụma otu puku ụbọchị na narị ụbọchị abụọ na iri ụbọchị isii (1,260), ha ga-eyi akwa mkpe.” <verse eid="REV 11:3"/><verse number="4" style="v" sid="REV 11:4"/>Ndị a bụ osisi oliv abụọ ahụ na ihe ịdọba oriọna abụọ ahụ, ndị na-eguzo nʼihu Onye nwe ụwa.<note caller="+" style="f"><char style="fr" closed="false">11:4 </char><char style="ft" closed="false"><char style="xt"><ref loc="PSA 52:8">Abụ 52:8</ref>; <ref loc="ZEC 4:3">Zek 4:3</ref>,<ref loc="ZEC 4:11">11</ref>,<ref loc="ZEC 4:14">14</ref></char></char></note> <verse eid="REV 11:4"/><verse number="5" style="v" sid="REV 11:5"/>Ọ bụrụ na onye ọbụla achọọ imerụ ha ahụ, ọkụ ga-esi ha nʼọnụ pụta rechapụ ndị iro ha. Ọ bụrụ na onye ọbụla achọọ imerụ ha ahụ, a ga-egbu ya nʼụzọ dị otu a. <verse eid="REV 11:5"/><verse number="6" style="v" sid="REV 11:6"/>A ga-enyekwa ha ike imechi eluigwe ime ka mmiri ozuzo ọbụla ghara izo nʼụwa nʼime afọ atọ na ọkara ahụ ha ga-ebu amụma ha. A ga-enyekwa ha ike ime ka osimiri na mmiri nta niile ghọọ ọbara. Ha ga-enwekwa ike ime ka ụdị ọrịa dị iche iche bịakwasị ụwa niile nʼoge ọbụla ha chepụtara nʼobi ha.<verse eid="REV 11:6"/></para>
  <para style="p">
    <verse number="7" style="v" sid="REV 11:7"/>Mgbe ha gbazuru ama ha, anụ ọhịa ahụ,<note caller="+" style="f"><char style="fr" closed="false">11:7 </char><char style="ft" closed="false">Anụ ọhịa a bụ onye na-emegide Kraịst.</char></note> nke na-esite nʼime olulu Abis ahụ ga-ebuso ha agha merie ha, gbukwaa ha. <verse eid="REV 11:7"/><verse number="8" style="v" sid="REV 11:8"/>Mgbe ha nwụchara, ozu ha ga-atọgbọrọ nʼokporoụzọ nke obodo ukwu ahụ nke a na-akpọ na mmụọ Sọdọm na Ijipt, ebe a kpọgburu Onyenwe ha nʼobe. <verse eid="REV 11:8"/><verse number="9" style="v" sid="REV 11:9"/>A gaghị ekwenyekwa ka onye ọbụla lie ozu ha. Ma ndị niile dị iche iche nʼụwa, nʼebo niile, na asụsụ niile, na mba niile ga-agba ozu ha gburugburu ụbọchị atọ na ọkara nʼebe a tọgbọrọ ha na-ele ha anya. <verse eid="REV 11:9"/><verse number="10" style="v" sid="REV 11:10"/>Ndị niile bi nʼụwa ga-aṅụrị ọṅụ, nyerịta ibe ha onyinye dị iche iche, kpọọ oriri dị iche iche iji ṅụrịa ọṅụ nʼihi ogbugbu e gburu ndị amụma abụọ ahụ, ndị wetaara ha oke nhụju anya.<verse eid="REV 11:10"/></para>
  <para style="p">
    <verse number="11" style="v" sid="REV 11:11"/>Ma mgbe ụbọchị atọ na ọkara gafesịrị, Chineke ga-eme ka Mmụọ ya na-enye ndụ banyekwa nʼime ha, ha bilitere ọtọ, oke egwu jidere ndị niile hụrụ ha. <verse eid="REV 11:11"/><verse number="12" style="v" sid="REV 11:12"/>Ha nụrụ oke olu si nʼeluigwe daa na-asị, “rigotanụ nʼelu.” Ha siri nʼigwe ojii, rigoro nʼeluigwe ebe ndị iro ha ga-anọ na-ele ha anya.<verse eid="REV 11:12"/></para>
  <para style="p">
    <verse number="13" style="v" sid="REV 11:13"/>Ma nʼotu oge ahụ, nʼotu awa ahụ, ala ọma jijiji dịkarịsịrị oke egwu mara nke mere ka otu akụkụ nʼime akụkụ iri nke obodo ahụ niile daa. Ndị nwụrụ nʼoge ala ọma jijiji a dịkwa puku mmadụ asaa. Ma ndị niile fọdụrụ sitere nʼoke egwu nye Chineke nke eluigwe otuto.<verse eid="REV 11:13"/></para>
  <para style="p">
    <verse number="14" style="v" sid="REV 11:14"/>Ugbu a ahụhụ nke abụọ ahụ agafeela. Ma mgbe na-adịghị anya, ahụhụ nke atọ na-abịa.<verse eid="REV 11:14"/></para>
  <para style="s1">Opi nke asaa</para>
  <para style="p">
    <verse number="15" style="v" sid="REV 11:15"/>Ka mmụọ ozi nke asaa fụrụ opi ike ya, oke olu dị iche iche dara ike ike nʼeluigwe, na-asị,</para>
  <para style="q1" vid="REV 11:15">“Alaeze niile nke ụwa</para>
  <para style="q2" vid="REV 11:15">abụrụla alaeze Onyenwe anyị, na nke Kraịst ya.</para>
  <para style="q2" vid="REV 11:15">Ya onwe ya ga-achịkwa ruo mgbe niile ebighị ebi.”<verse eid="REV 11:15"/></para>
  <para style="m">
    <verse number="16" style="v" sid="REV 11:16"/>Mgbe ahụ, iri ndị okenye abụọ na anọ ahụ nọ nʼocheeze ndị ahụ dị nʼihu ocheeze Chineke dara nʼala kpọọ isiala nye Chineke, <verse eid="REV 11:16"/><verse number="17" style="v" sid="REV 11:17"/>na-asị,</para>
  <para style="q1" vid="REV 11:17">“Anyị na-enye gị otuto, gị Onyenwe anyị Chineke, Onye pụrụ ime ihe niile.</para>
  <para style="q2" vid="REV 11:17">Onye na-adị, na onye dịkwaarị,</para>
  <para style="q1" vid="REV 11:17">nʼihi na i werela oke ike gị niile nʼaka gị</para>
  <para style="q2" vid="REV 11:17">malitekwa ịchị ọchịchị.<verse eid="REV 11:17"/></para>
  <para style="q1">
    <verse number="18" style="v" sid="REV 11:18"/>Mba niile were oke iwe megide gị,</para>
  <para style="q2" vid="REV 11:18">ma ugbu a bụ oge gị iweso ha iwe dị ọkụ.</para>
  <para style="q1" vid="REV 11:18">Ugbu a bụ oge ikpe ndị nwụrụ anwụ ikpe</para>
  <para style="q2" vid="REV 11:18">na ịkwụghachi ndị ohu gị bụ ndị amụma ụgwọ ọrụ ha,</para>
  <para style="q1" vid="REV 11:18">na ndị nsọ na ndị gị niile, bụ ndị na-atụ egwu aha gị,</para>
  <para style="q2" vid="REV 11:18">bụ ndị dị nta na ndị dị ukwuu.</para>
  <para style="q1" vid="REV 11:18">Oge eruokwala mgbe ịla nʼiyi ndị na-emebi ụwa ga-adị.”<verse eid="REV 11:18"/></para>
  <para style="p">
    <verse number="19" style="v" sid="REV 11:19"/>Mgbe ahụ kwa, e meghere ụlọnsọ Chineke nke dị nʼeluigwe. A hụkwara igbe ọgbụgba ndụ nʼime ya. Nʼotu oge ahụ kwa, egbe eluigwe malitere ịgba, amụma gbukwara. Oke ifufe bidokwara ife. Oke ala ọma jijiji na akụmmiri igwe mere mkpọtụ nke ukwuu.<verse eid="REV 11:19"/></para>
  <chapter eid="REV 11"/>
  <chapter number="12" style="c" sid="REV 12"/>
  <para style="s1">Nwanyị na agwọ ochie ahụ</para>
  <para style="p">
    <verse number="1" style="v" sid="REV 12:1"/>Oke ihe ịrịbama pụtara ihe nʼeluigwe, otu nwanyị e yikwasịrị anyanwụ dịka uwe. Ọnwa dịkwa nʼokpuru ụkwụ ya abụọ. Okpueze nwee kpakpando iri na abụọ dịkwa ya nʼisi. <verse eid="REV 12:1"/><verse number="2" style="v" sid="REV 12:2"/>Ọ dị ime, na-etikwa mkpu nʼihi ahụhụ na ihe ụfụ nke ọmụmụ nwa. <verse eid="REV 12:2"/><verse number="3" style="v" sid="REV 12:3"/>Mgbe ahụ, ihe ama ọzọ pụtara ihe nʼeluigwe, agwọ ochie nke dị ukwuu na-acha uhie uhie a na-akpọ dragọn, nke nwere isi asaa na mpi iri. O kpukwasịkwara okpueze asaa nʼisi ya. <verse eid="REV 12:3"/><verse number="4" style="v" sid="REV 12:4"/>O nwere ọdụdụ nke o ji dọkpụrụ otu ụzọ nʼime ụzọ atọ nke kpakpando niile dị nʼeluigwe, tụda ha nʼala. Ọ bịara guzo nʼihu nwanyị ahụ na-achọ ịmụpụta nwa ahụ ọ dị ime ya, nọọ na njikere iri nwantakịrị ahụ ma a mụpụta ya. <verse eid="REV 12:4"/><verse number="5" style="v" sid="REV 12:5"/>Ọ mụpụtara nwantakịrị nwoke, “onye ga-ejikwa mkpara ọchịchị chịa mba niile ọchịchị.”<note caller="+" style="f"><char style="fr" closed="false">12:5 </char><char style="ft" closed="false"><char style="xt"><ref loc="PSA 2:9">Abụ 2:9</ref></char></char></note> Nʼotu oge ahụ kwa, e si nʼebe ahụ wepụ nwata ahụ were ya gaa nʼebe Chineke nọ nʼeluigwe nʼocheeze ya. <verse eid="REV 12:5"/><verse number="6" style="v" sid="REV 12:6"/>Ma nwanyị ahụ si nʼebe ahụ gbapụ gbalaa nʼọzara ebe Chineke kwadebere na ọ ga-anọ. Ebe ahụ ka a ga-elekọta ya anya nke ọma otu puku ụbọchị na narị ụbọchị abụọ na iri ụbọchị isii (1,260).<verse eid="REV 12:6"/></para>
  <para style="s1">Agha a lụrụ nʼeluigwe</para>
  <para style="p">
    <verse number="7" style="v" sid="REV 12:7"/>Mgbe ahụ, agha dapụtara nʼeluigwe. Maikel na ndị mmụọ ozi ya buru agha megide agwọ ochie ahụ (a na-akpọ dragọn). Dragọn ahụ na ndị mmụọ ozi ya bukwara agha nke ha, <verse eid="REV 12:7"/><verse number="8" style="v" sid="REV 12:8"/>ma e meriri ha, ha enwekwaghị ọnọdụ ọbụla nʼeluigwe. <verse eid="REV 12:8"/><verse number="9" style="v" sid="REV 12:9"/>Dragọn ukwu ahụ, bụ agwọ ochie ahụ a na-akpọ ekwensu maọbụ Setan, nke na-eduhie ndị niile bi nʼụwa. A tụdara ya nʼụwa, ya na ndị mmụọ ozi ya niile.<verse eid="REV 12:9"/></para>
  <para style="p">
    <verse number="10" style="v" sid="REV 12:10"/>Mgbe ahụ, anụrụ m oke olu si nʼeluigwe na-ada sị,</para>
  <para style="q1" vid="REV 12:10">“O mezuola nʼikpeazụ, bụ nzọpụta Chineke na ike</para>
  <para style="q2" vid="REV 12:10">na alaeze Chineke anyị, na ikike ịchị isi Kraịst ya,</para>
  <para style="q2" vid="REV 12:10">ha abụrụla ihe dị ire.</para>
  <para style="q1" vid="REV 12:10">Nʼihi na e sitela nʼeluigwe chụtuo</para>
  <para style="q2" vid="REV 12:10">onye ahụ na-ebo ụmụnna anyị ebubo.</para>
  <para style="q2" vid="REV 12:10">Ọ na-ebo ha ebubo ehihie na abalị nʼihu Chineke.<verse eid="REV 12:10"/></para>
  <para style="q1">
    <verse number="11" style="v" sid="REV 12:11"/>Ha lụgburu ya nʼagha</para>
  <para style="q2" vid="REV 12:11">site nʼọbara Nwa atụrụ ahụ</para>
  <para style="q2" vid="REV 12:11">na site nʼama nke okwu ọnụ ha,</para>
  <para style="q1" vid="REV 12:11">nʼihi na ha ahụghị ndụ ha nʼanya karịa,</para>
  <para style="q2" vid="REV 12:11">kama ha jikere inye ndụ ha ọbụladị ruo nʼọnwụ.<verse eid="REV 12:11"/></para>
  <para style="q1">
    <verse number="12" style="v" sid="REV 12:12"/>Ya mere, ṅụrịanụ ọṅụ eluigwe</para>
  <para style="q2" vid="REV 12:12">ma unu ndị niile bi nʼime ya.</para>
  <para style="q1" vid="REV 12:12">Ma ahụhụ dịrị unu ndị bi nʼụwa na osimiri</para>
  <para style="q2" vid="REV 12:12">nʼihi na ekwensu abịakwutela unu.</para>
  <para style="q1" vid="REV 12:12">O jirila oke ọnụma bịakwute unu.</para>
  <para style="q2" vid="REV 12:12">Ọ makwaara na oge a o nwere ehighị nne.”<verse eid="REV 12:12"/></para>
  <para style="p">
    <verse number="13" style="v" sid="REV 12:13"/>Mgbe agwọ ochie ahụ chọpụtara na a chụdala ya nʼụwa, ọ chụsoro nwanyị ahụ mụrụ nwa nwoke ahụ ọsọ. <verse eid="REV 12:13"/><verse number="14" style="v" sid="REV 12:14"/>Ma e nyere nwanyị ahụ nku abụọ, nke dịka nku oke ugo, ka o jiri gbanarị agwọ ochie ahụ feba nʼime ọzara, ebe a kwadooro ya, na ebe a ga-anọ lezie ya anya afọ atọ na ọnwa isii. <verse eid="REV 12:14"/><verse number="15" style="v" sid="REV 12:15"/>Ma agwọ ahụ meghere ọnụ ya mee ka mmiri si nʼọnụ ya sọpụta dịka iyi nke ga-ebufu nwanyị ahụ. <verse eid="REV 12:15"/><verse number="16" style="v" sid="REV 12:16"/>Ma ala nyeere nwanyị ahụ aka. O meghere ọnụ ya loda idee mmiri a nke si nʼọnụ agwọ ahụ sọpụta. <verse eid="REV 12:16"/><verse number="17" style="v" sid="REV 12:17"/>Mgbe ahụ, agwọ ochie ahụ wesara nwanyị ahụ iwe, pụọ ịga buo agha megide ụmụ ya bụ ndị niile fọdụrụ, bụ ndị niile na-edebe iwu Chineke na ndị na-ekwupụta na ha bụ ndị ama nke Jisọs.<verse eid="REV 12:17"/></para>
  <chapter eid="REV 12"/>
  <chapter number="13" style="c" sid="REV 13"/>
  <para style="s1">Anụ si nʼosimiri pụta</para>
  <para style="p">
    <verse number="1" style="v" sid="REV 13:1"/>Agwọ ochie ahụ guzoro nʼakụkụ nʼọnụ oke osimiri ahụ. Ma ahụrụ m otu anụ ọhịa ka o si nʼime oke osimiri na-arịpụta. Anụ ọhịa a nwere isi asaa na mpi iri. Okpueze iri dịkwa nʼelu mpi ndị a. Aha e dekwasịrị nʼisi asaa ahụ nʼotu nʼotu bụ ikwutọ na ikwuhie Chineke. <verse eid="REV 13:1"/><verse number="2" style="v" sid="REV 13:2"/>Anụ ọhịa a m hụrụ dị ka agụ, ma ụkwụ ya dịka ụkwụ anụ ọhịa bịa. Ọnụ ya dịkwa ka nke ọdụm. Agwọ ochie ahụ nyere ya ike ya, na ocheeze ya na ikike dị ukwuu. <verse eid="REV 13:2"/><verse number="3" style="v" sid="REV 13:3"/>Otu nʼime isi ya nwere ọnya buru ibu, nke pụrụ iwetara ya ọnwụ, e mere ka ọnya ahụ laa. Ụwa niile sobere anụ ọhịa ahụ nʼazụ nʼịtụnanya. <verse eid="REV 13:3"/><verse number="4" style="v" sid="REV 13:4"/>Ha kpọrọ isiala nye agwọ ochie ahụ nʼihi na o nyere anụ ọhịa ahụ ikike dị otu a. Ha bidokwara ịkpọ isiala nye anụ ọhịa ahụ, na-asị, “Ebee ka onye ahụ nọ, nke dị ukwuu karịa ya, onye pụkwara ibu agha megide ya?”<verse eid="REV 13:4"/></para>
  <para style="p">
    <verse number="5" style="v" sid="REV 13:5"/>E nyekwara anụ ọhịa ahụ ọnụ na ike ikwu okwu mpako na ikike ikwulu ekwulu ọnwa iri anọ na abụọ. <verse eid="REV 13:5"/><verse number="6" style="v" sid="REV 13:6"/>O meghere ọnụ ya malite ikwulu Chineke, na aha ya na ebe obibi ya, na ndụ ahụ bụ ndị bi nʼeluigwe. <verse eid="REV 13:6"/><verse number="7" style="v" sid="REV 13:7"/>E nyere ya ike ibuso ndị nsọ agha na imeri ha. E nyekwara ya ikike ịchị agbụrụ niile, na ebo niile, na ndị niile, na mba niile na asụsụ niile. <verse eid="REV 13:7"/><verse number="8" style="v" sid="REV 13:8"/>Ndị niile bi nʼelu ụwa ga-akpọkwa isiala nye ya, bụ onye ọbụla a na-edeghị aha ya nʼime akwụkwọ nke ndụ nke Nwa atụrụ ahụ e gbururị, site nʼoge e kere ụwa.<verse eid="REV 13:8"/></para>
  <para style="p">
    <verse number="9" style="v" sid="REV 13:9"/>Onye nwere ntị ya nụrụ.<verse eid="REV 13:9"/></para>
  <para style="q1">
    <verse number="10" style="v" sid="REV 13:10"/>“Ọ bụrụ na ọ dị onye ọbụla a ga-adọta nʼagha,</para>
  <para style="q2" vid="REV 13:10">ọ bụ ha ka a ga-adọtakwa nʼagha.</para>
  <para style="q1" vid="REV 13:10">Ọ bụrụ na ọ dị onye ọbụla ga-anwụ site na mma agha,</para>
  <para style="q2" vid="REV 13:10">aghaghị iji mma agha gbuo ha.”<note caller="+" style="f"><char style="fr" closed="false">13:10 </char><char style="ft" closed="false"><char style="xt"><ref loc="JER 15:2">Jer 15:2</ref></char></char></note></para>
  <para style="m" vid="REV 13:10">Ka nke a bụrụ ihe ịgbaume na iguzosikwa ike nʼokwukwe nke ndị Chineke.<verse eid="REV 13:10"/></para>
  <para style="s1">Anụ ọjọọ si nʼime ala pụta</para>
  <para style="p">
    <verse number="11" style="v" sid="REV 13:11"/>Mgbe ahụ kwa, ahụrụ m anụ ọhịa ọzọ dị iche ka o si nʼala na-arịpụta. O nwere mpi nta abụọ dịka mpi Nwa atụrụ, kama ọ na-ekwu okwu dịka agwọ ochie ahụ. <verse eid="REV 13:11"/><verse number="12" style="v" sid="REV 13:12"/>Ọ na-achị isi nʼọnọdụ anụ ọhịa nke mbụ. Ọ bụkwa ike a ka o ji kwagide ụwa na ndị niile bi nʼime ya ka ha kpọọ isiala nye anụ ọhịa mbụ ahụ nke a gwọrọ ọnya ya na-eweta ọnwụ. <verse eid="REV 13:12"/><verse number="13" style="v" sid="REV 13:13"/>Ọ na-emekwa ọtụtụ oke ihe ịrịbama dị iche iche. O mere ọbụladị ka ọkụ si na mbara eluigwe daa nʼụwa nʼihu mmadụ niile. <verse eid="REV 13:13"/><verse number="14" style="v" sid="REV 13:14"/>O duhiekwara ndị mmadụ bi nʼụwa site nʼọrụ ịrịbama ya niile nke e nyere ya ike ịrụ nʼọnọdụ anụ ọhịa ahụ. Ọ gwakwara ndị niile bi nʼụwa ka ha kpụọ ihe oyiyi nke anụ ọhịa ahụ nke e jiri mma agha merụchaa ahụ, ma mechaa dị ndụ. <verse eid="REV 13:14"/><verse number="15" style="v" sid="REV 13:15"/>E nyere ya ike ikunye ume ndụ nʼime oyiyi nke anụ ọhịa mbụ ahụ, ime ka ihe a kpụrụ akpụ kwuo okwu mekwa ka e gbuo ndị niile na-akpọghị isiala nye ya. <verse eid="REV 13:15"/><verse number="16" style="v" sid="REV 13:16"/>O nyere iwu ka onye ọbụla, onye ukwu na onye nta, ọgaranya na ogbenye, ohu na onye nwe onwe ya, nata akara nʼaka nri maọbụ nʼegedege ihu ha. <verse eid="REV 13:16"/><verse number="17" style="v" sid="REV 13:17"/>Ya mere, ọ dịghị onye ọbụla nwere ike ịzụ ahịa maọbụ ree ahịa ma ọ bụrụ na onye ahụ enweghị akara a, nke bụ aha anụ ọhịa ahụ, maọbụ ihe e ji mara ya, maọbụ ọnụọgụgụ nọchiri aha ya.<verse eid="REV 13:17"/></para>
  <para style="p">
    <verse number="18" style="v" sid="REV 13:18"/>Nke a ka chọrọ amamihe maka ịghọta ya. Ka onye ọbụla nwere ọgụgụisi, gụọ ọnụọgụgụ nke anụ ọhịa ahụ, nʼihi na ọ bụ ọnụọgụgụ mmadụ.<note caller="+" style="f"><char style="fr" closed="false">13:18 </char><char style="ft" closed="false">Nke a bụ akara ọnụọgụgụ mmadụ e kere eke.</char></note> Ọnụọgụgụ ahụ bụkwa narị isi na iri isi na isii, ya bụ 666.<verse eid="REV 13:18"/></para>
  <chapter eid="REV 13"/>
  <chapter number="14" style="c" sid="REV 14"/>
  <para style="s1">Nwa atụrụ ahụ na ndị a gbapụtara</para>
  <para style="p">
    <verse number="1" style="v" sid="REV 14:1"/>Elere m anya hụ Nwa Atụrụ ahụ ka o guzo nʼugwu Zayọn. Ya na narị puku mmadụ na iri puku mmadụ anọ na anọ ahụ, bụ ndị e dekwasịrị aha ya na aha Nna ya nʼegedege ihu ha. <verse eid="REV 14:1"/><verse number="2" style="v" sid="REV 14:2"/>Anụkwara m olu si nʼeluigwe na-ada dịka ụda mmiri si nʼime nkume na-asọpụta, maọbụ dịka ụda nke oke egbe eluigwe. Olu m nụrụ dịka olu ndị na-abụ abụ, ndị ji ụbọ akwara na-abụ abụ. <verse eid="REV 14:2"/><verse number="3" style="v" sid="REV 14:3"/>Narị puku mmadụ na iri puku mmadụ anọ na anọ ndị ahụ guzo, chee ocheeze ahụ, anụ anọ ahụ dị ndụ, na ndị okenye ahụ ihu, na-abụ abụ, ha na-abụ abụ ọhụrụ. Nke naanị ha bụ ndị a gbapụtara nʼụwa pụrụ ịmụta. <verse eid="REV 14:3"/><verse number="4" style="v" sid="REV 14:4"/>Ndị a bụkwa ndị na-emerụghị onwe ha nʼebe ụmụ nwanyị dị, nʼihi na ha dị ọcha ka ụmụ agbọghọ na-amaghị nwoke. Ha na-eso Nwa Atụrụ ahụ ebe ọbụla ọ na-aga. Ha bụ ndị a gbapụtara nʼetiti mmadụ ịbụrụ Chineke na Nwa Atụrụ ahụ dịka mkpụrụ mbụ. <verse eid="REV 14:4"/><verse number="5" style="v" sid="REV 14:5"/>Ọ dịkwaghị okwu ụgha ọbụla a hụrụ nʼọnụ ha. Ha bụkwa ndị na-enweghị ịta ụta.<verse eid="REV 14:5"/></para>
  <para style="s1">Ndị mmụọ ozi atọ</para>
  <para style="p">
    <verse number="6" style="v" sid="REV 14:6"/>Ahụkwara m mmụọ ozi ọzọ ka ọ na-efegharị nʼetiti mbara eluigwe. O ji oziọma nke ebighị ebi ahụ nʼaka, nke ọ na-aga ikwusara mba niile, na ebo niile, na asụsụ niile na mmadụ niile nọ nʼụwa. <verse eid="REV 14:6"/><verse number="7" style="v" sid="REV 14:7"/>O jiri oke olu kwuo sị, “Tụọnụ egwu Chineke, nyekwanụ ya otuto, nʼihi na oge ikpe ya eruola. Kpọọkwanụ isiala nye ya, bụ onye kere eluigwe na ala, na oke osimiri na isi iyi mmiri niile.”<verse eid="REV 14:7"/></para>
  <para style="p">
    <verse number="8" style="v" sid="REV 14:8"/>Mgbe ahụ mmụọ ozi nke abụọ bịara soro ya, na-efegharị na-asị, “ ‘Ọ daala! Ọ daala, bụ Babilọn obodo ukwu ahụ,’<note caller="+" style="f"><char style="fr" closed="false">14:8 </char><char style="ft" closed="false"><char style="xt"><ref loc="ISA 21:9">Aịz 21:9</ref></char></char></note> bụ nke mere ka mba niile ṅụọ mmanya ọnụma nke ịkwa iko ya.”<verse eid="REV 14:8"/></para>
  <para style="p">
    <verse number="9" style="v" sid="REV 14:9"/>Mgbe ahụ, mmụọ ozi nke atọ bịakwara soro ha na-eti mkpu na-asị, “Onye ọbụla na-akpọ isiala nye anụ ọhịa ahụ si nʼime mmiri rịpụta, na oyiyi ya ahụ a kpụrụ akpụ, na onye na-anarakwa akara ahụ nʼegedege ihu maọbụ nʼaka ya, <verse eid="REV 14:9"/><verse number="10" style="v" sid="REV 14:10"/>ha onwe ha, aghaghị isoro ṅụọ mmanya nke oke iwe Chineke, bụ nke a na-agwaghị agwa<note caller="+" style="f"><char style="fr" closed="false">14:10 </char><char style="ft" closed="false">Nke a na-etinyeghị mmiri</char></note> gbanye nʼime iko ọnụma ya. A ga-ejikwa ọkụ na nkume ọkụ<note caller="+" style="f"><char style="fr" closed="false">14:10 </char><char style="ft" closed="false">Maọbụ, </char><char style="fqa" closed="false">sọlfọ</char></note> mekpaa ha ahụ nʼihu ndị mmụọ ozi dị nsọ na nʼihu Nwa Atụrụ ahụ. <verse eid="REV 14:10"/><verse number="11" style="v" sid="REV 14:11"/>Anwụrụ ọkụ si nʼebe a na-emekpa ha ahụ apụta na-arịgo elu ruo mgbe niile ebighị ebi. Izuike agaghị adịrị ha ehihie na abalị bụ ndị ahụ kpọrọ isiala nye anụ ọhịa ahụ na oyiyi ya a kpụrụ akpụ, kwerekwa ka a kakwasị ha akara nke aha ya. <verse eid="REV 14:11"/><verse number="12" style="v" sid="REV 14:12"/>Ka nke a bụrụ ihe ịgbaume nye ndị nsọ ya, bụ ndị nke Chineke na-erubere iwu ya isi, na-eguzosikwa ike nʼokwukwe ha nʼime Jisọs.”<verse eid="REV 14:12"/></para>
  <para style="p">
    <verse number="13" style="v" sid="REV 14:13"/>Anụkwara m olu nke si nʼeluigwe daa na-asị, dee ihe a nʼakwụkwọ, “Ndị a gọziri agọzi ka ha bụ, bụ ndị nwụrụ nʼime Onyenwe anyị site ugbu a gaa nʼihu.”</para>
  <para style="p" vid="REV 14:13">“E, ha ga-ezu ike site na ndọgbu niile nke ha dọgburu onwe ha, nʼihi na ọrụ ha rụrụ ga-eso ha,” ka Mmụọ Nsọ na-ekwu.<verse eid="REV 14:13"/></para>
  <para style="s1">Oge iwe ihe ubi</para>
  <para style="p">
    <verse number="14" style="v" sid="REV 14:14"/>Elere m anya hụ otu igwe ọcha, nke onye nọdụrụ na ya dịka nwa nke mmadụ.<note caller="+" style="f"><char style="fr" closed="false">14:14 </char><char style="ft" closed="false"><char style="xt"><ref loc="DAN 7:13">Dan 7:13</ref></char></char></note> O kpu okpueze e jiri naanị ọlaedo mee, jirikwa mma iwe ihe ubi dị nkọ, nʼaka ya. <verse eid="REV 14:14"/><verse number="15" style="v" sid="REV 14:15"/>Mgbe ahụ, otu mmụọ ozi sitere nʼụlọnsọ ukwu pụta, tikuo onye ahụ nọkwasịrị nʼigwe ọcha sị, “Ngwa, bido iji mma iwe ihe ubi gị rụọ ọrụ, nʼihi na oge owuwe ihe ubi eruola. Ihe a ga-aghọ aghọ nʼụwa achaala nke ọma.” <verse eid="REV 14:15"/><verse number="16" style="v" sid="REV 14:16"/>Ya mere, onye ahụ nọkwasịrị nʼigwe ọcha ahụ rụnyere mma owuwe ihe ubi ya nʼime ụwa, ghọta ihe dị nʼụwa dịka ihe ubi.<verse eid="REV 14:16"/></para>
  <para style="p">
    <verse number="17" style="v" sid="REV 14:17"/>Mmụọ ozi ọzọ sitekwara nʼụlọnsọ ukwu dị nʼeluigwe pụta. Ya onwe ya jikwa mma owuwe ihe ubi dị nkọ. <verse eid="REV 14:17"/><verse number="18" style="v" sid="REV 14:18"/>Mmụọ ozi ọzọ, nke na-elekọta ọkụ sitekwara nʼebe ịchụ aja ahụ pụta, were olu ike gwa mmụọ ozi ahụ ji mma dị nkọ sị, “Were mma owuwe ihe ubi gị dị nkọ bipụ osisi ụyọkọ mkpụrụ grepu site na vaịnị niile dị nʼụwa, nʼihi na ha niile achaala.” <verse eid="REV 14:18"/><verse number="19" style="v" sid="REV 14:19"/>Ya mere, mmụọ ozi ahụ rụnyere mma owuwe ihe ubi ya nʼụwa, bipụsịa ụyọkọ mkpụrụ vaịnị ahụ chịkọta ha, kpojupụta ha ebe Chineke ga-eji iwe zọchaa ha. <verse eid="REV 14:19"/><verse number="20" style="v" sid="REV 14:20"/>A zọchakwara mkpụrụ vaịnị ahụ nʼebe a na-azọcha mkpụrụ vaịnị nke dị nʼazụ obodo. Ọbara si nʼebe ahụ gbapụta dị elu ruo ihe dịka eriri e ji ekegide ịnyịnya nʼisi ime ka ọ gaa ebe achọrọ, ọ bụ ihe ruru narị kilomita atọ nʼogologo.<note caller="+" style="f"><char style="fr" closed="false">14:20 </char><char style="ft" closed="false">Ihe ruru narị maịlụ na iri asatọ.</char></note><verse eid="REV 14:20"/></para>
  <chapter eid="REV 14"/>
  <chapter number="15" style="c" sid="REV 15"/>
  <para style="s1">Ndị mmụọ ozi asaa ji ihe ntaramahụhụ asaa</para>
  <para style="p">
    <verse number="1" style="v" sid="REV 15:1"/>Ahụkwara m ihe ịrịbama ọzọ nʼeluigwe. Ọ dị ebube dịkwa oke egwu. Ndị mmụọ ozi asaa ji ụzọ ahụhụ asaa. Ha bụ ahụhụ nke ikpeazụ ndị ga-eweta iwe Chineke na ngwụcha.<verse eid="REV 15:1"/></para>
  <para style="s1">Abụ ndị a gbapụtara bụrụ</para>
  <para style="p">
    <verse number="2" style="v" sid="REV 15:2"/>Ahụrụ m ihe dịka oke osimiri enyo a gwakọtara ya na ọkụ, na ndị ahụ nweterala mmeri nʼebe anụ ọhịa ahụ na oyiyi ya, na ọnụọgụgụ aha ya. Ha guzo nʼakụkụ oke osimiri enyo ahụ, jidekwa ụbọ akwara nke Chineke nʼaka ha. <verse eid="REV 15:2"/><verse number="3" style="v" sid="REV 15:3"/>Ha na-abụ abụ Mosis ohu Chineke, na abụ Nwa atụrụ ahụ.</para>
  <para style="q1" vid="REV 15:3">“Ọrụ gị niile dị ukwuu dịkwa ebube,</para>
  <para style="q2" vid="REV 15:3">Onyenwe anyị Chineke, Onye pụrụ ime ihe niile.</para>
  <para style="q1" vid="REV 15:3">Ụzọ gị niile ziri ezi, bụrụkwa eziokwu,</para>
  <para style="q2" vid="REV 15:3">Gị, Eze nke mba niile.<verse eid="REV 15:3"/></para>
  <para style="q1">
    <verse number="4" style="v" sid="REV 15:4"/>Onye ga-aghara ịtụ gị egwu, Onyenwe anyị,</para>
  <para style="q2" vid="REV 15:4">onye ga-agharakwa ito aha gị?</para>
  <para style="q1" vid="REV 15:4">Nʼihi na ọ bụ naanị gị dị nsọ.</para>
  <para style="q1" vid="REV 15:4">Mba niile ga-abịakwa</para>
  <para style="q2" vid="REV 15:4">ịkpọ isiala nʼihu gị,</para>
  <para style="q1" vid="REV 15:4">nʼihi na emeela ka ọrụ ezi omume gị pụta ìhè.”<verse eid="REV 15:4"/></para>
  <para style="p">
    <verse number="5" style="v" sid="REV 15:5"/>Mgbe nke a gasịrị, elere m anya hụ, na e meghere, ụlọnsọ ukwu dị nʼeluigwe, ya bụ, ụlọ ikwu nke iwu ọgbụgba ndụ ahụ. <verse eid="REV 15:5"/><verse number="6" style="v" sid="REV 15:6"/>Mmụọ ozi asaa ndị ahụ ji ihe ntaramahụhụ asaa sị nʼụlọnsọ ahụ pụta. Ha yi uwe ogho ọcha, akwa ọcha na-enwu ezigbo ọcha. E kekwasịrị ihe okike ọlaedo gburugburu obi ha. <verse eid="REV 15:6"/><verse number="7" style="v" sid="REV 15:7"/>Otu nʼime anụ anọ ndị ahụ dị ndụ bunyere mmụọ ozi asaa ndị ahụ efere ọlaedo asaa a gbajuru ọnụma Chineke, bụ onye ahụ na-adị ndụ mgbe niile ebighị ebi. <verse eid="REV 15:7"/><verse number="8" style="v" sid="REV 15:8"/>Mgbe ahụ ụlọnsọ ahụ jupụtara nʼanwụrụ ọkụ si nʼebube na ike Chineke na-apụta. O nweghị onye ọbụla nwere ike ịba nʼụlọnsọ ahụ tutu ruo mgbe ntaramahụhụ asaa nke ndị mmụọ ozi asaa ahụ gwụchara.<verse eid="REV 15:8"/></para>
  <chapter eid="REV 15"/>
  <chapter number="16" style="c" sid="REV 16"/>
  <para style="s1">Efere asaa nke ọnụma Chineke</para>
  <para style="p">
    <verse number="1" style="v" sid="REV 16:1"/>Mgbe ahụ, anụrụ m oke olu si nʼụlọnsọ ahụ na-ada na-agwa ndị mmụọ ozi asaa ahụ okwu, “Ngwanụ, gaanụ wụsa ihe dị nʼefere ọnụma asaa Chineke ahụ nʼelu ụwa.”<verse eid="REV 16:1"/></para>
  <para style="p">
    <verse number="2" style="v" sid="REV 16:2"/>Mmụọ ozi nke mbụ pụrụ gaa wụsa ihe dị nʼefere nke ya nʼelu ụwa, ọnya ọjọọ na-egbu oke mgbu bịakwasịrị mmadụ niile nwere akara anụ ọhịa ahụ, na ndị na-akpọrọ oyiyi ya isiala.<verse eid="REV 16:2"/></para>
  <para style="p">
    <verse number="3" style="v" sid="REV 16:3"/>Mmụọ ozi nke abụọ wụsara ihe dị nʼime efere nke ya nʼelu osimiri niile. Otu mgbe ahụ, osimiri niile chagharịrị ghọọ ọbara dịka nke onye nwụrụ anwụ. Nke a mere ka ihe niile dị ndụ nʼime osimiri ahụ nwụọ.<verse eid="REV 16:3"/></para>
  <para style="p">
    <verse number="4" style="v" sid="REV 16:4"/>Mmụọ ozi nke atọ pụrụ gaa wụsa ihe dị nʼefere nke ya nʼelu iyi na nʼelu isi iyi niile. Nke a mere ka ha niile ghọọ ọbara. <verse eid="REV 16:4"/><verse number="5" style="v" sid="REV 16:5"/>Anụrụ m ka mmụọ ozi ahụ mmiri niile dị nʼaka ya kwuru okwu sị,</para>
  <para style="q1" vid="REV 16:5">“I kpere ikpe ziri ezi, Gị, Onye dị Nsọ,</para>
  <para style="q2" vid="REV 16:5">na onye na-adị site na mmalite, na onye na-adịkwa ugbu a.<verse eid="REV 16:5"/></para>
  <para style="q1">
    <verse number="6" style="v" sid="REV 16:6"/>Nʼihi na ha wụsara ọbara ndị nsọ gị na ndị amụma gị.</para>
  <para style="q2" vid="REV 16:6">Ma ugbu a, i nyela ha ọbara ka ha ṅụọ. Nke a bụkwa ezi ụgwọ ọrụ ha kwesiri ịnata.”<verse eid="REV 16:6"/></para>
  <para style="m">
    <verse number="7" style="v" sid="REV 16:7"/>Mgbe ahụ kwa, anụrụ m ka mmụọ ozi ahụ na-anọ nʼebe ịchụ aja sịrị,</para>
  <para style="q1" vid="REV 16:7">“E, Onyenwe anyị Chineke, Onye pụrụ ime ihe niile,</para>
  <para style="q2" vid="REV 16:7">ikpe gị niile bụ nke ziri ezi, bụrụkwa eziokwu.”<verse eid="REV 16:7"/></para>
  <para style="p">
    <verse number="8" style="v" sid="REV 16:8"/>Mmụọ ozi nke anọ pụrụ wụsa ihe dị nʼefere nke ya nʼelu anyanwụ si otu a mee ka anwụ were okpomọkụ ya chagbuo ndị mmadụ. <verse eid="REV 16:8"/><verse number="9" style="v" sid="REV 16:9"/>Okpomọkụ ahụ si nʼanyanwụ bịa rere onye ọbụla ọkụ nʼahụ. Nke a mere ka ndị mmadụ bido ịkọcha aha Chineke, onye nwere ike ịchị ihe otiti ndị a, ma ha jụrụ ichegharị nye ya otuto.<verse eid="REV 16:9"/></para>
  <para style="p">
    <verse number="10" style="v" sid="REV 16:10"/>Mmụọ ozi nke ise pụrụ wụkwasị ihe dị nʼefere nke ya nʼelu ocheeze anụ ọhịa ahụ, mee ka alaeze ya jupụta nʼọchịchịrị. Ndị mmadụ tabiri ire ha nʼihi oke ahụ ụfụ. <verse eid="REV 16:10"/><verse number="11" style="v" sid="REV 16:11"/>Ha kọchara Chineke nke eluigwe nʼihi ihe ụfụ na ọnya bịakwasịrị ha. Ma ha jụrụ ichegharị site nʼajọ ọrụ ha niile.<verse eid="REV 16:11"/></para>
  <para style="p">
    <verse number="12" style="v" sid="REV 16:12"/>Mmụọ ozi nke isii pụkwara wụkwasị ihe dị nʼefere ya nʼelu mmiri ukwu ahụ bụ Yufretis si otu a mee ka mmiri dị nʼime ya taa. Nke a mere ka ọ dịrị ndị eze ahụ si nʼọwụwa anyanwụ mfe. <verse eid="REV 16:12"/><verse number="13" style="v" sid="REV 16:13"/>Ahụrụ mmụọ atọ rụrụ arụ ndị pụtara ihe nʼụdịdị awọ, ha si nʼọnụ agwọ ochie ahụ na nʼọnụ anụ ọhịa ahụ nwere ike ịrụ ọrụ ịtụnanya pụta, na nʼọnụ onye amụma ụgha ahụ. <verse eid="REV 16:13"/><verse number="14" style="v" sid="REV 16:14"/>Ha bụ mmụọ nke ajọ mmụọ ndị ahụ na-arụ ọrụ ịrịbama. Ọ bụ ha na-ejekwuru ndị eze ụwa niile ịchịkọta ha maka ibu agha nʼụbọchị ukwu ahụ bụ ụbọchị Chineke Onye pụrụ ime ihe niile.<verse eid="REV 16:14"/></para>
  <para style="b"/>
  <para style="mi">
    <verse number="15" style="v" sid="REV 16:15"/>
    <char style="wj">“Lee! Ana m abịa dịka onye ohi. Ngọzị na-adịrị onye ahụ nọ na-eche nche, ndị yi uwe ha na njikere, ka ọ ghara ijegharị nʼọnọdụ ịgba ọtọ, bụrụ onye ọnọdụ ya na-eweta ihere.”</char><verse eid="REV 16:15"/></para>
  <para style="b"/>
  <para style="m">
    <verse number="16" style="v" sid="REV 16:16"/>Ha kpọkọrọ ndị eze ahụ nʼotu ebe a na-akpọ Amagidọn nʼasụsụ Hibru.<verse eid="REV 16:16"/></para>
  <para style="p">
    <verse number="17" style="v" sid="REV 16:17"/>Mmụọ ozi nke asaa wụpụrụ ihe dị nʼefere nke ya nʼikuku, otu olu sitere nʼocheeze dị nʼụlọnsọ ukwu ahụ daa ụda sị, “Emezuola ya!” <verse eid="REV 16:17"/><verse number="18" style="v" sid="REV 16:18"/>Mgbe ahụ egbe eluigwe bidoro na-agba na-eme mkpọtụ, amụma bidokwara na-egbu, oke ala ọma jijiji dịkwara nʼụwa, ụdị nke na-adịbeghị site na mgbe e kere ụwa. Ọ bụ ala ọma jijiji kachasị ala ọma jijiji ndị ọzọ njọ. <verse eid="REV 16:18"/><verse number="19" style="v" sid="REV 16:19"/>Obodo ukwu ahụ kewara ụzọ atọ. Obodo niile dị na mba niile dakwara. Chineke chetara obodo ukwu ahụ bụ Babilọn. O nyere ya iko jupụtara na mmanya nke nʼoke iwe nke ọnụma ya. <verse eid="REV 16:19"/><verse number="20" style="v" sid="REV 16:20"/>Mgbe ahụ, agwa etiti niile mikpuru, ugwu niile ghọrọ ala dị larịị. <verse eid="REV 16:20"/><verse number="21" style="v" sid="REV 16:21"/>Mkpụrụ mmiri nke ịdị arọ otu nʼime ha ruru kilogram iri anọ na ọkara, sitere nʼeluigwe na-adakwasị ndị mmadụ. Nke a mekwara ka ha kọchaa Chineke nʼihi ihe ntaramahụhụ nke mkpụrụ mmiri ahụ, nʼihi na ihe ntaramahụhụ ahụ dị nnọọ njọ nke ukwuu.<verse eid="REV 16:21"/></para>
  <chapter eid="REV 16"/>
  <chapter number="17" style="c" sid="REV 17"/>
  <para style="s1">Nwanyị akwụna na anụ ọjọọ ahụ</para>
  <para style="p">
    <verse number="1" style="v" sid="REV 17:1"/>Otu nʼime ndị mmụọ ozi asaa ndị ahụ ji efere bịara sị m, “Bịa, aga m egosi gị ahụhụ ga-abịakwasị onye ahụ ụwa niile maara dịka akwụna, onye ahụ na-anọkwasị nʼelu ọtụtụ mmiri nke ụwa. <verse eid="REV 17:1"/><verse number="2" style="v" sid="REV 17:2"/>Ndị eze ụwa esorola ya kwaa iko nʼotu ihe ndina, emeekwara ka ndị niile bi nʼụwa bụrụ ndị mmanya ịkwa iko ya na-egbu.”<verse eid="REV 17:2"/></para>
  <para style="p">
    <verse number="3" style="v" sid="REV 17:3"/>O duuru m nʼime mmụọ baa nʼọzara. Nʼebe ahụ ka m nọ hụ otu nwanyị nọkwasịrị nʼelu otu anụ ọhịa na-acha ọbara ọbara. Anụ ọhịa ahụ nwere isi asaa na mpi iri. Aha ndị e dere anụ ọhịa ahụ nʼahụ bụ naanị okwu ikwulu Chineke. <verse eid="REV 17:3"/><verse number="4" style="v" sid="REV 17:4"/>Nwanyị ahụ yi akwa na-acha odo odo na nke na-achakwa ọbara ọbara, gbarakwa ihe ịchọ mma e ji ọlaedo, nkume dị oke ọnụahịa na pieal kpụọ. O jikwa iko ọlaedo nʼaka ya nke jupụtara nʼihe arụ na ihe ure niile o ji na-akwa iko ya. <verse eid="REV 17:4"/><verse number="5" style="v" sid="REV 17:5"/>Aha e dekwasịrị ya nʼegedege ihu bụ ihe omimi:</para>
  <para style="pc" vid="REV 17:5">Obodo ukwu ahụ bụ Babilọn,</para>
  <para style="pc" vid="REV 17:5">nne ndị na-akwa iko</para>
  <para style="pc" vid="REV 17:5">na nke ihe arụ niile nke ụwa.<verse eid="REV 17:5"/></para>
  <para style="m">
    <verse number="6" style="v" sid="REV 17:6"/>Ejikwa m anya m hụ na nwanyị ahụ aṅụjuola ọbara ndị nsọ afọ, ya na ọbara ndị ama Jisọs.</para>
  <para style="p" vid="REV 17:6">Mgbe m hụrụ ya, ọ gbagwojuru m anya. <verse eid="REV 17:6"/><verse number="7" style="v" sid="REV 17:7"/>Ma mmụọ ozi ahụ sịrị m, “Gịnị mere ihe ị hụrụ ji ju gị anya? Aga m akọwara gị ihe omimi banyere nwanyị a na anụ ọhịa ahụ nke na-ebugharị ya, bụ nke nwere isi asaa na mpi iri. <verse eid="REV 17:7"/><verse number="8" style="v" sid="REV 17:8"/>Anụ ọhịa ahụ ị hụrụ, nwere mgbe ọ dịịrị, ma ugbu a, ọ dịkwaghị. Ma ọ ga-esi nʼolulu Abis ahụ pụta banye na mbibi. Ma nlọghachi ya ga-eju ndị ahụ a na-edeghị aha ha nʼime akwụkwọ ndụ ahụ site nʼoge e kere ụwa anya. Nʼihi na e nwere mgbe ọ dịịrị, ma ugbu a, ọ dịkwaghị, ma ọ ga-emesi bịa.<verse eid="REV 17:8"/></para>
  <para style="p">
    <verse number="9" style="v" sid="REV 17:9"/>“Nke a chọrọ uche nke nwere amamihe. Isi asaa ahụ nọchiri anya ugwu asaa ahụ nke nwanyị ahụ na-anọdụ nʼelu ha. Ha na-anọchikwa anya ndị eze asaa. <verse eid="REV 17:9"/><verse number="10" style="v" sid="REV 17:10"/>Ise nʼime ha adaala, otu ka nọ, nke ọzọ abịabeghị. Mgbe ọ bịara, ọ ga-anọ nwantakịrị oge. <verse eid="REV 17:10"/><verse number="11" style="v" sid="REV 17:11"/>Anụ ọhịa ahụ nke dịrịị ma ọ dịkwaghị, bụ onye nke asatọ, ọ bụ onye otu ndị eze asaa ahụ ma a lakwara ya nʼiyi.<verse eid="REV 17:11"/></para>
  <para style="p">
    <verse number="12" style="v" sid="REV 17:12"/>“Mpi iri ahụ ị hụrụ nọchiri anya ndị eze iri na-anatabeghị alaeze. Ha na anụ ọhịa ahụ ga-anata ike ọchịchị dịka eze sọọsọ otu awa. <verse eid="REV 17:12"/><verse number="13" style="v" sid="REV 17:13"/>Ha ji otu obi na-enye anụ ọhịa ahụ ike ha na ịchị isi ha. <verse eid="REV 17:13"/><verse number="14" style="v" sid="REV 17:14"/>Ha ga-ebu agha megide Nwa Atụrụ ahụ, ma Nwa Atụrụ ahụ ga-emeri ha nʼihi na ọ bụ Onyenwe kachasị ndị nwenụ niile nakwa Eze kachasị ndị eze niile. Ndị so ya bụkwa ndị a kpọrọ, na ndị a họpụtara, ndị ya kwesikwara ntụkwasị obi.”<verse eid="REV 17:14"/></para>
  <para style="p">
    <verse number="15" style="v" sid="REV 17:15"/>Mgbe ahụ ọ sịrị m, “Mmiri ndị ahụ ị hụrụ, ebe nwanyị akwụna ahụ nọ, bụ ndị mmadụ dị iche iche, igwe mmadụ, na mba dị iche iche na nʼasụsụ dị iche iche. <verse eid="REV 17:15"/><verse number="16" style="v" sid="REV 17:16"/>Anụ ọhịa ahụ na mpi iri ahụ ị hụrụ ga-akpọ nwanyị akwụna ahụ asị. Ha ga-agba ya ọtọ, laakwa ya nʼiyi, ha ga-eri anụ ya, werekwa ọkụ rechapụ ya. <verse eid="REV 17:16"/><verse number="17" style="v" sid="REV 17:17"/>Chineke etinyela ya nʼobi ha imejupụta nzube ya site nʼinwe otu obi nakwa inyefe anụ ọhịa ahụ ikike ọchịchị alaeze ha, tutu ruo mgbe a ga-emezu okwu Chineke. <verse eid="REV 17:17"/><verse number="18" style="v" sid="REV 17:18"/>Ma nwanyị a ị hụrụ bụ obodo ukwu ahụ na-achị ndị eze niile nke ụwa.”<verse eid="REV 17:18"/></para>
  <chapter eid="REV 17"/>
  <chapter number="18" style="c" sid="REV 18"/>
  <para style="s1">Nkwatu obodo Babilọn</para>
  <para style="p">
    <verse number="1" style="v" sid="REV 18:1"/>Mgbe ihe ndị a niile gasịrị, ahụrụ m mmụọ ozi ọzọ ka o si nʼeluigwe na-arịdata. E nyere ya ikike dị ukwuu, ebube ya mekwara ka ihe jupụta nʼụwa. <verse eid="REV 18:1"/><verse number="2" style="v" sid="REV 18:2"/>O ji olu dị ike tie mkpu,</para>
  <para style="q1" vid="REV 18:2">“ ‘Ọ daala! Ọ daala! Babilọn Obodo Ukwu ahụ adaala!’<note caller="+" style="f"><char style="fr" closed="false">18:2 </char><char style="ft" closed="false"><char style="xt"><ref loc="ISA 21:9">Aịz 21:9</ref></char></char></note></para>
  <para style="q2" vid="REV 18:2">Ọ ghọọkwala ọgba obibi ndị mmụọ ọjọọ</para>
  <para style="q1" vid="REV 18:2">nʼebe nzukọ mmụọ ndị ahụ na-adịghị ọcha,</para>
  <para style="q2" vid="REV 18:2">nʼebe nzukọ ụmụ nnụnụ rụrụ arụ</para>
  <para style="q2" vid="REV 18:2">nʼebe nzukọ ụmụ anụmanụ niile na-adịghị ọcha na ndị rụrụ arụ.<verse eid="REV 18:2"/></para>
  <para style="q1">
    <verse number="3" style="v" sid="REV 18:3"/>Nʼihi na mba niile aṅụọla</para>
  <para style="q2" vid="REV 18:3">site na mmanya ọnụma nke ịkwa iko ya.</para>
  <para style="q1" vid="REV 18:3">Ndị eze nke ụwa sokwaara ya kwaa iko,</para>
  <para style="q2" vid="REV 18:3">ndị na-azụ ahịa nʼụwa aghọkwaala ndị ọgaranya site nʼoke ịba ụba nke ya.”<verse eid="REV 18:3"/></para>
  <para style="s1">Ịdọ aka na ntị</para>
  <para style="p">
    <verse number="4" style="v" sid="REV 18:4"/>Mgbe ahụ, anụkwara m olu ọzọ si nʼeluigwe na-akpọ oku na-asị,</para>
  <para style="q1" vid="REV 18:4">“ ‘Ndị m, sinụ nʼime ya pụta,’<note caller="+" style="f"><char style="fr" closed="false">18:4 </char><char style="ft" closed="false"><char style="xt"><ref loc="JER 51:45">Jer 51:45</ref></char></char></note></para>
  <para style="q2" vid="REV 18:4">ka unu ghara iketa oke na mmehie ya,</para>
  <para style="q2" vid="REV 18:4">ka unu gharakwa iketa oke ahụhụ ya.<verse eid="REV 18:4"/></para>
  <para style="q1">
    <verse number="5" style="v" sid="REV 18:5"/>Nʼihi na mmehie ya amụbaala ruo eluigwe.</para>
  <para style="q2" vid="REV 18:5">Chineke echetakwala ajọ omume ya niile.<verse eid="REV 18:5"/></para>
  <para style="q1">
    <verse number="6" style="v" sid="REV 18:6"/>Mesonụ ya mmeso dịka o si meso unu.</para>
  <para style="q2" vid="REV 18:6">Kwụghachinụ ya ụgwọ mmaji abụọ maka ihe o mere.</para>
  <para style="q2" vid="REV 18:6">Gwakọọrọnụ ya mmaji abụọ nʼime iko mmanya ahụ nke ọ gwakọọrọ ndị ọzọ.<verse eid="REV 18:6"/></para>
  <para style="q1">
    <verse number="7" style="v" sid="REV 18:7"/>Nye ya ọtụtụ mmekpa ahụ na obi ilu</para>
  <para style="q2" vid="REV 18:7">dịka ndụ otuto, nʼime onwe ya obi ụtọ nke o nyere onwe ya.</para>
  <para style="q1" vid="REV 18:7">Ọ na-ekwu nʼobi ya na-asị,</para>
  <para style="q2" vid="REV 18:7">‘Abụ m eze nwanyị nọ nʼelu ocheeze m.</para>
  <para style="q1" vid="REV 18:7">Abụghị m nwanyị di ya nwụrụ,</para>
  <para style="q2" vid="REV 18:7">iru ụjụ ọbụla adịghị nye m.’<note caller="+" style="f"><char style="fr" closed="false">18:7 </char><char style="ft" closed="false"><char style="xt"><ref loc="ISA 47:7">Aịz 47:7</ref>,<ref loc="ISA 47:8">8</ref></char></char></note><verse eid="REV 18:7"/></para>
  <para style="q1">
    <verse number="8" style="v" sid="REV 18:8"/>Nʼihi nke a, ihe ntaramahụhụ ya ga-abịakwasị ya nʼotu ụbọchị,</para>
  <para style="q2" vid="REV 18:8">ọnwụ na iru ụjụ nke ọnwụ na-eweta, na ụnwụ.</para>
  <para style="q1" vid="REV 18:8">A ga-eji ọkụ rechapụ ya,</para>
  <para style="q2" vid="REV 18:8">nʼihi na Onyenwe anyị Chineke onye na-ekpe ya ikpe, dị ike.<verse eid="REV 18:8"/></para>
  <para style="s1">Ahụhụ atọ bịakwasịrị obodo Babilọn</para>
  <para style="p">
    <verse number="9" style="v" sid="REV 18:9"/>“Ndị eze nke ụwa, ndị soro ya kwaa iko, ma bie ndụ ọchịchọ ọjọọ ya, ga-akwa akwa, ruo ụjụ nʼihi ya, mgbe ha ga-ahụ anwụrụ ọkụ nke ịkpọ ọkụ ya. <verse eid="REV 18:9"/><verse number="10" style="v" sid="REV 18:10"/>Ha ga-eji oke egwu guzo nʼebe dị anya, kwaa akwa nʼihi ntaramahụhụ ya sị,</para>
  <para style="q1" vid="REV 18:10">“ ‘Ahụhụ, Ahụhụ dịrị gị, Babilọn, Obodo ukwu a maara aha ya</para>
  <para style="q2" vid="REV 18:10">gị Babilọn, obodo e ji ịdị ike maara.</para>
  <para style="q1" vid="REV 18:10">Nʼotu ntabi anya, ikpe nke gị na-abịa.’<verse eid="REV 18:10"/></para>
  <para style="p">
    <verse number="11" style="v" sid="REV 18:11"/>“Ndị ahịa nke ụwa ga-akwa akwa ruokwa ụjụ nʼihi ya, nʼihi na ọ dịkwaghị onye na-azụ ihe ahịa ha ọzọ. <verse eid="REV 18:11"/><verse number="12" style="v" sid="REV 18:12"/>Ngwa ahịa ọlaedo gị, na ọlaọcha, na ọla e ji achọ mma na nkume oke ọnụahịa, ezi akwa ọcha, na akwa uhie uhie, na akwa lọrịlọrị, na akwa odo odo, osisi niile na-esi isi ọma, ihe niile e ji ọdụ enyi mee, ngwa ahịa niile e ji osisi niile dị oke ọnụahịa mee, bronz, igwe na nkume mabụl. <verse eid="REV 18:12"/><verse number="13" style="v" sid="REV 18:13"/>Ha na ụda sinamọn na mmanụ otite nke ọkpụrụkpụ eso osisi na-esi isi ụtọ, máá na frankisens, mmanya na mmanụ oliv, ụtụ ọka na wiiti, ehi na atụrụ, ịnyịnya na ụgbọala agha, na ndị na-ere mmadụ ibe ha dịka ohu, na ahụ mmadụ na mkpụrụobi mmadụ.<verse eid="REV 18:13"/></para>
  <para style="p">
    <verse number="14" style="v" sid="REV 18:14"/>“Ha ga-asị, ‘Mkpụrụ ndị ahụ niile nke na-agụ mkpụrụobi agụ e sitela nʼebe ị nọ gabiga. Ihe ọma niile i ji ebi ndụ, na ihe oke ọnụahịa niile i ji azụ afọ gị, efunarịla gị. Apụghị ịchọtakwa ha ọzọ mgbe ọbụla.’ <verse eid="REV 18:14"/><verse number="15" style="v" sid="REV 18:15"/>Ndị ahịa ahụ bara ọgaranya site nʼaka ya, ga-anọ nʼebe dị anya, nʼihi oke egwu nke ntaramahụhụ ya, na-eru ụjụ, na-ebesikwa akwa ike.<verse eid="REV 18:15"/></para>
  <para style="q1">
    <verse number="16" style="v" sid="REV 18:16"/>“ ‘Ahụhụ, Ahụhụ dịrị gị, obodo ukwu ahụ,</para>
  <para style="q2" vid="REV 18:16">nke e yikwasịrị ezi akwa ọcha, nke na-acha odo odo na ọbara ọbara</para>
  <para style="q2" vid="REV 18:16">nke nya ihe ịchọ mma nke ọlaedo, nkume dị oke ọnụahịa dị iche iche na nkume pieal dị iche iche.<verse eid="REV 18:16"/></para>
  <para style="q1">
    <verse number="17" style="v" sid="REV 18:17"/>Nʼotu awa a ka a lara oke akụ niile ndị a nʼiyi.’</para>
  <para style="p" vid="REV 18:17">“Ndị niile nwee ụgbọ na-aga nʼoke osimiri, na ndị na-akwọ ụgbọ ndị ahịa nʼoke osimiri, na ndị niile na-eso ụgbọ mmiri ga-anọ nʼebe tere anya, <verse eid="REV 18:17"/><verse number="18" style="v" sid="REV 18:18"/>na-eti mkpu mgbe ha ga na-ele anya na-ahụ anwụrụ ọkụ na-ala elu site nʼire ọkụ ya na-asị, ‘Olee obodo ọzọ dịka obodo ukwuu a?’ <verse eid="REV 18:18"/><verse number="19" style="v" sid="REV 18:19"/>Ha ga-ekpokwasị aja nʼisi igosi obi ọjọọ ha na-eti mkpu akwa na-asị,</para>
  <para style="q1" vid="REV 18:19">“ ‘Ahụhụ, Ahụhụ dịrị gị, obodo ukwu a maara aha ya</para>
  <para style="q2" vid="REV 18:19">ebe ndị niile nwere ụgbọ mmiri na-aga nʼosimiri</para>
  <para style="q2" vid="REV 18:19">ghọrọ ndị ọgaranya site nʼakụ dị nʼime ya.</para>
  <para style="q1" vid="REV 18:19">Ma ugbu a, nʼotu ntabi anya, ihe niile dị nʼime ya bụ ihe a laara nʼiyi.’<verse eid="REV 18:19"/></para>
  <para style="b"/>
  <para style="q1">
    <verse number="20" style="v" sid="REV 18:20"/>“Ma gị eluigwe, ṅụrịa ọṅụ nʼihi ihe a dakwasịrị ya,</para>
  <para style="q2" vid="REV 18:20">unu ndị nsọ, ṅụrịakwanụ ọnụ,</para>
  <para style="q2" vid="REV 18:20">unu ndị amụma na ndị ozi, ṅụrịakwanụ ọnụ.</para>
  <para style="q1" vid="REV 18:20">Nʼihi na Chineke ekpeela ya ikpe</para>
  <para style="q2" vid="REV 18:20">nʼihi mmeso ya megide unu.”<verse eid="REV 18:20"/></para>
  <para style="s1">Ụbọchị mkpebi ikpe Babilọn</para>
  <para style="p">
    <verse number="21" style="v" sid="REV 18:21"/>Mgbe ahụ, otu mmụọ ozi dị ukwuu tụtụlitere otu nkume nke dịka nkume igwe nri, tụba ya nʼime oke osimiri, na-asị,</para>
  <para style="q1" vid="REV 18:21">“Otu a ka a ga-esi tufuo</para>
  <para style="q2" vid="REV 18:21">Babilọn obodo ukwu ahụ,</para>
  <para style="q2" vid="REV 18:21">agaghị ahụkwa ya ọzọ.<verse eid="REV 18:21"/></para>
  <para style="q1">
    <verse number="22" style="v" sid="REV 18:22"/>Ọ dịghị mgbe ọzọ ụzụ egwu ga-adị nʼebe ahụ.</para>
  <para style="q2" vid="REV 18:22">Agaghị anụkwa olu ọja na une na ụbọ akwara na nke ndị na-afụ opi ike nʼime gị ọzọ.</para>
  <para style="q1" vid="REV 18:22">Aghaghị ahụ onye ọrụ ǹka ọbụla</para>
  <para style="q2" vid="REV 18:22">nʼime gị ọzọ.</para>
  <para style="q1" vid="REV 18:22">Agaghị anụkwa ụzụ nkume igwe nri</para>
  <para style="q2" vid="REV 18:22">nʼime gị ọzọ.<verse eid="REV 18:22"/></para>
  <para style="q1">
    <verse number="23" style="v" sid="REV 18:23"/>Ìhè nke sitere nʼoriọna</para>
  <para style="q2" vid="REV 18:23">agaghị acha nʼime gị ọzọ.</para>
  <para style="q1" vid="REV 18:23">Olu obi ụtọ nke nwoke na nwanyị</para>
  <para style="q2" vid="REV 18:23">na-alụ di na nwunye agaghị adịkwa.</para>
  <para style="q1" vid="REV 18:23">Ndị mgbereahịa gị bụ ndị a ma ama nʼelu ụwa,</para>
  <para style="q2" vid="REV 18:23">ọ bụkwa mgbaasị gị ka e ji duhie mba niile nke ụwa.<verse eid="REV 18:23"/></para>
  <para style="q1">
    <verse number="24" style="v" sid="REV 18:24"/>Nʼime ya ka a hụrụ ọbara ndị amụma niile, na nke ndị nsọ niile,</para>
  <para style="q2" vid="REV 18:24">na nke ndị ọzọ ahụ niile e gburu nʼụwa.”<verse eid="REV 18:24"/></para>
  <chapter eid="REV 18"/>
  <chapter number="19" style="c" sid="REV 19"/>
  <para style="s1">Otuto dịrị Onyenwe anyị</para>
  <para style="p">
    <verse number="1" style="v" sid="REV 19:1"/>Mgbe ihe ndị a gasịrị, anụrụ m ụzụ nke ọtụtụ igwe mmadụ nʼeluigwe. Ha niile na-eti mkpu na-asị,</para>
  <para style="q1" vid="REV 19:1">“Haleluya!</para>
  <para style="q1" vid="REV 19:1">Nzọpụta, na ebube na ike niile dịrị Chineke anyị.<verse eid="REV 19:1"/></para>
  <para style="q2">
    <verse number="2" style="v" sid="REV 19:2"/>Nʼihi na ikpe ikpe ya niile ziri ezi, bụrụkwa eziokwu.</para>
  <para style="q1" vid="REV 19:2">Ọ kpeela nwanyị ahụ na-akwa iko ikpe,</para>
  <para style="q2" vid="REV 19:2">onye ji ịkwa iko ya merụọ ụwa.</para>
  <para style="q1" vid="REV 19:2">Ọ bọọlara ọbọ ọbara ndị ohu ya nʼisi ya.”<verse eid="REV 19:2"/></para>
  <para style="p">
    <verse number="3" style="v" sid="REV 19:3"/>Ọzọkwa, ha tiri mkpu,</para>
  <para style="q1" vid="REV 19:3">“Haleluya!</para>
  <para style="q1" vid="REV 19:3">Anwụrụ ọkụ si nʼime ya na-arịgo elu ruo mgbe ebighị ebi.”<verse eid="REV 19:3"/></para>
  <para style="p">
    <verse number="4" style="v" sid="REV 19:4"/>Mgbe ahụ, iri ndị okenye abụọ na anọ ahụ, ha na anụ anọ ahụ dị ndụ dara nʼala nʼihu Chineke onye nọkwasịrị nʼelu ocheeze ukwu ahụ, fee ya ofufe na-asị,</para>
  <para style="q1" vid="REV 19:4">“Amen, Haleluya!”<verse eid="REV 19:4"/></para>
  <para style="p">
    <verse number="5" style="v" sid="REV 19:5"/>Otu olu sitekwara nʼocheeze ahụ na-asị,</para>
  <para style="q1" vid="REV 19:5">“Toonu Chineke anyị,</para>
  <para style="q2" vid="REV 19:5">unu ndị ohu ya niile,</para>
  <para style="q1" vid="REV 19:5">ndị ukwu na ndị nta,</para>
  <para style="q2" vid="REV 19:5">unu ndị na-atụ egwu ya.”<verse eid="REV 19:5"/></para>
  <para style="p">
    <verse number="6" style="v" sid="REV 19:6"/>Mgbe ahụ, anụkwara m olu dara ka olu igwe mmadụ dịkwa ka ụzụ mmiri na-ekwo ekwo, dịkwa ka ụda egbe eluigwe dasiri ike na-asị,</para>
  <para style="q1" vid="REV 19:6">“Haleluya!</para>
  <para style="q2" vid="REV 19:6">Nʼihi na Onyenwe anyị Chineke, Onye pụrụ ime ihe niile na-achị.<verse eid="REV 19:6"/></para>
  <para style="q1">
    <verse number="7" style="v" sid="REV 19:7"/>Ka anyị ṅụrịanụ ọṅụ, ka obi tọkwaa anyị ụtọ.</para>
  <para style="q2" vid="REV 19:7">Ka anyị nye ya otuto.</para>
  <para style="q1" vid="REV 19:7">Nʼihi na ọlụlụ di na nwunye nke Nwa Atụrụ ahụ eruola,</para>
  <para style="q2" vid="REV 19:7">nwunye ya edoziekwala onwe ya.<verse eid="REV 19:7"/></para>
  <para style="q1">
    <verse number="8" style="v" sid="REV 19:8"/>E nyela ya ezi akwa ọcha nke na-enweghị ntụpọ ọbụla,</para>
  <para style="q2" vid="REV 19:8">na nke dị nnọọ ezi ọcha ka o yikwasị onwe ya.”</para>
  <para style="m" vid="REV 19:8">(Ezi akwa ọcha ahụ nọchiri anya ọrụ ezi omume nke ndị nsọ rụrụ.)<verse eid="REV 19:8"/></para>
  <para style="b"/>
  <para style="p">
    <verse number="9" style="v" sid="REV 19:9"/>Mmụọ ozi ahụ gwara m sị, “Dee nke a: Ngọzị dịrị ndị ahụ a kpọrọ ka ha bịa soro nʼoriri ọlụlụ nwunye Nwa Atụrụ ahụ.” Ọ gwakwara m sị, “Nʼeziokwu, ndị a bụ okwu nke Chineke.”<verse eid="REV 19:9"/></para>
  <para style="p">
    <verse number="10" style="v" sid="REV 19:10"/>Adara m nʼala nʼụkwụ ya ịkpọ isiala nye ya, ma ọ gwara m sị, “O kwesighị ka ị kpọọ isiala nye m nʼihi na abụ m naanị onyeozi ibe gị, na dịka ọtụtụ ụmụnna gị ndị na-agba ama banyere Jisọs. Ọ bụ naanị Chineke ka i kwesiri ịkpọ isiala nye. Nʼihi na ọ bụ Mmụọ nke amụma na-agba ama ihe banyere Jisọs.”<verse eid="REV 19:10"/></para>
  <para style="s1">Onye nọkwasịrị nʼelu ịnyịnya ọcha</para>
  <para style="p">
    <verse number="11" style="v" sid="REV 19:11"/>Mgbe ahụ kwa, elere m anya hụ ka eluigwe meghere. Ahụkwara m otu ịnyịnya dị ọcha. Onye nọkwasịrị nʼelu ya bụ onye a na-akpọ Onye kwesiri ntụkwasị obi na Onye eziokwu. Ọ bụ onye na-ekpe ikpe nʼụzọ ziri ezi na-ebukwa agha. <verse eid="REV 19:11"/><verse number="12" style="v" sid="REV 19:12"/>Anya ya na-acha dịka ire ọkụ. Ọtụtụ okpueze dịkwa ya nʼisi. Otu aha nke naanị ya maara omimi ya ka e dekwasịrị ya nʼegedege ihu. <verse eid="REV 19:12"/><verse number="13" style="v" sid="REV 19:13"/>E gbokwasịrị ya uwe mwụda e denyere nʼọbara. Aha a na-akpọ ya bụ Okwu Chineke. <verse eid="REV 19:13"/><verse number="14" style="v" sid="REV 19:14"/>Usuu ndị agha nke eluigwe, ndị yi uwe ezi akwa ọcha, na-enweghị ntụpọ, nọ nʼelu ịnyịnya ọcha na-eso ya. <verse eid="REV 19:14"/><verse number="15" style="v" sid="REV 19:15"/>Ọ kpụ mma agha dị nkọ nʼọnụ ya, nke o ji egbutu mba niile. “Ọ ga-eji mkpara igwe achị ha.”<note caller="+" style="f"><char style="fr" closed="false">19:15 </char><char style="ft" closed="false"><char style="xt"><ref loc="PSA 2:9">Abụ 2:9</ref></char></char></note> Ọ na-azọchakwa mkpụrụ vaịnị nʼebe ịnara mmanya nke iwe ọkụ nke Chineke Onye pụrụ ime ihe niile. <verse eid="REV 19:15"/><verse number="16" style="v" sid="REV 19:16"/>Otu aha ka e dere nʼelu uwe ya na nʼelu apata ya:</para>
  <para style="pc" vid="REV 19:16">Eze kachasị ndị eze niile, na Onyenwe kachasị ndị nwenụ niile.<verse eid="REV 19:16"/></para>
  <para style="p">
    <verse number="17" style="v" sid="REV 19:17"/>Mgbe ahụ, ahụrụ m otu mmụọ ozi ka o guzo nʼime anyanwụ na-eti mkpu nʼoke olu, na-akpọku ụmụ nnụnụ niile na-efe nʼetiti mbara eluigwe, “Bịanụ! Zukọọnụ maka oke oriri nke Chineke. <verse eid="REV 19:17"/><verse number="18" style="v" sid="REV 19:18"/>Bịanụ soro rie anụ ahụ ndị eze, na ndị ọchịagha, na ndịisi agha. Sorokwanụ rie anụ ahụ ịnyịnya na anụ ahụ ndị nọkwasịrị nʼelu ha. Riekwanụ anụ ahụ ndị mmadụ, ndị ukwu na ndị nta, ndị ohu na ndị nweere onwe ha.”<verse eid="REV 19:18"/></para>
  <para style="p">
    <verse number="19" style="v" sid="REV 19:19"/>Mgbe ahụ, ahụrụ m anụ ọhịa ọjọọ ahụ ya na ndị eze niile dị nʼụwa, na ndị agha ha, ka ha zukọtara ibu agha megide onye ahụ nọkwasịrị nʼelu ịnyịnya ahụ na ndị agha ya. <verse eid="REV 19:19"/><verse number="20" style="v" sid="REV 19:20"/>Ma e jidere anụ ọhịa ahụ, ya na onye amụma ụgha ahụ onye nke nọọrọ nʼihu ya gosi ihe ịrịbama nke o jiri duhie ndị niile natara akara nke anụ ọhịa ahụ, ya na ndị kpọọrọ ihe oyiyi ya isiala. A tụnyere anụ ọhịa ahụ na onye amụma ụgha ya na ndụ nʼime ọdọ ọkụ e ji nkume na-enwu ọkụ kwanye. <verse eid="REV 19:20"/><verse number="21" style="v" sid="REV 19:21"/>Ndị agha ha fọdụrụnụ ka e jikwa mma agha dị nkọ, nke dị nʼọnụ onye ahụ nọ nʼelu ịnyịnya ọcha ahụ gbuo. Ụmụ anụ ufe niile nke eluigwe rikwara ozu ha.<verse eid="REV 19:21"/></para>
  <chapter eid="REV 19"/>
  <chapter number="20" style="c" sid="REV 20"/>
  <para style="s1">Puku afọ ahụ</para>
  <para style="p">
    <verse number="1" style="v" sid="REV 20:1"/>Mgbe ahụ kwa, ahụrụ m otu mmụọ ozi ka o si nʼeluigwe na-arịdata, o ji mkpisi igodo e ji atụghe olulu Abis ahụ. O jikwa eriri igwe dị ukwuu nʼaka ya. <verse eid="REV 20:1"/><verse number="2" style="v" sid="REV 20:2"/>O jidere agwọ ochie ahụ, bụ agwọ ochie ahụ, onye bụ Ekwensu na Setan, kee ya agbụ otu puku afọ. <verse eid="REV 20:2"/><verse number="3" style="v" sid="REV 20:3"/>Emesịa, a tụnyere ya nʼime olulu Abis ahụ, tụchie ụzọ ya. Ọ kakwara akara nʼelu ya ka agwọ ochie ahụ hapụ inwekwa ike iduhie mba niile dị nʼụwa ọzọ tutu ruo mgbe puku afọ gasịrị. Mgbe afọ ndị a zuru, a ga-atọghepụ ya ka ọ gagharịa nwantịntị oge.<verse eid="REV 20:3"/></para>
  <para style="s1">Mbilite nʼọnwụ nke mbụ</para>
  <para style="p">
    <verse number="4" style="v" sid="REV 20:4"/>Mgbe ahụ, ahụkwara m ocheeze, hụkwa ndị nọ nʼelu ya. Ha bụ ndị e nyere ike ikpe ikpe. Ahụkwara m mkpụrụobi ndị ahụ e bepụrụ isi nʼihi na ha gbaara Jisọs akaebe, kwusakwa okwu Chineke. Ha akpọbeghị isiala nye anụ ọhịa ahụ maọbụ ihe oyiyi ya. Ha enweghị akara anụ ọhịa ahụ nʼegedege ihu ha, maọbụ nʼaka ha. Ha dịkwa ndụ ọzọ, sorokwa Kraịst chịa otu puku afọ. <verse eid="REV 20:4"/><verse number="5" style="v" sid="REV 20:5"/>Nke a bụ mbilite nʼọnwụ nke mbụ. Ndị fọdụrụ nʼetiti ndị nwụrụ anwụ esoghị bilite nʼọnwụ tutu ruo mgbe puku afọ gafesịrị. <verse eid="REV 20:5"/><verse number="6" style="v" sid="REV 20:6"/>Ndị a gọziri agọzi na ndị dị nsọ bụ ndị ahụ ketara oke na mbilite nʼọnwụ nke mbụ ahụ. Ọnwụ nke abụọ enweghị ike nʼebe ha nọ, nʼihi na ha ga-abụ ndị nchụaja Chineke na nke Kraịst, sorokwa ya chịa ọchịchị puku afọ.<verse eid="REV 20:6"/></para>
  <para style="s1">Ikpe e kpere Setan</para>
  <para style="p">
    <verse number="7" style="v" sid="REV 20:7"/>Mgbe puku afọ ahụ gafesịrị, a ga-emekwa ka ekwensu si nʼụlọ mkpọrọ ya pụta. <verse eid="REV 20:7"/><verse number="8" style="v" sid="REV 20:8"/>Ọ ga-apụkwa jegharịa iduhie mba niile nọ nʼakụkụ anọ nke ụwa, ya bụ Gog na Magog, ọ ga-akpọkọta ha maka agha. Ọnụọgụgụ ha dịka aja dị nʼikpere osimiri. <verse eid="REV 20:8"/><verse number="9" style="v" sid="REV 20:9"/>Ha biliri agha guzo nʼụwa niile, gbaa ụlọ ikwu nke ndị nsọ Chineke hụrụ nʼanya gburugburu. Ma ọkụ sitere nʼeluigwe gbadata repịa ha. <verse eid="REV 20:9"/><verse number="10" style="v" sid="REV 20:10"/>Mgbe ahụ, ekwensu ahụ dufuru ha ka a ga-atụnye nʼọdọ ọkụ e ji nkume na-enwu ọkụ kwanye. Ebe ahụ ka ọ ga-anọ, ya na anụ ọhịa ọjọọ ahụ, na onye amụma ụgha ya. Ha ga-anọkwa nʼọnọdụ ahụ mgbu ehihie na abalị ruo mgbe ebighị ebi.<verse eid="REV 20:10"/></para>
  <para style="s1">Ikpe Ikpeazụ</para>
  <para style="p">
    <verse number="11" style="v" sid="REV 20:11"/>Ahụkwara m otu ocheeze ọcha buru ibu, na onye nọkwasịrị nʼelu ya. Ụwa na mbara eluigwe si nʼihu ya gbapụ, ahụkwaghị ebe ọbụla nye ha. <verse eid="REV 20:11"/><verse number="12" style="v" sid="REV 20:12"/>Ahụrụ m ndị niile nwụrụ anwụ, ndị ukwu na ndị nta, ka ha guzo nʼihu ocheeze ahụ. E meghere akwụkwọ dị iche iche, meghekwa akwụkwọ ọzọ, nke bụ akwụkwọ nke ndụ. E sitekwara nʼihe niile e dere nʼakwụkwọ ahụ kpee ndị a niile nwụrụ anwụ ikpe dịka ọrụ ha rụrụ si dị. <verse eid="REV 20:12"/><verse number="13" style="v" sid="REV 20:13"/>Oke osimiri niile nyeghachiri ndị niile nwụrụ nọ nʼime ha. Otu a kwa, ọnwụ na ala mmụọ nyeghachikwara ndị nwụrụ anwụ dị nʼime ha. E kpekwara onye ọbụla ikpe dịka ọrụ ya si dị. <verse eid="REV 20:13"/><verse number="14" style="v" sid="REV 20:14"/>Emesịa, a tụnyere ọnwụ na ọkụ ala mmụọ nʼime ọdọ ọkụ ahụ. Nke a bụ ọnwụ nke ugboro abụọ nke bụ ọdọ ọkụ. <verse eid="REV 20:14"/><verse number="15" style="v" sid="REV 20:15"/>Onye ọbụla a na-achọtaghị ebe e dere aha ya nʼakwụkwọ nke ndụ ahụ, ka a tụnyere nʼime ọdọ ọkụ ahụ.<verse eid="REV 20:15"/></para>
  <chapter eid="REV 20"/>
  <chapter number="21" style="c" sid="REV 21"/>
  <para style="s1">Eluigwe ọhụrụ na ụwa ọhụrụ</para>
  <para style="p">
    <verse number="1" style="v" sid="REV 21:1"/>Mgbe ahụ, ahụrụ m eluigwe ọhụrụ na ụwa ọhụrụ.<note caller="+" style="f"><char style="fr" closed="false">21:1 </char><char style="ft" closed="false"><char style="xt"><ref loc="ISA 65:17">Aịz 65:17</ref></char></char></note> Eluigwe nke mbụ na ụwa nke mbụ agabigala, osimiri adịghịkwa. <verse eid="REV 21:1"/><verse number="2" style="v" sid="REV 21:2"/>Ahụkwara obodo nsọ ahụ bụ Jerusalem ọhụrụ ka o si nʼeluigwe ebe Chineke nọ na-arịdata. Ọ mara mma dịka nwaagbọghọ ejikwara nke ọma maka ịgakwuru di ya. <verse eid="REV 21:2"/><verse number="3" style="v" sid="REV 21:3"/>Anụkwara m oke olu si nʼocheeze ahụ kwuo okwu sị, “Leenụ! Ebe obibi Chineke adịla ugbu a nʼetiti ụmụ mmadụ. Ọ ga-ebinyere ha. Ha ga-abụkwa ndị ya, nʼezie, Chineke nʼonwe ya ga-anọkwa nʼetiti ha bụrụkwa Chineke ha. <verse eid="REV 21:3"/><verse number="4" style="v" sid="REV 21:4"/>Ọ ga-ehichapụ anya mmiri niile dị nʼanya ha. Ọnwụ agaghị adịkwa ọzọ.<note caller="+" style="f"><char style="fr" closed="false">21:4 </char><char style="ft" closed="false"><char style="xt"><ref loc="ISA 25:8">Aịz 25:8</ref></char></char></note> Ọ bụladị iru ụjụ na ịkwa akwa na ahụhụ agaghị adịkwa. Ihe ndị ochie niile agabigala.”<verse eid="REV 21:4"/></para>
  <para style="p">
    <verse number="5" style="v" sid="REV 21:5"/>Onye ahụ nọ nʼocheeze ahụ kwuru sị, “Lee, ana m eme ka ihe niile dị ọhụrụ.” Mgbe ahụ, ọ sịkwara, “Detuo ihe ndị a, nʼihi na okwu ndị a bụ ihe e kwesiri ịtụkwasị obi, bụrụkwa eziokwu.”<verse eid="REV 21:5"/></para>
  <para style="p">
    <verse number="6" style="v" sid="REV 21:6"/>Ọ sịrị m, “E mezuola ihe niile. Abụ m Alfa na Omega, Mmalite na Ọgwụgwụ. Aga m enye onye akpịrị na-akpọ nkụ mmiri nke si nʼisi iyi mmiri nke ndụ dịka ihe onyinye. <verse eid="REV 21:6"/><verse number="7" style="v" sid="REV 21:7"/>Ndị ọbụla na-emeri emeri ga-enweta ihe nketa ndị a. Aga m abụkwa Chineke ha, ha onwe ha ga-abụ ụmụ m. <verse eid="REV 21:7"/><verse number="8" style="v" sid="REV 21:8"/>Ma ndị na-atụ ụjọ, ndị na-ekweghị ekwe, na ndị na-emetọ onwe ha, na ndị ogbu mmadụ, na ndị na-akwa iko, na ndị ha na mmụọ ọjọọ na-akparịta ụka, na ndị na-ekpere arụsị, na ndị ụgha niile, ihe ha ga-eketa bụ ikpe ọmụma nke ịbanye nʼime olulu ahụ e ji nkume na-enwu ọkụ kwanye ọkụ. Nke bụ ọnwụ nke ugboro abụọ.”<verse eid="REV 21:8"/></para>
  <para style="s1">Jerusalem ọhụrụ</para>
  <para style="p">
    <verse number="9" style="v" sid="REV 21:9"/>Otu nʼime ndị mmụọ ozi asaa ahụ, nke ji efere asaa ahụ nke ihe ntaramahụhụ dị nʼime ya bịakwutere m sị m, “Soro m, ka m gosi gị nwaagbọghọ ahụ bụ nwunye Nwa Atụrụ ahụ.” <verse eid="REV 21:9"/><verse number="10" style="v" sid="REV 21:10"/>O buuru m nʼime Mmụọ buga m nʼotu ugwu buru ibu nke ịdị elu ya dịkwa ukwuu. O gosiri m obodo nsọ ahụ bụ Jerusalem ka o si na mbara eluigwe ebe Chineke nọ na-arịdata. <verse eid="REV 21:10"/><verse number="11" style="v" sid="REV 21:11"/>O jupụtara nʼebube Chineke, na-enwu ma na-achakwa dịka nkume dịkarịsịrị oke ọnụahịa, dịka nkume jaspa, na-enwu dịka kristal. <verse eid="REV 21:11"/><verse number="12" style="v" sid="REV 21:12"/>Mgbidi ya niile dị obosara dịkwa elu. O nwekwara ọnụ ụzọ iri na abụọ. Ọ bụkwa ndị mmụọ ozi iri na abụọ na-eche ọnụ ụzọ ndị a nche. E dekwara aha ebo iri na abụọ nke ụmụ Izrel nʼọnụ ụzọ ama ndị a nʼotu nʼotu. <verse eid="REV 21:12"/><verse number="13" style="v" sid="REV 21:13"/>Ọnụ ụzọ ama atọ dị nʼakụkụ ọwụwa anyanwụ, atọ dị nʼakụkụ ugwu, atọ dị nʼakụkụ ndịda, ebe atọ dị nʼakụkụ ọdịda anyanwụ. <verse eid="REV 21:13"/><verse number="14" style="v" sid="REV 21:14"/>Mgbidi ahụ nwere nkume iri na abụọ e ji tọọ ntọala ya. Nʼelu nkume ndị a nʼotu nʼotu ka e dere aha ndị ozi iri na abụọ nke Nwa Atụrụ ahụ.<verse eid="REV 21:14"/></para>
  <para style="p">
    <verse number="15" style="v" sid="REV 21:15"/>Onye ahụ na-agwa m okwu ji osisi e ji atụ ihe, nke e ji ọlaedo mee, nʼaka ya. O ji ya tụọ obodo ahụ na ọnụ ụzọ ama ya, na mgbidi ya. <verse eid="REV 21:15"/><verse number="16" style="v" sid="REV 21:16"/>Nʼobodo ahụ, enweghị otu akụkụ nʼime akụkụ anọ nke mgbidi ya karịrị ibe ya. Ogologo ya na obodobo ya ha otu. O ji ihe ọtụtụ tụọ ya, ogologo ya na obodobo nakwa ịdị elu ya ha, ọtụtụ ya dị puku kilomita abụọ na narị kilomita abụọ.<note caller="+" style="f"><char style="fr" closed="false">21:16 </char><char style="ft" closed="false">Ya bụ otu puku na narị maịlụ anọ.</char></note> <verse eid="REV 21:16"/><verse number="17" style="v" sid="REV 21:17"/>Ọ tụkwara ịdị igbidi nke mgbidi ahụ chọpụta na ọ dị narị nzọ ụkwụ atọ, dịka ihe ọtụtụ nke mmụọ ozi ahụ si gụpụta.<verse eid="REV 21:17"/></para>
  <para style="s1">Ịma mma nke obodo ahụ</para>
  <para style="p">
    <verse number="18" style="v" sid="REV 21:18"/>Ihe e ji rụọ mgbidi ya bụ nkume dị oke ọnụahịa a na-akpọ jaspa, jiri ezi ọlaedo a nụchara anụcha, nke na-enwu dịka enyo dị ọcha rụọ obodo ahụ. <verse eid="REV 21:18"/><verse number="19" style="v" sid="REV 21:19"/>E ji nkume niile dị oke ọnụahịa chọọ ntọala mgbidi obodo ahụ mma. Ntọala nke mbụ, bụ nkume a na-akpọ jaspa, ntọala nke abụọ, nkume a na-akpọ safaia, ntọala nke atọ, nkume a na-akpọ kaldoni, nke anọ, nkume a na-akpọ emeralụdụ, <verse eid="REV 21:19"/><verse number="20" style="v" sid="REV 21:20"/>nke ise, nkume a na-akpọ ọniks, nke isii, nkume a na-akpọ kanelian, nke asaa, nkume a na-akpọ krisolaịt, nke asatọ, nkume a na-akpọ beril, nke itoolu, nkume a na-akpọ topaazi, nke iri, nkume a na-akpọ krisoprez, nke iri na otu, nkume a na-akpọ jasint, nke iri na abụọ, nkume a na-akpọ ametisiti. <verse eid="REV 21:20"/><verse number="21" style="v" sid="REV 21:21"/>Ọnụ ụzọ ama iri na abụọ ahụ bụ pieal iri na abụọ, ọnụ ụzọ ama ọbụla ka e ji otu nkume pieal rụọ nʼotu nʼotu. Ihe e ji rụọ okporoụzọ dị nʼobodo ahụ bụ naanị ọlaedo a nụchara anụcha ọbụla, nke dị ọcha dịka enyo e hichaziri nke ọma.<verse eid="REV 21:21"/></para>
  <para style="p">
    <verse number="22" style="v" sid="REV 21:22"/>O nweghị ụlọnsọ ukwu ọbụla m hụrụ nʼime obodo ahụ nʼihi na Onyenwe anyị Chineke, Onye pụrụ ime ihe niile na Nwa Atụrụ ahụ bụ ụlọnsọ ukwu obodo ahụ nwere. <verse eid="REV 21:22"/><verse number="23" style="v" sid="REV 21:23"/>Ọ dịkwaghị mkpa ọ dịrị obodo ahụ ka anwụ maọbụ ọnwa mụkwasị ya, nʼihi na ebube nke Chineke bụ ìhè ya, oriọna ya bụkwa Nwa atụrụ ahụ. <verse eid="REV 21:23"/><verse number="24" style="v" sid="REV 21:24"/>Mba niile ga-eji ìhè ya jegharịa. Ndị eze ụwa niile ga-abịakwa webata ebube ha nʼime ya. <verse eid="REV 21:24"/><verse number="25" style="v" sid="REV 21:25"/>A naghị emechi ọnụ ụzọ ama obodo ahụ emechi. Ha na-eghe oghe ụbọchị niile nʼihi abalị ọbụla adịghịkwa nʼebe ahụ. <verse eid="REV 21:25"/><verse number="26" style="v" sid="REV 21:26"/>Ebube na nsọpụrụ nke mba niile ka a ga-ewebata nʼime ya. <verse eid="REV 21:26"/><verse number="27" style="v" sid="REV 21:27"/>Ọ dịkwaghị ihe ọbụla rụrụ arụ ga-abata nʼime ya. Otu a kwa, ọ dịkwaghị onye na-eme ihe arụ, maọbụ onye ụgha ga-abata nʼime ya, kama ọ bụ naanị ndị ahụ e dere aha ha nʼakwụkwọ nke ndụ Nwa Atụrụ ahụ.<verse eid="REV 21:27"/></para>
  <chapter eid="REV 21"/>
  <chapter number="22" style="c" sid="REV 22"/>
  <para style="s1">Mmiri na-enye ndụ</para>
  <para style="p">
    <verse number="1" style="v" sid="REV 22:1"/>Mmụọ ozi ahụ gosiri m iyi ahụ e si ekute mmiri nke na-enye ndụ nke na-enwu dịka kristal. O sikwa nʼokpuru ocheeze Chineke na Nwa atụrụ ahụ na-asọpụta, <verse eid="REV 22:1"/><verse number="2" style="v" sid="REV 22:2"/>nʼetiti okporoụzọ ahụ dị nʼobodo ahụ. Nʼakụkụ aka nri na aka ekpe iyi ahụ, a ga-ahụ osisi ahụ na-enye ndụ. Osisi ndị a na-amị ụzọ mkpụrụ iri na abụọ dị iche iche. Ha na-amịpụta mkpụrụ ọhụrụ kwa ọnwa ọbụla. Akwụkwọ osisi ahụ wapụtara bụ ọgwụ e ji agwọ mba niile. <verse eid="REV 22:2"/><verse number="3" style="v" sid="REV 22:3"/>A gaghị ahụ ihe ọbụla a bụrụ ọnụ nʼime obodo ahụ. Ocheeze Chineke na nke Nwa atụrụ ahụ ga-adị nʼobodo ahụ. Ndị ohu ya ga-efekwa ya ofufe. <verse eid="REV 22:3"/><verse number="4" style="v" sid="REV 22:4"/>Ha ga-ahụkwa ihu ya, a ga-edekwa aha ya nʼegedege ihu ha. <verse eid="REV 22:4"/><verse number="5" style="v" sid="REV 22:5"/>Abalị agaghị adịkwa ọzọ, ịmụnye oriọna agaghị adịkwa mkpa. Mkpa ìhè anwụ na-enye agaghị adịkwa nʼihi na Onyenwe anyị Chineke ga-abụ ìhè ha, ha ga-achịkwa achị dịka eze ruo mgbe ebighị ebi.<verse eid="REV 22:5"/></para>
  <para style="s1">Ọbịbịa Jisọs</para>
  <para style="p">
    <verse number="6" style="v" sid="REV 22:6"/>Mmụọ ozi ahụ gwara m, “Okwu ndị a bụ ihe e kwesiri ịtụkwasị obi, bụrụkwa eziokwu. Onyenwe anyị, bụ Chineke, onye na-enye ndị amụma Mmụọ ya ezitela mmụọ ozi ya igosi ụmụodibo ya ihe ndị ahụ ga-emezu nʼoge na-adịghị anya.<verse eid="REV 22:6"/></para>
  <para style="b"/>
  <para style="p">
    <verse number="7" style="v" sid="REV 22:7"/>
    <char style="wj">“Lee, ana m abịa ọsịịsọ. Ngọzị na-adịrị onye ahụ na-edebe okwu amụma ndị a dị nʼakwụkwọ a.”</char><verse eid="REV 22:7"/></para>
  <para style="b"/>
  <para style="p">
    <verse number="8" style="v" sid="REV 22:8"/>Mụ onwe m bụ Jọn, hụrụ ihe ndị a niile, nụkwa ha. Mgbe m hụrụ ma nụchaa ihe ndị a niile, adara m nʼụkwụ mmụọ ozi a gosiri m ha ịkpọ isiala nye ya. <verse eid="REV 22:8"/><verse number="9" style="v" sid="REV 22:9"/>Ma ọ sịrị m, “Emela ihe dị otu ahụ! Mụ onwe m bụkwa odibo Jisọs dịka gị onwe gị, na dịka ụmụnna gị ndị amụma, na dịka ndị ahụ niile na-edebe okwu niile e dere nʼakwụkwọ a. Kpọọrọ Chineke isiala.”<verse eid="REV 22:9"/></para>
  <para style="p">
    <verse number="10" style="v" sid="REV 22:10"/>Ma ọ sịrị, “Akachila okwu amụma ndị a dị nʼakwụkwọ akara, nʼihi na oge adịla nso. <verse eid="REV 22:10"/><verse number="11" style="v" sid="REV 22:11"/>Ka ndị niile na-eme ajọ omume gaa nʼihu na-eme ajọ omume, ka ndị na-adịghị ọcha gaa nʼihu bụrụ ndị na-adịghị ọcha, ka ndị na-eme ezi ihe gaa nʼihu na-eme ezi ihe, ka ndị dị nsọ gaa nʼihu bụrụ ndị dị nsọ.”<verse eid="REV 22:11"/></para>
  <para style="b"/>
  <para style="s1">Ịdọ aka na ntị nakwa ọkpụkpọ oku</para>
  <para style="p">
    <verse number="12" style="v" sid="REV 22:12"/>
    <char style="wj">“Lee, ana m abịa ọsịịsọ! Ụgwọ ọrụ m ga-enye onye ọbụla dịka ọrụ ọ rụrụ si dị dịkwa m nʼaka.</char> <verse eid="REV 22:12"/><verse number="13" style="v" sid="REV 22:13"/><char style="wj">Abụ m Alfa na Omega. Onye mbụ na Onye ikpeazụ, Mmalite na Ọgwụgwụ.</char><verse eid="REV 22:13"/></para>
  <para style="b"/>
  <para style="p">
    <verse number="14" style="v" sid="REV 22:14"/>
    <char style="wj">“Ngọzị na-adịrị ndị ahụ sara uwe ha mmiri, ka ha si otu a bụrụ ndị na-enweta oke na mkpụrụ si nʼosisi ahụ na-enye ndụ, ndị ga-enwe ike isite nʼọnụ ụzọ ama ahụ baa nʼime obodo ahụ.</char> <verse eid="REV 22:14"/><verse number="15" style="v" sid="REV 22:15"/><char style="wj">Nʼazụ obodo ka ndị ahụ bụ nkịta nọ, ha na ndị niile na-agba afa, na ndị niile na-akwa iko, na ndị niile na-egbu mmadụ, na ndị niile na-ekpere arụsị, na ndị niile hụrụ ụgha nʼanya ma na-emekwa ya.</char><verse eid="REV 22:15"/></para>
  <para style="b"/>
  <para style="p">
    <verse number="16" style="v" sid="REV 22:16"/>
    <char style="wj">“Mụ onwe m, bụ Jisọs ezitela mmụọ ozi m ka ọ gbara unu ama a nye nzukọ m niile. Ọ bụ m bụ Mgbọrọgwụ na Mkpụrụ Devid. Abụkwa m Kpakpando ụtụtụ ahụ na-enwu enwu.”</char><verse eid="REV 22:16"/></para>
  <para style="b"/>
  <para style="p">
    <verse number="17" style="v" sid="REV 22:17"/>Mmụọ Nsọ na nwanyị ahụ a na-alụ ọhụrụ na-asị, “Bịa!” Ka onye ọbụla nụrụ okwu a kwuo sị, “Bịa!” Onye akpịrị na-akpọ nkụ ya bịa, onye ọbụla chọrọ ya bịa ṅụrụ mmiri na-enye ndụ na-akwụghị ụgwọ ọbụla.<verse eid="REV 22:17"/></para>
  <para style="b"/>
  <para style="p">
    <verse number="18" style="v" sid="REV 22:18"/>Ana m adọ onye ọbụla nụrụ okwu amụma dị nʼakwụkwọ a aka na ntị, sị, ọ bụrụ na onye ọbụla atụkwasị ihe ọbụla nʼelu ha, Chineke ga-atụkwasịrị onye ahụ ihe ntaramahụhụ ahụ niile e kwuru maka ha nʼakwụkwọ a. <verse eid="REV 22:18"/><verse number="19" style="v" sid="REV 22:19"/>Ọ bụrụkwa na onye ọbụla ewepụ okwu ọbụla nʼakwụkwọ amụma a, Chineke ga-ewepụ oke o nwere nʼosisi ahụ na-enye ndụ, na oke o nwere nʼobodo nsọ ahụ, nke e kwuru okwu ha nʼakwụkwọ a.<verse eid="REV 22:19"/></para>
  <para style="b"/>
  <para style="p">
    <verse number="20" style="v" sid="REV 22:20"/>Onye ahụ gbara ama ihe ndị a niile na-asị, <char style="wj">“Nʼezie, ana m abịa ọsịịsọ.”</char></para>
  <para style="p" vid="REV 22:20">Amen. Bịa, Onyenwe anyị Jisọs.<verse eid="REV 22:20"/></para>
  <para style="b"/>
  <para style="p">
    <verse number="21" style="v" sid="REV 22:21"/>Ka amara Onyenwe anyị Jisọs dịnyere ndị nsọ niile. Amen.<verse eid="REV 22:21"/></para>
  <chapter eid="REV 22"/>
</usx>
