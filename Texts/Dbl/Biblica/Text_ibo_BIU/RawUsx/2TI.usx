<?xml version="1.0" encoding="UTF-8"?>
<usx version="3.0">
  <book code="2TI" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">2 Timoti</para>
  <para style="toc1">2 Timoti</para>
  <para style="toc2">2 Timoti</para>
  <para style="toc3">2Tm</para>
  <para style="mt1">2 Timoti</para>
  <para style="mt4">(Pọl dere ya nʼafọ 66 mgbe a mụsịrị Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Pọl nọ nʼụlọ mkpọrọ mgbe o dere akwụkwọ a. Ndị ọkachamara akwụkwọ nsọ chịkọtara aka kwuo na Timoti nke abụọ nwere ike bụrụ akwụkwọ ikpeazụ Pọl dere tupu e gbuo ya nʼihi okwukwe ya, na nʼihi ọrụ nkwusa oziọma ya. Nʼakwụkwọ a Pọl gosiri mkpa ọ dị na onye Kraịst ọbụla ga-ejidesi eziokwu dị nʼoziọma ahụ aka ike. Ọ kọwara na oge na-abịa mgbe ndị mmadụ ga-ajụ ige ntị nʼihe akwụkwọ nsọ kwuru. Nʼihi ya o kwesiri ka Timoti nọgidesie ike nʼekwusa oziọma ahụ nʼọnọdụ ọbụla.</para>
  <para style="iot">Usoro e si dee ya:</para>
  <para style="io1">Ekele Pọl nʼisi Timoti <char style="ior"><ref loc="2TI 1:1-5">1:1-5</ref></char></para>
  <para style="io1">Iwu Pọl nyere Timoti <char style="ior"><ref loc="2TI 1:6-18">1:6-18</ref></char></para>
  <para style="io1">Odibo kwesiri ntụkwasị obi <char style="ior"><ref loc="2TI 2">2</ref></char></para>
  <para style="io1">Ekweghị ekwe nke oge dị nʼihu <char style="ior"><ref loc="2TI 3:1-9">3:1-9</ref></char></para>
  <para style="io1">Okwu mmechi <char style="ior"><ref loc="2TI 3:10-4:22">3:10–4:22</ref></char></para>
  <para style="ie"/>
  <chapter number="1" style="c" sid="2TI 1"/>
  <para style="p">
    <verse number="1" style="v" sid="2TI 1:1"/>Pọl, onyeozi Kraịst Jisọs, dị ka uche Chineke si dị, na dị ka nkwa ndụ nʼime Kraịst Jisọs si dị,<verse eid="2TI 1:1"/></para>
  <para style="b"/>
  <para style="p">
    <verse number="2" style="v" sid="2TI 1:2"/>Nye gị Timoti, ezi nwa m.</para>
  <para style="b" vid="2TI 1:2"/>
  <para style="p" vid="2TI 1:2">Ka amara, na ebere na udo nke sitere na Chineke bụ Nna, na Kraịst Jisọs Onyenwe anyị dịrị gị.<verse eid="2TI 1:2"/></para>
  <para style="b"/>
  <para style="s1">Ekele</para>
  <para style="p">
    <verse number="3" style="v" sid="2TI 1:3"/>Ana m ekele Chineke, bụ onye m na-ejere ozi ekele, dị ka nna nna m ha mere site nʼakọnuche dị ọcha, ọtụtụ mgbe ka m na-echeta gị nʼekpere m ehihie na abalị. <verse eid="2TI 1:3"/><verse number="4" style="v" sid="2TI 1:4"/>Ka m na-echeta anya mmiri gị, ọ na-agụsị m agụụ ike ehihie na abalị ịhụ gị, ka ọṅụ m zuo oke. <verse eid="2TI 1:4"/><verse number="5" style="v" sid="2TI 1:5"/>Emere m ka m cheta okwukwe ihu abụọ nʼadịghị nke i nwere, bụ okwukwe nke burii ụzọ dịrị nʼime nne nne gị Lọịsi, bịa dịkwa nʼime nne gị Yunaịsi. Emere ka m kwenye na otu okwukwe ahụ dịkwa nʼime gị.<verse eid="2TI 1:5"/></para>
  <para style="s1">Arịrịọ ikwesi ntụkwasị obi nye Pọl na oziọma</para>
  <para style="p">
    <verse number="6" style="v" sid="2TI 1:6"/>Nʼihi nke a, achọrọ m ichetara gị ka i mee ka onyinye Chineke ahụ i nwere na-enwu dị ka ọkụ, bụ nke i natara mgbe m bikwasịrị gị aka m abụọ nʼisi. <verse eid="2TI 1:6"/><verse number="7" style="v" sid="2TI 1:7"/>Nʼihi na Chineke enyeghị anyị mmụọ ịtụ ụjọ, kama o nyere anyị mmụọ na-emejupụta anyị nʼike, na ịhụnanya, na uche zuruoke. <verse eid="2TI 1:7"/><verse number="8" style="v" sid="2TI 1:8"/>Ihere emela gị ikwupụta ama banyere Onyenwe anyị maọbụ banyere m bụ onye mkpọrọ ya. Kama, site nʼike Chineke, soro m hụọ ahụhụ nʼihi oziọma ahụ. <verse eid="2TI 1:8"/><verse number="9" style="v" sid="2TI 1:9"/>Ọ zọpụtara anyị, kpọbata anyị na ndụ dị nsọ. Ọ bụghị nʼihi na anyị kwesiri ka a kpọọ anyị, kama, ọ bụ nʼihi nzube ya na amara ya. E nyere anyị amara nʼime Kraịst Jisọs tupu a tọọ ntọala ụwa a. <verse eid="2TI 1:9"/><verse number="10" style="v" sid="2TI 1:10"/>Ugbu a, o meela ka ihe niile o zubere pụta ìhè site nʼọbịbịa Onye nzọpụta anyị Jisọs Kraịst, onye lara ike ọnwụ nʼiyi, zi anyị ụzọ anyị ga-esi nwee ndụ ebighị ebi site nʼoziọma ahụ. <verse eid="2TI 1:10"/><verse number="11" style="v" sid="2TI 1:11"/>Nʼihi oziọma a, ahọpụtara m ka m bụrụ onye na-ekwusa oziọma a, na onyeozi, na onye nkuzi. <verse eid="2TI 1:11"/><verse number="12" style="v" sid="2TI 1:12"/>Ọ bụkwa nʼihi nke a ka m ji na-ahụ ahụhụ ndị a nʼebe a, ma nʼeziokwu, ihere adịghị eme m, nʼihi na amaara m onye m na-atụkwasị obi, amakwaara m nke ọma, na o nwere ike ichebe ihe niile m nyere ya nʼaka idebe tutu ruo ụbọchị ahụ.<verse eid="2TI 1:12"/></para>
  <para style="p">
    <verse number="13" style="v" sid="2TI 1:13"/>Jidesie eziokwu ahụ aka ike, ụdị eziokwu ahụ mụ onwe m ziri gị, eziokwu ahụ gbasara okwukwe ahụ, na ịhụnanya ahụ dị nʼime Kraịst Jisọs. <verse eid="2TI 1:13"/><verse number="14" style="v" sid="2TI 1:14"/>Chezie onyinye ọma ahụ e sitere nʼaka Mmụọ Nsọ bi nʼime gị nye gị idebe.<verse eid="2TI 1:14"/></para>
  <para style="s1">Ekwesighị ntụkwasị obi na ikwesi ntụkwasị obi</para>
  <para style="p">
    <verse number="15" style="v" sid="2TI 1:15"/>Dị ka i maara, ndị niile si nʼEshịa bịa nʼebe a agbakụtala m azụ. Ọ bụladị Faigelọs na Hamogịnịs ahapụla m laa.<verse eid="2TI 1:15"/></para>
  <para style="p">
    <verse number="16" style="v" sid="2TI 1:16"/>Ka Onyenwe anyị mere ezinaụlọ Onisiferọs ebere, nʼihi ume ọ gbara m ọtụtụ mgbe. Ihere emeghị ya na-abụ m onye mkpọrọ. <verse eid="2TI 1:16"/><verse number="17" style="v" sid="2TI 1:17"/>Mgbe ọ bịaruru Rom, ọ chọgharịrị m nʼebe niile, ma nʼikpeazụ, ọ chọtara m. <verse eid="2TI 1:17"/><verse number="18" style="v" sid="2TI 1:18"/>Ka Onyenwe anyị kwe ka ọ nata ebere nʼaka Onyenwe anyị nʼụbọchị ahụ. Ị mara nke ọma ụdị aka o nyere m nʼEfesọs.<verse eid="2TI 1:18"/></para>
  <chapter eid="2TI 1"/>
  <chapter number="2" style="c" sid="2TI 2"/>
  <para style="s1">Ezi onye agha nke Kraịst</para>
  <para style="p">
    <verse number="1" style="v" sid="2TI 2:1"/>Ya mere, nwa m, bụrụ onye dị ike site nʼamara ahụ Kraịst Jisọs na-enye. <verse eid="2TI 2:1"/><verse number="2" style="v" sid="2TI 2:2"/>Ihe niile nke ị nụrụ nʼọnụ m nʼihu ọtụtụ ndị ama ka ị ga-enyefe nʼaka ndị kwesiri ntụkwasị obi, bụ ndị nwekwara ike izi ndị ọzọ ihe ndị a. <verse eid="2TI 2:2"/><verse number="3" style="v" sid="2TI 2:3"/>Soro m kere oke nʼahụhụ dị ka ezi onye agha Jisọs Kraịst. <verse eid="2TI 2:3"/><verse number="4" style="v" sid="2TI 2:4"/>Ọ dịghị onye agha ọbụla na-ekekọta onwe ya nʼihe nke ụwa a, kama ọ na-achọ ime ihe ga-atọ onye họpụtara ya dị ka onye agha ụtọ. <verse eid="2TI 2:4"/><verse number="5" style="v" sid="2TI 2:5"/>Otu aka ahụ, onye na-agba ọsọ agaghị enweta okpu mmeri, ma ọ bụrụ na ọ gbaghị ọsọ ya dịka usoro iwu ịgba ọsọ si dị. <verse eid="2TI 2:5"/><verse number="6" style="v" sid="2TI 2:6"/>Onye ọrụ ubi na-adọgbu onwe ya nʼọrụ kwesiri ịbụ onye ga-ebu ụzọ rie mkpụrụ sitere nʼubi ya. <verse eid="2TI 2:6"/><verse number="7" style="v" sid="2TI 2:7"/>Na-atụgharị uche nʼihe m kwuru, nʼihi na Onyenwe anyị ga-enye gị nghọta nʼime ha niile.<verse eid="2TI 2:7"/></para>
  <para style="p">
    <verse number="8" style="v" sid="2TI 2:8"/>Echefula Jisọs Kraịst, onye a kpọlitere site nʼọnwụ, onye sikwa nʼagbụrụ Devid, nke a bụ oziọma m. <verse eid="2TI 2:8"/><verse number="9" style="v" sid="2TI 2:9"/>Ọ bụ nʼihi na m na-ekwu eziokwu ndị a ka m ji nọọ na-ahụ ahụhụ dị otu a dị ka onye ọjọọ, ma otu ọ dị, ekeghị okwu Chineke agbụ. <verse eid="2TI 2:9"/><verse number="10" style="v" sid="2TI 2:10"/>Ya mere, ana m anagide ihe niile nʼihi ndị a họpụtara, ka ha bụrụkwa ndị ga-anata nzọpụta dị nʼime Kraịst Jisọs, na ebube ebighị ebi.<verse eid="2TI 2:10"/></para>
  <para style="p">
    <verse number="11" style="v" sid="2TI 2:11"/>Nke a bụ okwu kwesiri ntụkwasị obi:</para>
  <para style="q1" vid="2TI 2:11">Ọ bụrụ na anyị esoro ya nwụọ,</para>
  <para style="q2" vid="2TI 2:11">anyị ga-esokwa ya dị ndụ.<verse eid="2TI 2:11"/></para>
  <para style="q1">
    <verse number="12" style="v" sid="2TI 2:12"/>Ọ bụrụ na anyị anagide,</para>
  <para style="q2" vid="2TI 2:12">anyị ga-esokwa ya chịa ọchịchị.</para>
  <para style="q1" vid="2TI 2:12">Ọ bụrụ na anyị ajụ ya,</para>
  <para style="q2" vid="2TI 2:12">ọ ga-ajụkwa anyị.<verse eid="2TI 2:12"/></para>
  <para style="q1">
    <verse number="13" style="v" sid="2TI 2:13"/>Ọ bụrụ na anyị ekweghị ekwe,</para>
  <para style="q2" vid="2TI 2:13">ọ ga-anọgide nʼikwesị ntụkwasị obi,</para>
  <para style="q2" vid="2TI 2:13">nʼihi na o nweghị ike ịjụ onwe ya.<verse eid="2TI 2:13"/></para>
  <para style="s1">Onye ọrụ nke Chineke na-anabata</para>
  <para style="p">
    <verse number="14" style="v" sid="2TI 2:14"/>Na-echetara ha nke a, na-agwasikwa ha ike nʼaha Chineke ka ha ghara ịrụ ụka banyere okwu efu. Nʼihi na okwu ndị a abaghị uru, ha na-ewetara ndị na-anụ ya ịla nʼiyi. <verse eid="2TI 2:14"/><verse number="15" style="v" sid="2TI 2:15"/>Gbalịsie ike ka iche onwe gị nʼihu Chineke dị ka onye a nabatara. Onye ọrụ nke ihere na-apụghị ime, onye na-akọwa eziokwu ahụ nke ọma. <verse eid="2TI 2:15"/><verse number="16" style="v" sid="2TI 2:16"/>Zere onwe gị nʼokwu nzuzu nke rụrụ arụ, nʼihi na ọ na-aga nʼihu iduba ndị mmadụ nʼọnọdụ amaghị Chineke karịa. <verse eid="2TI 2:16"/><verse number="17" style="v" sid="2TI 2:17"/>Ozizi ha ga-agbasa dị ka nsị, Haimeniọs na Filetus soo na ndị dị otu a. <verse eid="2TI 2:17"/><verse number="18" style="v" sid="2TI 2:18"/>Ha ahapụla ịgbaso ụzọ eziokwu ahụ bido na-ekwusa okwu ụgha, na-asị na oge mbilite nʼọnwụ agafeela. Site nʼokwu ha, ha na-ekpu okwukwe mmadụ ụfọdụ ihu nʼala. <verse eid="2TI 2:18"/><verse number="19" style="v" sid="2TI 2:19"/>Ma ntọala Chineke hiwere na-eguzosi ike. Nʼelu ya ka eji ihe e dere kaa akara: “Onyenwe anyị maara ndị bụ ndị nke ya,”<note caller="+" style="f"><char style="fr" closed="false">2:19 </char><char style="ft" closed="false"><char style="xt"><ref loc="NUM 16:5">Ọnụ 16:5</ref></char></char></note> ya na, “Ka onye ọbụla kpọrọ onwe ya onye nke Kraịst kwụsị ibi ndụ ajọ omume.”<verse eid="2TI 2:19"/></para>
  <para style="p">
    <verse number="20" style="v" sid="2TI 2:20"/>Nʼime ụlọ ukwuu, ọtụtụ ngwa ọrụ dị ya, ndị e ji ọlaedo maọbụ ọlaọcha, maọbụ osisi maọbụ ụrọ kpụọ. Ụfọdụ ka e ji eje ozi nʼoge nkwanye ugwu dị mkpa, ndị ọzọ ka e ji eje ozi nʼoge ọbụla. <verse eid="2TI 2:20"/><verse number="21" style="v" sid="2TI 2:21"/>Ọ bụrụ na onye ọbụla edoo onwe ya ọcha pụọ nʼihe ọjọọ niile, ọ ga-abụ ngwa ọrụ e mere maka ọrụ ndị kwesiri nkwanye ugwu, bụrụkwa onye dị nsọ, onye na-abara Onyenwe ya uru, na onye dị njikere mgbe ọbụla ịrụ ezi ọrụ.<verse eid="2TI 2:21"/></para>
  <para style="p">
    <verse number="22" style="v" sid="2TI 2:22"/>Gbanarị ihe ọbụla na-etinye ụdị echiche ọjọọ nke ụmụ okorobịa na-enwe nʼime gị, kama, na-agbaso ezi omume na okwukwe, na ịhụnanya na udo, ka gị na ndị na-akpọkukwa Onyenwe anyị site nʼobi dị ọcha na-emekọrịta. <verse eid="2TI 2:22"/><verse number="23" style="v" sid="2TI 2:23"/>Wezuga onwe gị nʼịrụ ụka nzuzu na nke amaghị ihe niile, nʼihi na ị maara na ha na-eweta ise okwu. <verse eid="2TI 2:23"/><verse number="24" style="v" sid="2TI 2:24"/>O kwesikwaghị ka ohu Onyenwe anyị bụrụ onye na-ese okwu, kama, ọ ga-abụ onye obiọma nye mmadụ niile, na onye ma otu e si ezi ihe, onye dị njikere ịnagide ihe ọjọọ e mere ya. <verse eid="2TI 2:24"/><verse number="25" style="v" sid="2TI 2:25"/>Ọ ga-ejiri obi dị nwayọ mgbe ọ na-adụ ndị iro ya ọdụ. Eleghị anya Chineke nwere ike mee ka ha chegharịa, bịa mata eziokwu. <verse eid="2TI 2:25"/><verse number="26" style="v" sid="2TI 2:26"/>Mgbe ahụ, ha nwere ike gbanahụ ọnya ekwensu, ka o jidechara ha ka ha mee uche ya.<verse eid="2TI 2:26"/></para>
  <chapter eid="2TI 2"/>
  <chapter number="3" style="c" sid="2TI 3"/>
  <para style="s1">Oge ikpeazụ</para>
  <para style="p">
    <verse number="1" style="v" sid="2TI 3:1"/>Ma mara nke a, na nʼoge dị oke egwu ga-adị mgbe ikpeazụ. <verse eid="2TI 3:1"/><verse number="2" style="v" sid="2TI 3:2"/>Nʼihi na ndị mmadụ ga-abụ ndị na-ahụ naanị onwe ha nʼanya, na ndị na-ahụ ego nʼanya. Ha ga-abụ ndị mpako, na ndị na-anya isi, ndị na-ekwujọ ibe ha, ndị na-adịghị asọpụrụ ndị mụrụ ha, maọbụ ikele ha ekele, na ndị na-adịghị ọcha nʼobi ha. <verse eid="2TI 3:2"/><verse number="3" style="v" sid="2TI 3:3"/>Ndị na-enweghị ịhụnanya nʼobi ha, ndị na-enweghị obi mgbaghara, ndị na-agba asịrị, ndị na-emebiga ihe ọjọọ oke, ndị na-eme dị ka anụ ọhịa, na ndị ihe ọma na-adịghị atọ ụtọ. <verse eid="2TI 3:3"/><verse number="4" style="v" sid="2TI 3:4"/>Ndị na-arara ibe ha nye nʼaka ndị iro ha, ndị isiike, ndị onwe ha juru afọ; ndị na-ahụ ihe ụtọ nke ụwa a nʼanya, kama ịhụ Chineke nʼanya. <verse eid="2TI 3:4"/><verse number="5" style="v" sid="2TI 3:5"/>Ha bụ ndị na-ebi ndụ ndị nke Chineke ma ha adịghị egosipụta ike dị na ndụ ahụ. Zere onwe gị nʼebe ndị dị otu a nọ.<verse eid="2TI 3:5"/></para>
  <para style="p">
    <verse number="6" style="v" sid="2TI 3:6"/>Ụfọdụ nʼime ha bụ ndị na-abanye nʼime ụlọ ndị mmadụ na-eduhiekwa ụmụ nwanyị na-enweghị uche, ndị ibu mmehie ha na-anyịgbu, na ndị a pụrụ iduhie nʼihi ọtụtụ ihe ọjọọ na-agụ mkpụrụobi ha agụụ. <verse eid="2TI 3:6"/><verse number="7" style="v" sid="2TI 3:7"/>Ndị a na-akụziri ihe oge niile, ma ha apụghị inweta amamihe nke eziokwu. <verse eid="2TI 3:7"/><verse number="8" style="v" sid="2TI 3:8"/>Dị ka Jenas na Jembaras si lụso Mosis ọgụ, otu a ka ndị a na-alụsokwa eziokwu ahụ ọgụ. Ha bụ ndị nwere obi rụrụ arụ, na ndị ndụ ha mere ka ha bụrụ ndị a jụrụ ajụ nʼebe okwukwe anyị dị. <verse eid="2TI 3:8"/><verse number="9" style="v" sid="2TI 3:9"/>Ma ha agaghị aga nʼihu nʼihi na nzuzu ha ga-apụta ihe nʼihu mmadụ niile, dịka nke mmadụ abụọ ahụ.<verse eid="2TI 3:9"/></para>
  <para style="s1">Ndụmọdụ ikpeazụ</para>
  <para style="p">
    <verse number="10" style="v" sid="2TI 3:10"/>Ma ugbu a, ị maara ihe niile banyere ozizi m, na omume m, na ebumnuche m, na okwukwe m na ntachiobi m, na ịhụnanya m, na ndidi m, <verse eid="2TI 3:10"/><verse number="11" style="v" sid="2TI 3:11"/>na mkpagbu m na ahụhụ niile nke dakwasịrị m nʼAntiọk, na Aikoniọm, na Listra. Ị maara ụdị mkpagbu dị iche iche m gabigara. Ma Onyenwe anyị napụtara m site nʼime ha niile. <verse eid="2TI 3:11"/><verse number="12" style="v" sid="2TI 3:12"/>Nʼezie, ndị niile chọrọ ibi ndụ ịsọpụrụ Chineke nʼime Kraịst Jisọs ga-agabiga mkpagbu. <verse eid="2TI 3:12"/><verse number="13" style="v" sid="2TI 3:13"/>Ma ndị mmadụ ọjọọ na ndị na-ebi ndụ aghụghọ ga-ajọ njọ karịa ka ha dị. Ha ga-eduhie ndị ọzọ, ma bụrụkwa ndị a ga-eduhie. <verse eid="2TI 3:13"/><verse number="14" style="v" sid="2TI 3:14"/>Ma gị onwe gị, nọgidesie ike nʼihe ịmụtara na ihe i kwenyesịrị ike na ya, ebe ị maara onye i si nʼaka ya mụta ha. <verse eid="2TI 3:14"/><verse number="15" style="v" sid="2TI 3:15"/>Ị maara na ọ bụ site nʼoge ị bụ nwantakịrị ka ihe e dere nʼakwụkwọ nsọ jiri doo gị anya, nke nwere ike ikuziri gị maka nzọpụta site nʼokwukwe i nwere nʼime Kraịst Jisọs. <verse eid="2TI 3:15"/><verse number="16" style="v" sid="2TI 3:16"/>Ihe niile dị nʼakwụkwọ nsọ bụ ihe si nʼuche Chineke pụta. Ha bara uru maka izi anyị ihe, igosi erughị eru anyị, ịtụziri anyị aka nʼụzọ dị mma, na ịzụ anyị nʼụzọ ezi omume: <verse eid="2TI 3:16"/><verse number="17" style="v" sid="2TI 3:17"/>ka onye nke Chineke zuo oke, dịkwa njikere maka ịrụ ezi ọrụ niile ọbụla.<verse eid="2TI 3:17"/></para>
  <chapter eid="2TI 3"/>
  <chapter number="4" style="c" sid="2TI 4"/>
  <para style="p">
    <verse number="1" style="v" sid="2TI 4:1"/>Ya mere, ana m adụsi gị ọdụ ike nʼihu Chineke na nʼihu Kraịst Jisọs, onye ga-ekpe ndị dị ndụ na ndị nwụrụ anwụ ikpe. Ejikwa m ọbịbịa ya na alaeze ya na-asị gị, <verse eid="2TI 4:1"/><verse number="2" style="v" sid="2TI 4:2"/>kwusaa okwu ahụ mgbe niile; dịkwa njikere, mgbe o kwesiri ekwesi na mgbe ọ na-ekwesighị, jiri ya nye ntụziaka, jiri ya baa mba, jirikwa ya gbaa ndị mmadụ ume, site na ntachiobi na ilezi anya inye ezi ndụmọdụ. <verse eid="2TI 4:2"/><verse number="3" style="v" sid="2TI 4:3"/>Nʼihi na oge na-abịa mgbe ụfọdụ mmadụ na-agaghị anagidekwa eziokwu ahụ, kama ha ga-agagharị ịchọ ndị ozizi ha ga-eji gbaa onwe ha gburugburu, ndị ga-ezi ha ihe ha chọrọ ịnụ. <verse eid="2TI 4:3"/><verse number="4" style="v" sid="2TI 4:4"/>Ha agaghị ege ntị nʼeziokwu ahụ, kama ha ga-ege ntị nʼakụkọ na-enweghị isi. <verse eid="2TI 4:4"/><verse number="5" style="v" sid="2TI 4:5"/>Ma guzosie ike, nọọ na nche mgbe niile, na-edi ahụhụ, na-arụkwa ọrụ gị dịka onye oziọma. Rụzukwaa ihe ị kwesiri ịrụ nʼọrụ gị.<verse eid="2TI 4:5"/></para>
  <para style="p">
    <verse number="6" style="v" sid="2TI 4:6"/>Nʼihi na ugbu a, abụrụla m rịị onye a na-awụpụ dị ka aja ihe ọṅụṅụ, oge ụla m eruokwala. <verse eid="2TI 4:6"/><verse number="7" style="v" sid="2TI 4:7"/>Alụsịala m ọgụ ọma ahụ, agbasịala m ọsọ ahụ, edebezuokwala m okwukwe ahụ. <verse eid="2TI 4:7"/><verse number="8" style="v" sid="2TI 4:8"/>Ugbu a, e deberela m okpueze nke ezi omume, nke Onyenwe anyị, onye ikpe ezi omume ahụ, ga-enye m nʼụbọchị ahụ. Ma ọ bụghị naanị m ka ọ ga-enye ya, kama ọ ga-enyekwa ya ndị ahụ niile ọ na-agụsị agụ ike ịhụ ya anya.<verse eid="2TI 4:8"/></para>
  <para style="s1">Okwu banyere ihe mere</para>
  <para style="p">
    <verse number="9" style="v" sid="2TI 4:9"/>Gbalịsie ike ịbịakwute m ọsịịsọ, <verse eid="2TI 4:9"/><verse number="10" style="v" sid="2TI 4:10"/>nʼihi na Dimas onye hụrụ ihe ndụ a nʼanya ahapụla m gaa Tesalonaịka. Kresens agaala Galeshịa, Taịtọs agakwaala Dalmetia. <verse eid="2TI 4:10"/><verse number="11" style="v" sid="2TI 4:11"/>Ọ bụ naanị Luk nọnyere m. Mgbe ị na-abịa, kpọta Mak nʼihi na ọ ga-enyere m aka nʼije ozi m. <verse eid="2TI 4:11"/><verse number="12" style="v" sid="2TI 4:12"/>Ezipụla m Taịkikọs ka ọ gaa Efesọs. <verse eid="2TI 4:12"/><verse number="13" style="v" sid="2TI 4:13"/>Mgbe ị na-abịa, wetara m uwe m ji achụ oyi, bụ nke m hapụrụ nʼaka Kapọs na Troas, wetakwara m akwụkwọ m niile ahụ dị nʼebe ahụ, ọkachasị akwụkwọ akpụkpọ anụ niile ahụ.<verse eid="2TI 4:13"/></para>
  <para style="p">
    <verse number="14" style="v" sid="2TI 4:14"/>Alegzanda onye na-akpụ ọla emeela m ọtụtụ ihe ọjọọ. Onyenwe anyị ga-akwụghachi ya dị ka ihe o mere m si dị. <verse eid="2TI 4:14"/><verse number="15" style="v" sid="2TI 4:15"/>Kpachara anya nʼebe ọ nọ, nʼihi na o guzosiri ike megide ihe niile anyị kwuru.<verse eid="2TI 4:15"/></para>
  <para style="p">
    <verse number="16" style="v" sid="2TI 4:16"/>Na mbụ, mgbe m pụtara ikpere ọnụ m, ọ dịghị onye kwụnyeere m. Ha niile gbahapụrụ m. Ka a hapụ ịgụnyere ha omume a dị ka mmehie. <verse eid="2TI 4:16"/><verse number="17" style="v" sid="2TI 4:17"/>Ma Onyenwe anyị nọnyeere m, nyekwa m ike ikwusa oziọma ka ndị mba ọzọ niile nụrụ ya. Ọ zọpụtara m, site nʼọnụ ọdụm. <verse eid="2TI 4:17"/><verse number="18" style="v" sid="2TI 4:18"/>Onyenwe anyị ga-azọpụtakwa m site nʼihe ọjọọ niile ọbụla, kpọbata m nʼudo baa nʼalaeze eluigwe ya. Ọ bụ ya ka otuto dịrị ruo mgbe niile ebighị ebi. Amen.<verse eid="2TI 4:18"/></para>
  <para style="b"/>
  <para style="s1">Ekele ikpeazụ</para>
  <para style="p">
    <verse number="19" style="v" sid="2TI 4:19"/>Keleere m Prisila na Akwila na ndị niile bi nʼụlọ Onisiferọs.<verse eid="2TI 4:19"/></para>
  <para style="b"/>
  <para style="p">
    <verse number="20" style="v" sid="2TI 4:20"/>Erastọs nọ na Kọrint, ma ahapụrụ m Trofimọs na Melitọs nʼọnọdụ ahụ esighị ike. <verse eid="2TI 4:20"/><verse number="21" style="v" sid="2TI 4:21"/>Jisie ike bịarute nʼebe a tupu oge oyi eruo.</para>
  <para style="b" vid="2TI 4:21"/>
  <para style="p" vid="2TI 4:21">Yubulọs na-ekele gị, ya na Pudins, na Lainọs na Klọdia na ụmụnna anyị niile.<verse eid="2TI 4:21"/></para>
  <para style="b"/>
  <para style="p">
    <verse number="22" style="v" sid="2TI 4:22"/>Ka Onyenwe anyị nọnyere mmụọ gị. Ka amara dịnyere gị.<verse eid="2TI 4:22"/></para>
  <chapter eid="2TI 4"/>
</usx>
