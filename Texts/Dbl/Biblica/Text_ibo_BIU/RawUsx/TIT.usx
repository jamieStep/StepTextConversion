<?xml version="1.0" encoding="UTF-8"?>
<usx version="3.0">
  <book code="TIT" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Taịtọs</para>
  <para style="toc1">Taịtọs</para>
  <para style="toc2">Taịtọs</para>
  <para style="toc3">Taị</para>
  <para style="mt1">Taịtọs</para>
  <para style="mt4">(Pọl dere ya nʼafọ 65 mgbe a mụsịrị Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Taịtọs bụ otu nʼime ndị so Pọl na-agbasa oziọma. Ma nʼoge Pọl dere akwụkwọ a Taịtọs nọ nʼobodo Kriit na-elekọta nzukọ Kraịst dị nʼebe ahụ. Ọrụ Taịtọs nwere ịrụ na Kriit bụ ịhọpụta ndị ndu nke ụlọ nzukọ ahụ. Nʼakwụkwọ a, Pọl depụtara ihe ga-enyere Taịtọs aka ịmata ụdị ndị ọ ga-ahọpụta. Ọzọkwa, Pọl mekwara ka Taịtọs mata ụdị ndụ ndị e si na mmehie ha zọpụta kwesiri ibi.</para>
  <para style="iot">Usoro e si dee ya:</para>
  <para style="io1">Ekele Pọl <char style="ior"><ref loc="TIT 1:1-4">1:1-4</ref></char></para>
  <para style="io1">Nhọpụta ndị ndu <char style="ior"><ref loc="TIT 1:5-16">1:5-16</ref></char></para>
  <para style="io1">Ndụ nke onye Kraịst <char style="ior"><ref loc="TIT 2:1-3:15">2:1–3:15</ref></char></para>
  <para style="ie"/>
  <chapter number="1" style="c" sid="TIT 1"/>
  <para style="p">
    <verse number="1" style="v" sid="TIT 1:1"/>Akwụkwọ ozi a si nʼaka m, Pọl, odibo Chineke, na onyeozi Jisọs Kraịst, onye ahọpụtara ime ka okwukwe ndị Chineke, na nghọta banyere ịmara eziokwu ahụ na-eduba na ndụ ịsọpụrụ Chineke gaa nʼihu, <verse eid="TIT 1:1"/><verse number="2" style="v" sid="TIT 1:2"/>nke a dabere nʼolileanya maka ndụ ebighị ebi, nke Chineke onye na-adịghị agha ụgha kwerelarị na nkwa tupu mmalite nke oge. <verse eid="TIT 1:2"/><verse number="3" style="v" sid="TIT 1:3"/>Mgbe oge imezu nkwa ahụ ruru, o mere ka okwu ya pụta ìhè site na nkwusa oziọma, nke e nyefere m nʼaka idebe, dị ka Chineke Onye nzọpụta anyị si nye ya nʼiwu.<verse eid="TIT 1:3"/></para>
  <para style="b"/>
  <para style="p">
    <verse number="4" style="v" sid="TIT 1:4"/>Ọ bụ gị Taịtọs, ezi nwa m nwoke nʼime okwukwe nke anyị nwekọrọ.</para>
  <para style="b" vid="TIT 1:4"/>
  <para style="p" vid="TIT 1:4">Ka amara na udo nke sitere na Chineke bụ Nna, na Kraịst Jisọs Onye nzọpụta anyị dịrị gị.<verse eid="TIT 1:4"/></para>
  <para style="b"/>
  <para style="s1">Ọrụ dịrị Taịtọs</para>
  <para style="p">
    <verse number="5" style="v" sid="TIT 1:5"/>Ahapụrụ m gị na Kriit ka i dozie ihe ụfọdụ a na-edozibeghị, ka ị họpụtakwa ndị okenye nʼobodo niile, dị ka m siri nye gị nʼiwu. <verse eid="TIT 1:5"/><verse number="6" style="v" sid="TIT 1:6"/>Ọ ga-abụ onye a na-enweghị ihe ịta ụta, ọ ga-abụ onye na-alụ otu nwanyị. Ụmụ ya bụ ndị kwere ekwe, ndị ama na ha anaghị ebi ndụ ọjọọ, maọbụ na-eme isiike. <verse eid="TIT 1:6"/><verse number="7" style="v" sid="TIT 1:7"/>Ebe ọ bụ na onye nlekọta nʼahụ ihe banyere chọọchị Chineke, ọ ga-abụ onye na-enweghị ihe ịta ụta. Ọ gaghị abụ onye nganga, onye na-ewe iwe ọkụ, onye na-aṅụbiga mmanya oke, onye na-alụ ọgụ mgbe niile, onye hụrụ ego nʼanya. <verse eid="TIT 1:7"/><verse number="8" style="v" sid="TIT 1:8"/>Ọ ga-abụ onye na-anabata ndị ọbịa, na onye na-ahụ ezi ihe nʼanya. Ọ ga-abụ onye na-akwanyere onwe ya ugwu, ezi mmadụ ụzọ ya kwụ ọtọ, onye dị nsọ, na onyeisi zuruoke. <verse eid="TIT 1:8"/><verse number="9" style="v" sid="TIT 1:9"/>Ọ ga-abụkwa onye jidesiri oziọma ahụ nke kwesiri ntụkwasị obi aka ike dịka eziri ya. Nke ga-eme ka o nwe ike gbaa ndị ọzọ ume site na ozizi ahụ nke zuruoke, nakwa ịtụ ndị ahụ na-eguzogide ya mmehie ha nʼihu.<verse eid="TIT 1:9"/></para>
  <para style="s1">Igbochi ndị ozizi ụgha</para>
  <para style="p">
    <verse number="10" style="v" sid="TIT 1:10"/>Nʼihi na e nwere ọtụtụ mmadụ ndị na-ekweghị, ndị na-ekwu okwu efu, na ndị aghụghọ, nke ka nke, ndị si nʼotu ndị obibi ugwu pụta. <verse eid="TIT 1:10"/><verse number="11" style="v" sid="TIT 1:11"/>Aghaghị ịkwụsị ha maka na ha na-akụzi ihe ha ekwesighị ikuzi nʼihi ego, si otu ahụ na-eme ka ọtụtụ ezinaụlọ gbasaa. <verse eid="TIT 1:11"/><verse number="12" style="v" sid="TIT 1:12"/>Ọ bụ otu onye nʼime ha, onye bụkwa onye amụma ha kwuru okwu banyere ha sị, “Ndị Kriit niile bụ ndị ụgha. Ha kwara obi nʼazụ dị ka anụ ọhịa jọrọ njọ. Ha bụ ndị umengwụ nwere akpịrị ogologo.” <verse eid="TIT 1:12"/><verse number="13" style="v" sid="TIT 1:13"/>Nʼezie, okwu a bụ eziokwu. Nʼihi nke a, baara ha mba nʼolu ike banyere mmehie ha ka ha nwee ike zuo oke nʼokwukwe, <verse eid="TIT 1:13"/><verse number="14" style="v" sid="TIT 1:14"/>ka ha kwụsị ige ntị nʼakụkọ ifo ndị Juu na-akọ, maọbụ iwu nke ndị jụrụ ịnabata eziokwu nyere. <verse eid="TIT 1:14"/><verse number="15" style="v" sid="TIT 1:15"/>Ihe niile dị ọcha nʼebe ndị dị ọcha nọ, o nweghị ihe ọbụla dị ọcha nʼebe ndị rụrụ arụ na ndị na-ekweghị ekwe nọ. Nʼihi na uche ha na akọnuche ha rụrụ arụ. <verse eid="TIT 1:15"/><verse number="16" style="v" sid="TIT 1:16"/>Ha na-ekwupụta na ha maara Chineke, ma ha ji omume ha na-agọnarị ya. Ha bụkwa ndị na-akpọ mmadụ ibe ha asị, ndị isiike, na ndị na-adịghị ike nʼezi ọrụ ọbụla.<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="s1">Ezi ozizi na ezi agwa</para>
  <para style="p">
    <verse number="1" style="v" sid="TIT 2:1"/>Nʼakụkụ nke gị, na-akụzi ihe kwesiri eziokwu nke okwukwe. <verse eid="TIT 2:1"/><verse number="2" style="v" sid="TIT 2:2"/>Gwa ndị okenye nwoke ka ha nwee anya udo, ka ha nwee akọnuche zuruoke, ka ha bụrụ ndị kwesiri nsọpụrụ, ndị okwukwe ha siri ike, ndị na-ahụ ibe ha nʼanya, na ndị nwekwara ntachiobi.<verse eid="TIT 2:2"/></para>
  <para style="p">
    <verse number="3" style="v" sid="TIT 2:3"/>Nʼotu aka ahụ, gwa ndị okenye nwanyị ka ha na-eme omume dị ka ụmụ nwanyị dị nsọ. Ka ha ghara ịbụ ndị na-agba asịrị maọbụ ohu nke ịṅụbiga mmanya oke. Kama ha na-akụzi ihe dị mma. <verse eid="TIT 2:3"/><verse number="4" style="v" sid="TIT 2:4"/>Ha ga-esi otu a kuziere ụmụ agbọghọ ka ha ga-esi hụ di ha na ụmụ ha nʼanya. <verse eid="TIT 2:4"/><verse number="5" style="v" sid="TIT 2:5"/>Ka ha bụrụkwa ndị akọnuche ha zuruoke, ndị dị ọcha nʼobi, ndị na-edozi ezinaụlọ di ha, ndị na-eme ebere, ndị na-edo onwe ha nʼokpuru di ha, ka onye ọbụla ghara ikwulu okwu Chineke.<verse eid="TIT 2:5"/></para>
  <para style="p">
    <verse number="6" style="v" sid="TIT 2:6"/>Nʼotu ụzọ ahụ kwa, gbaakwa ụmụ okorobịa ume ka ha jide onwe ha. <verse eid="TIT 2:6"/><verse number="7" style="v" sid="TIT 2:7"/>Nʼihe niile ị na-eme, mee onwe gị ihe ịma atụ ndị ọzọ ga na-eṅomi nʼime ezi omume. Na nkuzi gị niile, gosikwa izuoke na ikwesi ntụkwasị obi. <verse eid="TIT 2:7"/><verse number="8" style="v" sid="TIT 2:8"/>Ka ozi gị bụrụ nke kwụ ọtọ mmadụ apụghị ịma ikpe, ka ihere mee onye na-agbagha gị okwu, ebe ọ bụ na onweghi ihe ọjọọ ọ ga-ekwu gbasara anyị.<verse eid="TIT 2:8"/></para>
  <para style="p">
    <verse number="9" style="v" sid="TIT 2:9"/>Gwa ndị ohu ka ha na-erubere ndị nwe ha isi, ka ha na-eme ihe ga-atọ onyenwe ha ụtọ mgbe niile. Ka ha hapụ ịsa ndị nwe ha okwu, <verse eid="TIT 2:9"/><verse number="10" style="v" sid="TIT 2:10"/>ka ha ghara izu ohi, kama ka ha gosi na ha bụ ndị kwesiri ntụkwasị obi. Nʼụzọ dị otu a, ha ga-ewetara ihe anyị na-akụzi maka Chineke Onye nzọpụta anyị otuto nʼihe niile ha na-eme.<verse eid="TIT 2:10"/></para>
  <para style="p">
    <verse number="11" style="v" sid="TIT 2:11"/>Nʼihi na Chineke emela ka amara ya nke wetaara mmadụ niile nzọpụta pụta ìhè. <verse eid="TIT 2:11"/><verse number="12" style="v" sid="TIT 2:12"/>Ọ bụkwa amara a na-akụziri anyị ka anyị jụ ndụ asọpụrụghị Chineke na nke ịgbaso ọchịchọ ọjọọ dị nʼụwa, kama ka anyị bie ndụ dị ka ndịisi zuruoke na ndụ ezi omume, nakwa ịtụ egwu Chineke nʼọgbọ nke oge a. <verse eid="TIT 2:12"/><verse number="13" style="v" sid="TIT 2:13"/>Otu a ka anyị ga-esi na-eche olileanya anyị dị ngọzị bụ ọbịbịa nke otuto nke Chineke anyị dị ukwuu, na Onye nzọpụta anyị bụ Jisọs Kraịst. <verse eid="TIT 2:13"/><verse number="14" style="v" sid="TIT 2:14"/>Ọ bụ ya jiri onwe ya chụọ aja nʼihi anyị, ka ọ gbapụta anyị site nʼajọ omume anyị niile, na ido ndị ga-abụ ndị nke ya ọcha nye onwe ya, ndị ọ na-agụ agụụ ime ihe dị mma mgbe niile.<verse eid="TIT 2:14"/></para>
  <para style="p">
    <verse number="15" style="v" sid="TIT 2:15"/>Na-akụzi ihe ndị a, werekwa ha na-adụ ndị gị ọdụ site nʼikike niile i nwere. Werekwa ha na-atụ ha mmehie ha nʼihu. Ka mmadụ ọbụla ghara ilelị gị anya.<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="s1">Ime ihe dị mma</para>
  <para style="p">
    <verse number="1" style="v" sid="TIT 3:1"/>Chetara ndị nke gị ka ha doo onwe ha nʼokpuru ndịisi na ndị ọchịchị, ka ha rubere ha isi, dịkwa njikere ịrụ ọrụ ọma ọbụla. <verse eid="TIT 3:1"/><verse number="2" style="v" sid="TIT 3:2"/>Gwa ha ka ha ghara ikwulu onye ọbụla, ka ha gharakwa ịlụ ọgụ, kama, ka ha bụrụ enyi mmadụ niile, na-egosikwa ịdị nwayọọ ha nʼebe mmadụ niile nọ.<verse eid="TIT 3:2"/></para>
  <para style="p">
    <verse number="3" style="v" sid="TIT 3:3"/>Nʼihi na mbụ, anyị onwe anyị bụ ndị nzuzu, ndị na-enupu isi, na ndị na-enweghị uche. Anyị bụ ohu agụụ ihe ọjọọ, na ihe ụtọ dị iche iche. Anyị biri ndụ obi ọjọọ na ekworo, na ịkpọrịta onwe anyị asị. <verse eid="TIT 3:3"/><verse number="4" style="v" sid="TIT 3:4"/>Ma mgbe obiọma na ịhụnanya Chineke Onye nzọpụta anyị pụtara ihe, <verse eid="TIT 3:4"/><verse number="5" style="v" sid="TIT 3:5"/>ọ zọpụtara anyị, ma ọ bụghị nʼihi ezi ihe ndị anyị mere, kama ọ bụ site nʼebere ya. Ọ zọpụtara anyị site na nsacha nke ịmụ ọzọ na nnwogharị nke Mmụọ Nsọ, <verse eid="TIT 3:5"/><verse number="6" style="v" sid="TIT 3:6"/>onye ọ wụsara anyị nʼuju site nʼOnye nzọpụta anyị bụ Jisọs Kraịst, <verse eid="TIT 3:6"/><verse number="7" style="v" sid="TIT 3:7"/>ka ọ bụrụ na ebe e sitere nʼamara gụọ anyị dịka ndị ezi omume, anyị ga-abụ ndị nketa, ndị nwere olileanya ndụ ebighị ebi. <verse eid="TIT 3:7"/><verse number="8" style="v" sid="TIT 3:8"/>Okwu a kwesiri ntụkwasị obi, ọ ga-amasị m ma i kwusie ihe ndị a ike, ka ndị kweere na Chineke, lezie anya nʼịrụ ezi ọrụ. Ihe ndị a dị mma na-abakwara mmadụ uru.<verse eid="TIT 3:8"/></para>
  <para style="p">
    <verse number="9" style="v" sid="TIT 3:9"/>Ma zere ịrụ ụka nzuzu na ịgụ agbụrụ ọmụmụ, esemokwu niile, na ọgụ niile ndị mmadụ na-alụ banyere iwu. Ihe ndị a niile abaghị uru ọbụla, ha bụ ihe efu. <verse eid="TIT 3:9"/><verse number="10" style="v" sid="TIT 3:10"/>Gbasara onye na-akpa oke, ị dụchaa ya ọdụ ihe dịka otu ugboro maọbụ abụọ, leghara ya anya. <verse eid="TIT 3:10"/><verse number="11" style="v" sid="TIT 3:11"/>Ebe ị ma na onye dị otu a bụ onye ndahie na onye ajọọ omume, o jirila aka ya maa onwe ya ikpe.<verse eid="TIT 3:11"/></para>
  <para style="b"/>
  <para style="s1">Okwu mmechi</para>
  <para style="p">
    <verse number="12" style="v" sid="TIT 3:12"/>Ana m akwado izitere gị Atemas maọbụ Taịkikọs. Gbalịa bịakwute m na Nikopolis, maka nʼebe ahụ ka m kpebiri ịnọ nʼoge oyi. <verse eid="TIT 3:12"/><verse number="13" style="v" sid="TIT 3:13"/>Gbaa mbọ zipụ Zenas bụ onye ọkaikpe, na Apọlọs, ngwangwa nʼije ha. Hụkwa na ha ji ihe niile dị ha mkpa.<verse eid="TIT 3:13"/></para>
  <para style="b"/>
  <para style="p">
    <verse number="14" style="v" sid="TIT 3:14"/>Nʼihi na ọ dị mkpa ka ndị anyị mụta inyere ndị niile chọrọ enyemaka ha aka. Ọ bụ nke a ga-eme ka ha bụrụ ndị na-amị mkpụrụ.<verse eid="TIT 3:14"/></para>
  <para style="b"/>
  <para style="p">
    <verse number="15" style="v" sid="TIT 3:15"/>Ndị niile mụ na ha nọ nʼebe a na-ekele gị.</para>
  <para style="p" vid="TIT 3:15">Kelekwara anyị ndị niile hụrụ anyị nʼanya nʼime okwukwe.</para>
  <para style="b" vid="TIT 3:15"/>
  <para style="p" vid="TIT 3:15">Ka amara dịnyere unu niile.<verse eid="TIT 3:15"/></para>
  <chapter eid="TIT 3"/>
</usx>
