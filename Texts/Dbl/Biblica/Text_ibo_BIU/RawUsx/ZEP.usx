<?xml version="1.0" encoding="UTF-8"?>
<usx version="3.0">
  <book code="ZEP" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Zefanaya</para>
  <para style="toc1">Zefanaya</para>
  <para style="toc2">Zefanaya</para>
  <para style="toc3">Zef</para>
  <para style="mt1">Zefanaya</para>
  <para style="mt4">(Zefanaya dere ya nʼafọ 330 tupu a mụọ Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Zefanaya onye amụma buru amụma ya na Juda tupu ndị Babilọn adọta ndị bi nʼime ya nʼagha. Ọ rụrụ ọrụ ibu amụma na nkwusa ya nʼoge ọchịchị Josaya eze Juda. Eze Josaya gbalịrị idozi ihe ụfọdụ na-emebi emebi, ma ndị Juu bi nʼoge ahụ daghachiri azụ na-ebikwa ndụ ọjọọ ha. Ọ bụ nʼọnọdụ ndụ ọjọọ ha ka ndị Babilọn ji dọta Jerusalem nʼagha. Zefanaya gosiri na nkwusa ya na Chineke bụ onye ezi omume, gosikwa na ndị Juda, na obodo ndị ọzọ gbara ha gburugburu ga-ata ahụhụ nʼihi mmehie ha megide Chineke.</para>
  <para style="iot">Usoro e si dee ya:</para>
  <para style="io1">Ọbịbịa nke ikpe ọmụma Chineke <char style="ior"><ref loc="ZEP 1:1-2:3">1:1–2:3</ref></char></para>
  <para style="io1">Ikpe ọmụma dịrị Jerusalem, na mba ndị ọzọ <char style="ior"><ref loc="ZEP 2:4-3:8">2:4–3:8</ref></char></para>
  <para style="io1">Ngọzị ga-emesịa dịrị Juda <char style="ior"><ref loc="ZEP 3:9-20">3:9-20</ref></char></para>
  <para style="ie"/>
  <chapter number="1" style="c" sid="ZEP 1"/>
  <para style="p">
    <verse number="1" style="v" sid="ZEP 1:1"/>Okwu <char style="nd">Onyenwe anyị</char> nke rutere Zefanaya, nwa Kushi, nwa nwa Gedaliya, bụ nwa Amaraya. Amaraya bụ nwa Hezekaya. Ozi a bịara nʼoge Josaya nwa Amọn, bụ eze Juda.<verse eid="ZEP 1:1"/></para>
  <para style="s1">Ikpe ọmụma dịrị ụwa niile nʼụbọchị nke Onyenwe anyị</para>
  <para style="q1">
    <verse number="2" style="v" sid="ZEP 1:2"/>“Aga m azachapụ ihe niile</para>
  <para style="q2" vid="ZEP 1:2">site nʼelu ụwa,”</para>
  <para style="q2" vid="ZEP 1:2">Otu a ka <char style="nd">Onyenwe anyị</char> kwubiri.<verse eid="ZEP 1:2"/></para>
  <para style="q1">
    <verse number="3" style="v" sid="ZEP 1:3"/>“Aga m azachapụ mmadụ na anụmanụ.</para>
  <para style="q2" vid="ZEP 1:3">Aga m azachapụ ụmụ anụ ufe niile nke dị nʼeluigwe,</para>
  <para style="q2" vid="ZEP 1:3">zachapụkwa azụ niile nke dị nʼosimiri,</para>
  <para style="q2" vid="ZEP 1:3">na arụsị niile dị iche iche nke na-eme ka ndị ajọ mmadụ sụọ ngọngọ.”</para>
  <para style="b" vid="ZEP 1:3"/>
  <para style="q1" vid="ZEP 1:3">“Mgbe m kpochapụrụ<note caller="+" style="f"><char style="fr" closed="false">1:3 </char><char style="ft" closed="false">Maọbụ, </char><char style="fqa" closed="false">lara mmadụ niile nʼiyi</char></note> mmadụ niile</para>
  <para style="q2" vid="ZEP 1:3">site nʼelu ụwa,”</para>
  <para style="q2" vid="ZEP 1:3">otu a ka <char style="nd">Onyenwe anyị</char> kwubiri.<verse eid="ZEP 1:3"/></para>
  <para style="s1">Ahụhụ dịrị Juda</para>
  <para style="q1">
    <verse number="4" style="v" sid="ZEP 1:4"/>“Aga m esetipụ aka m megide Juda,</para>
  <para style="q2" vid="ZEP 1:4">megidekwa ndị niile bi na Jerusalem.</para>
  <para style="q1" vid="ZEP 1:4">Aga m ebipụkwa ndị niile na-efe Baal fọdụrụ nʼebe a,</para>
  <para style="q2" vid="ZEP 1:4">na aha ndị nchụaja arụsị niile, ma ndị nchụaja niile na-ekpere arụsị,<verse eid="ZEP 1:4"/></para>
  <para style="q1">
    <verse number="5" style="v" sid="ZEP 1:5"/>bụ ndị ahụ niile na-anọ nʼelu ụlọ ha</para>
  <para style="q2" vid="ZEP 1:5">na-akpọ isiala nye ọnwa na kpakpando,</para>
  <para style="q1" vid="ZEP 1:5">ha na ndị ahụ niile na-akpọrọ Onyenwe anyị isiala, na-eji aha ya nʼaṅụ iyi,</para>
  <para style="q2" vid="ZEP 1:5">ma na-ejikwa Milkọm<note caller="+" style="f"><char style="fr" closed="false">1:5 </char><char style="ft" closed="false">Maọbụ, </char><char style="fqa" closed="false">Molek</char></note> na-aṅụ iyi,<verse eid="ZEP 1:5"/></para>
  <para style="q1">
    <verse number="6" style="v" sid="ZEP 1:6"/>na ndị ahụ niile na-alaghachi azụ site nʼiso <char style="nd">Onyenwe anyị</char>,</para>
  <para style="q2" vid="ZEP 1:6">na ndị ahụ na-adịghị achọ <char style="nd">Onyenwe anyị</char>, maọbụ jụta ase site nʼaka ya.”<verse eid="ZEP 1:6"/></para>
  <para style="b"/>
  <para style="q1">
    <verse number="7" style="v" sid="ZEP 1:7"/>Dere duu nʼihu Onye kachasị ihe niile elu, bụ <char style="nd">Onyenwe anyị</char></para>
  <para style="q2" vid="ZEP 1:7">nʼihi na ụbọchị ikpe ya ahụ dị egwu na-abịa nso.</para>
  <para style="q1" vid="ZEP 1:7">
    <char style="nd">Onyenwe anyị</char> ejikerela ịchụ aja;</para>
  <para style="q2" vid="ZEP 1:7">o doola ndị ọ kpọrọ oriri nsọ.<verse eid="ZEP 1:7"/></para>
  <para style="b"/>
  <para style="q1">
    <verse number="8" style="v" sid="ZEP 1:8"/>“Nʼụbọchị ịchụ aja nke <char style="nd">Onyenwe anyị</char> ahụ,</para>
  <para style="q2" vid="ZEP 1:8">aga m ata ndịisi niile</para>
  <para style="q2" vid="ZEP 1:8">na ụmụ eze niile,</para>
  <para style="q1" vid="ZEP 1:8">na ndị niile na-eyi uwe</para>
  <para style="q2" vid="ZEP 1:8">e si na mba ọzọ bubata ahụhụ.<verse eid="ZEP 1:8"/></para>
  <para style="q1">
    <verse number="9" style="v" sid="ZEP 1:9"/>Nʼụbọchị ahụ, aga m ata ha ahụhụ</para>
  <para style="q2" vid="ZEP 1:9">bụ ndị niile na-adịghị azọ ụkwụ nʼọnụ ụzọ mbata,<note caller="+" style="f"><char style="fr" closed="false">1:9 </char><char style="ft" closed="false">Ndị na-amafe mbata ọnụ ụzọ</char></note><note caller="+" style="f"><char style="fr" closed="false">1:9 </char><char style="ft" closed="false">Gụọ <char style="xt"><ref loc="1SA 5:5">1Sa 5:5</ref></char></char></note></para>
  <para style="q1" vid="ZEP 1:9">ndị ji ihe ike na aghụghọ</para>
  <para style="q2" vid="ZEP 1:9">na-emejupụta ụlọ arụsị ha.<verse eid="ZEP 1:9"/></para>
  <para style="b"/>
  <para style="q1">
    <verse number="10" style="v" sid="ZEP 1:10"/>“Nʼụbọchị ahụ,”</para>
  <para style="q2" vid="ZEP 1:10">otu a ka <char style="nd">Onyenwe anyị</char> kwubiri ya,</para>
  <para style="q1" vid="ZEP 1:10">“olu iti mkpu akwa ga-esite nʼỌnụ Ụzọ Ama Azụ daa,</para>
  <para style="q2" vid="ZEP 1:10">mkpu nke ịkwasi akwa ike ga-ada site nʼebe obibi ọhụrụ ahụ,</para>
  <para style="q2" vid="ZEP 1:10">na ụzụ oke ntiwa site nʼugwu nta niile.<verse eid="ZEP 1:10"/></para>
  <para style="q1">
    <verse number="11" style="v" sid="ZEP 1:11"/>Kwasienụ akwa ike unu ndị niile bi nʼakụkụ ebe ahịa dị;</para>
  <para style="q2" vid="ZEP 1:11">nʼihi na a ga-egbuchapụ ndị ahịa unu niile.</para>
  <para style="q2" vid="ZEP 1:11">Ndị niile na-eji ọlaọcha azụ ahịa ka a ga-ebibi.<verse eid="ZEP 1:11"/></para>
  <para style="q1">
    <verse number="12" style="v" sid="ZEP 1:12"/>Nʼoge ahụ, aga m eji oriọna nyobanyechaa anya nʼakụkụ niile nke Jerusalem.</para>
  <para style="q2" vid="ZEP 1:12">Aga m ata ndị ahụ niile na-anọ nʼahụ dị jụụ ahụhụ,</para>
  <para style="q2" vid="ZEP 1:12">bụ ndị ahụ dọọrọ dịka ike mmanya a ṅụfọdụrụ aṅụfọ,</para>
  <para style="q1" vid="ZEP 1:12">ndị na-eche nʼobi ha sị, ‘O nweghị ihe <char style="nd">Onyenwe anyị</char> ga-eme anyị,</para>
  <para style="q2" vid="ZEP 1:12">maọbụ ihe ọma, maọbụ ihe ọjọọ.’<verse eid="ZEP 1:12"/></para>
  <para style="q1">
    <verse number="13" style="v" sid="ZEP 1:13"/>Akụ ha ga-abụ ihe a kwakọrọ nʼike,</para>
  <para style="q2" vid="ZEP 1:13">a ga-akwatukwa ụlọ ha niile.</para>
  <para style="q1" vid="ZEP 1:13">Ọ bụ ezie na ha ga-ewu ụlọ,</para>
  <para style="q2" vid="ZEP 1:13">ma ha agaghị ebi nʼime ha;</para>
  <para style="q1" vid="ZEP 1:13">ọ bụ ezie na ha ga-akọ ubi vaịnị,</para>
  <para style="q2" vid="ZEP 1:13">ma ha agaghị aṅụ mmanya si na ha.”<verse eid="ZEP 1:13"/></para>
  <para style="b"/>
  <para style="s1">Ụbọchị ukwu nke <char style="nd">Onyenwe anyị</char></para>
  <para style="q1">
    <verse number="14" style="v" sid="ZEP 1:14"/>Oke ụbọchị <char style="nd">Onyenwe anyị</char> na-abịa nso,</para>
  <para style="q2" vid="ZEP 1:14">ọ na-abịakwa ọsịịsọ.</para>
  <para style="q1" vid="ZEP 1:14">Gee ntị! Iti mkpu akwa nke ụbọchị <char style="nd">Onyenwe anyị</char> ga-adị ilu nke ukwuu.</para>
  <para style="q2" vid="ZEP 1:14">A ga-anụkwa ụzụ ndị bụ dike nʼagha nʼebe ahụ.<verse eid="ZEP 1:14"/></para>
  <para style="q1">
    <verse number="15" style="v" sid="ZEP 1:15"/>Ụbọchị ahụ ga-abụ ụbọchị ọnụma,</para>
  <para style="q2" vid="ZEP 1:15">ụbọchị ahụhụ na mkpagbu,</para>
  <para style="q3" vid="ZEP 1:15">ụbọchị nsogbu na mbibi,</para>
  <para style="q2" vid="ZEP 1:15">ụbọchị ọchịchịrị na oke obi ọjọọ,</para>
  <para style="q3" vid="ZEP 1:15">ụbọchị igwe ojii, na oke ọchịchịrị,<verse eid="ZEP 1:15"/></para>
  <para style="q2">
    <verse number="16" style="v" sid="ZEP 1:16"/>ụbọchị opi ike na iti mkpu agha</para>
  <para style="q1" vid="ZEP 1:16">imegide obodo niile e wusiri ike,</para>
  <para style="q2" vid="ZEP 1:16">na imegide akụkụ ụlọ elu niile.<verse eid="ZEP 1:16"/></para>
  <para style="b"/>
  <para style="q1">
    <verse number="17" style="v" sid="ZEP 1:17"/>“Aga m eme ka oke nhụju anya bịakwasị ndị mmadụ,</para>
  <para style="q2" vid="ZEP 1:17">mee ka ha jegharịa dịka ndị kpuru ìsì,</para>
  <para style="q2" vid="ZEP 1:17">nʼihi na ha emehiela megide <char style="nd">Onyenwe anyị</char>.</para>
  <para style="q1" vid="ZEP 1:17">A ga-awụsịkwa ọbara ha dịka uzuzu,</para>
  <para style="q2" vid="ZEP 1:17">tufukwaa anụ ahụ ha dịka nsị anụ.<verse eid="ZEP 1:17"/></para>
  <para style="q1">
    <verse number="18" style="v" sid="ZEP 1:18"/>Ọlaọcha na ọlaedo ha</para>
  <para style="q2" vid="ZEP 1:18">agaghị azọpụta ha</para>
  <para style="q2" vid="ZEP 1:18">nʼụbọchị ọnụma nke <char style="nd">Onyenwe anyị</char> ahụ.”</para>
  <para style="b" vid="ZEP 1:18"/>
  <para style="q1" vid="ZEP 1:18">A ga-erechapụ ụwa niile</para>
  <para style="q2" vid="ZEP 1:18">site nʼọkụ ekworo ya,</para>
  <para style="q1" vid="ZEP 1:18">nʼihi na ọ bụ na mberede</para>
  <para style="q2" vid="ZEP 1:18">ka ọ ga-eme ka ndị niile bi nʼụwa gwụsịa.<verse eid="ZEP 1:18"/></para>
  <chapter eid="ZEP 1"/>
  <chapter number="2" style="c" sid="ZEP 2"/>
  <para style="s1">E kpere Juda na Jerusalem ikpe ha na mba niile</para>
  <para style="s2">Oku akpọrọ Juda ka ọ chegharịa</para>
  <para style="q1">
    <verse number="1" style="v" sid="ZEP 2:1"/>Chịkọtaanụ onwe unu, e, chịkọtaanụ onwe unu,</para>
  <para style="q2" vid="ZEP 2:1">unu ndị mba ihe ihere dịrị.<verse eid="ZEP 2:1"/></para>
  <para style="q1">
    <verse number="2" style="v" sid="ZEP 2:2"/>Tupu ụkpụrụ ahụ ewere ọnọdụ,</para>
  <para style="q2" vid="ZEP 2:2">a chịpụ ụbọchị ahụ dịka igbugbo ọka nke ikuku na-ebufu,</para>
  <para style="q1" vid="ZEP 2:2">tupu iwe ọkụ Onyenwe anyị</para>
  <para style="q2" vid="ZEP 2:2">abịakwasị gị,</para>
  <para style="q1" vid="ZEP 2:2">tupu ụbọchị ọnụma nke <char style="nd">Onyenwe anyị</char></para>
  <para style="q2" vid="ZEP 2:2">abịakwasị gị.<verse eid="ZEP 2:2"/></para>
  <para style="q1">
    <verse number="3" style="v" sid="ZEP 2:3"/>Chọọnụ <char style="nd">Onyenwe anyị</char>, unu ndị niile dị umeala nʼobi nọ nʼala ahụ,</para>
  <para style="q2" vid="ZEP 2:3">unu bụ ndị na-eme ihe o nyere nʼiwu.</para>
  <para style="q1" vid="ZEP 2:3">Gbasoonụ ezi omume, gbasoonụ ịdị umeala nʼobi,</para>
  <para style="q2" vid="ZEP 2:3">ma eleghị anya, a ga-echebe unu</para>
  <para style="q2" vid="ZEP 2:3">nʼụbọchị iwe <char style="nd">Onyenwe anyị</char>.<verse eid="ZEP 2:3"/></para>
  <para style="s2">Ahụhụ dịrị Filistia</para>
  <para style="q1">
    <verse number="4" style="v" sid="ZEP 2:4"/>Nʼihi na o nwekwaghị ndị ga-ebi nʼobodo Gaza,</para>
  <para style="q2" vid="ZEP 2:4">obodo Ashkelọn ga-atọgbọrọ nʼefu.</para>
  <para style="q1" vid="ZEP 2:4">Nʼetiti ehihie ka a ga-ekpochapụ ndị niile bi nʼAshdọd;</para>
  <para style="q2" vid="ZEP 2:4">a ga-ehopukwa Ekrọn.<verse eid="ZEP 2:4"/></para>
  <para style="q1">
    <verse number="5" style="v" sid="ZEP 2:5"/>Ahụhụ dịrị unu ndị bi nʼakụkụ oke osimiri,</para>
  <para style="q2" vid="ZEP 2:5">unu bụ ndị Keret;</para>
  <para style="q1" vid="ZEP 2:5">okwu <char style="nd">Onyenwe anyị</char> na-emegide unu,</para>
  <para style="q2" vid="ZEP 2:5">Kenan, ala ndị Filistia.</para>
  <para style="q1" vid="ZEP 2:5">Ọ sịrị, “Aga m ala gị nʼiyi,</para>
  <para style="q2" vid="ZEP 2:5">ruo na ọ dịghị onye ga-afọdụ ndụ nʼime gị.”<verse eid="ZEP 2:5"/></para>
  <para style="q1">
    <verse number="6" style="v" sid="ZEP 2:6"/>Ala nke dị nʼakụkụ oke osimiri ahụ,</para>
  <para style="q2" vid="ZEP 2:6">ga-aghọ ebe ahịhịa jupụtara nye ndị ọzụzụ atụrụ</para>
  <para style="q2" vid="ZEP 2:6">na ọgba igwe ewu na atụrụ.<verse eid="ZEP 2:6"/></para>
  <para style="q1">
    <verse number="7" style="v" sid="ZEP 2:7"/>Ala nke dị nʼakụkụ oke osimiri</para>
  <para style="q2" vid="ZEP 2:7">ga-aghọ ala nke ndị ahụ fọdụrụ na Juda,</para>
  <para style="q2" vid="ZEP 2:7">ebe ha ga-achọtara anụ ụlọ ha ahịhịa.</para>
  <para style="q1" vid="ZEP 2:7">Ha ga-anọkwa nʼụlọ ndị Ashkelọn nke tọgbọrọ nʼefu,</para>
  <para style="q2" vid="ZEP 2:7">dinaa ala zuru ike nʼoge uhuruchi.</para>
  <para style="q1" vid="ZEP 2:7">
    <char style="nd">Onyenwe anyị</char> Chineke ha ga-elekọta ha,</para>
  <para style="q2" vid="ZEP 2:7">mekwaa ka ha nwetaghachi ihe nketa ha niile.<verse eid="ZEP 2:7"/></para>
  <para style="s2">Ahụhụ dịrị Moab na Amọn</para>
  <para style="q1">
    <verse number="8" style="v" sid="ZEP 2:8"/>“Anụla m okwu ọjọọ niile, nke ndị Moab,</para>
  <para style="q2" vid="ZEP 2:8">na ịkwa emo niile nke ndị Amọn,</para>
  <para style="q1" vid="ZEP 2:8">nụkwa ịbasị mba ike ha megide ndị nke m</para>
  <para style="q2" vid="ZEP 2:8">na-anya isi na ha ga-ewere ala ha.<verse eid="ZEP 2:8"/></para>
  <para style="q1">
    <verse number="9" style="v" sid="ZEP 2:9"/>Nʼihi ya, dịka m na-adị ndụ,”</para>
  <para style="q2" vid="ZEP 2:9">otu a ka <char style="nd">Onyenwe anyị</char>, Onye pụrụ ime ihe niile,</para>
  <para style="q2" vid="ZEP 2:9">bụ Chineke Izrel, kwubiri ya,</para>
  <para style="q1" vid="ZEP 2:9">“aghaghị m ime ka Moab dịrị ka Sọdọm,</para>
  <para style="q2" vid="ZEP 2:9">mekwaa ka Amọn dịka Gọmọra.</para>
  <para style="q1" vid="ZEP 2:9">Ha ga-aghọ ala ebe ahịhịa na-adụ ogwu ogwu na-eru, ebe olulu nnu jupụtara,</para>
  <para style="q2" vid="ZEP 2:9">na ebe tọgbọrọ nʼefu ruo mgbe ebighị ebi.</para>
  <para style="q1" vid="ZEP 2:9">Ndị m, ndị fọdụrụ ga-akwakọrọ akụnụba ha,</para>
  <para style="q2" vid="ZEP 2:9">ndị fọdụrụ ndụ na mba m ga-eketa ala ha.”<verse eid="ZEP 2:9"/></para>
  <para style="b"/>
  <para style="q1">
    <verse number="10" style="v" sid="ZEP 2:10"/>Ihe ndị a bụ ụgwọ ọrụ ha ga-anata nʼihi ịnya isi ha,</para>
  <para style="q2" vid="ZEP 2:10">na nʼihi nkọcha na ịkwa emo ha megide</para>
  <para style="q2" vid="ZEP 2:10">ndị nke <char style="nd">Onyenwe anyị</char>, Onye pụrụ ime ihe niile.<verse eid="ZEP 2:10"/></para>
  <para style="q1">
    <verse number="11" style="v" sid="ZEP 2:11"/>Onye dị egwu ka <char style="nd">Onyenwe anyị</char> ga-abụ nʼebe ha nọ,</para>
  <para style="q2" vid="ZEP 2:11">mgbe ọ lara chi niile nke ụwa nʼiyi.</para>
  <para style="q1" vid="ZEP 2:11">Mba niile dị nʼebe dị anya ga-akpọ isiala nye ya,</para>
  <para style="q2" vid="ZEP 2:11">onye ọbụla nʼala nke aka ya nʼụwa niile.<verse eid="ZEP 2:11"/></para>
  <para style="s2">Ahụhụ dịrị Kush</para>
  <para style="q1">
    <verse number="12" style="v" sid="ZEP 2:12"/>“Unu ndị Itiopia,<note caller="+" style="f"><char style="fr" closed="false">2:12 </char><char style="ft" closed="false">Maọbụ, </char><char style="fqa" closed="false">Kush</char></note></para>
  <para style="q2" vid="ZEP 2:12">a ghaghị iji mma agha gbuo unu.”<verse eid="ZEP 2:12"/></para>
  <para style="s2">Ahụhụ dịrị Asịrịa</para>
  <para style="q1">
    <verse number="13" style="v" sid="ZEP 2:13"/>Ọ ga-esetipụ aka ya megide ndị bi nʼakụkụ ugwu,</para>
  <para style="q2" vid="ZEP 2:13">laa Asịrịa nʼiyi.</para>
  <para style="q1" vid="ZEP 2:13">Ninive ga-aghọ ebe tọgbọrọ nʼefu,</para>
  <para style="q2" vid="ZEP 2:13">ọ ga-aghọkwa ala kpọrọ nkụ, dịka ọzara.<verse eid="ZEP 2:13"/></para>
  <para style="q1">
    <verse number="14" style="v" sid="ZEP 2:14"/>Igwe anụmanụ dị iche iche na igwe ehi ga-amakpu nʼebe ahụ,</para>
  <para style="q2" vid="ZEP 2:14">ha na ihe e kere eke dị iche iche.</para>
  <para style="q1" vid="ZEP 2:14">Ikwighịkwighị nke ọzara na okwolo</para>
  <para style="q2" vid="ZEP 2:14">ga-anọ ọnọdụ abalị nʼisi ogidi ya niile ahụ.</para>
  <para style="q1" vid="ZEP 2:14">Ụda olu ha ka a ga-anụ site na mpio-ikuku,</para>
  <para style="q2" vid="ZEP 2:14">mkpọmkpọ aja ga-adị na mbata nke ọnụ ụzọ niile,</para>
  <para style="q2" vid="ZEP 2:14">ibo ọnụ ụzọ niile e ji osisi sida mee ga-egherekwa oghe.<verse eid="ZEP 2:14"/></para>
  <para style="q1">
    <verse number="15" style="v" sid="ZEP 2:15"/>Nke a bụ obodo ukwu ahụ, nke na-aṅụrị ọṅụ oriri,</para>
  <para style="q2" vid="ZEP 2:15">nke na-ebikwa na-enweghị ihe egwu ọbụla;</para>
  <para style="q1" vid="ZEP 2:15">nke na-asị onwe ya,</para>
  <para style="q2" vid="ZEP 2:15">“Ọ bụ mụ onwe m! Ọ dịghị onye ọzọ ma ewezuga m.”</para>
  <para style="q1" vid="ZEP 2:15">Ma ugbu a, lee otu o si bụrụ ebe tọgbọrọ nʼefu;</para>
  <para style="q2" vid="ZEP 2:15">lee ka o si bụrụ ebe ụmụ anụ ọhịa bi.</para>
  <para style="q1" vid="ZEP 2:15">Onye ọbụla si nʼakụkụ ya na-agafe aghaghị ịma ọsụ,</para>
  <para style="q2" vid="ZEP 2:15">ma fufekwaa isi ya.<verse eid="ZEP 2:15"/></para>
  <chapter eid="ZEP 2"/>
  <chapter number="3" style="c" sid="ZEP 3"/>
  <para style="s2">Ọdịnihu Jerusalem</para>
  <para style="q1">
    <verse number="1" style="v" sid="ZEP 3:1"/>Ahụhụ dịrị obodo ahụ ndị mmegbu,</para>
  <para style="q2" vid="ZEP 3:1">na ndị na-enupu isi, na ndị rụrụ arụ jupụtara nʼime ya.<verse eid="ZEP 3:1"/></para>
  <para style="q1">
    <verse number="2" style="v" sid="ZEP 3:2"/>Ọ naghị ege onye ọbụla ntị,</para>
  <para style="q2" vid="ZEP 3:2">ọ dịghị anabata ịdọ aka na ntị.</para>
  <para style="q1" vid="ZEP 3:2">Ọ dịghị atụkwasị <char style="nd">Onyenwe anyị</char> obi,</para>
  <para style="q2" vid="ZEP 3:2">ọ dịkwaghị abịakwute Chineke ya nso.<verse eid="ZEP 3:2"/></para>
  <para style="q1">
    <verse number="3" style="v" sid="ZEP 3:3"/>Ndịisi nọ nʼetiti ya</para>
  <para style="q2" vid="ZEP 3:3">dịka ọdụm na-agbọ ụja,</para>
  <para style="q1" vid="ZEP 3:3">ndị ọkaikpe ya dịka nkịta ọhịa na-achụ nta anyasị,</para>
  <para style="q2" vid="ZEP 3:3">nke ihe ọ chụtara na nta adịghị anọ tutu chi abọọ.<verse eid="ZEP 3:3"/></para>
  <para style="q1">
    <verse number="4" style="v" sid="ZEP 3:4"/>Ndị amụma ya bụ ndị ndu rụrụ arụ,</para>
  <para style="q2" vid="ZEP 3:4">ha bụkwa ndị aghụghọ.</para>
  <para style="q1" vid="ZEP 3:4">Ndị nchụaja ya na-emerụ ebe nsọ</para>
  <para style="q2" vid="ZEP 3:4">na-ejikwa ike emebi iwu.<verse eid="ZEP 3:4"/></para>
  <para style="q1">
    <verse number="5" style="v" sid="ZEP 3:5"/>Ma <char style="nd">Onyenwe anyị</char>, onye nọ nʼetiti ya bụ onye ezi omume.</para>
  <para style="q2" vid="ZEP 3:5">Ọ nakwaghị eme ihe ọjọọ.<note caller="+" style="f"><char style="fr" closed="false">3:5 </char><char style="ft" closed="false">Maọbụ, </char><char style="fqa" closed="false">ihe na-ezighị ezi</char></note></para>
  <para style="q1" vid="ZEP 3:5">Ụtụtụ niile ka ọ na-eme ka ikpe ziri ezi ya pụta ìhè;</para>
  <para style="q2" vid="ZEP 3:5">ụbọchị ọbụla ọ naghị ahapụ igosi ya,</para>
  <para style="q2" vid="ZEP 3:5">ma ndị ajọ omume enweghị ihere.<verse eid="ZEP 3:5"/></para>
  <para style="s2">Jerusalem anọgide na nnupu isi</para>
  <para style="q1">
    <verse number="6" style="v" sid="ZEP 3:6"/>“Egbuchapụla m mba niile dị iche iche,</para>
  <para style="q2" vid="ZEP 3:6">kwatukwaa ebe ha niile e wusiri ike.</para>
  <para style="q1" vid="ZEP 3:6">Ahapụla m okporoụzọ ha ka ọ bụrụ ihe a gbahapụrụ agbahapụ,<note caller="+" style="f"><char style="fr" closed="false">3:6 </char><char style="ft" closed="false">Ya bụ, nʼụzọ niile dere duu</char></note></para>
  <para style="q2" vid="ZEP 3:6">ọ dịkwaghị onye na-esi na ha agabiga.</para>
  <para style="q1" vid="ZEP 3:6">A laala obodo ha niile nʼiyi,</para>
  <para style="q2" vid="ZEP 3:6">ọ dịkwaghị onye fọdụrụ, ọ bụladị otu onye.<verse eid="ZEP 3:6"/></para>
  <para style="q1">
    <verse number="7" style="v" sid="ZEP 3:7"/>Asịrị m, banyere Jerusalem,</para>
  <para style="q2" vid="ZEP 3:7">‘Nʼezie, ị ga-atụ egwu m,</para>
  <para style="q2" vid="ZEP 3:7">ma nabatakwa ntụziaka.’<note caller="+" style="f"><char style="fr" closed="false">3:7 </char><char style="ft" closed="false">Ọ gaghị elegharakwa ntụziaka niile m ziri ya anya</char></note></para>
  <para style="q1" vid="ZEP 3:7">Mgbe ahụ, agaghị ebibi ebe mgbaba ya,</para>
  <para style="q2" vid="ZEP 3:7">ma ọ bụkwanụ ntaramahụhụ m niile agaghị abịakwasịkwa ya.</para>
  <para style="q1" vid="ZEP 3:7">Ma otu ọ dị, ọ nụrụ ha ọkụ nʼobi ịga nʼihu</para>
  <para style="q2" vid="ZEP 3:7">mee omume rụrụ arụ nʼihe niile bụ nke ha mere.<verse eid="ZEP 3:7"/></para>
  <para style="q1">
    <verse number="8" style="v" sid="ZEP 3:8"/>Nʼihi nke a, cherenụ m,” otu a ka <char style="nd">Onyenwe anyị</char> kwubiri,</para>
  <para style="q2" vid="ZEP 3:8">“nʼụbọchị ahụ m ga-ebili ịgba akaebe.<note caller="+" style="f"><char style="fr" closed="false">3:8 </char><char style="ft" closed="false">Ụbọchị m ga-ebili ịkwata ihe</char></note></para>
  <para style="q1" vid="ZEP 3:8">Mkpebi m bụ ịchịkọta mba niile dị iche iche,</para>
  <para style="q2" vid="ZEP 3:8">na ịkpọkọta alaeze niile,</para>
  <para style="q1" vid="ZEP 3:8">ịwụkwasị ha oke iwe m,</para>
  <para style="q2" vid="ZEP 3:8">ọ bụladị ọnụma niile nke iwe m.</para>
  <para style="q1" vid="ZEP 3:8">Ọkụ, nke iwe si nʼekworo m,</para>
  <para style="q2" vid="ZEP 3:8">ka a ga-eji rechapụ ụwa niile.<verse eid="ZEP 3:8"/></para>
  <para style="s1">Nlọghachi nke ụmụ Izrel ndị fọdụrụ</para>
  <para style="q1">
    <verse number="9" style="v" sid="ZEP 3:9"/>“Mgbe ahụ, aga m anụcha egbugbere ọnụ<note caller="+" style="f"><char style="fr" closed="false">3:9 </char><char style="ft" closed="false">Maọbụ, </char><char style="fqa" closed="false">gbanwee okwu ha</char></note> ndị niile dị iche iche mee ka ọ bụrụ ihe dị ọcha,</para>
  <para style="q2" vid="ZEP 3:9">ka ha niile nwee ike ịkpọku aha <char style="nd">Onyenwe anyị</char>,</para>
  <para style="q2" vid="ZEP 3:9">ma jikọta aka fekwaa ya ofufe.<verse eid="ZEP 3:9"/></para>
  <para style="q1">
    <verse number="10" style="v" sid="ZEP 3:10"/>Site nʼofe osimiri niile nke Kush,<note caller="+" style="f"><char style="fr" closed="false">3:10 </char><char style="ft" closed="false">Maọbụ, </char><char style="fqa" closed="false">Itiopia</char></note></para>
  <para style="q2" vid="ZEP 3:10">bụ ndị m a chụsasịrị achụsasị, ndị na-akpọ isiala nye m,</para>
  <para style="q2" vid="ZEP 3:10">ga-ewetara m onyinye dị iche iche.<verse eid="ZEP 3:10"/></para>
  <para style="q1">
    <verse number="11" style="v" sid="ZEP 3:11"/>Nʼụbọchị ahụ, gị bụ Jerusalem, agaghị eme ka ihere mee gị,</para>
  <para style="q2" vid="ZEP 3:11">nʼihi omume njehie niile i jere megide m,</para>
  <para style="q1" vid="ZEP 3:11">nʼihi na aga m esite nʼetiti gị wezuga ndị gị niile</para>
  <para style="q2" vid="ZEP 3:11">na-aṅụrị ọṅụ<note caller="+" style="f"><char style="fr" closed="false">3:11 </char><char style="ft" closed="false">Ya bụ, ndị na-anya isi</char></note> na mpako ha.</para>
  <para style="q1" vid="ZEP 3:11">A gaghị ahụkwa ndị na-afụli onwe ha elu</para>
  <para style="q2" vid="ZEP 3:11">nʼugwu nsọ m.<verse eid="ZEP 3:11"/></para>
  <para style="q1">
    <verse number="12" style="v" sid="ZEP 3:12"/>Ma aga m eme ka ndị dị nwayọọ nʼobi,</para>
  <para style="q2" vid="ZEP 3:12">na ndị dị umeala nʼobi</para>
  <para style="q1" vid="ZEP 3:12">fọdụ nʼetiti ndị Izrel,</para>
  <para style="q2" vid="ZEP 3:12">ha ga-agbabakwa<note caller="+" style="f"><char style="fr" closed="false">3:12 </char><char style="ft" closed="false">Ya bụ, tụkwasị obi</char></note> nʼaha <char style="nd">Onyenwe anyị</char>.<verse eid="ZEP 3:12"/></para>
  <para style="q1">
    <verse number="13" style="v" sid="ZEP 3:13"/>Ha agaghị emekwa ihe ọjọọ,</para>
  <para style="q2" vid="ZEP 3:13">ha agaghị ekwu okwu ụgha.</para>
  <para style="q1" vid="ZEP 3:13">Ire na-ekwu okwu aghụghọ</para>
  <para style="q2" vid="ZEP 3:13">agaghị adịkwa nʼọnụ ha.</para>
  <para style="q1" vid="ZEP 3:13">Ha ga-akpa nri ma dinakwa ala,</para>
  <para style="q2" vid="ZEP 3:13">ọ dịkwaghị onye ga-eme ka ha tụọ egwu.”<verse eid="ZEP 3:13"/></para>
  <para style="b"/>
  <para style="q1">
    <verse number="14" style="v" sid="ZEP 3:14"/>Bụọ abụ, gị nwaada Zayọn;</para>
  <para style="q2" vid="ZEP 3:14">tie mkpu, gị Izrel.</para>
  <para style="q1" vid="ZEP 3:14">Ṅụrịa ọṅụ, e, jiri obi gị niile ṅụrịa ọṅụ,</para>
  <para style="q2" vid="ZEP 3:14">gị nwaada Jerusalem.<verse eid="ZEP 3:14"/></para>
  <para style="q1">
    <verse number="15" style="v" sid="ZEP 3:15"/>Nʼihi na <char style="nd">Onyenwe anyị</char> ewezugala ahụhụ dịrị gị,</para>
  <para style="q2" vid="ZEP 3:15">chụghachikwa ndị iro gị azụ.</para>
  <para style="q1" vid="ZEP 3:15">
    <char style="nd">Onyenwe anyị</char>, onye bụ Eze Izrel, nọ nʼetiti gị.</para>
  <para style="q2" vid="ZEP 3:15">Ị gaghị atụkwa egwu ihe ọjọọ ọzọ.<verse eid="ZEP 3:15"/></para>
  <para style="q1">
    <verse number="16" style="v" sid="ZEP 3:16"/>Nʼụbọchị ahụ,</para>
  <para style="q2" vid="ZEP 3:16">ihe a ga-agwa Jerusalem ga-abụ,</para>
  <para style="q1" vid="ZEP 3:16">“Atụla egwu, gị Zayọn,</para>
  <para style="q2" vid="ZEP 3:16">ekwela ka aka gị daa mba.<verse eid="ZEP 3:16"/></para>
  <para style="q1">
    <verse number="17" style="v" sid="ZEP 3:17"/>
    <char style="nd">Onyenwe anyị</char> bụ Chineke gị nọ nʼetiti gị,</para>
  <para style="q2" vid="ZEP 3:17">ọ bụ Dike nʼagha nke na-enye mmeri.</para>
  <para style="q1" vid="ZEP 3:17">Ọ ga-eji ọṅụ nwee mmasị na ahụ gị;</para>
  <para style="q2" vid="ZEP 3:17">nʼihi ịhụnanya ya, ọ gaghị abakwara gị mba,<note caller="+" style="f"><char style="fr" closed="false">3:17 </char><char style="ft" closed="false">Maọbụ, </char><char style="fqa" closed="false">ọ ga-eme ka ịdị ọhụrụ</char></note></para>
  <para style="q2" vid="ZEP 3:17">kama ọ ga-eji oke iti mkpu abụ ṅụrịa ọṅụ nʼebe ị nọ.”<verse eid="ZEP 3:17"/></para>
  <para style="b"/>
  <para style="q1">
    <verse number="18" style="v" sid="ZEP 3:18"/>“Nʼụbọchị mmemme a kara aka,</para>
  <para style="q2" vid="ZEP 3:18">aga m ewepụrụ gị ọdachi iru ụjụ,</para>
  <para style="q2" vid="ZEP 3:18">nke bụ ibu arụ na ihe ịta ụta dịrị gị.<verse eid="ZEP 3:18"/></para>
  <para style="q1">
    <verse number="19" style="v" sid="ZEP 3:19"/>Nʼoge ahụ,</para>
  <para style="q2" vid="ZEP 3:19">aga m emesi ndị ahụ niile na-emegbu gị ike.</para>
  <para style="q1" vid="ZEP 3:19">Aga m azọpụta ndị ụkwụ rụrụ,</para>
  <para style="q2" vid="ZEP 3:19">chịkọtakwa ndị niile e mere ka ha gaa biri nʼala ndị ọzọ.</para>
  <para style="q1" vid="ZEP 3:19">Aga m agbanwe ihere ha ka ọ bụrụ ihe otuto</para>
  <para style="q2" vid="ZEP 3:19">nʼihe na-ewu ewu nʼụwa ebe ha natara ihere.<verse eid="ZEP 3:19"/></para>
  <para style="q1">
    <verse number="20" style="v" sid="ZEP 3:20"/>Nʼoge ahụ, aga m akpọlata unu nʼụlọ;</para>
  <para style="q2" vid="ZEP 3:20">mgbe m ga-akpọkọta unu ọnụ.</para>
  <para style="q1" vid="ZEP 3:20">Aga m eme ka unu na-ewu ewu</para>
  <para style="q2" vid="ZEP 3:20">ka unu nwekwaa otuto nʼetiti mmadụ niile bi nʼụwa,</para>
  <para style="q1" vid="ZEP 3:20">mgbe m ga-eweghachi ihe ọma unu</para>
  <para style="q2" vid="ZEP 3:20">nʼihu anya unu.”</para>
  <para style="q2" vid="ZEP 3:20">Ka <char style="nd">Onyenwe anyị</char> kwuru.<verse eid="ZEP 3:20"/></para>
  <chapter eid="ZEP 3"/>
</usx>
