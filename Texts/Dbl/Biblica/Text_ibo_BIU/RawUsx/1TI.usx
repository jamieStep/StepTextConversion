<?xml version="1.0" encoding="UTF-8"?>
<usx version="3.0">
  <book code="1TI" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">1 Timoti</para>
  <para style="toc1">1 Timoti</para>
  <para style="toc2">1 Timoti</para>
  <para style="toc3">1Tm</para>
  <para style="mt1">1 Timoti</para>
  <para style="mt4">(Pọl dere ya nʼafọ 64 mgbe a mụsịrị Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Timoti ghọrọ onye Kraịst site na nkwusa Pọl. Emesịa, o sooro Pọl jegharịa nʼoge Pọl na-ekwusa oziọma. Ma Timoti mechara bụrụ ụkọchukwu na-elekọta nzukọ Kraịst dị nʼEfesọs. Nʼebe ahụ ka ọ nọ mgbe Pọl si nʼụlọ mkpọrọ ebe e tinyere ya na Rom maka ikwusa oziọma detara ya akwụkwọ a. Pọl dere akwụkwọ a maka ịgba Timoti ume nʼọrụ ya. Ọ gwakwara Timoti ụdị ndị e kwesiri ịhọpụta maka ije ozi nʼụlọ nzukọ Kraịst.</para>
  <para style="iot">Usoro e si dee ya:</para>
  <para style="io1">Ịdọ aka na ntị banyere ndị ozizi ụgha <char style="ior"><ref loc="1TI 1">1</ref></char></para>
  <para style="io1">Ozizi banyere ikpe ekpere <char style="ior"><ref loc="1TI 2">2</ref></char></para>
  <para style="io1">Ozizi banyere ịhọpụta ndị ozi <char style="ior"><ref loc="1TI 3">3</ref></char></para>
  <para style="io1">Ndụmọdụ dị iche iche <char style="ior"><ref loc="1TI 4:1-6:1">4:1–6:1</ref></char></para>
  <para style="io1">Ije ozi onye Kraịst <char style="ior"><ref loc="1TI 6:2-21">6:2-21</ref></char></para>
  <para style="ie"/>
  <chapter number="1" style="c" sid="1TI 1"/>
  <para style="p">
    <verse number="1" style="v" sid="1TI 1:1"/>Pọl, onyeozi Kraịst Jisọs site nʼiwu Chineke Onye nzọpụta anyị, na nke Kraịst Jisọs, onye bụ olileanya anyị,<verse eid="1TI 1:1"/></para>
  <para style="b"/>
  <para style="p">
    <verse number="2" style="v" sid="1TI 1:2"/>Na-edegara gị bụ Timoti ezi nwa m nʼime okwukwe akwụkwọ a.</para>
  <para style="b" vid="1TI 1:2"/>
  <para style="p" vid="1TI 1:2">Ka amara, na ebere na udo nke sitere na Chineke bụ Nna, na Kraịst Jisọs Onyenwe anyị dịrị gị.<verse eid="1TI 1:2"/></para>
  <para style="b"/>
  <para style="s1">Ịdọ aka na ntị banyere ndị ozizi ụgha</para>
  <para style="p">
    <verse number="3" style="v" sid="1TI 1:3"/>Dị ka m gbara gị ume, mgbe m na-aga Masidonia, nọgide nʼEfesọs ka i nwee ike nye mmadụ ụfọdụ iwu ka ha ghara ịga nʼihu nʼizi ụkpụrụ dị iche. <verse eid="1TI 1:3"/><verse number="4" style="v" sid="1TI 1:4"/>Mee ka ha kwụsị ịkọ ogologo akụkọ, na inyocha ihe gbasara usoro ọmụmụ dị iche iche nke na-adịghị agwụ agwụ. Nʼihi na ihe ndị a na-eweta ajụjụ na ịrụ ụka na-abaghị uru, kama inyere ndị mmadụ aka ịnabata ụzọ ahụ Chineke kwadoro site nʼokwukwe. <verse eid="1TI 1:4"/><verse number="5" style="v" sid="1TI 1:5"/>Ihe anyị bu nʼobi nye iwu a, bụ ka a kwalite ịhụnanya nke sitere nʼobi ọcha na ezi akọnuche, na okwukwe nke aghụghọ na-adịghị. <verse eid="1TI 1:5"/><verse number="6" style="v" sid="1TI 1:6"/>Ụfọdụ e sikwala nʼihe ndị a dapụ, jehie ụzọ, site nʼoke ịrụ ụka na-abaghị uru. <verse eid="1TI 1:6"/><verse number="7" style="v" sid="1TI 1:7"/>Ha chọrọ ịbụ ndị ozizi iwu ma ha amaghị ihe ha na-ekwu maọbụ ihe ha na-akwadosi ike.<verse eid="1TI 1:7"/></para>
  <para style="p">
    <verse number="8" style="v" sid="1TI 1:8"/>Ma anyị maara na iwu dị mma, ma ọ bụrụ na onye ọbụla ewere ya mee ihe a chọrọ ka e jiri ya mee. <verse eid="1TI 1:8"/><verse number="9" style="v" sid="1TI 1:9"/>Ma emeghị iwu nʼihi ndị ezi omume. Kama, e mere iwu nʼihi ndị ahụ na-emebi iwu na ndị na-enupu isi, ndị kpọrọ Chineke asị na ndị mmehie, ndị rụrụ arụ, ndị na-egbu nna ha na nne ha, na ndị na-egbu mmadụ ibe ha, <verse eid="1TI 1:9"/><verse number="10" style="v" sid="1TI 1:10"/>na ndị na-akwa iko na ndị ikom na-emerụ onwe ha nʼahụ ndị ikom ibe ha, ndị na-azụ ahịa ndị ohu, na ndị ụgha niile, na ndị na-agba ama ụgha, tinyere ihe ndị ahụ niile megidere ezi ozizi ahụ, <verse eid="1TI 1:10"/><verse number="11" style="v" sid="1TI 1:11"/>nke dabara nʼoziọma ahụ dị ebube, nke Chineke dị ngọzị, nke o nyefere m nʼaka na ntụkwasị obi ichebe.<verse eid="1TI 1:11"/></para>
  <para style="s1">Amara Onyenwe anyị nye Pọl</para>
  <para style="p">
    <verse number="12" style="v" sid="1TI 1:12"/>Ana m ekele Kraịst Jisọs Onyenwe anyị ekele, onye na-enye m ike, nʼihi na ọ gụrụ m dị ka onye e kwesiri ịtụkwasị obi mgbe ọ họpụtara m ijere ya ozi. <verse eid="1TI 1:12"/><verse number="13" style="v" sid="1TI 1:13"/>Ọ bụ ezie na nʼoge gara aga, abụ m onye na-ekwujọ Chineke na onye na-akpagbu ndị ya, bụrụkwa onye na-emegide emegide. Ma Chineke meere m ebere nʼihi na m mere ihe ndị ahụ nʼọnọdụ amaghị ihe, na enweghị okwukwe. <verse eid="1TI 1:13"/><verse number="14" style="v" sid="1TI 1:14"/>Ma Onyenwe anyị wụkwasịrị m amara ya, nke babigara ụba oke, ya na okwukwe na ịhụnanya nʼime Kraịst Jisọs.<verse eid="1TI 1:14"/></para>
  <para style="p">
    <verse number="15" style="v" sid="1TI 1:15"/>Okwu a kwesiri ntụkwasị obi, kwesikwa ka anabata ya nke ọma: Kraịst Jisọs bịara nʼụwa ịzọpụta ndị mmehie, nke mụ onwe m bụ onyeisi ha. <verse eid="1TI 1:15"/><verse number="16" style="v" sid="1TI 1:16"/>Ọ bụ nʼihi nke a ka e ji gosi m ebere, ka Kraịst Jisọs site nʼime m, bụ onye kachasị dị njọ, gosi enweghị ọgwụgwụ nke ntachiobi ya, ka m bụrụ ihe nlere anya nye ndị ahụ niile ga-ekwere na ya, ma nata ndụ ebighị ebi. <verse eid="1TI 1:16"/><verse number="17" style="v" sid="1TI 1:17"/>Ugbu a, ka enye Eze ahụ na-adị ruo mgbe niile, Onye na-adịghị anwụ anwụ, Onye a na-adịghị ahụ anya, Onye naanị ya bụ Chineke, nsọpụrụ na otuto ruo mgbe niile ebighị ebi. Amen.<verse eid="1TI 1:17"/></para>
  <para style="s1">Imesi iwu e nyere Timoti ike</para>
  <para style="p">
    <verse number="18" style="v" sid="1TI 1:18"/>Ugbu a, Timoti nwa m, ana m enye gị ndụmọdụ a dị ka amụma ahụ e buru banyere gị nʼoge gara aga si dị. Ka ị site nʼịgbaso ya nwe ike ịlụ ezi ọgụ ahụ. <verse eid="1TI 1:18"/><verse number="19" style="v" sid="1TI 1:19"/>Jidesie okwukwe i nwere ike, ya na ezi akọnuche. Nʼihi na ụfọdụ ajụla ezi akọnuche ma si otu a dapụ nʼokwukwe. <verse eid="1TI 1:19"/><verse number="20" style="v" sid="1TI 1:20"/>Haimeniọs na Alegzanda so na ndị a. Ewerela m ha nyefee Ekwensu nʼaka, ka ọ taa ha ahụhụ tutu ruo mgbe ha mụtara na ha ekwesighị ikwu okwu nkwulu megide Chineke.<verse eid="1TI 1:20"/></para>
  <chapter eid="1TI 1"/>
  <chapter number="2" style="c" sid="1TI 2"/>
  <para style="s1">Iwu banyere Ofufe na Ekpere</para>
  <para style="p">
    <verse number="1" style="v" sid="1TI 2:1"/>Na mbụ, ana m arịọ ka e kpee ekpere, kwuchite ọnụ ndị ọzọ nʼekpere, ma nye ekele nʼisi mmadụ niile, <verse eid="1TI 2:1"/><verse number="2" style="v" sid="1TI 2:2"/>kpee ekpere maka ndị eze niile, na ndị niile nọ nʼọnọdụ ọchịchị, ka anyị nwee ike bie ndụ udo na nke nsogbu na-adịghị, nʼime ịsọpụrụ Chineke dị ka ọ chọrọ. <verse eid="1TI 2:2"/><verse number="3" style="v" sid="1TI 2:3"/>Nke a bụkwa ihe dị mma na ihe na-atọ Chineke Onye nzọpụta anyị ezi ụtọ. <verse eid="1TI 2:3"/><verse number="4" style="v" sid="1TI 2:4"/>Onye chọrọ ka a zọpụta mmadụ niile, ka ha niile bịaruo na mmazu nke eziokwu. <verse eid="1TI 2:4"/><verse number="5" style="v" sid="1TI 2:5"/>Nʼihi na ọ bụ naanị otu Chineke dị. Ọ bụkwa naanị otu onye ogbugbo dị nʼetiti Chineke na mmadụ. Kraịst Jisọs, onye ya onwe ya bụ mmadụ. <verse eid="1TI 2:5"/><verse number="6" style="v" sid="1TI 2:6"/>Onye weere onwe ya ka ọ bụrụ ihe mgbapụta nʼihi mmadụ niile, nke bụ ịgba ama a na-enye nʼoge ya. <verse eid="1TI 2:6"/><verse number="7" style="v" sid="1TI 2:7"/>Nʼihi nke a, a họpụtara m ka m bụrụ ọnụ na-ekwuru ọha nakwa onyeozi, na onye nkuzi nye ndị mba ọzọ banyere ezi okwukwe ahụ. Eziokwu ka m na-ekwu, anaghị m agha ụgha.<verse eid="1TI 2:7"/></para>
  <para style="p">
    <verse number="8" style="v" sid="1TI 2:8"/>Nʼihi nke a, achọrọ m ka ndị ikom, nʼebe niile na-achili aka dị nsọ elu nʼekpere, na-ebughị iwe nʼobi, na-arụkwaghị ụka. <verse eid="1TI 2:8"/><verse number="9" style="v" sid="1TI 2:9"/>Achọkwara m ka ndị inyom kwadoo onwe ha nʼụzọ kwesiri ekwesi, ka ha jiri nsọpụrụ na uche zuruoke chọọ onwe ha mma. Ọ bụghị isi a kpara akpa, ma ọ bụkwanụ ngwa mma nke ọlaedo maọbụ pieal, maọbụ uwe dị oke ọnụahịa ha na-eyi. <verse eid="1TI 2:9"/><verse number="10" style="v" sid="1TI 2:10"/>Kama site nʼezi ọrụ ọma ha nke kwesiri ndị inyom na-ekwupụta na ha na-ekpere Chineke.<verse eid="1TI 2:10"/></para>
  <para style="p">
    <verse number="11" style="v" sid="1TI 2:11"/>Nwanyị kwesikwara iji obi dị umeala na obi dị nwayọọ gee ntị mụtakwa ihe mgbe a na-ezi ihe. <verse eid="1TI 2:11"/><verse number="12" style="v" sid="1TI 2:12"/>Ekwenyeghị m ka nwanyị zie ihe, maọbụ ka ọ bụrụ onyeisi nʼebe ndị nwoke nọ. Ha kwesiri ịnọ nwayọọ mgbe ọbụla unu zukọrọ. <verse eid="1TI 2:12"/><verse number="13" style="v" sid="1TI 2:13"/>Ọ bụ nʼihi na e buru ụzọ kee Adam tupu e kee Iiv. <verse eid="1TI 2:13"/><verse number="14" style="v" sid="1TI 2:14"/>Ọ bụkwaghị Adam ka a ghọgburu, kama ọ bụ nwanyị ka a ghọgburu mee ka ọ bụrụ onye mmebi iwu. <verse eid="1TI 2:14"/><verse number="15" style="v" sid="1TI 2:15"/>Ma a ga-azọpụta ha site nʼọmụmụ nwa ma ọ bụrụ na ha anọgide na-ebi ndụ okwukwe na ịhụnanya, na ịdị nsọ, na nke uche zuruoke.<verse eid="1TI 2:15"/></para>
  <chapter eid="1TI 2"/>
  <chapter number="3" style="c" sid="1TI 3"/>
  <para style="s1">Ndị ndu chọọchị</para>
  <para style="p">
    <verse number="1" style="v" sid="1TI 3:1"/>Nke a bụ okwu kwesiri ntụkwasị obi ma bụrụkwa eziokwu, bụ nke na-asị, ọ bụrụ na onye ọbụla na-achọ ọnọdụ ịbụ ụkọchukwu, ọ na-achọ ezi ọrụ kacha mma. <verse eid="1TI 3:1"/><verse number="2" style="v" sid="1TI 3:2"/>Ya mere onye ụkọchukwu<note caller="+" style="f"><char style="fr" closed="false">3:2 </char><char style="ft" closed="false">Maọbụ, </char><char style="fqa" closed="false">Onye nlekọta</char></note> kwesiri ịbụ onye a na-adịghị ata ụta, onye lụrụ otu nwunye, onye obi umeala, onye na-achịkọta onwe ya nke ọma, onye nwere nsọpụrụ, onye na-anabata ndị ọbịa nʼụlọ ya, nakwa onye nwere ike ikuzi ihe. <verse eid="1TI 3:2"/><verse number="3" style="v" sid="1TI 3:3"/>Ọ gaghị abụ onye na-aṅụbiga mmanya oke, ọ gaghị abụ onye na-alụkarị ọgụ, kama ọ ga-abụ onye dị nwayọọ, onye na-ahụghị okwu na ụka nʼanya, na onye na-adịghị ahụ ego nʼanya. <verse eid="1TI 3:3"/><verse number="4" style="v" sid="1TI 3:4"/>Ọ ga-abụ onye na-achịzi ezinaụlọ ya nke ọma, bụrụkwa onye na-achịkwa ụmụ ya inwe nsọpụrụ nʼụzọ ọbụla. <verse eid="1TI 3:4"/><verse number="5" style="v" sid="1TI 3:5"/>(Nʼihi na ọ bụrụ na mmadụ enweghị ike chịkọtazie ezinaụlọ ya, ọ ga-esi aṅaa chịzie chọọchị Chineke?) <verse eid="1TI 3:5"/><verse number="6" style="v" sid="1TI 3:6"/>Ọ gaghị abụ onye chegharịrị ọhụrụ, ma ọ bụghị ya, ọ ga-afụlị onwe ya elu nʼịnya isi, ma si otu a daba nʼọmụma ikpe dị ka ekwensu. <verse eid="1TI 3:6"/><verse number="7" style="v" sid="1TI 3:7"/>Ọ ga-abụkwa onye nwere ezi ama nʼebe ndị nọ nʼezi nọ, ka ọ ghara ịdaba nʼọnọdụ ihere nakwa nʼọnya ekwensu.<verse eid="1TI 3:7"/></para>
  <para style="s1">Ndị na-eje ozi</para>
  <para style="p">
    <verse number="8" style="v" sid="1TI 3:8"/>Otu ahụ kwa, ndị a họpụtara ijere chọọchị ozi aghaghị ịbụ ndị kwesiri nsọpụrụ, ndị na-enweghị ire abụọ,<note caller="+" style="f"><char style="fr" closed="false">3:8 </char><char style="ft" closed="false">Ndị na-adịghị agha ụgha maọbụ ekwu okwu aghụghọ.</char></note> ndị kwesiri ntụkwasị obi. Ha agaghị abụ ndị na-aṅụbiga mmanya oke na ndị akpịrị ego na-agbaso uru nʼezighị ezi. <verse eid="1TI 3:8"/><verse number="9" style="v" sid="1TI 3:9"/>Ha ga-abụ ndị ji akọnuche dị ọcha na-ejidesi eziokwu nke okwukwe anyị ike. <verse eid="1TI 3:9"/><verse number="10" style="v" sid="1TI 3:10"/>Tupu a họpụta ha ịrụ ọrụ a, a ga-ebu ụzọ nwalee ha. Ọ bụrụ na ha enweghị ebubo ọbụla megide ha, mgbe ahụ, a ga-eme ha ndị na-eje ozi na chọọchị.<verse eid="1TI 3:10"/></para>
  <para style="p">
    <verse number="11" style="v" sid="1TI 3:11"/>Otu aka ahụ kwa, ndị nwanyị kwesikwara ịbụ ndị nwere nsọpụrụ nʼụzọ ọbụla, ndị na-adịghị ebu iro nʼobi, ndị na-adịghị agba asịrị, kama ndị nwere obi umeala, na ndị kwesiri ntụkwasị obi nʼihe niile.<verse eid="1TI 3:11"/></para>
  <para style="p">
    <verse number="12" style="v" sid="1TI 3:12"/>Ndị niile a ga-ahọpụta ije ozi na chọọchị aghaghị ịbụ ndị nwere naanị otu nwunye, ndị na-achịzi ụmụ ha na ezinaụlọ nke aka ha nke ọma. <verse eid="1TI 3:12"/><verse number="13" style="v" sid="1TI 3:13"/>Nʼihi na ndị ahụ rụrụ ọrụ ije ozi ha nke ọma nwere ụgwọ ọrụ. Ụgwọ ọrụ ha bụkwa nsọpụrụ ahụ ndị ọzọ ga-asọpụrụ ha, na nkwuwa okwu ha nwere banyere okwukwe a nʼime Kraịst Jisọs.<verse eid="1TI 3:13"/></para>
  <para style="s1">Ihe omimi</para>
  <para style="p">
    <verse number="14" style="v" sid="1TI 3:14"/>Enwere m olileanya na m ga-abịa ileta gị na mgbe na-adịghị anya, ma ana m edere gị ihe ndị a. <verse eid="1TI 3:14"/><verse number="15" style="v" sid="1TI 3:15"/>Asị na m enweghị ike bịa ọsịịsọ, ị ga-amata otu ndị mmadụ kwesiri isi bie obi nʼezinaụlọ Chineke, nke bụ nzukọ nke Chineke dị ndụ, ogidi na ntọala nke eziokwu ahụ. <verse eid="1TI 3:15"/><verse number="16" style="v" sid="1TI 3:16"/>Karịchasịa nke a, ọ bụ ihe omimi dị ukwuu, bụ ntọala ebe ezi ịdị nsọ si walite:</para>
  <para style="q1" vid="1TI 3:16">Ọ pụtara ihe nʼụdịdị mmadụ,</para>
  <para style="q2" vid="1TI 3:16">Mmụọ Nsọ gosiri na ọ bụ onye ezi omume,</para>
  <para style="q1" vid="1TI 3:16">ndị mmụọ ozi hụrụ ya,</para>
  <para style="q2" vid="1TI 3:16">e kwusara ihe banyere ya nye mba niile,</para>
  <para style="q1" vid="1TI 3:16">ụwa niile kwenyeere na ya,</para>
  <para style="q2" vid="1TI 3:16">a nabatakwara ya nʼebube nke eluigwe.<verse eid="1TI 3:16"/></para>
  <chapter eid="1TI 3"/>
  <chapter number="4" style="c" sid="1TI 4"/>
  <para style="s1">Ndụmọdụ e nyere Timoti</para>
  <para style="p">
    <verse number="1" style="v" sid="1TI 4:1"/>Ma Mmụọ Nsọ agwagheela anyị ọnụ sị, na nʼoge ikpeazụ ụfọdụ mmadụ nʼime chọọchị ga-esite nʼokwukwe wezuga onwe ha, bụrụ ndị na-agbaso mmụọ nduhie nakwa ozizi ihe banyere mmụọ ọjọọ. <verse eid="1TI 4:1"/><verse number="2" style="v" sid="1TI 4:2"/>Ozizi dị otu a na-esite nʼihu abụọ nke ndị ụgha, bụ ndị eji igwe ọkụ da nwụọ akọnuche ha. <verse eid="1TI 4:2"/><verse number="3" style="v" sid="1TI 4:3"/>Ndị dị otu a na-egbochi ịlụ dị na nwunye na iri ihe oriri ụfọdụ. Ma ọ bụ Chineke kere ihe oriri ndị a ka ndị kwere ekwe, ndị maara eziokwu ahụ jiri ekpere na ekele nara ha. <verse eid="1TI 4:3"/><verse number="4" style="v" sid="1TI 4:4"/>Ihe niile Chineke kere dị mma, ọ dịkwaghị ihe ọbụla a ga-ajụ ma ọ bụrụ na e jiri ekele nara ya, <verse eid="1TI 4:4"/><verse number="5" style="v" sid="1TI 4:5"/>nʼihi na-esitere nʼokwu Chineke na ekpere doo ya nsọ.<verse eid="1TI 4:5"/></para>
  <para style="p">
    <verse number="6" style="v" sid="1TI 4:6"/>Ọ bụrụ na ị mee ka ụmụnna mara ihe ndị a, ị ga-abụ ezi onyeozi Kraịst Jisọs, onye a zụlitere nke ọma site nʼeziokwu nke okwukwe, na ezi ozizi nke ị gbasoro. <verse eid="1TI 4:6"/><verse number="7" style="v" sid="1TI 4:7"/>Atụfula oge gị nʼịrụ ụka rụrụ arụ banyere akụkọ ifo nzuzu, na akụkọ na-abaghị uru nke ndị agadi nwanyị na-akọ. Kama zụọ onwe gị ka ị bụrụ onye nke na-asọpụrụ Chineke. <verse eid="1TI 4:7"/><verse number="8" style="v" sid="1TI 4:8"/>Igwuri egwu nke anụ ahụ dị mma kama ịbụ onye nke Chineke bara uru karịa nʼụzọ ọbụla, nʼihi na nkwa dị nʼime ya bụ banyere ndụ dị ugbu a na ndụ dị nʼihu. <verse eid="1TI 4:8"/><verse number="9" style="v" sid="1TI 4:9"/>Okwu a kwesiri ntụkwasị obi, kwesikwa ka a nara ya nke ọma. <verse eid="1TI 4:9"/><verse number="10" style="v" sid="1TI 4:10"/>Anyị na-adọgbu onwe anyị nʼọrụ na-ahụjukwa anya maka na anyị tụkwasịrị olileanya anyị na Chineke dị ndụ, onye bụ Onye nzọpụta mmadụ niile, karịchasịa, nke ndị niile kwere ekwe.<verse eid="1TI 4:10"/></para>
  <para style="s1">Ndụmọdụ</para>
  <para style="p">
    <verse number="11" style="v" sid="1TI 4:11"/>Ndị a bụ ihe ndị ị ga-akụzi, kwudosie ike na-akụzi ha. <verse eid="1TI 4:11"/><verse number="12" style="v" sid="1TI 4:12"/>Ekwela ka onye ọbụla lelịa gị anya nʼihi na ịbụ okorobịa. Kama mee ka ị bụrụ ihe ịmaatụ na ihe ilere anya ọma nye ndị kwere ekwe, nʼokwu, nʼibi obi, nʼịhụnanya, nʼokwukwe nakwa nʼịdị ọcha nʼuche. <verse eid="1TI 4:12"/><verse number="13" style="v" sid="1TI 4:13"/>Tutu ruo mgbe m ga-abịa nʼebe ahụ, na-agụpụta ma na-akọwakwara ndị chọọchị ihe e dere nʼime akwụkwọ nsọ. Na-ekwusakwa okwu Chineke. <verse eid="1TI 4:13"/><verse number="14" style="v" sid="1TI 4:14"/>Elelịla onyinye ime mmụọ nke i nwere anya, bụ nke e nyere gị site nʼibu amụma pụtara ihe mgbe ndị okenye bikwasịrị gị aka nʼisi.<verse eid="1TI 4:14"/></para>
  <para style="p">
    <verse number="15" style="v" sid="1TI 4:15"/>Jiri onyinye ndị a niile rụọ ọrụ, nọgidesie ike nʼọrụ gị, ka onye ọbụla mata, hụkwa na ị na-eme nke ọma. <verse eid="1TI 4:15"/><verse number="16" style="v" sid="1TI 4:16"/>Na-elezi anya na ndụ gị, na ozizi gị. Nọgidesie ike nʼihe ndị a nʼihi na site na ha, ị ga-azọpụta onwe gị, zọpụtakwa ndị na-ege gị ntị.<verse eid="1TI 4:16"/></para>
  <chapter eid="1TI 4"/>
  <chapter number="5" style="c" sid="1TI 5"/>
  <para style="s1">Ndị nwanyị di ha nwụrụ, ndị okenye na ndị ohu</para>
  <para style="p">
    <verse number="1" style="v" sid="1TI 5:1"/>Abarala okenye mba nʼolu dị ike, kama jiri arịrịọ na nsọpụrụ gwa ya okwu dị ka ọ bụ nna gị. Na-agwa ụmụ okorobịa okwu dị ka ị ga-esi gwa ụmụnne gị ị hụrụ nʼanya okwu. <verse eid="1TI 5:1"/><verse number="2" style="v" sid="1TI 5:2"/>Na-emeso ndị inyom ndị bụ okenye omume dị ka ndị nne, ma na-emesokwa ụmụ agbọghọ omume dị ka ị ga-esi mesoo ụmụnne gị nwanyị omume. Na-echekwa uche nʼịdị ọcha nʼebe o zuruoke.<verse eid="1TI 5:2"/></para>
  <para style="p">
    <verse number="3" style="v" sid="1TI 5:3"/>Sọpụrụnụ ụmụ nwanyị di ha nwụrụ, ndị na-ebi ndụ dị ka ndị di ha nwụrụ anwụ nʼeziokwu. <verse eid="1TI 5:3"/><verse number="4" style="v" sid="1TI 5:4"/>Kama ọ bụrụ na nwanyị ọbụla di ya nwụrụ nwere ụmụ, maọbụ ụmụ ụmụ, ndị a bụ ndị kwesiri ibu mkpa ha. Nʼihi na anyị kwesiri isite nʼụlọ anyị gosi obiọma anyị inyere ndị mụrụ anyị aka. Nʼihi na omume dị otu a na-atọ Chineke ụtọ. <verse eid="1TI 5:4"/><verse number="5" style="v" sid="1TI 5:5"/>Nwanyị di ya nwụrụ nʼezie, nke na-enweghị onye na-elekọta ya anya, atụkwasịla obi ya na olileanya na Chineke. Ọ na-anọgidekwa nʼekpere na arịrịọ ehihie na abalị. <verse eid="1TI 5:5"/><verse number="6" style="v" sid="1TI 5:6"/>Ma nwanyị di ya nwụrụ nke weere onwe ya nyefee nʼaka ịgbaso ihe na-eme ya obi ụtọ bụrịị onye nwụrụ anwụ, ọ bụ ezie na ọ ka dị ndụ. <verse eid="1TI 5:6"/><verse number="7" style="v" sid="1TI 5:7"/>Nye ha ihe ndị a dịka iwu, ka ha ghara ị bụ ndị a na-ata ụta. <verse eid="1TI 5:7"/><verse number="8" style="v" sid="1TI 5:8"/>Onye ọbụla na-adịghị egboro ndị ikwu ya, karịchasịa ndị ezinaụlọ nke aka ya ihe na-akpa ha mkpa, ajụla okwukwe ahụ ma jọkarịakwa onye na-ekweghị ekwe na njọ.<verse eid="1TI 5:8"/></para>
  <para style="p">
    <verse number="9" style="v" sid="1TI 5:9"/>Nwanyị ọbụla di ya nwụrụ ga-aba nʼotu ndị di ha nwụrụ ga-abụ onye gbara iri afọ isii maọbụ karịa. Ọ ga-abụkwa onye lụrụ naanị otu di. <verse eid="1TI 5:9"/><verse number="10" style="v" sid="1TI 5:10"/>Ọ ga-abụ onye mmadụ niile na-agbara ezi ama, nʼihi ezi ọrụ ọ rụrụ. Ọ ga-abụ onye zụlitere ụmụ ya nʼụzọ ziri ezi, onye na-elezi ndị ọbịa anya, onye na-enyere ndị ọrịa na ndị merụrụ ahụ aka, onye na-asa ụkwụ ndị nsọ na onye jikeere mgbe niile ime ihe ọma.<verse eid="1TI 5:10"/></para>
  <para style="p">
    <verse number="11" style="v" sid="1TI 5:11"/>Ma o kwesighị ka e debanye aha ụmụ agbọghọ di ha nwụrụ nʼotu ụmụ nwanyị di ha nwụrụ anwụ. Nʼihi na mgbe ọchịchọ anụ ahụ jidesiri ha ike, ha ga-enupuru Kraịst isi, chọwa ịlụ di ọzọ. <verse eid="1TI 5:11"/><verse number="12" style="v" sid="1TI 5:12"/>Ụdị omume a ga-ewetara ha ikpe ọmụma, nʼihi na ha emezughị nkwa ha kwere na mbụ. <verse eid="1TI 5:12"/><verse number="13" style="v" sid="1TI 5:13"/>Wezugakwarị nke a, na ha amụta omume ịdị umengwụ, nʼaga nʼụlọ dị iche iche. Ọ bụghị naanị na ha bụ ndị na-adịghị arụ ọrụ, kama ha na-etinye anya nʼihe na-agbasaghị ha, na-akpa asịrị, na-ekwu okwu nzuzu, na-ekwu ihe ha ekwesighị ikwu. <verse eid="1TI 5:13"/><verse number="14" style="v" sid="1TI 5:14"/>Nʼihi nke a, ana m adụ ndị ụmụ agbọghọ ndị a di ha nwụrụ ọdụ ka ha lụrụ di ọzọ, mụọkwa ụmụ, ma na-elekọtazikwa ezinaụlọ ha anya nke ọma. Ọ bụrụ na ha mee nke a, ọ dịghị onye iro ọbụla ga-ekwu okwu ọjọọ megide anyị. <verse eid="1TI 5:14"/><verse number="15" style="v" sid="1TI 5:15"/>Ụfọdụ ndị mmadụ adahielarị ụzọ, soro ekwensu.<verse eid="1TI 5:15"/></para>
  <para style="p">
    <verse number="16" style="v" sid="1TI 5:16"/>Ya mere, nwanyị ọbụla kwere ekwe, nke nwere nʼezinaụlọ ya ndị inyom di ha nwụrụ anwụ, ya jisie ike gboro ha mkpa. Ọ dịghị mma ibogbu chọọchị nʼibu, ka o nwee ike iletazu ndị nọ nʼọnọdụ ụmụ nwanyị di ha nwụrụ nʼezie.<verse eid="1TI 5:16"/></para>
  <para style="p">
    <verse number="17" style="v" sid="1TI 5:17"/>Nye ndị okenye, ndị na-achị nke ọma nsọpụrụ kwesiri ekwesi na ụgwọ ọrụ okpukpu abụọ, ọkachasị ndị na-adọgbu onwe ha nʼọrụ izi oziọma na nʼikuzi ihe. <verse eid="1TI 5:17"/><verse number="18" style="v" sid="1TI 5:18"/>Nʼihi na akwụkwọ nsọ kwuru, “Ekechila ọnụ ehi mgbe ọ na-azọcha mkpụrụ ọka,”<note caller="+" style="f"><char style="fr" closed="false">5:18 </char><char style="ft" closed="false"><char style="xt"><ref loc="DEU 25:4">Dit 25:4</ref></char></char></note> hapụ ya ka ọ na-eri nri mgbe ọ na-arụ ọrụ, ọzọkwa, “Onye na-arụ ọrụ kwesiri ịnata ụgwọ ọrụ ya.”<note caller="+" style="f"><char style="fr" closed="false">5:18 </char><char style="ft" closed="false"><char style="xt"><ref loc="LUK 10:7">Luk 10:7</ref></char></char></note> <verse eid="1TI 5:18"/><verse number="19" style="v" sid="1TI 5:19"/>Egela ntị nʼebubo ọjọọ ọbụla a na-ebo onye okenye karịakwa maọbụ na ndị akaebe abụọ maọbụ atọ gbara ama megide ya. <verse eid="1TI 5:19"/><verse number="20" style="v" sid="1TI 5:20"/>Ma ndị okenye ahụ nọgidere na-eme mmehie, kpọpụta ha baara ha mba nʼihu mmadụ niile, ka ndị ọzọ tụọ egwu gharakwa iso omume ha. <verse eid="1TI 5:20"/><verse number="21" style="v" sid="1TI 5:21"/>Ana m adọ unu aka na ntị nʼihu Chineke na nʼihu Onyenwe anyị Jisọs Kraịst na nʼihu ndị mmụọ ozi a họpụtara, ka unu debe ụkpụrụ ndị a niile, nye onye ọbụla ntaramahụhụ nke ruru ya, elekwala onye ọbụla anya nʼihu.<verse eid="1TI 5:21"/></para>
  <para style="p">
    <verse number="22" style="v" sid="1TI 5:22"/>Ebikwasịkwala onye ọbụla aka nʼisi ọsịịsọ ime ya okenye maọbụ onye na-eje ozi. Ekwela ka i keta oke na mmehie ndị ọzọ. Debe onwe gị ọcha.<verse eid="1TI 5:22"/></para>
  <para style="p">
    <verse number="23" style="v" sid="1TI 5:23"/>Aṅụkwala naanị mmiri ọzọ, na-aṅụ ntakịrị mmanya maka afọ gị na nrịa nrịa nke na-arịa gị ọtụtụ mgbe.<verse eid="1TI 5:23"/></para>
  <para style="p">
    <verse number="24" style="v" sid="1TI 5:24"/>Mmehie ụfọdụ mmadụ na-apụta ihe ma na-ebukwa ha ụzọ rụọ oche ikpe, ma ndị ọzọ ka a na-ahụta mmehie ha nʼoge ikpeazụ. <verse eid="1TI 5:24"/><verse number="25" style="v" sid="1TI 5:25"/>Otu a kwa, ọrụ ọma na-apụta ihe, ma ọ bụladị ndị na-apụtaghị ihe, apụghị izo ha ezo.<verse eid="1TI 5:25"/></para>
  <chapter eid="1TI 5"/>
  <chapter number="6" style="c" sid="1TI 6"/>
  <para style="p">
    <verse number="1" style="v" sid="1TI 6:1"/>Ndị niile bụ ohu ga-ahụ ndị nwe ha dị ka ndị ekwesiri inye ugwu na nsọpụrụ, ka a ghara ikwujọ aha Chineke na ozizi anyị. <verse eid="1TI 6:1"/><verse number="2" style="v" sid="1TI 6:2"/>Ndị nke nwere ndị kwere ekwe dịka ndị nwe ha ekwesighị ilelị ha anya nʼihi na ha bụ ụmụnna ha. Kama, ha kwesiri ijere ndị nwe ha ozi nke ọma karịa, nʼihi na ndị na-erite uru nʼọrụ ha bụ ndị kwere ekwe bụrụkwa ndị anyị hụrụ nʼanya.</para>
  <para style="s1" vid="1TI 6:2">Ndị ozizi ụgha na ịhụ ego nʼanya</para>
  <para style="p" vid="1TI 6:2">Ihe ndị a ka ị ga-akụziri ha, dụkwaa ha ọdụ banyere ime nke a. <verse eid="1TI 6:2"/><verse number="3" style="v" sid="1TI 6:3"/>Onye ọbụla na-ezi ihe ọzọ nke na-adabaghị nʼokwu ezi ntọala na-enye ndụ nke Onyenwe anyị Jisọs Kraịst, ya na ozizi nke ibi ndụ kwesiri onye nke Chineke, <verse eid="1TI 6:3"/><verse number="4" style="v" sid="1TI 6:4"/>bụ onye nganga na-afụli elu, ma bụrụkwa onye na-amaghị ihe. Ọchịchọ obi ya bụ nke na-ezighị ezi ma jupụtakwa nʼịrụ ụka na ekworo nke na-eweta ịkpọ asị na esemokwu, na nkwulu nakwa ajọ echiche, <verse eid="1TI 6:4"/><verse number="5" style="v" sid="1TI 6:5"/>na isi ịrụ ụka niile nke na-esite nʼaka ụmụ mmadụ ndị echiche ha na-enweghịkwa eziokwu. Ha na-eche na ife Chineke bụ ụzọ e si aba ọgaranya.<verse eid="1TI 6:5"/></para>
  <para style="p">
    <verse number="6" style="v" sid="1TI 6:6"/>Ma ikpere Chineke bara uru nke ukwuu nye onye nwere afọ ojuju nʼihe ọbụla o nwere. <verse eid="1TI 6:6"/><verse number="7" style="v" sid="1TI 6:7"/>Nʼihi na o nweghị ihe anyị ji nʼaka mgbe anyị bịara nʼụwa, otu a kwa, o nweghị ihe anyị ga-ewerekwa mgbe anyị ga-esi nʼụwa pụọ. <verse eid="1TI 6:7"/><verse number="8" style="v" sid="1TI 6:8"/>Ya mere, ọ bụrụ na anyị enwe ihe oriri na uwe anyị ji ekpuchi ọtọ anyị, afọ kwesiri iju anyị nʼihe anyị nwere. <verse eid="1TI 6:8"/><verse number="9" style="v" sid="1TI 6:9"/>Ma ndị na-achọ ịba ọgaranya na-adaba nʼọnwụnwa na nʼime ọnya na ọtụtụ ihe nzuzu na ọchịchọ ọjọọ niile dị iche iche nke na-enubanye ha nʼịla nʼiyi na mbibi. <verse eid="1TI 6:9"/><verse number="10" style="v" sid="1TI 6:10"/>Nʼihi na ịhụ ego nʼanya bụ mgbọrọgwụ<note caller="+" style="f"><char style="fr" closed="false">6:10 </char><char style="ft" closed="false">Ya bụ nzọ ụkwụ mbụ</char></note> nke ime ihe ọjọọ niile dị iche iche. Ụfọdụ ndị hụrụ ego nʼanya, ndị na-achọsi ya ike, adapụla nʼokwukwe ha, si otu a tinye onwe ha nʼọtụtụ ọnọdụ na-ewetara ha obi ọjọọ na iru ụjụ.<verse eid="1TI 6:10"/></para>
  <para style="s1">Ndụmọdụ mmechi Pọl dụrụ Timoti</para>
  <para style="p">
    <verse number="11" style="v" sid="1TI 6:11"/>Ma gị bụ onye nke Chineke, gbaara ihe ndị a niile ọsọ. Ma chụsoo ezi omume na iyi Chineke, na okwukwe, na ịhụnanya, na ntachiobi, na ịdị nwayọ. <verse eid="1TI 6:11"/><verse number="12" style="v" sid="1TI 6:12"/>Na-agbasi mgba ọma nke okwukwe gị ike, jidesiekwa ndụ ebighị ebi ahụ aka ike bụ nke a kpọrọ gị oku maka ya mgbe i mere ezi nkwupụta gị nʼihu ọtụtụ ndị akaebe. <verse eid="1TI 6:12"/><verse number="13" style="v" sid="1TI 6:13"/>Nʼihu Chineke, onye na-enye ihe niile ndụ, na nʼihu Kraịst Jisọs onye gbara ama nkwupụta ọma nʼihu Pọntiọs Pailet. Ana m enye gị iwu <verse eid="1TI 6:13"/><verse number="14" style="v" sid="1TI 6:14"/>ka i debezuo ihe niile e nyere nʼiwu na-enweghị ntụpọ ọbụla maọbụ ịta ụta ruo mgbe Onyenwe anyị Jisọs Kraịst ga-apụta ihe. <verse eid="1TI 6:14"/><verse number="15" style="v" sid="1TI 6:15"/>Nke a ga-emezu mgbe oge zuru site nʼike ya, Chineke, onye dị ngọzị na onye naanị ya na-achị, Eze kachasị eze niile, na Onyenwenụ kachasị ndị nwenụ niile. <verse eid="1TI 6:15"/><verse number="16" style="v" sid="1TI 6:16"/>Onye naanị ya na-adịghị anwụ anwụ. Onye na-ebikwa nʼime ìhè nke mmadụ ọbụla na-apụghị ịbịaru nso. Onye mmadụ ọbụla na-ahụbeghị anya mgbe ọbụla, onye a na-apụghịkwa ịhụ anya. Ọ bụ ya ka nsọpụrụ na ike dịrị ruo mgbe ebighị ebi. Amen.<verse eid="1TI 6:16"/></para>
  <para style="s1">Ndị ọgaranya</para>
  <para style="p">
    <verse number="17" style="v" sid="1TI 6:17"/>Nye ndị bụ ọgaranya nʼoge ugbu a iwu ka ha ghara ịnya isi, maọbụ tụkwasị obi ha nʼakụnụba, nke a na-ejighị aka. Kama ka ntụkwasị obi ha dịrị na Chineke onye na-enyezu anyị ihe niile site nʼakụ ya nʼihi ime anyị obi ụtọ. <verse eid="1TI 6:17"/><verse number="18" style="v" sid="1TI 6:18"/>Gwa ha ka ha na-eme ezi ihe, ka ha bụrụ ọgaranya nʼọrụ ọma niile, ka ha nwee obiọma na inyere ndị ọzọ aka, dịkwa njikere ikenye ndị ọzọ ihe site nʼihe ha nwere. <verse eid="1TI 6:18"/><verse number="19" style="v" sid="1TI 6:19"/>Nʼụzọ dị otu a, ha na-akpadoro onwe ha akụ nke ga-abụrụ ha ntọala siri ike nʼọgbọ dị nʼihu, nke a ga-eme ka ha rite ndụ ahụ nke bụ ezigbo ndụ nʼuru.<verse eid="1TI 6:19"/></para>
  <para style="p">
    <verse number="20" style="v" sid="1TI 6:20"/>Timoti chebekwa ihe ndị ahụ e nyefere gị nʼaka, wezuga onwe gị site nʼokwu nzuzu nke rụrụ arụ, na ịrụ ụka nzuzu nke ha na-akpọ ihe ọmụma, <verse eid="1TI 6:20"/><verse number="21" style="v" sid="1TI 6:21"/>bụ nke ụfọdụ kwupụtara, ma na ime nke a, ha esitela nʼụzọ okwukwe kpafuo.</para>
  <para style="b" vid="1TI 6:21"/>
  <para style="b" vid="1TI 6:21"/>
  <para style="p" vid="1TI 6:21">Ka amara dịnyere gị. Amen.<verse eid="1TI 6:21"/></para>
  <chapter eid="1TI 6"/>
</usx>
