<?xml version="1.0" encoding="UTF-8"?>
<usx version="3.0">
  <book code="1JN" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">1 Jọn</para>
  <para style="toc1">1 Jọn</para>
  <para style="toc2">1 Jọn</para>
  <para style="toc3">1Jọn</para>
  <para style="mt1">1 Jọn</para>
  <para style="mt4">(Jọn dere ya nʼafọ 85–96 mgbe a mụsịrị Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Nke a bụ akwụkwọ Jọn dere nʼoge o mere agadi. O degaara ya ndị kweere na Kraịst gwa ha na ndị na-amaghị Kraịst amaghị Chineke bụ Nna. Ndị dị otu a adịghịkwa aghọta ụdị ịhụnanya Chineke nwere nʼebe ha nọ. Ọ kọwara na Chineke bụ ịhụnanya, na ịhụnanya Chineke na-apụtakwa ihe na ndụ ndị nwere Kraịst. Ndị nabatara ịhụnanya Chineke nye onwe ha ekwesikwaghị ịtụ egwu ihe ọbụla nʼụwa a maọbụ nʼụwa ọzọ.</para>
  <para style="iot">Usoro e si dee ya:</para>
  <para style="io1">Nnwekọ Chineke na onye Kraịst <char style="ior"><ref loc="1JN 1:1-2:2">1:1–2:2</ref></char></para>
  <para style="io1">Iwu maka ịhụnanya <char style="ior"><ref loc="1JN 2:3-17">2:3-17</ref></char></para>
  <para style="io1">Ịdọ aka na ntị banyere ndị na-emegide Kraịst <char style="ior"><ref loc="1JN 2:18-29">2:18-29</ref></char></para>
  <para style="io1">Ibi ndụ onye Kraịst <char style="ior"><ref loc="1JN 3">3</ref></char></para>
  <para style="io1">Ndị ozizi ụgha <char style="ior"><ref loc="1JN 4:1-6">4:1-6</ref></char></para>
  <para style="io1">Ịhụnanya Chineke <char style="ior"><ref loc="1JN 4:7-21">4:7-21</ref></char></para>
  <para style="io1">Mmeri nke ya na okwukwe so <char style="ior"><ref loc="1JN 5">5</ref></char></para>
  <para style="ie"/>
  <chapter number="1" style="c" sid="1JN 1"/>
  <para style="s1">Okwu nke ndụ</para>
  <para style="p">
    <verse number="1" style="v" sid="1JN 1:1"/>Ihe anyị na-edere unu banyere ya bụ ihe ahụ na-adịrị site na mmalite, nke anyị nụrụ, nke anyị jikwa anya anyị hụ, nke anyị lekwasịrị anya, na nke aka anyị metụrụ. Anyị na-ekwu ihe banyere Okwu nke ndụ ahụ. <verse eid="1JN 1:1"/><verse number="2" style="v" sid="1JN 1:2"/>Ndụ ahụ pụtara ihe. Anyị ahụla ya ma gbaakwa ama banyere ya. Ya mere, ihe anyị na-ekwu okwu ya, na ihe anyị na-akọrọ unu bụ banyere ndụ ebighị ebi ahụ nke ya na Nna nọ na mbụ; nke e mere ka ọ pụta ìhè nye anyị. <verse eid="1JN 1:2"/><verse number="3" style="v" sid="1JN 1:3"/>Anyị na-ekwusara unu ihe anyị hụrụ na nke anyị nụrụ, ka unu soro anyị nwee nnwekọ. Nʼezie nnwekọ anyị bụ nke anyị na Nna na nke Ọkpara ya bụ Jisọs Kraịst, na-enwekọ. <verse eid="1JN 1:3"/><verse number="4" style="v" sid="1JN 1:4"/>Anyị na-edere unu ihe ndị a nʼihi ime ka ọṅụ anyị zuo oke.<verse eid="1JN 1:4"/></para>
  <para style="s1">Ìhè na Ọchịchịrị</para>
  <para style="p">
    <verse number="5" style="v" sid="1JN 1:5"/>Nke a bụ ozi ahụ anyị nụrụ site nʼaka ya, nke anyị na-ekwusakwara unu. Chineke bụ ìhè, ọchịchịrị ọbụla adịghịkwa nʼime ya. <verse eid="1JN 1:5"/><verse number="6" style="v" sid="1JN 1:6"/>Ya mere ọ bụrụ na anyị asị na anyị na ya nọ nʼezi nnwekọ ma na-ebi nʼime ọchịchịrị, ọ bụ okwu ụgha ka anyị na-ekwu. Eziokwu ahụ adịghịkwa nʼime anyị. <verse eid="1JN 1:6"/><verse number="7" style="v" sid="1JN 1:7"/>Ma ọ bụrụ na anyị na-ebi ndụ anyị nʼìhè, dị ka ya onwe ya si nọọ nʼìhè, mgbe ahụ anyị na ibe anyị na-enwe ezi nnwekọ. Ọbara Jisọs bụ Ọkpara ya na-asachapụkwa anyị mmehie anyị niile.<verse eid="1JN 1:7"/></para>
  <para style="p">
    <verse number="8" style="v" sid="1JN 1:8"/>Ma ọ bụrụ na anyị asị na anyị adịghị eme mmehie, anyị na-eduhie onwe anyị, na-ajụkwa ịnabata eziokwu ahụ nʼime anyị. <verse eid="1JN 1:8"/><verse number="9" style="v" sid="1JN 1:9"/>Ma ọ bụrụ na anyị ekwupụta mmehie anyị, onye ahụ kwesiri ntụkwasị obi na onye ezi omume, ọ ga-agbaghara anyị mmehie anyị niile, sachapụkwa anyị site nʼajọ omume anyị niile. <verse eid="1JN 1:9"/><verse number="10" style="v" sid="1JN 1:10"/>Ọ bụrụ na anyị asị na anyị emeghị mmehie ọbụla, anyị na-akpọ ya onye na-ekwu okwu ụgha, okwu ya enwekwaghị ọnọdụ nʼime anyị.<verse eid="1JN 1:10"/></para>
  <chapter eid="1JN 1"/>
  <chapter number="2" style="c" sid="1JN 2"/>
  <para style="p">
    <verse number="1" style="v" sid="1JN 2:1"/>Ezi ụmụntakịrị m, ana m edere unu ihe ndị a ka unu ghara imehie. Ma ọ bụrụ na onye ọbụla emehie, anyị nwere onye na-ekwuchite ọnụ anyị nʼihu Nna ahụ. Ọ bụ Jisọs Kraịst, Onye ezi omume ahụ. <verse eid="1JN 2:1"/><verse number="2" style="v" sid="1JN 2:2"/>Ọ bụ onye jiri onwe ya chụọ aja nʼihi ikpuchiri anyị mmehie anyị, ma ọ bụghị naanị nʼihi mmehie anyị, ọ bụkwa nʼihi mmehie ụwa niile.<verse eid="1JN 2:2"/></para>
  <para style="s1">Ịhụnanya na Ịkpọ asị</para>
  <para style="p">
    <verse number="3" style="v" sid="1JN 2:3"/>Otu a ka anyị si amata na anyị maara onye ọ bụ, ma ọ bụrụ na anyị erube isi nye iwu ya niile. <verse eid="1JN 2:3"/><verse number="4" style="v" sid="1JN 2:4"/>Onye ahụ na-ekwu sị, “Amaara m ya,” ma ọ dịghị eme ihe o nyere nʼiwu bụ onye okwu ụgha, eziokwu ahụ adịghịkwa nʼime ya. <verse eid="1JN 2:4"/><verse number="5" style="v" sid="1JN 2:5"/>Ma ọ bụrụ na onye ọbụla na-erube isi nʼokwu ya, nʼezie, ịhụnanya Chineke bụ ihe emere ka o zuo oke nʼime ya. Ọ bụ otu a ka anyị si amata na anyị nọ nʼime ya. <verse eid="1JN 2:5"/><verse number="6" style="v" sid="1JN 2:6"/>Onye ọbụla na-ekwu na ya bi nʼime ya kwesiri ibi ndụ dịka ya.<verse eid="1JN 2:6"/></para>
  <para style="p">
    <verse number="7" style="v" sid="1JN 2:7"/>Ndị enyi m hụrụ nʼanya, anaghị m edere unu ihe gbasara iwu ọhụrụ, kama ọ bụ otu iwu ochie ahụ, nke na-adị site na mbụ. Iwu ochie a bụ nke e ziri unu ozi banyere ya. <verse eid="1JN 2:7"/><verse number="8" style="v" sid="1JN 2:8"/>Ma otu ọ dị, ana m edere unu iwu ọhụrụ, nke bụ eziokwu nʼime ya na nʼime unu. Nʼihi na ọchịchịrị na-agafe, ezi ìhè ebidola ịchawapụta.<verse eid="1JN 2:8"/></para>
  <para style="p">
    <verse number="9" style="v" sid="1JN 2:9"/>Onye ọbụla na-asị na ya nọ nʼìhè ma na-akpọ nwanna ya asị, na-anọ nʼọchịchịrị ruo ugbu a. <verse eid="1JN 2:9"/><verse number="10" style="v" sid="1JN 2:10"/>Onye ọbụla na-ahụ nwanna ya nʼanya na-ebi nʼime ihe ahụ ọ dịkwaghị ìhè dị nʼime onye dị otu a bụ nke ga-eme ya ka ọ sụọ ngọngọ. <verse eid="1JN 2:10"/><verse number="11" style="v" sid="1JN 2:11"/>Ma onye ọbụla na-akpọ nwanna ya asị nọ nʼọchịchịrị, na-ejegharịkwa nʼime ọchịchịrị; ọ maghị ebe ọ na-aga nʼihi na ọchịchịrị ahụ emeela ka o kpuo ìsì.<verse eid="1JN 2:11"/></para>
  <para style="s1">Ihe mere e jiri dee ihe ndị a</para>
  <para style="q1">
    <verse number="12" style="v" sid="1JN 2:12"/>Ana m edere unu ihe ndị a ụmụntakịrị m</para>
  <para style="q2" vid="1JN 2:12">nʼihi na a gbagharala unu mmehie niile site nʼaha ya.<verse eid="1JN 2:12"/></para>
  <para style="q1">
    <verse number="13" style="v" sid="1JN 2:13"/>Ana m edere unu ndị bụ nna ihe ndị a,</para>
  <para style="q2" vid="1JN 2:13">nʼihi na unu maara onye ahụ na-adị site na mbụ.</para>
  <para style="q1" vid="1JN 2:13">Ana m edere unu ụmụ okorobịa,</para>
  <para style="q2" vid="1JN 2:13">nʼihi na unu emeriela ajọ onye ahụ.<verse eid="1JN 2:13"/></para>
  <para style="b"/>
  <para style="q1">
    <verse number="14" style="v" sid="1JN 2:14"/>Ana m edere unu ụmụntakịrị,</para>
  <para style="q2" vid="1JN 2:14">nʼihi na unu maara nna ahụ.</para>
  <para style="q1" vid="1JN 2:14">Ana m edere unu ndị nna,</para>
  <para style="q2" vid="1JN 2:14">nʼihi na unu maara onye ahụ na-adị site na mbụ.</para>
  <para style="q1" vid="1JN 2:14">Ana m edere unu ụmụ okorobịa,</para>
  <para style="q2" vid="1JN 2:14">nʼihi na unu siri ike,</para>
  <para style="q2" vid="1JN 2:14">okwu Chineke na-ebikwa nʼime unu,</para>
  <para style="q2" vid="1JN 2:14">unu emeriekwala ajọ onye ahụ.<verse eid="1JN 2:14"/></para>
  <para style="s1">Unu ahụla ụwa nʼanya</para>
  <para style="p">
    <verse number="15" style="v" sid="1JN 2:15"/>Kwụsịnụ ịhụ ụwa nʼanya, ya na ihe niile dị nʼụwa. Ọ bụrụ na onye ọbụla ahụ ụwa nʼanya ịhụnanya nke Nna adịghị nʼime ya. <verse eid="1JN 2:15"/><verse number="16" style="v" sid="1JN 2:16"/>Nʼihi na ihe niile dị nʼụwa, ihe ndị ahụ niile anụ ahụ anyị, na anya anyị na-achọ, ya na ịnya isi mmadụ banyere ihe ọ bụ na ihe o nwere, esiteghị nʼebe Nna nọ, kama ha sitere nʼụwa. <verse eid="1JN 2:16"/><verse number="17" style="v" sid="1JN 2:17"/>Ụwa na ọchịchọ ọjọọ ya niile na-agafe agafe, ma onye ahụ na-eme uche Chineke ga-adị ndụ ruo mgbe ebighị ebi.<verse eid="1JN 2:17"/></para>
  <para style="s1">Onye iro Kraịst</para>
  <para style="p">
    <verse number="18" style="v" sid="1JN 2:18"/>Ụmụ m, nke a bụ oge awa nke ikpeazụ. Dịka unu nụrụ na otu onye na-emegide Kraịst na-abịa, ọ bụladị ugbu a, ọtụtụ ndị na-emegide Kraịst abịala. Otu a ka anyị si amata na ọ bụ oge awa nke ikpeazụ. <verse eid="1JN 2:18"/><verse number="19" style="v" sid="1JN 2:19"/>Ha si nʼetiti anyị pụọ, ma ha abụghị ndị nke anyị nʼezie. Nʼihi na a sị na anyị na ha bụ otu, ha gaara aga nʼihu soro anyị nọdụ. Ma ọpụpụ ha pụrụ na-egosi na ọ dịghị onye nʼime ha sonyere anyị.<verse eid="1JN 2:19"/></para>
  <para style="p">
    <verse number="20" style="v" sid="1JN 2:20"/>Ma unu nwere otite mmanụ sitere nʼOnye Nsọ ahụ, unu niile matakwara ihe niile. <verse eid="1JN 2:20"/><verse number="21" style="v" sid="1JN 2:21"/>Ya mere, anaghị m edegara unu akwụkwọ a dịka ndị na-amaghị eziokwu kama nʼihi na unu maara ya na nʼihi na ọ dịghị okwu ụgha ọbụla na-esi nʼeziokwu ahụ apụta. <verse eid="1JN 2:21"/><verse number="22" style="v" sid="1JN 2:22"/>Onye bụ onye okwu ụgha? Ọ bụ onye ahụ na-asị na Jisọs abụghị Kraịst ahụ. Onye dị otu a bụ onye na-emegide Kraịst, nʼihi na ọ nabataghị Nna ahụ na Ọkpara ya. <verse eid="1JN 2:22"/><verse number="23" style="v" sid="1JN 2:23"/>Onye ọbụla jụrụ Ọkpara ahụ enwekwaghị Nna ahụ; ma onye ọbụla nabatara Ọkpara ahụ nwekwara Nna ahụ.<verse eid="1JN 2:23"/></para>
  <para style="p">
    <verse number="24" style="v" sid="1JN 2:24"/>Hụnụ na ihe unu nụrụ site na mmalite na-anọgide nʼime unu. Ọ bụrụ na ihe unu nụrụ na mbido ebiri nʼime unu, unu ga-anọgide nʼime Ọkpara ahụ na nʼime Nna ahụ. <verse eid="1JN 2:24"/><verse number="25" style="v" sid="1JN 2:25"/>Ihe o kwere anyị na nkwa bụ nke a, ndụ ebighị ebi.<verse eid="1JN 2:25"/></para>
  <para style="p">
    <verse number="26" style="v" sid="1JN 2:26"/>Ana m edere unu ihe ndị a banyere ndị ahụ na-agbalị iduhie unu. <verse eid="1JN 2:26"/><verse number="27" style="v" sid="1JN 2:27"/>Ma unu onwe unu, otite mmanụ ahụ unu natara nʼaka ya na-anọgide nʼime unu, nʼihi nke a, onye ozizi ọzọ adịghị unu mkpa. Dịka otite mmanụ ya na-ezi unu ihe banyere ihe niile, bụrụkwa eziokwu, ọ bụghị okwu ụgha. Ya mere, dịka o zikwara unu, na-anọgidenụ nʼime ya.<verse eid="1JN 2:27"/></para>
  <para style="s1">Ụmụ Chineke</para>
  <para style="p">
    <verse number="28" style="v" sid="1JN 2:28"/>Ugbu a ụmụntakịrị m, nọgidesienụ ike nʼime ya, ka ọ ga-abụ mgbe e mere ka ọ pụta ìhè, anyị ga-abụ ndị obi siri ike, ndị ihere na-agaghị eme, nʼihu ya mgbe ọ bịara.<verse eid="1JN 2:28"/></para>
  <para style="p">
    <verse number="29" style="v" sid="1JN 2:29"/>Ọ bụrụ na unu matara na ọ bụ onye ezi omume, unu maara na onye ọbụla nke na-eme ihe ziri ezi bụ onye a mụrụ site na ya.<verse eid="1JN 2:29"/></para>
  <chapter eid="1JN 2"/>
  <chapter number="3" style="c" sid="1JN 3"/>
  <para style="s1">Ibi ndụ dị ka ụmụ Kraịst</para>
  <para style="p">
    <verse number="1" style="v" sid="1JN 3:1"/>Lee ụdị oke ịhụnanya nke Nna ahụ nwere nʼebe anyị nọ, na-aga akpọ anyị ụmụ Chineke. Nʼezie, nke a bụ ihe anyị bụ. Ihe mere na ụwa amaghị anyị bụ nʼihi na ọ maghị ya. <verse eid="1JN 3:1"/><verse number="2" style="v" sid="1JN 3:2"/>Ndị hụrụ nʼanya, ugbu a anyị abụrụla ụmụ Chineke. Ọ bụ ezie na anyị enweghị ike ịghọta ihe ọnọdụ anyị ga-abụ nʼoge dị nʼihu, ma anyị maara nke ọma na mgbe a ga-eme ka ọ pụta ìhè, a ga-emekwa ka anyị bụrụ ndị yiri ya, nʼihi na anyị ga-ahụ ya dịka ọ dị. <verse eid="1JN 3:2"/><verse number="3" style="v" sid="1JN 3:3"/>Onye ọbụla nwere olileanya dị otu a kwesiri idebe onwe ya ọcha, dị ka ya onwe ya dị ọcha.<verse eid="1JN 3:3"/></para>
  <para style="p">
    <verse number="4" style="v" sid="1JN 3:4"/>Onye ọbụla na-eme mmehie na-emebi iwu. Nʼezie mmehie bụ mmebi iwu. <verse eid="1JN 3:4"/><verse number="5" style="v" sid="1JN 3:5"/>Unu maara na e mere ka ọ pụta ìhè iwepụ mmehie. Ọ dịkwaghị mmehie ọbụla dị nʼime ya. <verse eid="1JN 3:5"/><verse number="6" style="v" sid="1JN 3:6"/>Onye ọbụla na-anọgide nʼime ya adịghị ebi ndụ ime mmehie, onye ọbụla nke na-ebi ndụ mmehie ahụbeghị ya anya mgbe ọbụla, ọ matabekwaghị ya.<verse eid="1JN 3:6"/></para>
  <para style="p">
    <verse number="7" style="v" sid="1JN 3:7"/>Ezigbo ụmụ m, unu ekwela ka onye ọbụla duhie unu, onye ọbụla na-eme ezi ihe bụ onye ezi omume dị ka ya onwe ya bụ onye ezi omume. <verse eid="1JN 3:7"/><verse number="8" style="v" sid="1JN 3:8"/>Onye ọbụla na-eme mmehie bụ nwa ekwensu, nʼihi na ekwensu bụ onye mmehie site na mmalite. Ihe mere Ọkpara Chineke jiri pụta ìhè bụ ka ọ laa ọrụ niile nke ekwensu nʼiyi. <verse eid="1JN 3:8"/><verse number="9" style="v" sid="1JN 3:9"/>Onye a mụrụ site na Chineke adịghị anọgide na-eme mmehie, nʼihi na mkpụrụ Chineke na-anọgide nʼime ya, ha enweghị ike ịnọgide na-eme mmehie, nʼihi na a mụrụ ha site na Chineke. <verse eid="1JN 3:9"/><verse number="10" style="v" sid="1JN 3:10"/>Otu a ka anyị si amata ndị bụ ụmụ Chineke, na ndị bụ ụmụ ekwensu: Onye ọbụla na-adịghị eme ihe ziri ezi abụghị nwa Chineke, otu a ka ọ dịkwa onye na-adịghị ahụ ụmụnna ha nʼanya.<verse eid="1JN 3:10"/></para>
  <para style="s1">Hụ mmadụ ibe gị nʼanya</para>
  <para style="p">
    <verse number="11" style="v" sid="1JN 3:11"/>Nʼihi na nke a bụ ozi ahụ unu nụrụ site na mmalite, ka anyị hụrịta onwe anyị nʼanya. <verse eid="1JN 3:11"/><verse number="12" style="v" sid="1JN 3:12"/>Ka anyị hapụ ịdị ka Ken, onye bụ nke ajọ onye ahụ, na onye gburu nwanne ya. Gịnị mere o ji gbuo ya? Ọ bụ nʼihi na ọrụ ya jọrọ njọ, ma nke nwanne ya ziri ezi. <verse eid="1JN 3:12"/><verse number="13" style="v" sid="1JN 3:13"/>Ka ọ gharakwa iju unu anya ụmụnna m, na ụwa kpọrọ unu asị. <verse eid="1JN 3:13"/><verse number="14" style="v" sid="1JN 3:14"/>Anyị matara na anyị esitela nʼọnwụ baa na ndụ nʼihi na anyị na-ahụ ụmụnna<note caller="+" style="f"><char style="fr" closed="false">3:14 </char><char style="ft" closed="false">Maọbụ, </char><char style="fqa" closed="false">anyị na-ahụrịta onwe anyị nʼanya</char></note> anyị nʼanya. Onye ọbụla na-adịghị ahụ ibe ya nʼanya na-anọgide nʼọnwụ. <verse eid="1JN 3:14"/><verse number="15" style="v" sid="1JN 3:15"/>Onye ọbụla na-akpọ nwanna ya asị bụ ogbu mmadụ, unu matakwara na o nweghị onye ọbụla bụ ogbu mmadụ nwere ndụ ebighị ebi nʼime ya.<verse eid="1JN 3:15"/></para>
  <para style="p">
    <verse number="16" style="v" sid="1JN 3:16"/>Ọ bụ otu a ka anyị sị mata ihe bụ ịhụnanya, na Jisọs tọgbọrọ ndụ ya nʼihi anyị. Anyị kwesikwara ịtọgbọ ndụ anyị nʼihi ụmụnna anyị. <verse eid="1JN 3:16"/><verse number="17" style="v" sid="1JN 3:17"/>Ọ bụrụ na onye ọbụla nwere akụ nke ụwa, ahụ nwanna ya ka ọ nọ na mkpa ma o nweghị obi ebere nʼebe ọ nọ, olee otu ịhụnanya Chineke si dịrị nʼime ya? <verse eid="1JN 3:17"/><verse number="18" style="v" sid="1JN 3:18"/>Ụmụntakịrị m, ka ịhụnanya anyị ghara ịbụ naanị nʼegbugbere ọnụ maọbụ nke okwu efu, kama ka ọ bụrụ nke sitere nʼeziokwu nakwa nʼomume anyị.<verse eid="1JN 3:18"/></para>
  <para style="p">
    <verse number="19" style="v" sid="1JN 3:19"/>Anyị ga-esitekwa na nke a mata na anyị bụ ndị nke eziokwu ahụ ma matakwa otu anyị ga-esi mee ka obi anyị kwenye nʼihu ya. <verse eid="1JN 3:19"/><verse number="20" style="v" sid="1JN 3:20"/>Nʼihi na ọ bụrụ na obi anyị amaa anyị ikpe, Chineke dị ukwuu karịa obi anyị, ọ mazukwara ihe niile. <verse eid="1JN 3:20"/><verse number="21" style="v" sid="1JN 3:21"/>Ndị m hụrụ nʼanya, ọ bụrụ na obi anyị amaghị anyị ikpe, anyị nwere nkwuwa okwu nʼihu Chineke <verse eid="1JN 3:21"/><verse number="22" style="v" sid="1JN 3:22"/>na-anatakwa ya ihe ọbụla anyị rịọrọ nʼihi na anyị na-erube isi nʼiwu ya, na-emekwa ihe na-atọ ya ụtọ. <verse eid="1JN 3:22"/><verse number="23" style="v" sid="1JN 3:23"/>Nke a bụkwa iwu ya: ka anyị kwere nʼaha Ọkpara ya Jisọs Kraịst, ya na ịhụrịta ibe anyị nʼanya dịka o nyere anyị nʼiwu. <verse eid="1JN 3:23"/><verse number="24" style="v" sid="1JN 3:24"/>Ndị niile na-erube isi nye iwu ya na-anọgidesikwa ike nʼime ya, ya onwe ya na-anọgidesikwa ike nʼime ndị ahụ! Otu a ka anyị si mara na ọ na-anọgidesike nʼime anyị: Ọ bụ site na Mmụọ nke o nyere anyị.<verse eid="1JN 3:24"/></para>
  <chapter eid="1JN 3"/>
  <chapter number="4" style="c" sid="1JN 4"/>
  <para style="s1">Nwapụta mmụọ niile</para>
  <para style="p">
    <verse number="1" style="v" sid="1JN 4:1"/>Ndị enyi m hụrụ nʼanya, unu ekwenyela okwu mmụọ niile, kama nwaleenụ mmụọ niile ahụ i mata ma ha si na Chineke, nʼihi na ọtụtụ ndị amụma ụgha apụọla baa nʼime ụwa. <verse eid="1JN 4:1"/><verse number="2" style="v" sid="1JN 4:2"/>Otu a ka unu ga-esi mata Mmụọ nke Chineke: Mmụọ ọbụla nke na-ekwupụta na Jisọs Kraịst abịala nʼanụ ahụ sitere na Chineke. <verse eid="1JN 4:2"/><verse number="3" style="v" sid="1JN 4:3"/>Ma mmụọ ọbụla nke na-adịghị ekwupụta Jisọs esiteghị na Chineke, mmụọ dị otu a bụ nke onye ahụ na-emegide Kraịst nke unu nụrụ na ọ ga-abịa, ma ugbu a ọ bịala nʼụwa.<verse eid="1JN 4:3"/></para>
  <para style="p">
    <verse number="4" style="v" sid="1JN 4:4"/>Ụmụntakịrị m, unu bụ ndị sitere na Chineke, unu emeriekwala ha nʼihi na onye ahụ nke bi nʼime unu dị ukwuu karịa onye ahụ nọ nʼime ụwa. <verse eid="1JN 4:4"/><verse number="5" style="v" sid="1JN 4:5"/>Nʼihi na ndị a si nʼime ụwa pụta. Ya mere, ihe ha na-ekwu okwu ya bụ naanị ihe banyere ụwa. Ụwa na-aṅakwa ha ntị. <verse eid="1JN 4:5"/><verse number="6" style="v" sid="1JN 4:6"/>Anyị sitere na Chineke, onye ọbụla maara Chineke na-ege anyị ntị, ma onye ọbụla na-esiteghị na Chineke anaghị ege anyị ntị. Ọ bụ otu a ka anyị si amata mmụọ eziokwu na mmụọ nke okwu ụgha.<verse eid="1JN 4:6"/></para>
  <para style="s1">Chineke bụ ịhụnanya</para>
  <para style="p">
    <verse number="7" style="v" sid="1JN 4:7"/>Ndị m hụrụ nʼanya, o kwesiri ka anyị hụrịtaa onwe anyị nʼanya, nʼihi na ịhụnanya na-esi nʼebe Chineke nọ abịa. Onye ọbụla nwere ịhụnanya bụ onye amụrụ site na Chineke, ọ makwara Chineke. <verse eid="1JN 4:7"/><verse number="8" style="v" sid="1JN 4:8"/>Onye na-enweghị ịhụnanya amaghị Chineke, nʼihi na Chineke bụ ịhụnanya. <verse eid="1JN 4:8"/><verse number="9" style="v" sid="1JN 4:9"/>E siri otu a mee ka ịhụnanya Chineke nʼebe anyị nọ pụta ìhè: Chineke zitere naanị otu Ọkpara ya nʼụwa ka anyị nwee ndụ site na ya. <verse eid="1JN 4:9"/><verse number="10" style="v" sid="1JN 4:10"/>Nke a bụ ihe a na-akpọ ịhụnanya, ọ bụghị na anyị hụrụ Chineke nʼanya kama na ọ hụrụ anyị nʼanya ma zite Ọkpara ya dịka aja nke juru ya obi maka mmehie niile anyị. <verse eid="1JN 4:10"/><verse number="11" style="v" sid="1JN 4:11"/>Ndị m hụrụ nʼanya, ebe ọ bụ na Chineke si otu a hụ anyị nʼanya, anyị kwesiri ịhụrịta onwe anyị nʼanya. <verse eid="1JN 4:11"/><verse number="12" style="v" sid="1JN 4:12"/>O nwebeghị mgbe ọbụla anyị ji anya anyị hụ Chineke anya, ma ọ bụrụ na anyị ahụ ibe anyị nʼanya, Chineke na-ebi nʼime anyị. A na-emekwa ka ịhụnanya ya zuo oke nʼime anyị.<verse eid="1JN 4:12"/></para>
  <para style="p">
    <verse number="13" style="v" sid="1JN 4:13"/>O tinyekwala Mmụọ Nsọ ya nʼime anyị igosi anyị na o bi nʼime anyị, na anyị bikwa nʼime ya. <verse eid="1JN 4:13"/><verse number="14" style="v" sid="1JN 4:14"/>Ma anyị onwe anyị ahụla ma na-agbakwa ama na Nna ahụ zitere Ọkpara ya ka ọ bụrụ Onye nzọpụta nke ụwa. <verse eid="1JN 4:14"/><verse number="15" style="v" sid="1JN 4:15"/>Chineke bi nʼime onye ọbụla nke na-ekwupụta na Jisọs bụ Ọkpara Chineke. Onye dị otu a bikwa nʼime Chineke. <verse eid="1JN 4:15"/><verse number="16" style="v" sid="1JN 4:16"/>Anyị maara ma kwerekwa nʼịhụnanya Chineke nwere nʼebe anyị nọ.</para>
  <para style="p" vid="1JN 4:16">Chineke bụ ịhụnanya. Onye ọ bụlakwa na-ebi ndụ ịhụnanya na-anọgide nʼime Chineke. Chineke nʼonwe ya na-ebinyekwara onye dị otu a. <verse eid="1JN 4:16"/><verse number="17" style="v" sid="1JN 4:17"/>Nʼụzọ dị otu a, a na-eme ka ịhụnanya zuo oke nʼetiti anyị, ka anyị nwee ike inwe nkwuwa okwu nʼụbọchị ikpe ahụ, nʼihi na dịka ya onwe ya dị, otu a ka anyị onwe anyị dịkwa nʼụwa nke a. <verse eid="1JN 4:17"/><verse number="18" style="v" sid="1JN 4:18"/>Ịtụ egwu adịghị nʼebe ịhụnanya dị, kama ịhụnanya zuruoke na-achụpụ egwu nʼihi na egwu na ntaramahụhụ na-arụkọ ọrụ, onye ọbụla nke na-atụ egwu bụ onye na-ezubeghị oke nʼịhụnanya.<verse eid="1JN 4:18"/></para>
  <para style="p">
    <verse number="19" style="v" sid="1JN 4:19"/>Anyị hụrụ ya nʼanya nʼihi na o buru ụzọ hụ anyị nʼanya. <verse eid="1JN 4:19"/><verse number="20" style="v" sid="1JN 4:20"/>Onye ọbụla na-asị, “Ahụrụ m Chineke nʼanya,” ma nọgide na-akpọ nwanna ya asị, onye ahụ bụ onye ụgha. Nʼihi na ọ bụrụ na ọ hụghị nwanna ya nʼanya, bụ onye ọ na-ahụ anya kwa ụbọchị, ọ pụghị ịhụ Chineke nʼanya bụ onye ọ na-ahụbeghị anya. <verse eid="1JN 4:20"/><verse number="21" style="v" sid="1JN 4:21"/>Iwu o nyere anyị bụ, “Onye ọbụla hụrụ Chineke nʼanya aghakwaghị ịhụ nwanna ya nʼanya.”<verse eid="1JN 4:21"/></para>
  <chapter eid="1JN 4"/>
  <chapter number="5" style="c" sid="1JN 5"/>
  <para style="s1">Okwukwe nʼime Ọkpara Chineke</para>
  <para style="p">
    <verse number="1" style="v" sid="1JN 5:1"/>Onye ọbụla kweere na Jisọs bụ Kraịst bụ onye amụrụ site na Chineke. Onye ọbụla nke hụkwara Nna nʼanya na-ahụkwa Ọkpara ya nʼanya. <verse eid="1JN 5:1"/><verse number="2" style="v" sid="1JN 5:2"/>Ọ bụ otu a ka anyị si amata na anyị hụrụ ụmụ Chineke nʼanya, mgbe anyị na-ahụ Chineke nʼanya, na-erubekwa isi nʼiwu ya niile. <verse eid="1JN 5:2"/><verse number="3" style="v" sid="1JN 5:3"/>Nke a bụ ịhụnanya Chineke, na anyị ga-edebe iwu ya. Iwu ya adịghịkwa arọ. <verse eid="1JN 5:3"/><verse number="4" style="v" sid="1JN 5:4"/>Nʼihi na onye ọbụla amụrụ site na Chineke na-emeri ụwa. Nke a bụkwa mmeri ahụ na-emeri ụwa, ọ bụladị okwukwe anyị. <verse eid="1JN 5:4"/><verse number="5" style="v" sid="1JN 5:5"/>Onye pụrụ imeri ụwa, ma ọ bụghị naanị onye ahụ kweere na Jisọs bụ Ọkpara Chineke?<verse eid="1JN 5:5"/></para>
  <para style="p">
    <verse number="6" style="v" sid="1JN 5:6"/>Ọ bụ onye ahụ bịara site na mmiri na ọbara, ya bụ Jisọs Kraịst. O siteghị naanị na mmiri bịa, kama o sitere na mmiri na ọbara. Ọ bụkwa Mmụọ Nsọ na-agba ama maka ya, nʼihi na Mmụọ Nsọ bụ eziokwu. <verse eid="1JN 5:6"/><verse number="7" style="v" sid="1JN 5:7"/>Nʼihi na ha dị atọ gbara akaebe: <verse eid="1JN 5:7"/><verse number="8" style="v" sid="1JN 5:8"/>Mmụọ Nsọ,<note caller="+" style="f"><char style="fr" closed="false">5:8 </char><char style="ft" closed="false">Nʼakwụkwọ ndị ọhụrụ nke Vụlget </char><char style="fqa" closed="false">na-agba akaebe nʼeluigwe: Nna, Okwu ahụ na Mmụọ Nsọ, ha atọ bụ otu. </char><char style="fv" closed="false">8 </char><char style="fqa" closed="false">Ha dịkwa atọ na-agba akaebe nʼụwa: </char><char style="ft" closed="false">(nke a adịghị nʼakwụkwọ Griik ọbụla tupu senchuri nke iri na anọ)</char></note> na mmiri na ọbara, ha atọ kwekọrịtara. <verse eid="1JN 5:8"/><verse number="9" style="v" sid="1JN 5:9"/>Ọ bụrụ na anyị nabata akaebe nke mmadụ gbara, akaebe nke Chineke gbara dị ukwuu karịa, nʼihi na ọ bụ akaebe Chineke gbara banyere Ọkpara ya. <verse eid="1JN 5:9"/><verse number="10" style="v" sid="1JN 5:10"/>Onye ọbụla kweere nʼỌkpara Chineke nwere ọgbụgba ama a nʼobi ya. Ma onye ọbụla na-ekwereghị na Chineke emeela ya ka ọ bụrụ onye ụgha, nʼihi na o kwereghị nʼama ahụ Chineke gbara banyere Ọkpara ya. <verse eid="1JN 5:10"/><verse number="11" style="v" sid="1JN 5:11"/>Ama ahụ bụkwa nke a, na Chineke enyela anyị ndụ ebighị ebi, ndụ a dịkwa nʼime Ọkpara ya. <verse eid="1JN 5:11"/><verse number="12" style="v" sid="1JN 5:12"/>Onye ọbụla nwere Ọkpara ahụ nwere ndụ ma onye ọbụla na-enweghị Ọkpara Chineke enweghị ndụ.<verse eid="1JN 5:12"/></para>
  <para style="s1">Ime okwu ka o wee anya</para>
  <para style="p">
    <verse number="13" style="v" sid="1JN 5:13"/>Ana m edere unu ihe ndị a unu ndị kweere nʼaha Ọkpara Chineke, ime ka unu mata na unu nwere ndụ ebighị ebi. <verse eid="1JN 5:13"/><verse number="14" style="v" sid="1JN 5:14"/>Nkwuwa okwu anyị nwere na ya bụ, na ọ bụrụ na anyị arịọ ihe ọbụla dịka ọchịchọ obi ya siri dị, ọ na-anụ olu anyị. <verse eid="1JN 5:14"/><verse number="15" style="v" sid="1JN 5:15"/>Ọ bụrụkwanụ na anyị matara na ọ na-anụ olu anyị mgbe ọbụla anyị rịọrọ ya ihe, anyị na-amatakwa na anyị anatala ihe ọbụla anyị rịọrọ ya.<verse eid="1JN 5:15"/></para>
  <para style="p">
    <verse number="16" style="v" sid="1JN 5:16"/>Ọ bụrụ na onye ọbụla ahụ ka nwanna ya na-eme mmehie nke na-adịghị eduba nʼọnwụ, ya kpee ekpere, Chineke ga-enyekwa onye ahụ ndụ. Nke a bụ maka ndị ahụ mmehie ha na-abụghị nke na-eduba nʼọnwụ. E nwere mmehie na-eduba nʼọnwụ. Asịghị m unu kpee ekpere maka nke ahụ. <verse eid="1JN 5:16"/><verse number="17" style="v" sid="1JN 5:17"/>Ajọ omume niile bụ mmehie, ma ọ dị mmehie nke na-adịghị eduba nʼọnwụ.<verse eid="1JN 5:17"/></para>
  <para style="p">
    <verse number="18" style="v" sid="1JN 5:18"/>Anyị matara na onye ọbụla amụrụ site na Chineke anaghị aga nʼihu na-eme mmehie, kama onye ahụ nke amụrụ site na Chineke na-echekwa ha, ajọ onye ahụ adịghị emetụkwa ha aka. <verse eid="1JN 5:18"/><verse number="19" style="v" sid="1JN 5:19"/>Anyị maara na anyị bụ ụmụ Chineke, ụwa niile nọkwa nʼokpuru ike ajọ onye ahụ. <verse eid="1JN 5:19"/><verse number="20" style="v" sid="1JN 5:20"/>Anyị matakwara na Ọkpara Chineke abịala, nyekwa anyị nghọta ka anyị mara ya, onye bụ eziokwu. Anyị nọ nʼime onye ahụ bụ eziokwu, ọ bụladị nʼime Ọkpara ya, bụ Jisọs Kraịst. Ya onwe ya bụ ezi Chineke bụrụkwa ndụ ebighị ebi.<verse eid="1JN 5:20"/></para>
  <para style="b"/>
  <para style="b"/>
  <para style="p">
    <verse number="21" style="v" sid="1JN 5:21"/>Ụmụ m, wezuganụ onwe unu site nʼarụsị niile.<verse eid="1JN 5:21"/></para>
  <chapter eid="1JN 5"/>
</usx>
