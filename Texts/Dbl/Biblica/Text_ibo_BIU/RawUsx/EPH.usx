<?xml version="1.0" encoding="UTF-8"?>
<usx version="3.0">
  <book code="EPH" style="id">- Igbo Contemporary Bible (Baịbụlụ Nsọ nʼIgbo Ndị Ugbu a)</book>
  <para style="rem">Copyright © 1980, 1988, 2019, 2020 by Biblica, Inc.™</para>
  <para style="h">Ndị Efesọs</para>
  <para style="toc1">Ndị Efesọs</para>
  <para style="toc2">Ndị Efesọs</para>
  <para style="toc3">Efe</para>
  <para style="mt1">Ndị Efesọs</para>
  <para style="mt4">(Pọl dere ya nʼafọ 60 mgbe a mụsịrị Kraịst)</para>
  <para style="imt">Ihe dị nʼime ya</para>
  <para style="imt1">Ihe dị nʼime ya:</para>
  <para style="im">Pọl dere akwụkwọ a nʼoge ọ nọ nʼụlọ mkpọrọ na Rom nʼihi ikwusa oziọma. O dere ya igosi anyị ihe bụ ọnọdụ ndị niile kweere na Kraịst. Ha bụ ndị e jikọtara ọnụ na nzukọ Kraịst, bụ chọọchị, bụrụkwa ndị e jikọtara nʼotu nʼanụ ahụ Kraịst nʼonwe ya. Site na njikọta dị otu a ha abụrụla ndị Chineke hụrụ nʼanya, ndị ọ họpụtara site na ntọala ihe niile, ndị ọ nabatara nye onwe ya, ndị o mere ka ha na ya dịrị nʼudo, ndị ọ gbapụtara mee ka ha bụrụ agbụrụ e kere ọhụrụ, ndị e buliri elu, ndị a na-akwanyere ugwu, ndị nwere akụ ebighị ebi nʼeluigwe.</para>
  <para style="iot">Usoro e si dee ya:</para>
  <para style="io1">Nzube Chineke na nzọpụta nke onye Kraịst <char style="ior"><ref loc="EPH 1-2">1–2</ref></char></para>
  <para style="io1">Ịdị omimi nke oziọma <char style="ior"><ref loc="EPH 3">3</ref></char></para>
  <para style="io1">Ndụ nke onye Kraịst <char style="ior"><ref loc="EPH 4:1-5:20">4:1–5:20</ref></char></para>
  <para style="io1">Mmekọrịta nke ndị Kraịst <char style="ior"><ref loc="EPH 5:21-6:9">5:21–6:9</ref></char></para>
  <para style="io1">Ọgụ na mgba nke onye Kraịst <char style="ior"><ref loc="EPH 6:10-24">6:10-24</ref></char></para>
  <para style="ie"/>
  <chapter number="1" style="c" sid="EPH 1"/>
  <para style="p">
    <verse number="1" style="v" sid="EPH 1:1"/>Akwụkwọ ozi a sitere nʼaka mụ onwe m bụ Pọl, onye Chineke họpụtara ịbụ onyeozi Jisọs Kraịst.</para>
  <para style="b" vid="EPH 1:1"/>
  <para style="p" vid="EPH 1:1">Ọ bụ unu ndị nsọ bi nʼEfesọs, unu bụ ndị kwesiri ntụkwasị obi nʼime Kraịst Jisọs, ka m na-edere ya:<verse eid="EPH 1:1"/></para>
  <para style="b"/>
  <para style="p">
    <verse number="2" style="v" sid="EPH 1:2"/>Ka amara na udo nke sitere na Chineke Nna anyị, na Onyenwe anyị Jisọs Kraịst dịrị unu.<verse eid="EPH 1:2"/></para>
  <para style="b"/>
  <para style="s1">Ngọzị dịrị anyị nʼime Kraịst</para>
  <para style="p">
    <verse number="3" style="v" sid="EPH 1:3"/>Ka otuto dịrị Chineke, na Nna Onyenwe anyị Jisọs Kraịst, bụ onye gọziri anyị site nʼinye anyị ngọzị niile nke ime mmụọ nke si nʼebe niile nke eluigwe nʼime Kraịst. <verse eid="EPH 1:3"/><verse number="4" style="v" sid="EPH 1:4"/>Dịka o si họpụta anyị nʼime Kraịst tupu a tọọ ntọala ụwa, ka anyị bụrụ ndị dị nsọ na ndị na-enweghị ịta ụta nʼihu ya nʼịhụnanya. <verse eid="EPH 1:4"/><verse number="5" style="v" sid="EPH 1:5"/>O kpebiri ime anyị ụmụ ya site nʼihi Kraịst Jisọs. Ma o mekwara ihe ndị a niile nʼihi na ọ tọrọ ya ụtọ nʼobi, bụrụkwa ihe o zubere ime. <verse eid="EPH 1:5"/><verse number="6" style="v" sid="EPH 1:6"/>Ka e si otu a too ịdị ebube nke amara ya, nke o ji obi ya niile nye anyị nʼime Onye ahụ ọ hụrụ nʼanya. <verse eid="EPH 1:6"/><verse number="7" style="v" sid="EPH 1:7"/>Nʼime ya, anyị nwere mgbapụta site nʼọbara ya, bụ mgbaghara nke njehie niile anyị; dị ka ịba ụba nke amara ya si dị, <verse eid="EPH 1:7"/><verse number="8" style="v" sid="EPH 1:8"/>nke o mere ka ọ babigara anyị ụba oke site nʼamamihe na nghọta niile. <verse eid="EPH 1:8"/><verse number="9" style="v" sid="EPH 1:9"/>O meela ka anyị mata ihe omimi nzube ya, dị ka o si tọọ ya ụtọ, bụ ihe omimi o zubere ime nʼime Kraịst. <verse eid="EPH 1:9"/><verse number="10" style="v" sid="EPH 1:10"/>Nke ọ ga-eme ka o mezuo mgbe oge ya niile zuru, nke bụ ịchịkọta ihe niile nʼime ya, bụ ihe ndị dị nʼeluigwe na nʼụwa nʼokpuru Kraịst.<verse eid="EPH 1:10"/></para>
  <para style="p">
    <verse number="11" style="v" sid="EPH 1:11"/>Nʼime Kraịst ka e mere anyị ndị nketa, ndị e bururị ụzọ họpụta na mbụ, dị ka atụmatụ onye ahụ na-arụpụta ihe niile nʼizuoke nke nzube na ebumnuche ya. <verse eid="EPH 1:11"/><verse number="12" style="v" sid="EPH 1:12"/>Nke mere na anyị, ndị buuru ụzọ nwee olileanya na Kraịst, ga-ebi ndụ nʼotuto nke ebube ya. <verse eid="EPH 1:12"/><verse number="13" style="v" sid="EPH 1:13"/>Unu bụkwa ndị a gụnyere nʼime Kraịst mgbe unu nụrụ ozi nke eziokwu ahụ bụ oziọma nke nzọpụta. Mgbe unu kwenyere, a kara unu akara nʼime ya bụ akara nke nkwa ahụ bụ Mmụọ Nsọ. <verse eid="EPH 1:13"/><verse number="14" style="v" sid="EPH 1:14"/>Nke a bụ ihe nketa anyị tutu ruo mgbe a rụzuru ọrụ mgbapụta nke ndị ahụ niile bụ ihe nweta Chineke. Ka e si otu a too ebube ya.<verse eid="EPH 1:14"/></para>
  <para style="s1">Ekele na ekpere</para>
  <para style="p">
    <verse number="15" style="v" sid="EPH 1:15"/>Nʼihi nke a, ebe m nụrụ akụkọ banyere okwukwe unu nʼime Onyenwe anyị Jisọs, nụkwa maka ịhụnanya unu nwere nʼebe ndị nsọ niile nọ, <verse eid="EPH 1:15"/><verse number="16" style="v" sid="EPH 1:16"/>esepụghị m aka ikele ekele nʼihi unu, mgbe niile m na-echeta unu nʼekpere m niile. <verse eid="EPH 1:16"/><verse number="17" style="v" sid="EPH 1:17"/>Ana m arịọ Chineke nke Onyenwe anyị Jisọs Kraịst bụ Nna Onyenwe ebube niile, ka o nye unu Mmụọ amamihe na ezi nghọta ka unu nwee ike matazie nke ọma onye ọ bụ, <verse eid="EPH 1:17"/><verse number="18" style="v" sid="EPH 1:18"/>ka o meghee anya nke ime mmụọ unu ka unu matakwa ụdị olileanya unu nwere nʼihi ọkpụkpọ ọ kpọrọ unu, na akụ, na ihe nketa dị ebube o nwere nʼime ndị nsọ. <verse eid="EPH 1:18"/><verse number="19" style="v" sid="EPH 1:19"/>Na ịdị ukwuu nke ike ya nke na-enweghị atụ dịrị anyị, bụ ndị kwere ekwe, dịka ịrụsị ọrụ ike nke ike ya si dị. <verse eid="EPH 1:19"/><verse number="20" style="v" sid="EPH 1:20"/>Nke ọ rụrụ nʼime Kraịst mgbe o si nʼọnwụ kpọlite ya mee ya ka ọ nọdụ nʼaka nri ya nʼebe niile nke eluigwe. <verse eid="EPH 1:20"/><verse number="21" style="v" sid="EPH 1:21"/>Ọnọdụ ya dị elu karịa ọchịchị niile, na ikike ọchịchị niile, na ike niile na ịchị isi niile, na aha ọkwa ọchịchị nke e nwere ike inye mmadụ, ọ bụghị naanị nʼọgbọ a, kama ma nʼọgbọ ọzọ na-abịa. <verse eid="EPH 1:21"/><verse number="22" style="v" sid="EPH 1:22"/>O mere ka ihe niile dị nʼokpuru ya, meekwa ya ka ọ bụrụ onyeisi ihe niile nye nzukọ ya bụ chọọchị. <verse eid="EPH 1:22"/><verse number="23" style="v" sid="EPH 1:23"/>Nke bụ ahụ ya, ozuzu oke nke onye ahụ na-emejupụta ihe niile nʼụzọ niile.<verse eid="EPH 1:23"/></para>
  <chapter eid="EPH 1"/>
  <chapter number="2" style="c" sid="EPH 2"/>
  <para style="s1">E mere anyị ndị dị ndụ nʼime Kraịst</para>
  <para style="p">
    <verse number="1" style="v" sid="EPH 2:1"/>Ma unu onwe unu, unu nwụrụ anwụ site na njehie ụzọ na mmehie unu. <verse eid="EPH 2:1"/><verse number="2" style="v" sid="EPH 2:2"/>Nke unu biri ndụ nʼime ha mgbe unu na-agbaso ụzọ niile nke ụwa a, na ụzọ onye ọchịchị nke alaeze ikuku, bụ mmụọ ahụ na-arụ ọrụ ugbu a na ndụ ndị ahụ na-enupu isi. <verse eid="EPH 2:2"/><verse number="3" style="v" sid="EPH 2:3"/>Anyị niile bikwara ndụ anyị nʼetiti ha, nʼoge gara aga, na-emejupụta agụụ nke anụ ahụ mmehie, ma na-agbaso ọchịchọ ya na ebumnuche ya. Nʼihi na site nʼọdịdị anyị, anyị na ndị ọzọ nọ nʼọmụma ikpe ya. <verse eid="EPH 2:3"/><verse number="4" style="v" sid="EPH 2:4"/>Chineke onye jupụtara nʼobi ebere, maka oke ịhụnanya o nwere nʼebe anyị nọ, <verse eid="EPH 2:4"/><verse number="5" style="v" sid="EPH 2:5"/>mere ka anyị soro Kraịst dịrị ndụ ọzọ; ọ bụladị mgbe anyị bụ ndị nwụrụ anwụ nʼime ajọ omume. Ọ bụ site nʼamara ya ka e ji zọpụta unu. <verse eid="EPH 2:5"/><verse number="6" style="v" sid="EPH 2:6"/>Ọ kpọlitere anyị na ya, mee ka anyị nọdụ ọdụ nʼebe niile nke eluigwe nʼime Kraịst Jisọs. <verse eid="EPH 2:6"/><verse number="7" style="v" sid="EPH 2:7"/>O mere nke a igosi ọgbọ nke na-abịa, ịdị ukwuu nke akụ amara ya, nke o sitere nʼobiọma ya gosi anyị nʼime Kraịst Jisọs. <verse eid="EPH 2:7"/><verse number="8" style="v" sid="EPH 2:8"/>Nʼihi na ọ bụ site nʼamara ka e ji zọpụta unu site nʼokwukwe. Nke a abụghị ihe unu rụpụtara nʼonwe unu, ọ bụ onyinye nke Chineke. <verse eid="EPH 2:8"/><verse number="9" style="v" sid="EPH 2:9"/>O siteghị nʼọrụ, ka onye ọbụla ghara ịnya isi. <verse eid="EPH 2:9"/><verse number="10" style="v" sid="EPH 2:10"/>Nʼihi na anyị bụ akaọrụ ya, nke o kere nʼime Kraịst Jisọs nʼihi ịrụ ezi ọrụ. Ọ bụ otu a ka Chineke siri kwadoo na anyị kwesiri ibi ndụ ụbọchị niile.<verse eid="EPH 2:10"/></para>
  <para style="s1">Ịbụ otu anyị nʼime Kraịst</para>
  <para style="p">
    <verse number="11" style="v" sid="EPH 2:11"/>Ya mere, chetanụ na nʼoge gara aga, unu bụ ndị mba ọzọ site nʼọmụmụ nke a mụrụ unu. Chetakwanụ na “ndị e biri ugwu” na-akpọkwa unu “ndị a na-ebighị ugwu” (nʼihi obibi ugwu nʼanụ ahụ nke eji aka bie). <verse eid="EPH 2:11"/><verse number="12" style="v" sid="EPH 2:12"/>Nʼoge ahụ, ọ dịghị ihe jikọtara unu na Kraịst. E kewapụtara unu site na mmekọrịta nke Izrel, bụrụkwa ndị ọbịa nʼọgbụgba ndụ ahụ, na-enweghị olileanya na-enweghịkwa Chineke nʼime ụwa. <verse eid="EPH 2:12"/><verse number="13" style="v" sid="EPH 2:13"/>Ma ugbu a nʼime Kraịst Jisọs, unu bụ ndị nọ nʼebe dị anya nʼoge gara aga, ka e mere ka unu bịaruo nso site nʼọbara Kraịst nke a wụsiri.<verse eid="EPH 2:13"/></para>
  <para style="p">
    <verse number="14" style="v" sid="EPH 2:14"/>Nʼihi na ya onwe ya bụ udo anyị, o mere ka ụzọ otu abụọ bụrụ otu ihe nʼime ahụ ya, site na ịkwatu mgbidi kewara ha na mgbe ochie, bụ mgbidi nke ịkpọ asị dị nʼetiti anyị. <verse eid="EPH 2:14"/><verse number="15" style="v" sid="EPH 2:15"/>Ọ bụ nʼime anụ ahụ ya ka ọ mere ka iwu ahụ na ụkpụrụ ya niile ghara ịdị ire. Ebumnobi ya bụ i kee nʼime onwe ya otu onye ọhụrụ site na mmadụ abụọ ahụ, si otu a mee ka udo dịrị. <verse eid="EPH 2:15"/><verse number="16" style="v" sid="EPH 2:16"/>Nʼụzọ dị otu a ka ọ ga-esi kpeziere anyị na Chineke site nʼobe ya, wetakwa nʼisi ngwụcha, iro dị nʼetiti ha abụọ. <verse eid="EPH 2:16"/><verse number="17" style="v" sid="EPH 2:17"/>Ya mere, ọ bịara kwusaa udo nye unu ndị nọ ebe dị anya na unu ndị nọ nso, <verse eid="EPH 2:17"/><verse number="18" style="v" sid="EPH 2:18"/>Nʼihi na anyị abụọ sitere nʼaka ya nweta nnabata anyị ịbịa nʼihu Nna site nʼotu Mmụọ ahụ.<verse eid="EPH 2:18"/></para>
  <para style="p">
    <verse number="19" style="v" sid="EPH 2:19"/>Matakwanụ ugbu a na unu abụkwaghị ndị mba ọzọ na ndị ọbịa. Unu esorola ndị nsọ bụrụ diala na ndị so nʼezinaụlọ Chineke, <verse eid="EPH 2:19"/><verse number="20" style="v" sid="EPH 2:20"/>nke a rụkwasara nʼelu ntọala nke ndị ozi na ndị amụma, nke Kraịst Jisọs nʼonwe ya bụ nkume isi ntọala ya. <verse eid="EPH 2:20"/><verse number="21" style="v" sid="EPH 2:21"/>Ọ bụkwa nʼime ya ka a na-ejikọta ụlọ ahụ niile nke ọma, na-aba ụba, too bụrụ ụlọnsọ, nʼime Onyenwe anyị. <verse eid="EPH 2:21"/><verse number="22" style="v" sid="EPH 2:22"/>Onye a na-ewukọkwa unu onwe unu nʼotu nʼime ya, ka unu niile bụrụ ebe obibi Chineke nʼime Mmụọ.<verse eid="EPH 2:22"/></para>
  <chapter eid="EPH 2"/>
  <chapter number="3" style="c" sid="EPH 3"/>
  <para style="s1">Pọl onye nkwusa nye ndị mba ọzọ</para>
  <para style="p">
    <verse number="1" style="v" sid="EPH 3:1"/>Ọ bụ nʼihi nke a ka mụ onwe m bụ Pọl bụ onye mkpọrọ nke Jisọs Kraịst maka unu ndị mba ọzọ.<verse eid="EPH 3:1"/></para>
  <para style="p">
    <verse number="2" style="v" sid="EPH 3:2"/>Nʼihi nʼezie, unu anụla banyere nlekọta nke amara Chineke ahụ nke e nyere m maka ọdịmma unu. <verse eid="EPH 3:2"/><verse number="3" style="v" sid="EPH 3:3"/>Otu e si kpughee nzube nzuzo ya niile nye m, dị ka m gwara unu ihe banyere ya nʼokwu dị nta nʼakwụkwọ ozi ahụ m detara unu. <verse eid="EPH 3:3"/><verse number="4" style="v" sid="EPH 3:4"/>Ọ bụrụkwa na unu agụọ akwụkwọ ahụ m deere, unu ga-aghọta ihe m maara banyere ihe omimi Kraịst. <verse eid="EPH 3:4"/><verse number="5" style="v" sid="EPH 3:5"/>Nke a e meghị ka ụmụ mmadụ mara nʼọgbọ gara aga dị ka Mmụọ Nsọ siri kpugheere ya ndị ozi na ndị amụma ya dị nsọ ugbu a. <verse eid="EPH 3:5"/><verse number="6" style="v" sid="EPH 3:6"/>Otu a ka ndị mba ọzọ si soro bụrụ ndị nketa, ndị ga-abụ otu anụ ahụ na ndị ga-eketa nkwa ahụ nʼime Jisọs Kraịst site nʼoziọma.<verse eid="EPH 3:6"/></para>
  <para style="p">
    <verse number="7" style="v" sid="EPH 3:7"/>E mere m ka m bụrụ onyeozi nke oziọma a, dịka onyinye amara nke Chineke si dị, bụ nke e nyere m site nʼịrụ ọrụ nke ike ya. <verse eid="EPH 3:7"/><verse number="8" style="v" sid="EPH 3:8"/>Ọ bụ ezie na mụ bụ onye dịkarịsịrị nta nʼetiti ndị nsọ niile, e nyere m amara nke a, ikwusara ndị mba ọzọ oziọma banyere akụ nke enweghị atụ nke juru nʼime Kraịst, <verse eid="EPH 3:8"/><verse number="9" style="v" sid="EPH 3:9"/>meekwa ka mmadụ niile hụ ihe bụ atụmatụ nke ihe omimi e zoro nʼime Chineke onye kere ihe niile, ọtụtụ afọ. <verse eid="EPH 3:9"/><verse number="10" style="v" sid="EPH 3:10"/>Ka ọ ga-abụ site na chọọchị, a ga-eme ka amamihe Chineke nʼụdị dị iche iche bụrụ ihe ọchịchị na ikike niile dị nʼeluigwe ga-amata. <verse eid="EPH 3:10"/><verse number="11" style="v" sid="EPH 3:11"/>Nke a bụ nʼusoro nke atụmatụ ya dị ebighị ebi, nke e mezuru nʼime Jisọs Kraịst Onyenwe anyị, <verse eid="EPH 3:11"/><verse number="12" style="v" sid="EPH 3:12"/>bụ onye anyị nwere ntụkwasị obi na obi siri ike ịbịakwute site nʼokwukwe anyị nwere na ya. <verse eid="EPH 3:12"/><verse number="13" style="v" sid="EPH 3:13"/>Nʼihi nke a, arịọ m ka unu ghara ịda mba maka mkpagbu m nʼihi unu, ha bụ otuto nye unu.<verse eid="EPH 3:13"/></para>
  <para style="s1">Ekpere Pọl maka ndị Efesọs</para>
  <para style="p">
    <verse number="14" style="v" sid="EPH 3:14"/>Ọ bụ nʼihi nke a ka m na-egbu ikpere m nʼala nʼihu Nna anyị, <verse eid="EPH 3:14"/><verse number="15" style="v" sid="EPH 3:15"/>onye ezinaụlọ niile dị nʼụwa a na nke dị nʼeluigwe na-esite nʼaka ya enwe aha. <verse eid="EPH 3:15"/><verse number="16" style="v" sid="EPH 3:16"/>Ekpere m bụ ka o site nʼịba ụba nke otuto ya, nye unu ike na-esite na Mmụọ ya, mee ka unu dị ike nʼime mmụọ unu; <verse eid="EPH 3:16"/><verse number="17" style="v" sid="EPH 3:17"/>ka Kraịst nwee ike biri nʼobi unu site nʼokwukwe, ka unu ndị gbanyere mgbọrọgwụ guzosiekwa ike nʼịhụnanya. <verse eid="EPH 3:17"/><verse number="18" style="v" sid="EPH 3:18"/>Ana m arịọkwa, ka unu na ndị nsọ niile nwee ike ịghọta ihe bụ obosara, ogologo, ịdị elu na ịdị omimi, <verse eid="EPH 3:18"/><verse number="19" style="v" sid="EPH 3:19"/>na ịmatakwa ịhụnanya nke Kraịst nke karịrị amamihe, ka unu jupụtakwa nʼizuoke niile nke Chineke.<verse eid="EPH 3:19"/></para>
  <para style="p">
    <verse number="20" style="v" sid="EPH 3:20"/>Ugbu a, nye onye ahụ pụrụ imebiga ihe nʼoke karịa ihe niile nke anyị rịọrọ, maọbụ karịa ka anyị pụrụ ichepụta nʼuche anyị, site nʼike ya nke na-arụ ọrụ nʼime anyị, <verse eid="EPH 3:20"/><verse number="21" style="v" sid="EPH 3:21"/>ọ bụ ya ka otuto dịrị nʼime chọọchị na nʼime Kraịst Jisọs ruo ọgbọ niile nke mgbe niile, ebighị ebi ruo ebighị ebi. Amen.<verse eid="EPH 3:21"/></para>
  <chapter eid="EPH 3"/>
  <chapter number="4" style="c" sid="EPH 4"/>
  <para style="s1">Ịdị nʼotu nke anụ ahụ Kraịst</para>
  <para style="p">
    <verse number="1" style="v" sid="EPH 4:1"/>Ya mere, mụ onwe m bụ onye mkpọrọ nke Onyenwe anyị, na-arịọ unu ka unu bie ndụ kwesiri ọkpụkpọ nke a kpọrọ unu. <verse eid="EPH 4:1"/><verse number="2" style="v" sid="EPH 4:2"/>Werekwanụ obi dị umeala niile na ịdị nwayọọ, na ndidi na-anagide ibe unu nʼịhụnanya. <verse eid="EPH 4:2"/><verse number="3" style="v" sid="EPH 4:3"/>Nọọnụ nʼudo nʼetiti onwe unu gbalịakwanụ ime ka ịdị nʼotu unu dịgide nʼime Mmụọ Nsọ. <verse eid="EPH 4:3"/><verse number="4" style="v" sid="EPH 4:4"/>E nwere otu ahụ na otu Mmụọ, dị ka e siri kpọọ unu nʼotu olileanya nke dịịrị ọkpụkpọ a kpọrọ unu. <verse eid="EPH 4:4"/><verse number="5" style="v" sid="EPH 4:5"/>Otu Onyenwe anyị dị, otu okwukwe na otu baptizim. <verse eid="EPH 4:5"/><verse number="6" style="v" sid="EPH 4:6"/>Ọ bụkwa naanị otu Chineke dị onye bụ Nna ihe niile na onye na-achị ihe niile, na onye na-arụ ọrụ ya nʼime ihe niile, na-ebikwa nʼime ihe niile.<verse eid="EPH 4:6"/></para>
  <para style="p">
    <verse number="7" style="v" sid="EPH 4:7"/>Ma e nyere onye ọbụla amara dịka oke onyinye nke Kraịst siri dị. <verse eid="EPH 4:7"/><verse number="8" style="v" sid="EPH 4:8"/>Nʼihi nke a, e kwuru,</para>
  <para style="q1" vid="EPH 4:8">“Mgbe ọ rigoro gaa nʼelu,</para>
  <para style="q2" vid="EPH 4:8">o duuru igwe ndị a dọtara nʼagha,</para>
  <para style="q2" vid="EPH 4:8">nyekwa ụmụ mmadụ onyinye dị iche iche.”<note caller="+" style="f"><char style="fr" closed="false">4:8 </char><char style="ft" closed="false"><char style="xt"><ref loc="PSA 68:18">Abụ 68:18</ref></char></char></note><verse eid="EPH 4:8"/></para>
  <para style="m">
    <verse number="9" style="v" sid="EPH 4:9"/>(E kwuru, “Ọ rigoro,” gịnị ka ọ pụtara ma ọ bụghị na o buru ụzọ rịdaa nʼime ala mmụọ? <verse eid="EPH 4:9"/><verse number="10" style="v" sid="EPH 4:10"/>Onye ahụ si nʼelu rịdata bụkwa otu onye ahụ rigoro nʼeluigwe, ka o nwee ike mejuo ihe niile.) <verse eid="EPH 4:10"/><verse number="11" style="v" sid="EPH 4:11"/>O nyekwara ụfọdụ onyinye ị bụ ndị ozi, ụfọdụ ndị amụma, ụfọdụ ndị nkwusa oziọma, ụfọdụ ndị ụkọchukwu na ndị nkuzi. <verse eid="EPH 4:11"/><verse number="12" style="v" sid="EPH 4:12"/>Nke a bụ maka ikwadobe ndị nsọ maka ọrụ nke ije ozi, iji wulite ahụ nke Kraịst; <verse eid="EPH 4:12"/><verse number="13" style="v" sid="EPH 4:13"/>tutu anyị niile abịa na nkwekọta banyere okwukwe anyị, na ọmụma ihe banyere ọkpara Chineke, bụrụ onye tozuru oke, ruo ọtụtụ nke ogogo na ozuzu oke nke Kraịst.<verse eid="EPH 4:13"/></para>
  <para style="p">
    <verse number="14" style="v" sid="EPH 4:14"/>Mgbe ahụ anyị agaghị abụkwa ụmụntakịrị, ndị ikuku ozizi ọhụrụ dị iche iche na-ebugharị ihu na azụ dị ka ebili mmiri, na ịgha ụgha nke mmadụ, bụ ozizi na-esite nʼime aghụghọ nke ha ji echepụta nduhie. <verse eid="EPH 4:14"/><verse number="15" style="v" sid="EPH 4:15"/>Kama nʼikwu eziokwu site na mmụọ ịhụnanya, anyị ga-eto bụrụ ndị tozuru oke nʼakụkụ niile nʼime ya, bụ onye ahụ bụ isi, nke bụ Kraịst. <verse eid="EPH 4:15"/><verse number="16" style="v" sid="EPH 4:16"/>Onye anụ ahụ niile, jikọtara ọnụ ma bụrụ otu, site na nkwonkwo niile nke na-enyezu ya nkwado, dịka akụkụ niile ọbụla na-arụ ọrụ ya nke ọma, na-esite nʼụzọ ahụ enyere akụkụ ndị ọzọ aka, ime ka ha too, nakwa iwuli ha elu site nʼịhụnanya.<verse eid="EPH 4:16"/></para>
  <para style="s1">Ibi ndụ dị ka ụmụ nke ihe</para>
  <para style="p">
    <verse number="17" style="v" sid="EPH 4:17"/>Ya mere, ana m ekwu nke a, ma na-eguzokwa na ya nʼime Onyenwe, ka unu hapụ ibi ndụ dị ka ndị mba ọzọ si ebi, na echiche ha na-abaghị uru. <verse eid="EPH 4:17"/><verse number="18" style="v" sid="EPH 4:18"/>Ndị ọchịchịrị gbachiri nghọta ha. Ndị dị otu a enweghị oke na ndụ ahụ Chineke na-enye, nʼihi na obi ha mechiri emechi, ha adịghị aghọtakwa. <verse eid="EPH 4:18"/><verse number="19" style="v" sid="EPH 4:19"/>Ha abụrụla ndị obi ha kpọrọ nkụ, ndị were onwe ha nyefee ime ihe niile masịrị ọchịchọ ha, ka ha si otu a na-ebi ndụ adịghị ọcha niile, ha bụ ndị jupụtara nʼanya ukwu.<verse eid="EPH 4:19"/></para>
  <para style="p">
    <verse number="20" style="v" sid="EPH 4:20"/>Ma nke a abụghị otu unu siri mụta Kraịst, <verse eid="EPH 4:20"/><verse number="21" style="v" sid="EPH 4:21"/>ma ọ bụrụ na unu anụla ihe banyere ya, ọ bụrụkwa na unu amụtala ihe site nʼaka ya banyere eziokwu ahụ dị nʼime Jisọs. <verse eid="EPH 4:21"/><verse number="22" style="v" sid="EPH 4:22"/>Yipụnụ mmadụ ochie unu, nke mere ka unu na-ebi ndụ ọjọọ na mbụ, bụ mmadụ ochie ahụ nke jupụtara nʼagụụ ime ihe ọjọọ niile, <verse eid="EPH 4:22"/><verse number="23" style="v" sid="EPH 4:23"/>ka eme ka mmụọ nke uche unu dị ọhụrụ. <verse eid="EPH 4:23"/><verse number="24" style="v" sid="EPH 4:24"/>Ma yikwasịnụ onwe unu mmadụ ọhụrụ, nke e kere nʼụdịdị Chineke nʼezi omume nʼezie nakwa nʼịdị nsọ.<verse eid="EPH 4:24"/></para>
  <para style="p">
    <verse number="25" style="v" sid="EPH 4:25"/>Ya mere, wezuganụ ịgha ụgha, ka anyị niile kwuo eziokwu nye ndị agbataobi anyị, nʼihi na anyị niile bụ ndị e jikọtara nʼotu anụ ahụ. <verse eid="EPH 4:25"/><verse number="26" style="v" sid="EPH 4:26"/>Mgbe ị na-ewe iwe emehiekwala.<note caller="+" style="f"><char style="fr" closed="false">4:26 </char><char style="ft" closed="false"><char style="xt"><ref loc="PSA 4:4">Abụ 4:4</ref></char></char></note> Ekwela ka anyanwụ daa mgbe ị ka nọ na-ewe iwe. <verse eid="EPH 4:26"/><verse number="27" style="v" sid="EPH 4:27"/>Enyela ekwensu ohere. <verse eid="EPH 4:27"/><verse number="28" style="v" sid="EPH 4:28"/>Ka onye na-ezu ohi kwụsị izu ohi. Kama ya jiri aka ya abụọ rụọ ezi ọrụ, ka o nwee ike inyere ndị ọzọ nọ na mkpa aka.<verse eid="EPH 4:28"/></para>
  <para style="p">
    <verse number="29" style="v" sid="EPH 4:29"/>Ka okwu rere ure ọbụla hapụ isite nʼọnụ unu pụta. Kama kwuonụ naanị ezi ihe nke ga-aba uru iwuli ndị ọzọ elu dịka mkpa ha si dị na iwetara ndị nụrụ ya ngọzị. <verse eid="EPH 4:29"/><verse number="30" style="v" sid="EPH 4:30"/>Unu akpasukwala Mmụọ Nsọ nke Chineke iwe, onye a kara unu akara nʼime ya maka ụbọchị nke mgbapụta. <verse eid="EPH 4:30"/><verse number="31" style="v" sid="EPH 4:31"/>Wepụnụ obi ilu niile, na obi ọjọọ na iwe, ya na nkwulu na ibu iro niile nʼetiti unu. <verse eid="EPH 4:31"/><verse number="32" style="v" sid="EPH 4:32"/>Nʼọnọdụ ihe ndị a niile, nweenụ obi ebere nʼebe ibe unu nọ. Gbagharanụ ibe unu dịka Chineke sitere nʼamara ya gbaghara unu nʼihi na unu bụ nke Kraịst.<verse eid="EPH 4:32"/></para>
  <chapter eid="EPH 4"/>
  <chapter number="5" style="c" sid="EPH 5"/>
  <para style="nb">
    <verse number="1" style="v" sid="EPH 5:1"/>Ya mere bụrụnụ ndị na-eṅomi Chineke, dị ka ụmụ a hụrụ nʼanya. <verse eid="EPH 5:1"/><verse number="2" style="v" sid="EPH 5:2"/>Na-agakwanụ nʼime ịhụnanya, dịka Kraịst siri hụ anyị nʼanya ma were ndụ ya nye Chineke maka anyị dịka aja na onyinye nke isi ụtọ.<verse eid="EPH 5:2"/></para>
  <para style="p">
    <verse number="3" style="v" sid="EPH 5:3"/>Ma nʼetiti unu, ka a ghara ịkpọta mmehie ịkwa iko, maọbụ nke adịghị ọcha, maọbụ nke inwe anya ukwu aha, nʼihi na ihe ndị a ekwesighị nʼetiti ndị nsọ. <verse eid="EPH 5:3"/><verse number="4" style="v" sid="EPH 5:4"/>Ọ dịkwaghị mma ka unu na-ekwu okwu rụrụ arụ maọbụ okwu nzuzu maọbụ njakịrị, kama ka e nwee inye ekele. <verse eid="EPH 5:4"/><verse number="5" style="v" sid="EPH 5:5"/>Matanụ nke ọma na onye na-akwa iko, maọbụ onye rụrụ arụ, maọbụ onye anya ukwu, nʼihi na anya ukwu dị ka ikpere arụsị, enweghị ike ịbata nʼalaeze Kraịst na Chineke. <verse eid="EPH 5:5"/><verse number="6" style="v" sid="EPH 5:6"/>Unu ekwela ka onye ọbụla jiri okwu efu duhie unu. Ọ bụ nʼihi omume ọjọọ ndị a ka iwe Chineke ji abịakwasị ndị na-anaghị erubere ya isi. <verse eid="EPH 5:6"/><verse number="7" style="v" sid="EPH 5:7"/>Unu na ndị dị otu a enwela mmekọ.<verse eid="EPH 5:7"/></para>
  <para style="p">
    <verse number="8" style="v" sid="EPH 5:8"/>Nʼihi nʼoge gara aga, unu bụ ọchịchịrị, ma ugbu a, unu bụ ìhè nʼime Onyenwe anyị. Na-ebinụ ndụ ka ụmụ nke ìhè <verse eid="EPH 5:8"/><verse number="9" style="v" sid="EPH 5:9"/>(nʼihi na a na-ahụ mkpụrụ nke ìhè nʼihe niile dị mma, na ihe ziri ezi, na eziokwu). <verse eid="EPH 5:9"/><verse number="10" style="v" sid="EPH 5:10"/>Gbalịanụ ịchọpụta ihe na-amasị Onyenwe anyị. <verse eid="EPH 5:10"/><verse number="11" style="v" sid="EPH 5:11"/>Unu etinyela aka nʼọrụ ọchịchịrị nke na-adịghị amị mkpụrụ ọbụla, kama gbaanụ ha nʼanwụ. <verse eid="EPH 5:11"/><verse number="12" style="v" sid="EPH 5:12"/>Ọ bụ ihe ihere ikwu okwu banyere ihe ndị a na-eme na nzuzo. <verse eid="EPH 5:12"/><verse number="13" style="v" sid="EPH 5:13"/>Mgbe a gbara ihe ọbụla nʼanwụ, ọ na-apụta ìhè nke ọma. Nʼihi na ihe ọbụla e mere ka ọ pụta ìhè nke ọma bụ ìhè. <verse eid="EPH 5:13"/><verse number="14" style="v" sid="EPH 5:14"/>Nke a mere na e kwuru,</para>
  <para style="q1" vid="EPH 5:14">“Bilie gị onye na-arahụ ụra.</para>
  <para style="q2" vid="EPH 5:14">Site nʼọnwụ bilie.</para>
  <para style="q2" vid="EPH 5:14">Kraịst ga-emekwa ka ihe ya mụkwasị gị.”<verse eid="EPH 5:14"/></para>
  <para style="p">
    <verse number="15" style="v" sid="EPH 5:15"/>Kpachapụnụ anya otu unu si ebi ndụ unu. Unu ebila ndụ dị ka ndị nzuzu, kama bienụ ndụ dị ka ndị maara ihe. <verse eid="EPH 5:15"/><verse number="16" style="v" sid="EPH 5:16"/>Jirinụ ohere niile unu nwere rụọ ọrụ ọma, nʼihi na ụbọchị ndị a dị njọ. <verse eid="EPH 5:16"/><verse number="17" style="v" sid="EPH 5:17"/>Unu emela dị ka ndị na-enweghị uche, kama gbalịanụ ịchọpụta ihe Onyenwe anyị chọrọ ka unu mee, <verse eid="EPH 5:17"/><verse number="18" style="v" sid="EPH 5:18"/>Unu aṅụbigala mmanya oke nʼihi na ọ na-eduba na ndụ ịla nʼiyi. Kama jupụtanụ na Mmụọ Nsọ, <verse eid="EPH 5:18"/><verse number="19" style="v" sid="EPH 5:19"/>werenụ abụ ọma, na abụ nke ime mmụọ na-ekwe ukwe nʼetiti onwe unu. Werekwanụ obi unu niile na-abụrụ Onyenwe anyị abụ dị ụtọ. <verse eid="EPH 5:19"/><verse number="20" style="v" sid="EPH 5:20"/>Na-enyenụ Chineke bụ Nna ekele mgbe niile na nʼihe niile, nʼaha Onyenwe anyị Jisọs Kraịst.<verse eid="EPH 5:20"/></para>
  <para style="s1">Okwu dịrị ezinaụlọ ndị nke Kraịst</para>
  <para style="p">
    <verse number="21" style="v" sid="EPH 5:21"/>Na-edonụ onwe unu nʼokpuru ibe unu site nʼegwu Kraịst.<verse eid="EPH 5:21"/></para>
  <para style="p">
    <verse number="22" style="v" sid="EPH 5:22"/>Unu ndị bụ nwunye, doonụ onwe unu nʼokpuru di unu dị ka unu si doo onwe unu nʼokpuru Onyenwe anyị. <verse eid="EPH 5:22"/><verse number="23" style="v" sid="EPH 5:23"/>Nʼihi na di bụ isi nwunye ya, dị ka Kraịst siri bụrụ isi nzukọ ya bụ chọọchị, na Onye nzọpụta ya nke bụ anụ ahụ ya. <verse eid="EPH 5:23"/><verse number="24" style="v" sid="EPH 5:24"/>Ya mere, dị ka nzukọ si edo onwe ya nʼokpuru Kraịst, otu a ka ndị bụ nwunye kwesiri ido onwe ha nʼokpuru di ha nʼihe niile.<verse eid="EPH 5:24"/></para>
  <para style="p">
    <verse number="25" style="v" sid="EPH 5:25"/>Ndị bụ di, hụnụ nwunye unu nʼanya dị ka Kraịst siri hụ nzukọ ya bụ chọọchị nʼanya nwụọ nʼihi ya. <verse eid="EPH 5:25"/><verse number="26" style="v" sid="EPH 5:26"/>O mere nke a ka o nwee ike doo ya nsọ, jirikwa okwu ya na ịsa mmiri nke baptizim mee ka ọ dị ọcha. <verse eid="EPH 5:26"/><verse number="27" style="v" sid="EPH 5:27"/>Ka o chee nzukọ nʼihu ya onwe ya dị ka ihe jupụtara nʼebube, nke na-enweghị ntụpọ, maọbụ ihu mgbarụ ma ọ bụkwanụ ihe ọbụla dị otu a. Kama nke dị nsọ na-enweghị ịta ụta. <verse eid="EPH 5:27"/><verse number="28" style="v" sid="EPH 5:28"/>Nʼotu ụzọ ahụ kwa, ndị bụ di kwesiri ịhụ nwunye ha nʼanya dị ka ha si hụ anụ ahụ ha nʼanya. Nʼihi na onye ọbụla hụrụ nwunye ya nʼanya na-ahụ onwe ya nʼanya. <verse eid="EPH 5:28"/><verse number="29" style="v" sid="EPH 5:29"/>Ọ dịghị onye ọbụla nke kpọrọ anụ ahụ ya asị. Kama, ọ na-azụ ya na-edozikwa ya, dị ka Kraịst na-emere chọọchị. <verse eid="EPH 5:29"/><verse number="30" style="v" sid="EPH 5:30"/>Nʼihi na anyị niile bụ akụkụ anụ ahụ ya. <verse eid="EPH 5:30"/><verse number="31" style="v" sid="EPH 5:31"/>“Nʼihi nke a ka nwoke ga-eji hapụ nne na nna ya e jikọta ya na nwunye ya. Ha abụọ ga-abụ otu anụ ahụ.”<note caller="+" style="f"><char style="fr" closed="false">5:31 </char><char style="ft" closed="false"><char style="xt"><ref loc="GEN 2:24">Jen 2:24</ref></char></char></note> <verse eid="EPH 5:31"/><verse number="32" style="v" sid="EPH 5:32"/>Nke a bụ ihe omimi dị ukwuu ma eji m ya atụnyere Kraịst na chọọchị ya. <verse eid="EPH 5:32"/><verse number="33" style="v" sid="EPH 5:33"/>Ma otu ọ dị, onye ọbụla nʼime unu aghaghị ịhụ nwunye ya nʼanya dị ka ọ hụrụ onwe ya, nwunye ọbụla aghakwaghị ịsọpụrụ di ya.<verse eid="EPH 5:33"/></para>
  <chapter eid="EPH 5"/>
  <chapter number="6" style="c" sid="EPH 6"/>
  <para style="s1">Ụmụntakịrị na ndị mụrụ ha</para>
  <para style="p">
    <verse number="1" style="v" sid="EPH 6:1"/>Ụmụ, ruberenụ ndị mụrụ unu isi nʼihi na nke a ziri ezi nʼime Onyenwe anyị. <verse eid="EPH 6:1"/><verse number="2" style="v" sid="EPH 6:2"/>“Sọpụrụ nne gị na nna gị,” nʼihi na nke a bụ iwu mbụ nke nwere nkwa so ya. <verse eid="EPH 6:2"/><verse number="3" style="v" sid="EPH 6:3"/>“Ka ihe nwe ike na-agara gị nke ọma, ka ị biekwa ogologo ndụ nʼelu ụwa.”<note caller="+" style="f"><char style="fr" closed="false">6:3 </char><char style="ft" closed="false"><char style="xt"><ref loc="DEU 5:16">Dit 5:16</ref></char></char></note><verse eid="EPH 6:3"/></para>
  <para style="p">
    <verse number="4" style="v" sid="EPH 6:4"/>Ndị bụ nna, unu akpasukwala ụmụ unu iwe kama zụlitenụ ha nʼọzụzụ na nʼozizi nke Onyenwe anyị.<verse eid="EPH 6:4"/></para>
  <para style="s1">Ndị ohu na ndị nwe ha</para>
  <para style="p">
    <verse number="5" style="v" sid="EPH 6:5"/>Ndị bụ ohu ruberenụ ndị nwee unu isi. Jirinụ nsọpụrụ na egwu na obi ọcha jeere ha ozi dị ka a ga-asị na ọ bụ Kraịst ka unu na-ejere ozi ahụ. <verse eid="EPH 6:5"/><verse number="6" style="v" sid="EPH 6:6"/>Ruberenụ ha isi, ọ bụghị naanị ka unu nata ihuọma ha mgbe ha nọ na-ele unu anya, kama dị ka ndị ohu Kraịst, ndị na-eme uche Chineke site nʼobi ha. <verse eid="EPH 6:6"/><verse number="7" style="v" sid="EPH 6:7"/>Jirinụ ọṅụ na ihuọma rụọ ọrụ unu dị ka ọ bụ Onyenwe anyị ka unu na-arụrụ ya, ọ bụghị mmadụ. <verse eid="EPH 6:7"/><verse number="8" style="v" sid="EPH 6:8"/>Nʼihi na unu maara na Onyenwe anyị ga-akwụghachi onye ọbụla maka ihe ọma ọbụla ha mere, ma ha bụ ohu maọbụ ndị nweere onwe ha.<verse eid="EPH 6:8"/></para>
  <para style="p">
    <verse number="9" style="v" sid="EPH 6:9"/>Ndị a na-ejere ozi, mesonụ ndị na-ejere unu ozi mmeso nʼụzọ dị otu a. Abarala ha mba, nʼihi na ị matara na unu nwere naanị otu Nna ukwu nọ nʼeluigwe. Ile mmadụ anya nʼihu adịghịkwa nʼebe ọ nọ.<verse eid="EPH 6:9"/></para>
  <para style="s1">Ngwa agha Chineke</para>
  <para style="p">
    <verse number="10" style="v" sid="EPH 6:10"/>Nʼikpeazụ, dịnụ ike nʼime Onyenwe anyị na nʼime ike ya dị ukwuu. <verse eid="EPH 6:10"/><verse number="11" style="v" sid="EPH 6:11"/>Yikwasịnụ ngwa agha niile Chineke ka unu nwee ike iguzosi ike megide nzube ọjọọ niile nke ekwensu. <verse eid="EPH 6:11"/><verse number="12" style="v" sid="EPH 6:12"/>Nʼihi na ndị anyị na-alụso ọgụ abụghị ndị mmadụ efu nwere anụ ahụ na ọbara, kama ọ bụ megide ndịisi ha niile, megide ịchị isi niile, megide ike usuu mmụọ ọjọọ nke ike ụwa ọchịchịrị a, megidekwa mmụọ ajọ ihe niile nọ nʼebe dị elu nke eluigwe. <verse eid="EPH 6:12"/><verse number="13" style="v" sid="EPH 6:13"/>Ya mere, yikwasịnụ ngwa agha niile nke Chineke ka unu nwee ike iguzosi ike mgbe onye iro ahụ ga-alụso unu ọgụ. Ka unu nweekwa ike iguzo ọ bụladị mgbe unu chụghachiri ha azụ. <verse eid="EPH 6:13"/><verse number="14" style="v" sid="EPH 6:14"/>Meenụ ka eziokwu dịrị unu dị ka eriri akwa nke a na-eji ekesi akwa ike, ezi omume bụrụkwa ihe dị mkpa dị ka ihe agha unu ji ekpuchi obi unu. <verse eid="EPH 6:14"/><verse number="15" style="v" sid="EPH 6:15"/>Werenụ njikere nke ikwusa oziọma nke udo yikwasị dị ka akpụkpọ nʼụkwụ unu. <verse eid="EPH 6:15"/><verse number="16" style="v" sid="EPH 6:16"/>Mgbe niile, unu echefula ijide okwukwe unu dị ka ọta nke unu ga-eji kụchapụ àkụ niile na-enwu ọkụ nke ajọ onye ahụ ga-agba nʼebe unu nọ. <verse eid="EPH 6:16"/><verse number="17" style="v" sid="EPH 6:17"/>Nabatanụ nzọpụta dị ka okpu igwe, werekwanụ okwu Chineke dị ka mma agha nke Mmụọ Nsọ na-enye unu.<verse eid="EPH 6:17"/></para>
  <para style="p">
    <verse number="18" style="v" sid="EPH 6:18"/>Ma kpeenụ ekpere nʼime Mmụọ nʼoge niile na ụdị ekpere na arịrịọ niile. Nọọnụ na njikere mgbe niile ma nọgidekwanụ na-ekpere ndị nsọ niile ekpere oge niile. <verse eid="EPH 6:18"/><verse number="19" style="v" sid="EPH 6:19"/>Na-echetakwanụ m nʼekpere, ka e nye m ike nke mkwuwa okwu, m ga-eji na-ekwupụta ihe omimi nke oziọma na-atụghị egwu ọbụla, <verse eid="EPH 6:19"/><verse number="20" style="v" sid="EPH 6:20"/>nke m ji maka ya bụrụ onye nnọchite anya nọ na mkpọrọ. Kperenụ m ekpere ka m kwupụta ya nʼatụghị egwu ọbụla dị ka m kwesiri ikwu.<verse eid="EPH 6:20"/></para>
  <para style="b"/>
  <para style="s1">Okwu mmechi</para>
  <para style="p">
    <verse number="21" style="v" sid="EPH 6:21"/>Ugbu a, iji mee ka unu mara otu m dị na ihe m na-eme, Taịkikọs, nwanna m hụrụ nʼanya na nwaodibo kwesiri ntụkwasị obi nʼime Onyenwe anyị ga-akọrọ unu ihe niile. <verse eid="EPH 6:21"/><verse number="22" style="v" sid="EPH 6:22"/>Ana m ezitere ya unu nʼihi nke a, ka o mee ka unu mata ọnọdụ anyị nakwa ka ọ gbaa unu ume.<verse eid="EPH 6:22"/></para>
  <para style="b"/>
  <para style="p">
    <verse number="23" style="v" sid="EPH 6:23"/>Ka udo na ịhụnanya, tinyere okwukwe nke sitere na Chineke Nna na Onyenwe anyị Jisọs Kraịst dịịrị unu ụmụnna.<verse eid="EPH 6:23"/></para>
  <para style="b"/>
  <para style="p">
    <verse number="24" style="v" sid="EPH 6:24"/>Ka amara dịnyere ndị niile ji ịhụnanya na-adịghị anwụ anwụ hụ Onyenwe anyị Jisọs Kraịst nʼanya.<verse eid="EPH 6:24"/></para>
  <chapter eid="EPH 6"/>
</usx>
