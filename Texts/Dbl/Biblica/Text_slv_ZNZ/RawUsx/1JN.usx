<?xml version="1.0" encoding="UTF-8"?>
<usx version="2.6">
  <book code="1JN" style="id">- Slovenian NT 2014 Revision - 7392</book>
  <para style="h">1. JANEZ</para>
  <para style="toc1">Prvo Janezovo pismo</para>
  <para style="toc2">1. Janez</para>
  <para style="toc3">1. Janez</para>
  <para style="mt1">PRVO JANEZOVO PISMO</para>
  <para style="ili1">Pisatelj: apostol Janez</para>
  <para style="ili1">Kraj: nepoznan</para>
  <para style="ili1">Čas: v letih 85 do 90 našega štetja</para>
  <para style="ip">Janez je star, ko piše to zelo osebno pismo kristjanom, s katerimi ima pristne odnose. Imenuje jih svoje otroke in jim daje nasvete za krščansko življenje. Začenja tako, da pravi, da je bil Jezus v človeškem telesu in da tisti, ki pozna Jezusa, pozna tudi Boga. Kdor ne pozna Jezusa, ne more poznati Boga, niti razumeti njegove ljubezni do nas. Ko spoznamo njegovo ljubezen, postane ona del nas in več se nam ni treba bati ničesar, ne v tem življenju, ne v večnosti.</para>
  <para style="ie"/>
  <chapter number="1" style="c"/>
  <para style="s1">Beseda življenja – Jezus Kristus</para>
  <para style="p">
    <verse number="1" style="v"/>To, kar je bilo od samega začetka, kar smo slišali in kar smo videli s svojimi očmi, gledali smo in s svojimi rokami otipali – to oznanjujemo o Besedi življenja. <verse number="2" style="v"/>Pojavilo se je življenje. Videli smo ga in lahko to tudi potrdimo. Oznanjujemo vam večno življenje, ki je bilo v Očetu in se je razodelo nam. <verse number="3" style="v"/>Zdaj vam posredujemo to, kar smo sami videli in slišali, da bi bili z nami povezani v tej veri. Skupaj pripadamo Bogu Očetu in njegovemu Sinu Jezusu Kristusu. <verse number="4" style="v"/>To vam pišemo, da bi se mogli iz vsega srca veseliti.</para>
  <para style="s1">Živite v luči</para>
  <para style="p">
    <verse number="5" style="v"/>Sporočilo, ki smo ga sprejeli od njega in katero naj bi vam posredovali, pa je tole: Bog je luč. V njem ni teme. <verse number="6" style="v"/>Če pa trdimo, da pripadamo Bogu, pa vendar živimo v temi greha, lažemo in s svojim življenjem zanikamo resnico. <verse number="7" style="v"/>Če živimo v Božji luči, kakor tudi on živi v luči, smo povezani tudi med seboj. Tedaj nas kri, ki jo je prelil njegov Sin Jezus Kristus za nas, čisti vsakega greha. <verse number="8" style="v"/>Če trdimo, da smo brez greha, varamo sebe in ne sprejemamo resnice. <verse number="9" style="v"/>Če pa svoje grehe priznamo in obžalujemo, se lahko zanesemo, da bo Bog svojo obljubo zvesto in pravično izpolnil: odpustil nam bo grehe in nas očistil vse krivičnosti. <verse number="10" style="v"/>V kolikor pa pravimo, da nismo grešili, trdimo, da Bog laže, istočasno pa dokazujemo, da njegova beseda nima mesta v našem življenju.</para>
  <chapter number="2" style="c"/>
  <para style="p">
    <verse number="1" style="v"/>Ljubljeni otroci! Vse to vam pripovedujem, da bi se izogibali greha. Če pa se pregrešite, imate nekoga, ki je sam brez greha in pred Očetom zastopa nas, grešnike: Jezusa Kristusa, Pravičnega. <verse number="2" style="v"/>Kristus je ta, ki je vzel nase Božjo jezo zaradi naših grehov in nas privedel k Bogu; on je odpuščanje za naše grehe, pa ne samo za naše, trpel je za grehe vsega sveta. <verse number="3" style="v"/>Kako lahko zagotovo vemo, da pripadamo njemu? Vsekakor tako, da se držimo njegove zapovedi. Ali res poskušamo delati to, kar on želi, da bi delali? <verse number="4" style="v"/>Nekdo morda pravi: “Jaz sem kristjan. Sem na poti v nebo. Pripadam Kristusu.” Toda če ne dela tega, kar Jezus želi, da bi delal, je lažnivec in v njem ni resnice. <verse number="5" style="v"/>Kdor pa se drži njegove besede in živi po njej, v njem se kaže vsa božanska ljubezen. Po tem lahko spoznamo, če smo res kristjani.<note caller="+" style="f"><char style="fr" closed="false">2,5 </char><char style="ft" closed="false">V izvirniku: </char><char style="fqa" closed="false">Po tem vemo, da smo v njem.</char></note> <verse number="6" style="v"/>Kdor trdi zase, da pripada Kristusu, naj tudi tako živi, kot je živel Kristus.</para>
  <para style="p">
    <verse number="7" style="v"/>Kar vam zdaj pišem, dragi moji, ni novo za vas. To ni neka nova zapoved, ampak Božje sporočilo, ki ste ga slišali že od začetka. <verse number="8" style="v"/>Toda kljub temu je ta zapoved nova in deluje tako v vas kot je delovala v Kristusu; medtem ko izpolnjujemo to zapoved, da se ljubimo med seboj, zapušča tema naša življenja in prava luč začenja svetiti. <verse number="9" style="v"/>Vsak lahko trdi, da živi v tej luči. Toda tisti, ki sovraži brata, s tem dokazuje, da je še vedno v temi. <verse number="10" style="v"/>Samo kdor ljubi svojega bližnjega, živi resnično v luči in vidi kje hodi ter se mu ni treba spotikati v temi in v grehu. <verse number="11" style="v"/>Kdor pa sovraži svojega bližnjega, živi v duhovni temi in ne ve, kje hodi, kajti tema ga je oslepila, tako da ne vidi poti.</para>
  <para style="p">
    <verse number="12" style="v"/>Pišem vsem vam, moji ljubljeni otroci, kajti v imenu Jezusa Kristusa, našega Rešitelja, so vam odpuščeni vsi grehi. <verse number="13" style="v"/>To pišem vam, očetje, ker poznate njega, ki je od začetka. Pišem vam, mladi, ker ste premagali hudobnega. Pišem vam, dragi otroci, ker ste spoznali Očeta.</para>
  <para style="s1">Ne ljubite sveta</para>
  <para style="p">
    <verse number="14" style="v"/>Vam pišem, očetje, ker ste spoznali njega, ki je od začetka. Pišem vam, mladi, ker ste močni in Božja beseda živi v vas ter ste premagali hudobnega. <verse number="15" style="v"/>Prenehajte ljubiti ta hudobni svet in vse, kar vam nudi. Kdor namreč ljubi svet, kaže, da ne ljubi resnično Boga. <verse number="16" style="v"/>Kaj pa je bistvo tega sveta? Človeške strasti, želja po bogastvu in oblasti ter ponos in samouveljavljanje. Vse to ne prihaja od Boga, našega Očeta, ampak pripada svetu. <verse number="17" style="v"/>Svet z vsemi svojimi željami pa bo izginil. Samo tisti, ki izpolnjuje Božjo voljo, bo ostal in večno živel.</para>
  <para style="p">
    <verse number="18" style="v"/>Dragi otroci, temu svetu bije zadnja ura. Slišali ste, da prihaja Antikrist. Mnogi taki so že prišli. Po tem lahko spoznamo, da gre svet k svojemu koncu. <verse number="19" style="v"/>Oni prihajajo iz naših vrst, v resnici pa nikoli niso bili naši. Če bi bili v resnici kristjani, ne bi nikoli odšli od nas. Zdaj pa je vsem jasno, da nikoli niso resnično bili od nas. <verse number="20" style="v"/>Vam pa je Kristus dal svojega Svetega Duha in zato poznate resnico.<note caller="+" style="f"><char style="fr" closed="false">2,20 </char><char style="ft" closed="false">V izvirniku: </char><char style="fqa" closed="false">Vi imate maziljenje od Svetega in veste vse.</char></note> <verse number="21" style="v"/>Ne pišem vam, ker menim, da bi šele morali spoznati resnico o Bogu, ampak vas želim posvariti, ker znate razlikovati med tem, kar je prav in kar je narobe. <verse number="22" style="v"/>Kdo je največji lažnivec? Ali ni tisti, ki pravi, da Jezus ni Kristus. To je Antikrist, ki ne prizna niti Očeta, niti Sina. <verse number="23" style="v"/>Kdor ne veruje v Jezusa Kristusa, Božjega Sina, tudi ne pozna Boga Očeta. Kdor pa prizna Kristusa, Božjega Sina, je spoznal tudi Boga Očeta. <verse number="24" style="v"/>Še naprej verujte v vse to, kar ste se naučili od začetka. Če se boste tega trdno držali, boste vedno v tesni povezavi z Bogom, Očetom in z Jezusom Kristusom, njegovim Sinom. <verse number="25" style="v"/>On pa nam je sam obljubil večno življenje. <verse number="26" style="v"/>Na Antikrista vas želim opozoriti predvsem zaradi tistih, ki želijo zaslepiti vaše oči in vas zavesti s prave poti. <verse number="27" style="v"/>Sveti Duh pa,<note caller="+" style="f"><char style="fr" closed="false">2,27 </char><char style="ft" closed="false">V izvirniku: </char><char style="fqa" closed="false">maziljenje, ki ste ga prejeli od njega.</char></note> ki vam ga je dal Kristus, prebiva v vas. Zato ne potrebujete drugega učitelja, saj je Sveti Duh sam vaš učitelj. Kar vam on govori, je prav, on ne laže. Tega se trdno držite, kar vas uči Sveti Duh in ostanite pri Kristusu. <verse number="28" style="v"/>Otroci moji, ne dovolite, da bi vas karkoli ločilo od Kristusa. Tedaj boste vedeli, ko on pride, da je z vami vse dobro in prav ter se ne boste sramovali srečati ga in lahko mu boste radostno pogledali v oči. <verse number="29" style="v"/>Ker vemo, da je Bog dober in dela vedno samo to, kar je prav, lahko vemo, da so tisti, ki ravnajo tako kot on, njegovi otroci.</para>
  <chapter number="3" style="c"/>
  <para style="s1">Kaj pomeni biti Božji otrok</para>
  <para style="p">
    <verse number="1" style="v"/>Poglejte, kako iskreno nas ljubi naš nebeški Oče! Samo pomislite: imenuje nas svoje otroke in to tudi smo. Razlog, da nas svet ne pozna, je v tem, ker ne pozna Očeta. <verse number="2" style="v"/>Dragi moji! Če smo že zdaj Božji otroci, kaj bomo šele tedaj, kadar pride Kristus! Podobni mu bomo in gledali ga bomo takšnega, kakršen je v resnici. <verse number="3" style="v"/>Kdor ima to upanje, bo storil vse, kar je v njegovi moči, da bi bil čist, ker je tudi Kristus čist.</para>
  <para style="p">
    <verse number="4" style="v"/>Kdor greši, krši Božji zakon, kajti greh je, če kršimo njegov zakon. <verse number="5" style="v"/>Saj veste, da je Božji Sin postal človek, da bi nas on – ki je bil brez vsakega greha – osvobodil naših grehov. <verse number="6" style="v"/>Kdor ostane trdno povezan s Kristusom, ne bo še naprej grešil. Kdor pa še naprej greši, ne ve prav nič o Kristusu, ali pa ga sploh ni razumel. <verse number="7" style="v"/>Dragi moji otroci! Nihče naj vas ne odvrne od prave poti! Samo tistemu lahko zaupate, ki živi tako življenje, kot ga je živel Kristus in je po volji Bogu.<note caller="+" style="f"><char style="fr" closed="false">3,7 </char><char style="ft" closed="false">V izvirniku: </char><char style="fqa" closed="false">kdor dela pravičnost je pravičen, kakor je on pravičen.</char></note> <verse number="8" style="v"/>Kdor pa živi brezbožno, s tem dokazuje, da pripada hudiču. Kajti hudič se že od začetka zoperstavlja Bogu. Kristus, Božji Sin pa je prav zato prišel, da bi uničil njegova dela. <verse number="9" style="v"/>Kdor je bil rojen iz Boga in je zdaj Božji otrok, ne nadaljuje z grehom, ker je v njem Božje seme.<note caller="+" style="f"><char style="fr" closed="false">3,9 </char><char style="ft" closed="false">V izvirniku: </char><char style="fqa" closed="false">ker njegovo seme ostaja v njem.</char></note> Saj ne more nadaljevati z grehom, ker je rojen iz Boga. <verse number="10" style="v"/>Po tem lahko vsak spozna, kdo je Božji otrok in kdo je hudičev. Vsak, kdor ljubi krivico in ne ljubi brata, gotovo ni Božji otrok.</para>
  <para style="s1">Merilo ljubezni</para>
  <para style="p">
    <verse number="11" style="v"/>Že od začetka ste slišali: kristjani naj se med seboj ljubijo. <verse number="12" style="v"/>Kajn ne sme biti naš zgled. On je pripadal hudobnemu in je ubil svojega brata Abela. Zakaj pa ga je ubil? Njegova dejanja so bila hudobna, bratova dejanja pa so bila pravična.</para>
  <para style="p">
    <verse number="13" style="v"/>Prav to je tudi vzrok, da vas svet sovraži. Ne čudite se temu, dragi moji. <verse number="14" style="v"/>Vemo, da nas je Kristus rešil večne smrti in da imamo zdaj novo življenje. Dokaz, da je temu tako, je ljubezen, s katero ljubimo brate. Kdor pa nima te ljubezni, je zrel za večno smrt. <verse number="15" style="v"/>Vsak, kdor sovraži svojega brata, je morilec. To pa tudi veste, da morilec nima večnega življenja v sebi.<note caller="+" style="f"><char style="fr" closed="false">3,15 </char><char style="ft" closed="false">V izvirniku: </char><char style="fqa" closed="false">noben ubijalec nima večnega življenja, ki bi prebivalo v njem.</char></note></para>
  <para style="p">
    <verse number="16" style="v"/>Mi vemo kaj je ljubezen: Kristus je žrtvoval svoje življenje za nas. Tudi mi bi morali biti pripravljeni žrtvovati svoje življenje za naše brate v Kristusu. <verse number="17" style="v"/>Kako le more biti Božja ljubezen v tistem, ki ravnodušno gleda svojega brata v stiski, medtem ko sam živi v izobilju? <verse number="18" style="v"/>Zato, otroci moji, ljubimo se med seboj: ne s praznimi besedami, ampak z ljubeznijo, katero dokazujemo z dejanji in z vso iskrenostjo. <verse number="19" style="v"/>Tako bomo zagotovo vedeli na osnovi svojih dejanj, da smo na Božji strani.<note caller="+" style="f"><char style="fr" closed="false">3,19 </char><char style="ft" closed="false">V izvirniku: </char><char style="fqa" closed="false">da smo iz resnice.</char></note> Lahko bomo stopili pred Boga s čisto vestjo.<note caller="+" style="f"><char style="fr" closed="false">3,19 </char><char style="ft" closed="false">V izvirniku: </char><char style="fqa" closed="false">pred njim bomo pomirili svoja srca.</char></note> <verse number="20" style="v"/>Pa tudi če bi nas vest obsojala, vemo, da je Gospod večji in nas pozna celo bolje od naše vesti in ve vse o nas. <verse number="21" style="v"/>Če pa nas vest več ne obsoja, lahko pridemo h Gospodu z veseljem in popolnim zaupanjem. <verse number="22" style="v"/>Dal nam bo to, za kar ga prosimo, ker smo mu poslušni in živimo tako, kot on zapoveduje. <verse number="23" style="v"/>Bog pa nam zapoveduje, naj verujemo v njegovega Sina<note caller="+" style="f"><char style="fr" closed="false">3,23 </char><char style="ft" closed="false">V izvirniku: </char><char style="fqa" closed="false">v ime njegovega Sina</char></note> Jezusa Kristusa in naj se med seboj ljubimo, kot nam je on zapovedal. <verse number="24" style="v"/>Kdor dela to, kar Bog zapoveduje, živi z Bogom in Bog z njim.<note caller="+" style="f"><char style="fr" closed="false">3,24 </char><char style="ft" closed="false">V izvirniku: </char><char style="fqa" closed="false">ostaja v Njem in On v njem.</char></note> Vemo, da je temu tako, ker Sveti Duh, ki nam ga je dal Bog, to potrjuje.</para>
  <chapter number="4" style="c"/>
  <para style="s1">Kristus ali Antikrist</para>
  <para style="p">
    <verse number="1" style="v"/>Dragi moji! Ne verjemite vsakemu duhu, ampak preizkušajte duhove, če so od Boga. Kajti mnogi krivi učitelji so prišli na svet. <verse number="2" style="v"/>Po tem boste spoznali, če ima tisti, ki govori, zares Božjega Duha: priznal bo, da je Jezus Kristus prišel kot človek iz mesa in krvi k nam od Boga. <verse number="3" style="v"/>Kdor pa to zanika, nima Božjega Duha. Iz njega govori duh Antikrista. Slišali ste že, da on prihaja, in že zdaj ga lahko občutite.</para>
  <para style="p">
    <verse number="4" style="v"/>Vi pa, dragi moji otroci, pripadate Bogu. Premagali ste jih, ker je ta, ki je v vas, močnejši od onega, ki je na svetu. <verse number="5" style="v"/>Oni pa pripadajo popolnoma temu svetu. Širijo svoje misli in ideje<note caller="+" style="f"><char style="fr" closed="false">4,5 </char><char style="ft" closed="false">V izvirniku: </char><char style="fqa" closed="false">zato govore, kar je iz sveta</char></note> in svet jih posluša. <verse number="6" style="v"/>Mi pa smo Božji otroci. Zato nas poslušajo le tisti, ki poznajo Boga. Drugi pa nas nočejo poslušati. Po tem spoznamo Božjega Duha in duha prevare.</para>
  <para style="s1">Bog je ljubezen</para>
  <para style="p">
    <verse number="7" style="v"/>Prijatelji moji! Ljubimo se med seboj, ker ljubezen prihaja od Boga. Kdor ljubi svojega brata, s tem dokazuje, da je rojen iz Boga in zares pozna Boga. <verse number="8" style="v"/>Kdor pa ne ljubi bližnjega, ne ve ničesar o Bogu, kajti Bog je ljubezen. <verse number="9" style="v"/>Božja ljubezen do nas je postala vsem očitna, ko je Bog poslal svojega edinega Sina na svet, da bi nam podaril novo in večno življenje. <verse number="10" style="v"/>Tisto, kar odlikuje to ljubezen, je, da nismo mi ljubili Boga, ampak nam je on podaril svojo ljubezen. Dal nam je svojega Sina, ki je vso našo krivdo vzel nase, da bi nas pomiril z Bogom. <verse number="11" style="v"/>Prijatelji moji, če nas Bog tako ljubi, se moramo tudi mi med seboj ljubiti. <verse number="12" style="v"/>Nihče ni nikoli videl Boga. Če pa drug drugega ljubimo, ravnamo v skladu z Božjim značajem in ljubimo, tako kot Bog želi, da bi ljubili. <verse number="13" style="v"/>Znova vam pravim, da po tem vemo, da smo povezani z Bogom in on z nami, ker nam je dal svojega Svetega Duha. <verse number="14" style="v"/>To smo sami doživeli in zato tudi pričamo: Bog, Oče je poslal svojega Sina na ta svet, da bi rešil svet. <verse number="15" style="v"/>Kdor veruje in prizna, da je Jezus Kristus Božji Sin, v njem živi Bog in on živi v Bogu. <verse number="16" style="v"/>Vemo, kako zelo nas Bog ljubi, kajti spoznali smo njegovo ljubezen. Ko nam govori o svoji ljubezni, vemo zagotovo, da nas v resnici ljubi. Bog je ljubezen in tisti, ki živi v ljubezni, živi z Bogom in Bog živi z njim.</para>
  <para style="p">
    <verse number="17" style="v"/>Ko tako živimo povezani s Kristusom, postaja naša ljubezen popolnejša; ne bomo osramočeni ob dnevu sodbe, ampak se bomo srečali z njim polni zaupanja in radostni, ker nas on ljubi in mi ljubimo njega.<note caller="+" style="f"><char style="fr" closed="false">4,17 </char><char style="ft" closed="false">V izvirniku: </char><char style="fqa" closed="false">V tem se je dopolnila ljubezen pri nas, da imamo trdno zaupanje ob dnevu sodbe; ker kakor je on smo tudi mi na tem svetu.</char></note> <verse number="18" style="v"/>Tistega, ki nas ljubi s popolno ljubeznijo, se nam ni treba bati; njegova dovršena ljubezen do nas je pregnala ves strah, da bi nam mogel storiti kaj žalega. Če se bojimo, smo v strahu, da nam bo storil kaj slabega, to pa kaže, da nismo prav sigurni, da nas on resnično ljubi. <verse number="19" style="v"/>Vidite torej, da naša ljubezen do njega prihaja kot posledica njegove ljubezni do nas. <verse number="20" style="v"/>V kolikor pa nekdo trdi: “Ljubim Boga,” istočasno pa sovraži brata, je lažnivec. Kdor namreč ne more ljubiti brata, ki je tu pri njem, kako more ljubiti Boga, ki ga nikoli ni videl? <verse number="21" style="v"/>Ne pozabite, da nam je Kristus sam naročil: Kdor ljubi Boga, mora ljubiti tudi svojega brata.</para>
  <chapter number="5" style="c"/>
  <para style="s1">Vera, ki zmaguje nad svetom</para>
  <para style="p">
    <verse number="1" style="v"/>Kdor veruje, da je Jezus Kristus Rešitelj, ki nam ga je Bog obljubil, je rojen iz Boga in vsak kdor ljubi očeta, ljubi tudi njegovega otroka. <note caller="+" style="f"><char style="fr" closed="false">5,1 </char><char style="ft" closed="false">V izvirniku: </char><char style="fqa" closed="false">Vsak, kdor veruje, da Jezus je Kristus, je rojen iz Boga; in vsak kdor ljubi njega, ki ga je rodil, ljubi tudi tega, ki je rojen iz njega.</char></note> <verse number="2" style="v"/>Da v resnici ljubimo Božje otroke – naše brate in sestre v Gospodu – lahko spoznamo po tem, če ljubimo Boga in če smo mu poslušni. <verse number="3" style="v"/>Ljubiti Boga pa pomeni delati to, kar nam on pravi in to pravzaprav sploh ni težko. <verse number="4" style="v"/>Vsak, ki je rojen iz Boga, je premagal svet. Takole pa dosegamo zmago nad svetom: z našo vero. <verse number="5" style="v"/>Zmago pa lahko doseže le tisti, ki čvrsto veruje, da je Jezus Kristus Božji Sin.</para>
  <para style="p">
    <verse number="6-8" style="v"/>To pa je tisti, ki je prišel z vodo in s krvjo – Jezus Kristus. Ni prišel samo z vodo, temveč z vodo in s krvjo. Duh priča, da je temu tako, Duh pa je resnica. Trije so, ki pričajo: Duh, voda in kri. Ti trije so soglasni glede tega. <verse number="9" style="v"/>Če verjamemo izjavam ljudi, kadar pričajo, koliko bolj moramo zaupati temu, kar Bog sam priča. Bog pa je izpričal, da je Jezus Kristus njegov Sin. <verse number="10" style="v"/>Kdor veruje v Božjega Sina, je v svoji notranjosti siguren, da je ta izjava resnična. Kdor pa ne verjame Bogu to, kar on govori o svojem Sinu, trdi, da je Bog lažnivec. <verse number="11" style="v"/>Bog pa je povsem jasno dejal, da nam daje večno življenje, in sicer v svojem Sinu Jezusu Kristusu. <verse number="12" style="v"/>Kdor torej ima njegovega Sina, ima življenje; kdor pa nima njegovega Sina, nima življenja.</para>
  <para style="p">
    <verse number="13" style="v"/>Vem, da verujete v Jezusa Kristusa, Božjega Sina. Moje pismo pa naj bi vas znova utrdilo v tej gotovosti, da imate večno življenje.</para>
  <para style="s1">Bog sliši molitve in odgovarja nanje</para>
  <para style="p">
    <verse number="14" style="v"/>Lahko smo povsem sigurni, da Bog sliši naše molitve, če ga prosimo nečesa, kar je v skladu z njegovo voljo. <verse number="15" style="v"/>Ker torej Bog te molitve zagotovo sliši, vemo, da nam tudi daje to, za kar ga prosimo. <note caller="+" style="f"><char style="fr" closed="false">5,15 </char><char style="ft" closed="false">V izvirniku: </char><char style="fqa" closed="false">vemo, da nam je izpolnjeno, česarkoli smo ga prosili.</char></note> <verse number="16" style="v"/>Če opazite, da nekdo, ki je kristjan, greši in to ni greh, ki vodi v smrt, molite zanj. Bog bo dal grešniku priložnost, da se spreobrne, da bi imel večno življenje. To pa ne velja za greh, ki vodi v smrt. Kdor je storil ta greh, zanj ni vredno moliti. <verse number="17" style="v"/>Vsaka nepravičnost je greh. Toda ne govorim o teh navadnih grehih. Je namreč greh, ki vodi v smrt.</para>
  <para style="p">
    <verse number="18" style="v"/>Nihče, ki je postal del Božje družine, ne živi kar naprej v grehu, kajti Kristus, Božji Sin, ga varuje, da hudobni ne more položiti nanj svojih rok. <verse number="19" style="v"/>Kot kristjani pripadamo Bogu, čeprav je svet okrog nas pod oblastjo in pod vplivom hudobnega. <verse number="20" style="v"/>Vemo tudi, da je Kristus, Božji Sin, prišel, da bi po njem spoznali Boga, ki je resnica. Zdaj smo v Bogu, ker smo v Jezusu Kristusu, njegovem Sinu, ki je edini pravi Bog in on je večno življenje.</para>
  <para style="p">
    <verse number="21" style="v"/>Dragi otroci, varujte se vsega, kar bi v vaših srcih moglo zavzeti mesto, ki pripada Bogu.<note caller="+" style="f"><char style="fr" closed="false">5,21 </char><char style="ft" closed="false">V izvirniku: </char><char style="fqa" closed="false">Otročiči, varujte se malikov.</char></note></para>
</usx>
