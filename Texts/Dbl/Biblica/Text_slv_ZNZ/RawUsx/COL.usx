<?xml version="1.0" encoding="UTF-8"?>
<usx version="2.6">
  <book code="COL" style="id">- Slovenian NT 2014 Revision - 7392</book>
  <para style="h">KOLOŠANOM</para>
  <para style="toc1">Pavlovo pismo kristjanom v Kolosah</para>
  <para style="toc2">Kološanom</para>
  <para style="toc3">Kološanom</para>
  <para style="mt1">PAVLOVO PISMO KRISTJANOM V KOLOSAH</para>
  <para style="ili1">Pisatelj: apostol Pavel</para>
  <para style="ili1">Kraj: verjetno Rim</para>
  <para style="ili1">Čas: leto 60 ali 61 po Kristusu</para>
  <para style="ip">To pismo je Pavel pisal iz ujetništva v Rimu kristjanom, ki jih osebno ni poznal. Slišal je, da se v cerkvi v Kolosah širijo čudni nauki: nekateri so trdili, da Jezus ni bil Božji Sin, ampak neko posebno angelsko bitje. Velik pomen so pripisovali predpisom o jedi, določenim praznikom in izpolnjevanju judovskih zakonov. V odgovoru na to pojasnjuje Pavel, kaj je bil Jezus Kristus in kaj je storil za nas: on je Božji Sin, Gospodar nad vsemi silami in mogočniki. Človeške grehe je vzel nase; umrl je na križu in je tako osvobodil človeštvo krivde. Zato se Pavel zoperstavlja vsem tistim, ki hočejo rešitev povezati z izpolnjevanjem določenih predpisov in zakonov. V navodilih, kako naj bi kristjani živeli, poudarja, da nam Bog daje za to na razpolago vse, kar nam je potrebno.</para>
  <para style="ie"/>
  <chapter number="1" style="c"/>
  <para style="s1">Uvod in pozdrav</para>
  <para style="p">
    <verse number="1" style="v"/>Pavel, ki ga je Bog pozval, da bi bil glasnik Jezusa Kristusa in njegov sodelavec Timotej <verse number="2" style="v"/>pošiljata to pismo kristjanom – Božjemu narodu – v Kolosah.<note caller="+" style="f"><char style="fr" closed="false">1,2 </char><char style="ft" closed="false">V izvirniku: </char><char style="fqa" closed="false">svetim v Kolosah in vernim bratom v Kristusu.</char></note></para>
  <para style="p">Želim vam mir in milost od Boga, Očeta Gospoda Jezusa Kristusa in našega Očeta. <verse number="3" style="v"/>Kadar molimo za vas, se vedno zahvaljujemo, <verse number="4" style="v"/>kajti slišali smo o vaši veliki veri v Gospoda in o tem, kako zelo ljubite njegov narod. <verse number="5" style="v"/>Ko ste prvič slišali veselo sporočilo, ste izvedeli tudi, kakšno upanje vam prinaša. Vaša vera in ljubezen izvirata iz upanja, ki je varno shranjeno v nebesih. <verse number="6" style="v"/>Ta radostna novica, ki je prišla do vas, se zdaj širi po vsem svetu in vsepovsod se življenja ljudi spreminjajo, prav tako kot so se spremenila vaša življenja, odkar ste slišali to sporočilo in spoznali Božjo milost v vsej resnici. <verse number="7" style="v"/>Vam je to radostno novico prinesel naš sodelavec Epafra. On vam je bil zvest in dober učitelj. <verse number="8" style="v"/>Povedal nam je tudi, kako je Sveti Duh prebudil v vas bratsko ljubezen. <note caller="+" style="f"><char style="fr" closed="false">1,8 </char><char style="ft" closed="false">V izvirniku: </char><char style="fqa" closed="false">vašo ljubezen v Duhu.</char></note></para>
  <para style="p">
    <verse number="9" style="v"/>Od trenutka, ko smo prvič slišali za vas, nismo prenehali moliti za vas in prositi Boga, da bi spoznali njegovo voljo ter da bi vas njegov Duh napolnil z modrostjo. <verse number="10" style="v"/>Tako pa molimo zato, da bi mogli živeti življenje, ki je vredno Gospoda ter da bi mu v vseh ozirih lahko ugajali: da bi rodili sad v dobrih delih ter da bi rasli v spoznanju Boga. <verse number="11" style="v"/>Naj bi vas on napolnil s svojo silno in slavno močjo, da bi lahko potrpežljivo vztrajali na poti, po kateri hodite. <verse number="12" style="v"/>Res imate vzrok, da se Bogu, Očetu, radostno zahvalite iz vsega srca, ker vam je omogočil, da imate delež v dediščini svetih v njegovem kraljestvu luči. <verse number="13" style="v"/>On nas je osvobodil moči teme in nas privedel v kraljestvo Sina, ki ga ljubi, <verse number="14" style="v"/>v katerem imamo rešitev in odpuščanje grehov.</para>
  <para style="s1">Kaj je Kristus storil za nas</para>
  <para style="p">
    <verse number="15" style="v"/>Boga ne moremo videti, toda Kristus je vidna podoba nevidnega Boga in on je prvorojeni nad vsem, kar je ustvarjeno. <verse number="16" style="v"/>Pravzaprav je Kristus tudi Stvarnik. Ustvaril je vse v nebesih in na zemlji, to, kar vidimo in česar ne vidimo, kralje duhovnih svetov in kraljestev, vladarje in voditelje. Vse te je ustvaril Kristus, da bi mu služili. <verse number="17" style="v"/>Prej, kot vse drugo, je bil on in njegova moč vse vzdržuje. <verse number="18" style="v"/>On je glava telesa, to pomeni, glava njegovega ljudstva, cerkve. Vse se začenja z njim. Ker je v vsem prvi, je tudi prvi vstal od mrtvih v novo življenje. <verse number="19" style="v"/>Bog je namreč želel, da bi bilo vse, kar je v njem, tudi v njegovem Sinu. <verse number="20" style="v"/>S smrtjo svojega Sina je Bog omogočil, da vse, kar je ustvaril v nebesih in na zemlji, pride k njemu. Zaradi krvi, ki jo je prelil na križu, je Bog zdaj sklenil mir s človeštvom in brez strahu smemo priti k njemu.</para>
  <para style="p">
    <verse number="21" style="v"/>To velja tudi za vas, ki ste bili nekdaj tako daleč od Boga. Bili ste njegovi sovražniki in ste ga sovražili, vaše hudobne misli in dejanja so vas ločila od njega. <verse number="22" style="v"/>Zdaj pa vas je sprejel kot svoje prijatelje. To je storil, ko je na križu umrlo njegovo človeško telo – s to smrtjo vas je Kristus pomiril z Bogom in zdaj stojite pred njim brez greha in brez madeža – sveti in čisti. <verse number="23" style="v"/>Ostanite trdni v veri in ne dovolite, da bi vas kaj odvrnilo od upanja, ki se je rodilo v vas, ko ste slišali evangelij. To radostno sporočilo, ki je prišlo do vas, se zdaj širi po vsem svetu. Jaz, Pavel, sem postal oznanjevalec tega evangelija.</para>
  <para style="s1">Pavlova naloga</para>
  <para style="p">
    <verse number="24" style="v"/>Pri tem delu pa je moj delež tudi trpljenje za vas, toda tega se veselim. Saj mi je Kristus naznanil, da bom moral trpeti za njegovo telo, ki je cerkev. To trpljenje zdaj dopolnjujem.<note caller="+" style="f"><char style="fr" closed="false">1,24 </char><char style="ft" closed="false">V izvirniku: </char><char style="fqa" closed="false">Sedaj se veselim v svojem trpljenju za vas in dopolnjujem, kar zaostaja od Kristusovih stisk, na svojem mesu za njegovo telo, ki je cerkev.</char></note> <verse number="25" style="v"/>Bog mi je naložil, da služim njegovi cerkvi ter da vam oznanim njegov tajni načrt, ki ga ima za tiste, ki ne pripadajo judovskemu narodu. <verse number="26" style="v"/>Mnogo let in mnogim generacijam je prikrival ta načrt, zdaj pa ga hoče razodeti tem, ki ga ljubijo in živijo zanj. <verse number="27" style="v"/>Bog vam želi pokazati, kako nedoumljiva in čudovita je ta skrivnost, ki velja vsem ljudem na tej zemlji: Kristus je v vas, kar pomeni, da boste delili Božjo slavo.<note caller="+" style="f"><char style="fr" closed="false">1,27 </char><char style="ft" closed="false">V izvirniku: </char><char style="fqa" closed="false">ki je Kristus v vas, upanje slave.</char></note> <verse number="28" style="v"/>Tega Kristusa vam oznanjujemo. Z vso duhovno modrostjo, kar mi jo je dal Bog, opominjam ljudi in jih poučujem v veri, da bi vsak posameznik postal zrel v Kristusu. <verse number="29" style="v"/>To je cilj mojega dela, za to se bojujem in trudim. Kristus, ki deluje v meni s svojo močjo, mi daje vso potrebno moč za to.</para>
  <chapter number="2" style="c"/>
  <para style="p">
    <verse number="1" style="v"/>Želim, da bi izvedeli, kako sem se v molitvi boril za vas, kakor tudi za cerkev v Laodikeji in za druge prijatelje, ki me osebno sploh še ne poznajo. <verse number="2" style="v"/>Prosil sem Boga, da bi vam dal hrabrost ter, da bi vas povezal med seboj s Kristusovo ljubeznijo. Želim, da bi spoznali vso veličino njegove skrivnosti. Ta skrivnost pa je Kristus. <verse number="3" style="v"/>V njem so skrita vsa bogastva Božje modrosti in spoznanja. <verse number="4" style="v"/>To vam govorim povsem jasno, da vas nihče ne bi mogel zapeljati z besedami, če še tako lepo zvenijo. <verse number="5" style="v"/>Sicer me loči od vas precejšnja razdalja, v duhu pa sem blizu vsem vam. Srečen sem, ko vidim, kako tesno ste povezani med seboj in kako čvrsto verujete v Kristusa.</para>
  <para style="s1">Samo Kristus je pomemben</para>
  <para style="p">
    <verse number="6" style="v"/>Kristusa ste sprejeli kot Gospoda; živite zdaj z njim in delajte njegovo voljo. <verse number="7" style="v"/>Kot je drevo čvrsto ukoreninjeno v zemlji, tako bodite vi čvrsto ukoreninjeni v Kristusu in on edini naj bo temelj vašega življenja. Trdno se držite vere, kot ste se naučili in zahvaljujte se Bogu za vse, kar vam je podaril.</para>
  <para style="p">
    <verse number="8" style="v"/>Ne dovolite, da bi drugi omajali vašo vero s svojim filozofiranjem ali z nesmiselnimi domnevami, ki niso utemeljene na Kristusovi besedi, ampak na človeških mislih in idejah. <verse number="9" style="v"/>V Kristusovem telesu živi vsa polnost božanstva <verse number="10" style="v"/>in tudi vi ste napolnjeni z Bogom, ker ste sprejeli Kristusa, ki je največji med duhovnimi poglavarji in avtoritetami in ima moč nad vsem, kar je ustvarjeno. <note caller="+" style="f"><char style="fr" closed="false">2,10 </char><char style="ft" closed="false">V izvirniku: </char><char style="fqa" closed="false">in v njem ste dopolnjeni, ki je glava vsakega gospostva in vsake oblasti. </char></note> <verse number="11" style="v"/>Ko ste v veri sprejeli Kristusa, ste opustili staro, grešno življenje in ste zdaj tudi vi obrezani. Sicer ne tako, kot duhovniki v templju obrezujejo, z roko, ampak vas je obrezal sam Kristus. <verse number="12" style="v"/>Ko ste se krstili, se je končalo vaše staro življenje; s Kristusom ste bili pokopani. Po veri vanj ste vstali od mrtvih v novo življenje.</para>
  <para style="p">
    <verse number="13" style="v"/>Zaradi prestopkov<note caller="+" style="f"><char style="fr" closed="false">2,13 </char><char style="ft" closed="false">V izvirniku: </char><char style="fqa" closed="false">v neobrezi svojega mesa</char></note> in grehov ste bili mrtvi za Boga, on pa vas je s Kristusom oživil in odpustil vse grehe. <verse number="14" style="v"/>Bog je izbrisal vse obtožbe zoper vas, ki so vas tako močno pritiskale. Vzel je spisek zapovedi, ki ste jih prelomili in ga uničil tako, da je dal pribiti Kristusa na križ. <verse number="15" style="v"/>Na ta način je Bog odvzel duhovnim poglavarstvom in oblastem pravico, da bi vas še naprej tožili ter je celemu svetu jasno pokazal, kako je zmagal na križu.</para>
  <para style="p">
    <verse number="16" style="v"/>Naj vas nihče ne obsoja zaradi hrane, ali zaradi pijače, ali pa zaradi praznikov in sobot. <verse number="17" style="v"/>To so bila pravila, ki so veljala samo določen čas in so prenehala veljati, ko je prišel Kristus. Vse to je bila samo senca stvarnosti – Kristusa samega. <verse number="18" style="v"/>Naj vas nihče ne obsoja, izmed tistih, ki smatrajo, da so boljši od vas, ker imajo vizije in častijo angele in se navidez kažejo ponižne. V resnici pa so napihnjeni, čeprav nimajo na kaj biti ponosni. <verse number="19" style="v"/>Ti so izgubili zvezo z Glavo – Kristusom, ki hrani in povezuje celo telo, da more rasti, kot Bog želi.<note caller="+" style="f"><char style="fr" closed="false">2,19 </char><char style="ft" closed="false">V izvirniku: </char><char style="fqa" closed="false">Ker se ne drži glave, iz katere je vse telo, po členovju in vezeh podpirano in zvezano, v rasti Božji.</char></note></para>
  <para style="s1">Od smrti v življenje</para>
  <para style="p">
    <verse number="20" style="v"/>Saj ste vendar umrli s Kristusom in on vas je osvobodil, da vam več ni treba sužnjevati osnovnim predpisom, ki zadevajo obrede in zunanjo pobožnost.<note caller="+" style="f"><char style="fr" closed="false">2,20 </char><char style="ft" closed="false">V izvirniku: </char><char style="fqa" closed="false">če ste s Kristusom umrli začetnim naukom sveta.</char></note> Zakaj se torej še držite tega? <verse number="21" style="v"/>Zakaj dovolite, da vam gospodujejo predpisi: “Tako ne smeš ravnati, tega ne smeš jesti, onega se ne smeš dotakniti.” <verse number="22" style="v"/>Vse to z uporabo postane brez koristi, ker temelji na človeških zapovedih in naukih.<note caller="+" style="f"><char style="fr" closed="false">2,22 </char><char style="ft" closed="false">V izvirniku: </char><char style="fqa" closed="false">kar je vse v pogubo določeno po rabi, po zapovedih in naukih človeških.</char></note> <verse number="23" style="v"/>Ljudje, ki se ravnajo po tem, izgledajo navidezno modri. Zdijo se pobožni, ker so se za to pripravljeni tudi žrtvovati.<note caller="+" style="f"><char style="fr" closed="false">2,23 </char><char style="ft" closed="false">V izvirniku: </char><char style="fqa" closed="false">neprizanesljivosti proti telesu.</char></note> Dejansko pa vse to nima nič skupnega z Božjim strahom.</para>
  <chapter number="3" style="c"/>
  <para style="p">
    <verse number="1" style="v"/>Če ste torej s Kristusom vstali v novo življenje, usmerite svoj pogled k njemu. Glejte tja, kjer je on, na častnem mestu na Božji desnici. <verse number="2" style="v"/>Razmišljajte o tem, kar je v nebesih, ne o tem, kar je na zemlji.<note caller="+" style="f"><char style="fr" closed="false">3,2 </char><char style="ft" closed="false">V izvirniku: </char><char style="fqa" closed="false">V mislih imejte, kar je gori in ne, kar je na zemlji.</char></note> <verse number="3" style="v"/>Kajti umrli ste in življenje, ki ga imate je s Kristusom skrito v Bogu. <verse number="4" style="v"/>Ko pa se bo pojavil Kristus, ki je naše življenje, bomo z njim delili slavo in sijaj, ki ga obdaja.</para>
  <para style="s1">Kako naj kristjani živijo</para>
  <para style="p">
    <verse number="5" style="v"/>Odvrzite vse sebične želje, ki so tako značilne za ta svet. Bežite od nezmernosti in nemorale, od strasti in poželenj, pa tudi od lakomnosti. Nekateri menijo, da je imetje najpomembnejše v življenju in ga imajo za boga. <verse number="6" style="v"/>Kdor trpi take grehe v svojem življenju, bo občutil Božjo jezo. <verse number="7" style="v"/>Nekoč ste tudi vi živeli tako. <verse number="8" style="v"/>Zdaj pa je to minilo. Jeza in sovraštvo naj vas nimata več v oblasti. Rešite se vsake hudobnosti! Prenehajte z obrekovanjem, umazanim govorjenjem in preklinjanjem! <verse number="9" style="v"/>Tudi ne varajte drug drugega. Saj ste odložili staro življenje z vsem, kar mu pripada, kot staro obleko. <verse number="10" style="v"/>Zdaj oblecite novo življenje, kajti postali ste novi ljudje! Dovolite Bogu, da vas preoblikuje v spoznanju po njegovem zgledu, ki vas je ustvaril.<note caller="+" style="f"><char style="fr" closed="false">3,10 </char><char style="ft" closed="false">V izvirniku: </char><char style="fqa" closed="false">in oblekli novega (človeka), ki se obnavlja v spoznanje po podobi njega, ki ga je ustvaril.</char></note> <verse number="11" style="v"/>V novem življenju narodnost, barva kože, obreza po judovskem verskem obredu ali neobreza in socialni položaj več niso pomembni, ampak je Kristus vse v vsem.<note caller="+" style="f"><char style="fr" closed="false">3,11 </char><char style="ft" closed="false">V izvirniku: </char><char style="fqa" closed="false">Kjer ni Grka in Juda, obreze in neobreze, tujca, Skita, sužnja, svobodnega, marveč vse in v vseh Kristus.</char></note></para>
  <para style="p">
    <verse number="12" style="v"/>Bog vas je izvolil in zdaj ste njegovi otroci. Kot taki oblecite sočutje ter bodite dobri in ljubeznivi med seboj, prijazni in potrpežljivi. <verse number="13" style="v"/>Bodite blagi in vsekdar pripravljeni odpuščati. Ne mislite o nikomur nič slabega. Spomnite se, da je Gospod odpustil vam, zato ste tudi vi dolžni odpuščati. <verse number="14" style="v"/>Vsem tem vrlinam pa dodajte ljubezen, ki jih bo vse med seboj povezala in dopolnila.<note caller="+" style="f"><char style="fr" closed="false">3,14 </char><char style="ft" closed="false">V izvirniku: </char><char style="fqa" closed="false">Povrh vsega tega pa oblecite ljubezen, ki je vez popolnosti.</char></note> <verse number="15" style="v"/>Naj bo mir v srcu, ki ga daje Kristus, vedno prisoten v vaših srcih in življenjih, kajti kot udje njegovega telesa imate to dolžnost pa tudi prednost. Vedno bodite hvaležni! <verse number="16" style="v"/>V vas naj prebiva Kristusova beseda v vsej polnosti, ko drug drugega učite psalme in pesmi in duhovne napeve – pesem Gospodu iz hvaležnih src. <verse number="17" style="v"/>Karkoli delate ali govorite, delajte to v imenu Gospoda Jezusa in se neprestano zahvaljujte Bogu, našemu Očetu skozi njega.</para>
  <para style="s1">Odnosi v družini in na delu</para>
  <para style="p">
    <verse number="18" style="v"/>Žene, bodite pripravljene podrediti se svojim zakonskim možem. To pričakuje Kristus od vas. <verse number="19" style="v"/>Možje, ljubite svoje žene in ne bodite grobi z njimi. <verse number="20" style="v"/>Otroci, bodite v vsem poslušni svojim staršem, kajti to je všeč Gospodu. <verse number="21" style="v"/>Očetje, ne grajajte preveč svojih otrok, da ne bi izgubili vsega zaupanja vase. <verse number="22" style="v"/>Tisti, ki imate predpostavljene,<note caller="+" style="f"><char style="fr" closed="false">3,22 </char><char style="ft" closed="false">V izvirniku: </char><char style="fqa" closed="false">Vi, ki ste sužnji.</char></note> jim bodite vedno poslušni. To pa ne samo takrat, kadar vas gledajo, temveč ves čas. Prostovoljno jih poslušajte, zato ker ljubite Gospoda in ker jim želite biti po volji. <verse number="23" style="v"/>Kar delate, delajte z vsem srcem, kot da delate Gospodu in ne ljudem. <verse number="24" style="v"/>Bog vam bo za to dal plačilo, ki ga je obljubil. Saj to vendar veste! Jezusu Kristusu služite.<note caller="+" style="f"><char style="fr" closed="false">3,24 </char><char style="ft" closed="false">V izvirniku: </char><char style="fqa" closed="false">vedoč, da od Gospoda prejmete povračilo dediščine.</char></note> <verse number="25" style="v"/>Kdor pa dela, kar ni prav, bo tudi za to prejel plačilo, pa naj bo to kdorkoli.</para>
  <chapter number="4" style="c"/>
  <para style="p">
    <verse number="1" style="v"/>Kdor je sam predpostavljen, naj ravna s podrejenimi pravično in spoštljivo. Nikoli naj ne pozabi, da ima tudi sam Gospodarja, ki je nad njim: Boga v nebesih.</para>
  <para style="s1">Živite za druge</para>
  <para style="p">
    <verse number="2" style="v"/>Posvetite se molitvi. Bodite budni, pri tem pa se ne pozabite zahvaljevati Bogu. <verse number="3" style="v"/>Molite tudi za nas, da bi nam Bog omogočil oznanjevati skrivnost o Kristusu, zaradi česar sedim tudi v ječi. <verse number="4" style="v"/>Molite, da bi neovirano in svobodno smel govoriti o tem, kar mi je naložil Bog. <verse number="5" style="v"/>Modro ravnajte, kadar srečate ljudi, ki niso kristjani. Uporabite vsako priložnost tako, kot je najbolje. <verse number="6" style="v"/>Vaši pogovori naj bodo blagi, začinjeni s soljo, da bi znali vsakemu prav odgovoriti.</para>
  <para style="s1">Osebne želje in pozdravi</para>
  <para style="p">
    <verse number="7" style="v"/>Naš ljubi brat Tihik vam bo poročal o tem, kako je z menoj. Vesel sem, da sem našel v Tihiku tako zvestega sodelavca v službi za Gospoda. <verse number="8" style="v"/>Toda ne bo vam povedal le to, kako se godi meni, ampak vas bo tudi ohrabril in vam pomagal dalje. <verse number="9" style="v"/>Vaš rojak Onezim ga bo spremljal. Tudi njega cenim kot zvestega in dragega brata. Pripovedovala vam bosta o vsem, kar se je zgodilo tukaj.</para>
  <para style="p">
    <verse number="10" style="v"/>Aristarh, ki je skupaj z menoj v ječi, vas pozdravlja, prav tako pa tudi Marko, Barnabov batranec. O njem sem vam pisal že poprej. Znova vas prosim, da ga ljubeznivo sprejmete, ko pride k vam. <verse number="11" style="v"/>Tudi Jezus Just vam pošilja svoje pozdrave. Ti trije so edini kristjani judovskega porekla, ki tukaj delajo skupaj z menoj in mi pomagajo oznanjevati evangelij o Kristusu. Oni so mi v tolažbo in istočasno tudi v pomoč. <verse number="12" style="v"/>Vaš rojak Epafra vas prav tako prisrčno pozdravlja. On služi Jezusu Kristusu z vsem srcem in neprestano moli za vas, da bi bili neoporečni pred Bogom in popolni ter v vsem pripravljeni izpolniti Božjo voljo. <verse number="13" style="v"/>Lahko potrdim, kako se bori v molitvah za vas, kakor tudi za kristjane v Laodikeji in v Hierapolu. <verse number="14" style="v"/>Prisrčni pozdravi tudi od zdravnika Lukeža, ki ga vsi zelo cenimo in od Dema. <verse number="15" style="v"/>Pozdravite, prosim, vse kristjane v Laodikeji od mene, predvsem Nimfa in vse, ki se zbirajo v njegovem domu.</para>
  <para style="p">
    <verse number="16" style="v"/>Ko preberete to pismo, ga dajte cerkvi v Laodikeji, vi pa preberite pismo, ki sem ga poslal njim. <verse number="17" style="v"/>Arhipu pa recite: Izpolni nalogo, ki ti jo je zaupal Gospod, zvesto in vestno.</para>
  <para style="p">
    <verse number="18" style="v"/>Zdaj pa moj pozdrav, ki ga dodajam svojeročno, tudi vam: Molite zame tukaj v ječi.<note caller="+" style="f"><char style="fr" closed="false">4,18 </char><char style="ft" closed="false">V izvirniku: </char><char style="fqa" closed="false">Spominjajte se mojih vezi!</char></note></para>
  <para style="p">Božja milost naj bo z vsemi vami!</para>
</usx>
