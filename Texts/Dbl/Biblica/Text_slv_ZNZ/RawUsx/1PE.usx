<?xml version="1.0" encoding="UTF-8"?>
<usx version="2.6">
  <book code="1PE" style="id">- Slovenian NT 2014 Revision - 7392</book>
  <para style="h">1. PETER</para>
  <para style="toc1">Prvo Petrovo pismo</para>
  <para style="toc2">1. Peter</para>
  <para style="toc3">1. Peter</para>
  <para style="mt1">PRVO PETROVO PISMO</para>
  <para style="ili1">Pisatelj: Peter, Jezusov učenec</para>
  <para style="ili1">Kraj: morda Rim</para>
  <para style="ili1">Čas: leto 63 ali 64 po Kristusu</para>
  <para style="ip">Prvo Petrovo pismo je krožno pismo cerkvam v Mali Aziji. Vzrok, da ga je napisal, je bilo težko stanje tamkajšnjih kristjanov: zaradi vere so jih preganjali in zasmehovali. Peter jim daje na znanje, da je trpljenje del krščanskega življenja, pa tudi to, da čaka nagrada tiste, ki se v vsem zanašajo na Boga. Če pa bi kdo začel dvomiti in misliti na vrnitev v judovstvo, da bi se izognil preganjanju kristjanov, naj se samo spomni, da ima krščanska cerkev pred Bogom poseben položaj. Nobene prednosti ni v tem, če se vrnemo v staro vero. Moramo pa biti pripravljeni iti za Kristusom, tudi če pot pelje skozi trpljenje, kot je peljala njega. Poleg teh osnovnih ugotovitev pa vsebuje pismo tudi praktične nasvete, kako naj se kristjan v takšnih okoliščinah obnaša. Peter se pri tem vedno znova vrača na upanje, ki kristjanom daje življenjsko moč. Svojim bralcem pravi: “Raje se veselite, da trpite zaradi Kristusa; tako se boste namreč tudi radovali in veselili z njim, ko pride v svoji slavi.” (1. Peter 4,13).</para>
  <para style="ie"/>
  <chapter number="1" style="c"/>
  <para style="s1">Naslov in pozdrav</para>
  <para style="p">
    <verse number="1" style="v"/>To pismo piše Peter, ki ga je Jezus Kristus poklical za svojega glasnika, vsem, ki jih je Bog izvolil, tujcem na tem svetu, razsejanim po Pontu, Galatiji, Kapadokiji, Aziji in Bitiniji. <verse number="2" style="v"/>Dragi prijatelji, Bog, naš Oče, vas je že davno izvolil, ker je vedel, da boste postali njegovi otroci. Sveti Duh vas je storil svete, tako da ste lahko postali poslušni Jezusu Kristusu, ki vas je poškropil s svojo krvjo. Prosim Boga, da vam da polno mero milosti in miru.</para>
  <para style="s1">Upanje kristjanov</para>
  <para style="p">
    <verse number="3" style="v"/>Naj bo hvaljen Bog, Oče našega Gospoda Jezusa Kristusa. V svojem brezmejnem usmiljenju nas je prerodil, tako da smo zdaj člani Božje družine. Ker je Jezus Kristus vstal od mrtvih, živimo v upanju,<note caller="+" style="f"><char style="fr" closed="false">1,3 </char><char style="ft" closed="false">V izvirniku: </char><char style="fqa" closed="false">(Jezusa Kristusa), ki nas je po svojem obilnem usmiljenju prerodil v živo upanje, po vstajenju Jezusa Kristusa od mrtvih.</char></note> <verse number="4" style="v"/>da Bog hrani za svoje otroke neprecenljivo dediščino, ki ne mine, se ne kvari in ne zbledi – v nebesih. <verse number="5" style="v"/>Do tedaj vas bo Bog s svojo močjo varoval, dokler se rešitev, ki vam je bila pripravljena, ne razodene ob koncu časov. <verse number="6" style="v"/>Zato se veselite! Čaka nas neskončna radost, čeprav smo tukaj nekaj časa še žalostni, ker moramo trpeti razne preizkušnje. <verse number="7" style="v"/>Preizkušnje morajo priti, da bi se videlo, če je naša vera dovolj trdna in čista. Tako kot se zlato prečisti v ognju, se v ognju preizkuša tudi naša vera. Za Boga je vera mnogo vrednejša od zlata. Če bo vaša vera prestala preizkušnjo v ognju, boste dobili čast in slavo tistega dne, ko se Jezus vrne. <verse number="8" style="v"/>Ljubite ga, čeprav ga še nikoli niste videli. Čeprav ga ne vidite, verujete vanj in napolnjuje vas nepopisna nebeška radost. <verse number="9" style="v"/>Ker mu zaupate, pa boste prejeli nagrado: za vso večnost boste rešeni.<note caller="+" style="f"><char style="fr" closed="false">1,9 </char><char style="ft" closed="false">V izvirniku: </char><char style="fqa" closed="false">prejemate namen svoje vere, odrešitev duš.</char></note> <verse number="10" style="v"/>Tu gre za tisto rešitev, ki je preroki niso mogli povsem doumeti. Čeprav so pisali o njej, so imeli toliko vprašanj o tem, kaj naj bi vse to pomenilo. <verse number="11" style="v"/>Kristusov Duh, ki je bil v njih, jim je govoril vnaprej, kaj se bo zgodilo. Jezus Kristus naj bi najprej trpel, potem pa ga je čakala nepopisna slava. Zanimalo jih je, kdaj se bo to zgodilo in kako. <verse number="12" style="v"/>Bog jim je potem dal vedeti, da se to ne bo zgodilo v času njihovega življenja, ampak šele mnogo pozneje. Zdaj je prišlo to radostno sporočilo do naših ušes. Oznanjeno nam je bilo v moči istega Svetega Duha, poslanega iz nebes, ki je govoril tudi njim. Vse to je tako čudovito in vzvišeno, da bi celo angeli v nebesih radi vedeli kaj več o njem.</para>
  <para style="s1">Sveto življenje</para>
  <para style="p">
    <verse number="13" style="v"/>Zato pazite in stražite! Živite v pričakovanju tega, kar vam je pripravil Bog, da vam da, ko se Jezus Kristus vrne.<note caller="+" style="f"><char style="fr" closed="false">1,13 </char><char style="ft" closed="false">V izvirniku: </char><char style="fqa" closed="false">Zato opašite ledja svojega razuma, bodite trezni in naslonite svoje upanje popolnoma na milost, ki se vam prinaša v razodetju Jezusa Kristusa.</char></note> <verse number="14" style="v"/>Ker ste Božji otroci, mu bodite poslušni in ne živite več kot poprej, ko so vam neusmiljeno gospodovale razne strasti in niste poznali Boga. <verse number="15" style="v"/>Živite zdaj kot Kristus, ki vas je poklical, da bi bili njegovi učenci: zgledno, da, vse vaše življenje naj bo sveto. <verse number="16" style="v"/>Prav na to je Bog tudi mislil, ko je dejal: “Bodite sveti, tako kot sem jaz svet.”<note caller="+" style="f"><char style="fr" closed="false">1,16 </char><char style="ft" closed="false">3. Mojzesova 19,2.</char></note> <verse number="17" style="v"/>Zapomnite si tudi, da nebeški Oče, ki ga molite, sodi delo vsakega človeka nepristransko. Zato živite kot tujci in v svetem strahu pred Bogom.<note caller="+" style="f"><char style="fr" closed="false">1,17 </char><char style="ft" closed="false">V izvirniku: </char><char style="fqa" closed="false">živite v strahu čas svojega bivanja v tujini.</char></note> <verse number="18" style="v"/>Razmišljajte o tem, kakšno ceno je Bog moral plačati, da bi vas osvobodil življenja brez cilja, kakršno so živeli tudi vaši očetje in katero vas ne bi moglo privesti v nebo. Kristus vas je odkupil, toda ne z zlatom ali srebrom, kar tudi sami veste, <verse number="19" style="v"/>ampak s svojo dragoceno krvjo. Jezus je bil to Božje čisto in nedolžno Jagnje, ki se je žrtvovalo za nas. <verse number="20" style="v"/>Še preden je ustvaril svet, ga je Bog določil za to. Toda šele zdaj, v tem poslednjem času, je Kristus prišel k vam, da bi vas rešil. <verse number="21" style="v"/>Zato lahko verujete v Boga, ki je obudil Kristusa od mrtvih in ga sprejel v svojo božansko slavo. Zdaj lahko vaša vera in vaše upanje počiva izključno na njem.</para>
  <para style="p">
    <verse number="22" style="v"/>Ker ste se obrnili h Kristusu in ste mu zdaj poslušni, se lahko med seboj iskreno ljubite.<note caller="+" style="f"><char style="fr" closed="false">1,22 </char><char style="ft" closed="false">V izvirniku: </char><char style="fqa" closed="false">Ker ste očistili svoje duše v poslušnosti resnici za nehlinjeno bratoljubje, se ljubite iz čistega srca, med seboj iskreno.</char></note> Ravnajte se v skladu s tem in ljubite se med seboj iz vsega srca. <verse number="23" style="v"/>Saj ste se nanovo rodili, ne iz umrljivega semena temveč iz neumrljivega. To seme pa je živa in večna Božja beseda. <verse number="24" style="v"/>Saj je res vse človeško življenje kakor trava in vsa lepota našega življenja je kakor lepota cvetja. Trava se posuši in cvetje uvene. <verse number="25" style="v"/>Božja beseda pa ostane večno.<note caller="+" style="f"><char style="fr" closed="false">1,25 </char><char style="ft" closed="false">Izaija 40,6-8.</char></note> Prav to pa je veselo sporočilo, ki smo vam ga oznanili.</para>
  <chapter number="2" style="c"/>
  <para style="s1">Živo kamenje</para>
  <para style="p">
    <verse number="1" style="v"/>Znebite se vsake hudobnosti in nepoštenosti. Odvrzite hinavščino, zavist in obrekovanje. <verse number="2" style="v"/>Kot novorojeni otrok, ki kar naprej kriči, da bi mu dali mleko, bodite tudi vi nenasitni za Božjo besedo. Tako boste napredovali v vašem duhovnem življenju in dosegli cilj. <verse number="3" style="v"/>Saj ste okusili, kako dober je Gospod. <verse number="4" style="v"/>K njemu vedno lahko pridete. On je živi kamen, ki so ga ljudje zavrgli, ker niso spoznali njegove vrednosti. Bog pa ga je izbral, ker je vedel, kako dragocen je in kako neprecenljiva je njegova vrednost. <verse number="5" style="v"/>Prav tako ste tudi vi živo kamenje, s katerim Bog želi graditi svojo zgradbo, cerkev. V njej boste služili kot duhovniki, če ste mu dali svoja življenja na razpolago kot žrtev. Zaradi Jezusa Kristusa vas Bog sprejema in te žrtve so mu po volji. <verse number="6" style="v"/>Sveto pismo tudi pravi:</para>
  <para style="q1">“Poglejte, v Jeruzalemu polagam kamen,</para>
  <para style="q2">ki je kot izbran, dragocen temeljni kamen</para>
  <para style="q1">in na njem je varno graditi.</para>
  <para style="q2">Tisti, ki veruje vanj,</para>
  <para style="q2">se mu ne bo treba sramovati.”<note caller="+" style="f"><char style="fr" closed="false">2,6 </char><char style="ft" closed="false">Izaija 28,16.</char></note></para>
  <para style="p">
    <verse number="7" style="v"/>To velja za vas, ki verujete in ste spoznali vrednost tega temeljnega kamena. Za tiste pa, ki ne verujejo, velja beseda:</para>
  <para style="q1">“Kamen, ki so ga zidarji vrgli proč,</para>
  <para style="q2">ker se jim je zdel neuporaben,</para>
  <para style="q2">je postal temeljni kamen.” In zopet</para>
  <para style="q1">
    <verse number="8" style="v"/>“To je kamen, ob katerem se boste spotaknili,</para>
  <para style="q2">skala, čez katero boste padli.”<note caller="+" style="f"><char style="fr" closed="false">2,8 </char><char style="ft" closed="false">Izaija 8,14.</char></note></para>
  <para style="p">Tako je določeno, ker nočejo poslušati in verovati Božji besedi. Zanje je neizogibna kazen – morajo pasti. <verse number="9" style="v"/>Drugače pa je z vami, kajti vi ste izvoljeni Božji narod, kraljevski duhovniki, čisti in sveti. Vi ste Božje ljudstvo, pozvani, da oznanjate njegova čudovita dela, ki vas je osvobodil teme in odvedel v svojo čudovito luč. <verse number="10" style="v"/>Poprej niste bili narod. Zdaj pa ste Božji narod. Nekoč ste zelo malo vedeli o Božjem usmiljenju, zdaj pa se vas je Bog usmilil.<note caller="+" style="f"><char style="fr" closed="false">2,10 </char><char style="ft" closed="false">Ozej 2,25.</char></note></para>
  <para style="s1">Bodite dober zgled</para>
  <para style="p">
    <verse number="11" style="v"/>Dragi moji prijatelji, vi ste tu samo gostje. Ker je vaš pravi dom v nebesih, vas prosim, da se ne daste premamiti posvetnim željam, ki ogrožajo vaše duše.<note caller="+" style="f"><char style="fr" closed="false">2,11 </char><char style="ft" closed="false">V izvirniku: </char><char style="fqa" closed="false">Opominjam vas kot tujce in popotnike, da se zdržujete mesenih poželenj, ki se vojskujejo zoper dušo.</char></note> <verse number="12" style="v"/>Pazite predvsem, da bi bilo vaše življenje neoporečno in da bi se razlikovalo od življenja nevernih ljudi. Vaše primerno vedenje naj bi spregovorilo tudi tistim, ki vas zdaj hudobno obrekujejo. Čeprav so nezaupljivi in vas napadajo, bodo na koncu hvalili Boga zaradi vaših dobrih del, ob dnevu Gospodove vrnitve.<note caller="+" style="f"><char style="fr" closed="false">2,12 </char><char style="ft" closed="false">V izvirniku: </char><char style="fqa" closed="false">na dan obiskovanja.</char></note></para>
  <para style="p">
    <verse number="13" style="v"/>Vedite, da Bog želi, da se podredite oblastem, ki so jih postavili ljudje: bodisi da je vrhovna oblast kralj, <verse number="14" style="v"/>ali pa uradniki, ki jih je postavil, da kaznujejo prestopnike in izkazujejo čast tistim, ki ravnajo tako, kot je prav. <verse number="15" style="v"/>Prav tako je Božja volja, da z dobrimi deli zaprete usta neumnih ljudi, ki govorijo, česar ne vedo. <verse number="16" style="v"/>Vi niste sužnji zakonu, Kristus vas je osvobodil. Nihče pa naj te svobode ne zlorablja, da bi zagovarjal svoje grehe. Svobodni ste, da bi vedno in vsepovsod služili Bogu. <verse number="17" style="v"/>Vsem izkazujte spoštovanje. Ljubite kristjane vsepovsod. Bojte se Boga in bodite poslušni oblastem.</para>
  <para style="s1">Naš zgled</para>
  <para style="p">
    <verse number="18" style="v"/>Svojim predpostavljenim se podredite s potrebnim spoštovanjem, toda ne le tistim, ki so dobri in ljubeznivi, ampak tudi nepravičnim in brezobzirnim bodite poslušni. <verse number="19" style="v"/>Hvalite Gospoda, če ste kaznovani zato, ker delate dobro. <verse number="20" style="v"/>Seveda pa ne pričakujte pohvale, če ste potrpežljivi v trpljenju, ko ste prejeli zasluženo kazen za hudobno dejanje. Če pa delate kar je prav in zaradi tega trpite in ste v trpljenju potrpežljivi, potem ste Bogu po volji. <verse number="21" style="v"/>Tako trpljenje je del službe, ki vam jo je Bog zaupal. Kristus, ki je trpel zaradi vas, vam je zgled. Hodite po njegovih stopinjah.</para>
  <para style="q1">
    <verse number="22" style="v"/>“On nikoli ni grešil;</para>
  <para style="q2">v njegovih ustih ni bilo prevare.”</para>
  <para style="p">
    <verse number="23" style="v"/>Nikoli ni žalil tistih, ki so njega žalili. Ko je trpel, se ni branil. Vedel je namreč, da je Bog pravičen sodnik, zato je vse prepustil njemu. <verse number="24" style="v"/>Kristus je nase vzel naše grehe in jih odnesel na križ, da bi mi lahko umrli grehu in živeli za pravičnost; z njegovimi ranami smo bili ozdravljeni. <verse number="25" style="v"/>Zbegani in brez cilja ste tavali okrog kot ovce, ki so se izgubile. Zdaj pa ste našli pot nazaj k svojemu Pastirju, h Kristusu, ki je čuvar vaših duš.</para>
  <chapter number="3" style="c"/>
  <para style="s1">Mož in žena v zakonu</para>
  <para style="p">
    <verse number="1" style="v"/>Tako kot se podrejamo Kristusu, naj se tudi žena podredi svojemu možu. Tiste, ki imajo može, ki še ne verujejo v Gospoda, jih tako morda pridobe za Kristusa s svojim dobrim zgledom. <verse number="2" style="v"/>Njihovo pobožno življenje jim bo namreč govorilo bolj jasno od mnogih besed. <verse number="3" style="v"/>Ne ukvarjajte se toliko z zunanjostjo – z nakitom, lepimi oblekami in pričeskami. <verse number="4" style="v"/>Mislite mnogo bolj na lepoto duše, ki se kaže v ljubeznivosti in dobroti, kajti to je všeč Bogu. <verse number="5" style="v"/>To je krasilo tudi pobožne žene v preteklosti: zaupale so Gospodu in se podrejale svojim možem. <verse number="6" style="v"/>Mislim na Saro, ki je bila poslušna svojemu možu Abrahamu in ga je spoštovala kot gospodarja družine. Hodite po njenih stopinjah kot njene hčere in delajte dobro ter se ne bojte ničesar.</para>
  <para style="p">
    <verse number="7" style="v"/>Pa tudi vi možje bodite pozorni do svojih žena. Mislite, kaj je za njihovo dobro in jim bodite v pomoč, ker so slabotnejše. Ne pozabite, da skupaj z njimi delite dediščino, ki vam jo daje Bog. Če ne boste ravnali s svojimi ženami tako, kot je prav, Bog ne bo uslišal vaših molitev.</para>
  <para style="s1">Bratski odnosi</para>
  <para style="p">
    <verse number="8" style="v"/>Naslednje pa velja vsem vam: Bodite kot velika, srečna družina. Ljubite se med seboj s pravo bratsko ljubeznijo ter bodite ljubeznivi drug do drugega in ponižni. <verse number="9" style="v"/>Ne vračajte hudega s hudim ali žalitve z žalitvijo. Raje vrnite z blagoslovom, ker ste pozvani, da podedujete blagoslov. <verse number="10" style="v"/>V Svetem pismu namreč beremo:</para>
  <para style="q1">“Kdor se želi veseliti življenja</para>
  <para style="q2">in doživeti mnoge srečne dni,</para>
  <para style="q1">naj pazi, kaj govori.</para>
  <para style="q2">Nobena laž naj ne pride iz njegovih ust.</para>
  <para style="q1">
    <verse number="11" style="v"/>Beži naj od hudega in dela naj dobro.</para>
  <para style="q2">Z vsemi močmi naj si prizadeva za mir.</para>
  <para style="q1">
    <verse number="12" style="v"/>Bog se veseli takih ljudi</para>
  <para style="q2">in uslišuje njihove molitve.</para>
  <para style="q2">Kdor pa dela hudo, bo občutil Božjo jezo.”<note caller="+" style="f"><char style="fr" closed="false">3,12 </char><char style="ft" closed="false">Psalm 34,13-17.</char></note></para>
  <para style="p">
    <verse number="13" style="v"/>Ali vam bo kdo storil kaj hudega, če resnično želite delati samo dobro? <verse number="14" style="v"/>Pa tudi če bi morali trpeti zaradi tega, kar je prav, se veselite, ker vas bo Bog nagradil. Ne bojte se ljudi in ne skrbite. <verse number="15" style="v"/>V svojih srcih častite Kristusa kot Gospoda. Če pa vas kdo vpraša zakaj verujete in kakšno je vaše upanje, bodite vedno pripravljeni obzirno in spoštljivo odgovoriti.</para>
  <para style="p">
    <verse number="16" style="v"/>Delajte to, kar je prav; če pa vas ljudje obrekujejo in vam nadevajo razna sramotna imena, bodo nazadnje osramočeni, ker so vas po nedolžnem obdolžili, čeprav ste delali samo dobro. <verse number="17" style="v"/>Zapomnite si, da je mnogo bolje trpeti za storjeno dobroto kot za hudo, če Bog hoče, da trpimo. <verse number="18" style="v"/>Saj je Kristus tudi trpel. Čeprav je bil nedolžen in ni storil niti najmanjšega greha, je moral umreti za nas in za naše grehe. To je storil, da bi nas privedel nazaj k Bogu. Umorili so njegovo telo, Duh pa ga je povrnil v življenje. <verse number="19" style="v"/>Z močjo Duha je obiskal duhove v ječi in jim pridigal <verse number="20" style="v"/>in to tem, ki v davni preteklosti, v Noetovih dneh, niso hoteli poslušati Boga, čeprav jih je potrpežljivo čakal ves čas, medtem ko je Noe gradil barko. Samo osem ljudi se je rešilo in niso utonili v strašnem potopu. <verse number="21" style="v"/>Ta voda pa je slika krsta, ki vas zdaj rešuje. Ko se krstimo, pričamo, da smo bili rešeni smrti in sodbe po Kristusovem vstajenju od mrtvih, ne zaradi tega ker smo v vodi oprali svoja telesa, da so čista, ampak zato, ker se v krstu obračamo k Bogu s prošnjo, da nas očisti greha. <verse number="22" style="v"/>Kristus pa je zdaj v nebesih in sedi poleg Boga na desni strani. Angeli, oblasti in moči so se podredile njegovemu gospostvu.</para>
  <chapter number="4" style="c"/>
  <para style="p">
    <verse number="1" style="v"/>Ker je Kristus trpel za nas in prestajal bolečine, morate tudi vi biti pripravljeni na trpljenje. Kdor je pripravljen trpeti zato, ker je storil, kar je dobro, več ne bo hotel živeti v grehu.<note caller="+" style="f"><char style="fr" closed="false">4,1 </char><char style="ft" closed="false">V izvirniku: </char><char style="fqa" closed="false">kdor je trpel v mesu, je pri koncu z grehom.</char></note> <verse number="2" style="v"/>Preostali del vašega življenja naj vam ne mineva v brezbožnem uživanju, ampak si raje prizadevajte, da bi delali Božjo voljo. <verse number="3" style="v"/>Dovolj je, da ste v preteklosti živeli, kot so vam narekovale vaše grešne strasti. Vdajali ste se spolnim grehom, poželenjem, popivanju, uživali ste v zabavah, častili ste malike. <verse number="4" style="v"/>Vaši stari prijatelji bodo vsekakor presenečeni, ko se več ne boste udeleževali skupaj z njimi grešnih uživanj. Posmehovali se vam bodo in vas prezirali zaradi tega. <verse number="5" style="v"/>Vendar si zapomnite, da bodo tudi oni morali nekega dne stopiti pred sodnika, ki bo sodil žive in mrtve. Morajo biti kaznovani za svoj način življenja. <verse number="6" style="v"/>Prav zato je bil evangelij oznanjen tudi tistim, ki so zdaj mrtvi, da bi se jim sodilo po človeško z ozirom na telo in da bi živeli po Božje z ozirom na duha.<note caller="+" style="f"><char style="fr" closed="false">4,6 </char><char style="ft" closed="false">V izvirniku: </char><char style="fqa" closed="false">Zato se je namreč tudi mrtvim oznanil evangelij, da bi bili sojeni po človeško v mesu, živeli pa bi po Božje v duhu.</char></note></para>
  <para style="s1">Vsak naj služi z darom, ki ga ima</para>
  <para style="p">
    <verse number="7" style="v"/>Kmalu bo prišel konec sveta. Zato bodite budni in trezni, da bi lahko molili. <verse number="8" style="v"/>Najpomembnejše pa je, da se ljubite, kajti ljubezen pokriva mnoge grehe. <verse number="9" style="v"/>Z veseljem in brez godrnjanja odprite svoje domove tistim, ki so lačni in nimajo prenočišča. <verse number="10" style="v"/>Vsakemu izmed vas je Bog dal kakšen poseben dar. Uporabljajte te darove tako, da pomagate drug drugemu in da posredujete drugim Božje blagoslove. <verse number="11" style="v"/>Kdor govori, naj to dela, kot bi govoril besede, ki mu jih daje Bog. Če imaš dar, da pomagaš, delaj to z vso močjo in sposobnostjo, kot ti jo daje Bog. Tako bomo častili Boga po Jezusu Kristusu – njemu pripada vsa moč in čast na vse veke. Amen.</para>
  <para style="s1">Trpljenje kristjanov</para>
  <para style="p">
    <verse number="12" style="v"/>Dragi prijatelji, ne bodite zmedeni ali presenečeni, kadar se znajdete v težkih preizkušnjah, kajti to ni nič čudnega niti nenavadnega. <verse number="13" style="v"/>Raje se veselite, da sodelujete v Kristusovem trpljenju. Tako se boste namreč tudi radovali in veselili z njim, ko pride v vsej svoji slavi. <verse number="14" style="v"/>Bodite srečni, če vas zasmehujejo in preganjajo samo zato, ker ste kristjani. To namreč dokazuje, da prebiva v vas Kristusov Duh, Duh njegove slave. <verse number="15" style="v"/>Samo, da ne slišim, da nekdo izmed vas trpi zaradi uboja, kraje, kakega drugega zločina, ali pa zato, ker si lasti pravice, ki mu ne pripadajo. <verse number="16" style="v"/>Kdor pa trpi samo zato, ker je kristjan, se mu ni treba sramovati. Zahvaljujte se Bogu za to prednost, da ste člani njegove družine in da nosite njegovo čudovito ime. <verse number="17" style="v"/>Zdaj je prišel čas sodbe, sodba pa se mora začeti pri tistih, ki so njegovi.<note caller="+" style="f"><char style="fr" closed="false">4,17 </char><char style="ft" closed="false">V izvirniku: </char><char style="fqa" closed="false">Kajti čas je, da se začne sodba pri Božji hiši: če pa najprej pri nas … </char></note> Če pa celo nas kristjane čaka sodba, koliko strašnejša bo potem sodba za tiste, ki niso poslušni Božjemu evangeliju! <verse number="18" style="v"/>In</para>
  <para style="q1">“Če je Bog moral storiti tako mnogo,</para>
  <para style="q2">da bi rešil pravične,</para>
  <para style="q1">kako bo potem šele z brezbožnimi</para>
  <para style="q2">in z grešniki?”</para>
  <para style="p">
    <verse number="19" style="v"/>Če torej morate trpeti po Božji volji, naj vas kljub temu nič ne odvrne od tega, da delate, kar je dobro in da v vsem zaupate Bogu, ki vas je ustvaril, kajti on vas nikoli ne bo zapustil.</para>
  <chapter number="5" style="c"/>
  <para style="s1">Cerkev in njeni voditelji</para>
  <para style="p">
    <verse number="1" style="v"/>Zdaj pa še beseda tistim, ki so med vami starešine cerkve tako kot tudi jaz. S svojimi očmi sem gledal, ko je Kristus umiral na križu in skupaj z vami bom delil njegovo čast in slavo, kadar se vrne. Zato vas prosim: <verse number="2" style="v"/>skrbite za cerkev, ki vam jo je Bog zaupal. Varujte Božjo čredo kot dobri pastirji, ne samo zaradi dolžnosti, ampak z dobro voljo in z veseljem. To pričakuje tudi Bog. Naj vam pri tem ne gre le za zaslužek, ampak naj vas prežema želja, da bi goreče služili Bogu. <verse number="3" style="v"/>Ne nastopajte kot gospodarji ali tirani, ampak bodite predvsem dober zgled cerkvi. <verse number="4" style="v"/>Samo tako boste dobili nagrado – večno boste delili z njim njegovo slavo in čast – ko se vrne Kristus, ki je veliki Pastir cerkve.</para>
  <para style="p">
    <verse number="5" style="v"/>Vam, ki ste mlajši, naročam, da se podredite starejšim, ki so vaši voditelji. Služite drug drugemu v duhu ponižnosti, kajti</para>
  <para style="q1">“Bog nasprotuje ponosnim,</para>
  <para style="q1">ponižnim pa daje milost.”</para>
  <para style="p">
    <verse number="6" style="v"/>Če se boste ponižali pod Božjo mogočno roko, vas bo on ob svojem času povišal. <verse number="7" style="v"/>Vse svoje skrbi prepustite Bogu, kajti on vam želi to, kar je za vas najboljše. <verse number="8" style="v"/>Bodite trezni in budni! Hudič, vaš sovražnik se plazi okrog kot lev, ki rjove in išče žrtev, ki bi jo lahko požrl. <verse number="9" style="v"/>Odločno se mu zoperstavite. Zaupajte Gospodu! Vedite, da tudi kristjani drugod po svetu trpijo na podoben način. <verse number="10" style="v"/>Bog pa, ki je poln milosti in ljubezni, vam je po Jezusu Kristusu zagotovil, da vas bo potem, ko ste kratek čas trpeli, sprejel v svojo večno slavo. Privedel vas bo na cilj in vas storil močnejše in trdnejše kot ste bili kdajkoli. <verse number="11" style="v"/>Samo Bogu pripada vsa moč na vse veke. Amen.</para>
  <para style="p">
    <verse number="12" style="v"/>To pismo sem vam napisal s pomočjo Silvana, ki ga zelo cenim kot zvestega brata. Z njim sem vas želel ohrabriti. Hotel sem vam povedati, da je to prava Božja milost. Ostanite trdni v njej.</para>
  <para style="p">
    <verse number="13" style="v"/>Ta, ki je tu v Babilonu in jo je tudi Gospod izbral, pošilja svoje pozdrave. Tudi Marko, ki ga ljubim kot svojega sina, vas pozdravlja. <verse number="14" style="v"/>Pozdravite drug drugega z bratskim poljubom. Mir vam vsem, ki ste Kristusovi!</para>
</usx>
