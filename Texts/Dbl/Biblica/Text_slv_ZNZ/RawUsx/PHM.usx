<?xml version="1.0" encoding="UTF-8"?>
<usx version="2.6">
  <book code="PHM" style="id">- Slovenian NT 2014 Revision - 7392</book>
  <para style="h">FILEMONU</para>
  <para style="toc1">Pavlovo pismo Filemonu</para>
  <para style="toc2">Filemonu</para>
  <para style="toc3">Filemonu</para>
  <para style="mt1">PAVLOVO PISMO FILEMONU</para>
  <para style="ili1">Pisatelj: apostol Pavel</para>
  <para style="ili1">Kraj: Rim</para>
  <para style="ili1">Čas: leto 60 ali 61 po Kristusu</para>
  <para style="ip">Pismo Filemonu je najkrajše Pavlovo pismo, ki je ohranjeno. Filemon je bil iz cerkve v Kolosah. Eden njegovih sužnjev, Onezim, mu je pobegnil in prišel v Rim. Tam je srečal apostola Pavla. Onezim je slišal, kaj je Jezus storil tudi zanj ter je postal kristjan. Potem je bil pripravljen vrniti se k svojemu gospodarju, tudi če bi ga ta še tako neusmiljeno kaznoval. Pavel je napisal to pismo, da bi prosil Filemona usmiljenja in obzirnosti z Onezimom, ki je zdaj prav tako kot tudi on veroval v Jezusa Kristusa. Čeprav je Pavel dopuščal suženjski red, je vendar poudaril, da je zdaj odnos med Filemonom in Onezimom drugačen, nov: “Zdaj se ne vrača k tebi samo kot suženj, ampak kot ljubljeni brat.” (Vrstica 16).</para>
  <para style="ie"/>
  <chapter number="1" style="c"/>
  <para style="s1">Naslov in pozdrav</para>
  <para style="p">
    <verse number="1" style="v"/>Pavel, ki je v ječi zaradi oznanjevanja radostnega sporočila o Jezusu Kristusu in Timotej, pišeta to pismo dragemu prijatelju in sodelavcu Filemonu, kakor tudi <verse number="2" style="v"/>naši dragi sestri Apiji in Arhipu, ki si tako kot tudi mi prizadevata z vsemi močmi, da bi širila evangelij ter cerkvi, ki se zbira v tvojem domu. <verse number="3" style="v"/>Želimo vam vsem milost in mir od Boga, našega Očeta in našega Gospoda Jezusa Kristusa.</para>
  <para style="s1">Pavel prosi za uslugo</para>
  <para style="p">
    <verse number="4" style="v"/>Dragi Filemon! Vedno znova se zahvaljujem mojemu Bogu, kadar molim zate. <verse number="5" style="v"/>Izvedel sem namreč, kako čvrsto veruješ v našega Gospoda Jezusa Kristusa in kako ljubiš ostale kristjane! <verse number="6" style="v"/>Molim, da bi tisti, ki vidijo tvojo vero, tudi sami spoznali vse to bogastvo, ki ga imamo v Kristusu. <verse number="7" style="v"/>Tvoja ljubezen me je zelo razveselila in ohrabrila, kajti vem, kolikokrat si osvežil srca drugih kristjanov.</para>
  <para style="p">
    <verse number="8" style="v"/>Zdaj pa te bom zaprosil za uslugo. V Kristusovem imenu bi ti lahko zapovedal, da to storiš, kajti to si tudi dolžan storiti. <verse number="9" style="v"/>Vendar te ljubim, zato te raje prosim – jaz, Pavel, star mož, ki so ga vrgli v ječo, ker je oznanjeval radostno sporočilo o Jezusu Kristusu. <verse number="10" style="v"/>Moja prošnja je, da si ljubezniv z mojim sinom Onezimom, ki sem ga tukaj v ujetništvu pridobil za Kristusa in mi je tako postal drag sin. <verse number="11" style="v"/>Onezim (njegovo ime sicer pomeni “Koristen”) ti včasih ni kaj preveč koristil. Odslej pa bo gotovo toliko bolj koristen tebi kot tudi meni.</para>
  <para style="p">
    <verse number="12" style="v"/>Pošiljam ti ga nazaj in z njim tudi svoje srce. <verse number="13" style="v"/>Zelo rad bi ga obdržal tukaj, dokler moram biti zaprt zaradi evangelija. Lahko bi mi bil v pomoč, prav tako kot bi mi bil tudi ti sam. <verse number="14" style="v"/>To pa bi storil le, če bi ti v to privolil, da tvoja dobrota ne bi bila nekako prisiljena. <verse number="15" style="v"/>Morda si zato izgubil Onezima za krajši čas, da bi ga zdaj dobil nazaj za vselej. <verse number="16" style="v"/>Zdaj se ne vrača k tebi samo kot suženj, ampak kot ljubljeni brat. To je bil tudi meni. Koliko bolj pa bo šele tebi, ker sedaj ni več le tvoj suženj, temveč tudi tvoj brat v Kristusu.</para>
  <para style="p">
    <verse number="17" style="v"/>Če sem tvoj prijatelj in brat, sprejmi Onezima kot bi sprejel mene. <verse number="18" style="v"/>Če si zaradi njegovega bega pretrpel kakršnokoli škodo, ali če ti je karkoli dolžan, zaračunaj to meni. <verse number="19" style="v"/>Plačal ti bom. To ti potrjujem tukaj s svojim podpisom. Koliko pa si mi dolžan ti, ker sem te privedel do vere v Jezusa Kristusa, o tem tukaj ne želim govoriti.<note caller="+" style="f"><char style="fr" closed="false">1,19 </char><char style="ft" closed="false">V izvirniku: </char><char style="fqa" closed="false">Jaz, Pavel, pišem s svojo roko, jaz to poplačam – da ti ne rečem, da si mi tudi še samega sebe dolžan.</char></note> <verse number="20" style="v"/>Dragi Filemon! Naredi mi to veselje in izpolni mojo prošnjo! Osveži moje srce v Kristusu!</para>
  <para style="p">
    <verse number="21" style="v"/>Napisal sem ti to pismo, ker verujem, da boš izpolnil mojo prošnjo. Prepričan pa sem, da boš storil še več kot to, za kar sem te prosil. <verse number="22" style="v"/>Sicer pa računam na to, da bo Bog uslišal vaše molitve in da bom kmalu spet prišel k vam. Takrat bi rad stanoval pri tebi.</para>
  <para style="p">
    <verse number="23" style="v"/>Prisrčno te pozdravlja Epafra. Z menoj je tudi on v ječi zaradi Kristusa. <verse number="24" style="v"/>Prisrčni pozdravi od mojih sodelavcev Marka, Aristarha, Deme in Lukeža.</para>
  <para style="p">
    <verse number="25" style="v"/>Naj vas vodi milost našega Gospoda Jezusa Kristusa!<note caller="+" style="f"><char style="fr" closed="false">1,25 </char><char style="ft" closed="false">V izvirniku: </char><char style="fqa" closed="false">Milost našega Gospoda Jezusa Kristusa z duhom vašim!</char></note></para>
</usx>
