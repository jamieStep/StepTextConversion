<?xml version="1.0" encoding="UTF-8"?>
<usx version="2.6">
  <book code="1TI" style="id">- Slovenian NT 2014 Revision - 7392</book>
  <para style="h">1. TIMOTEJU</para>
  <para style="toc1">Prvo pavlovo pismo Timoteju</para>
  <para style="toc2">1. Timoteju</para>
  <para style="toc3">1. Timoteju</para>
  <para style="mt1">PRVO PAVLOVO PISMO TIMOTEJU</para>
  <para style="ili1">Pisatelj: apostol Pavel</para>
  <para style="ili1">Kraj: morda Makedonija</para>
  <para style="ili1">Čas: leto 64 po Kristusu</para>
  <para style="ip">To pismo, ki ga je Pavel verjetno pisal malo pred svojo smrtjo, je namenjeno njegovemu sodelavcu Timoteju. Na Pavlovo željo je Timotej ostal v Efezu, ker je cerkev potrebovala pomoč, da bi rešila nekatere probleme. Pavel je sam želel spet priti v Efez, pa ni mogel. Zato piše Timoteju in ga hrabri, naj svoje delo vztrajno nadaljuje. V cerkvi so bili prepiri na dnevnem redu, mnogi so zahtevali, da se prepove kristjanom, da bi sklepali zakonske zveze, drugi pa so spet hoteli, da bi veljali določeni predpisi glede hrane. Zato Pavel izčrpno odgovarja na vprašanja o življenju cerkve. To naj bi cerkvi pomagalo, da bi se spomnila temeljnih naukov: Jezus Kristus ponuja rešitev vsem ljudem. Bog namreč želi, da se vsi rešijo in da spoznajo njegovo resnico. Zato ne smejo kristjani te resnice zamračiti, ampak morajo živeti tako, da se njihova vera vidi.</para>
  <para style="ie"/>
  <chapter number="1" style="c"/>
  <para style="s1">Naslov in pozdrav</para>
  <para style="p">
    <verse number="1" style="v"/>To pismo piše Pavel, apostol Jezusa Kristusa. Bog, naš Rešitelj in Jezus Kristus, ki je naše upanje, me je pozval, da bi bil njegov glasnik. <verse number="2" style="v"/>Pozdravljam te, dragi Timotej. Jaz sem te privedel h Kristusu, zato sva si tako blizu, kot bi mi bil sin. Želim ti milost, usmiljenje in mir od Boga, našega Očeta in našega Gospoda Jezusa Kristusa.</para>
  <para style="s1">Opozorilo pred krivimi nauki</para>
  <para style="p">
    <verse number="3" style="v"/>Želim, da ostaneš v Efezu, tako kot sem te prosil, ko sem bil na poti v Makedonijo. Tam so nekateri ljudje, ki širijo krive nauke in to jim moraš prepovedati. <verse number="4" style="v"/>Naj se ne ukvarjajo z legendami in z neskončnimi rodovniki; to vodi samo do prepirov, namesto da bi razodevalo Božji načrt za nas, ki deluje po veri.<note caller="+" style="f"><char style="fr" closed="false">1,4 </char><char style="ft" closed="false">V izvirniku: </char><char style="fqa" closed="false">Tudi naj se ne ubijajo z basnimi in brezkončnimi rodopisi, ki pospešujejo bolj prepire kot oskrbovanje Božje službe, ki je v veri.</char></note> <verse number="5" style="v"/>Namen krščanskega nauka je ljubezen, ki prihaja iz čistega srca, dobre vesti in iskrene vere. <verse number="6" style="v"/>Vendar so se nekateri ljudje odvrnili od tega in se raje ukvarjajo s praznim govorjenjem. <verse number="7" style="v"/>Radi bi bili učitelji zakona, pa žal ne razumejo niti tega, kar sami govorijo in nimajo pojma o tem, kar tako drzno trdijo.</para>
  <para style="p">
    <verse number="8" style="v"/>Mi pa vemo, da je zakon dober, če ga le prav uporabljamo. <verse number="9" style="v"/>Vemo pa, da zakon ne velja za dobre ljudi, ampak za tiste, ki so prelomili zakon in za upornike, za brezbožne in grešne, za nesvete in posvetne, za take, ki morijo svoje očete in matere, za ubijalce, <verse number="10" style="v"/>ter za vse, ki živijo nemoralno in perverzno, za tiste, ki trgujejo s sužnji, za lažnivce in za take, ki lažno prisegajo ter za tiste, ki na kakšen drugačen način ravnajo v nasprotju z zdravim naukom.<note caller="+" style="f"><char style="fr" closed="false">1,10 </char><char style="ft" closed="false">V izvirniku: </char><char style="fqa" closed="false">nasprotnega zdravemu nauku.</char></note> <verse number="11" style="v"/>Ta pa je v soglasju s slavnim evangelijem blagoslovljenega Boga, ki mi ga je zaupal, da ga oznanim.</para>
  <para style="s1">Pavlova naloga</para>
  <para style="p">
    <verse number="12" style="v"/>Hvaležen sem našemu Gospodu Jezusu Kristusu, da je izbral prav mene za svojo službo in mi tudi dal moč in sposobnost za to nalogo. <verse number="13" style="v"/>Nekdaj sem ga zasmehoval, njegovo cerkev pa sem v slepem sovraštvu preganjal in poskušal iztrebiti. Vendar se me je Bog usmilil in mi vse odpustil. Saj v svojem neverstvu nisem vedel, kaj počenjam. <verse number="14" style="v"/>Potem pa sem v toliko večji meri doživel Božjo nezasluženo milost, vero in ljubezen, ki je v Jezusu Kristusu. <verse number="15" style="v"/>To zagotovo drži in iz vsega srca želim, da bi vsi doumeli, da je Jezus Kristus prišel na svet, da bi rešil grešnike, med katerimi sem jaz največji. <verse number="16" style="v"/>Prav zaradi tega pa je bil Bog posebno usmiljen z menoj. Na meni, največjem grešniku, je Jezus Kristus želel pokazati svojo neskončno potrpežljivost, za zgled tistim, ki bodo verovali vanj in sprejeli večno življenje. <verse number="17" style="v"/>Boga pa, večnega Kralja, ki nikoli ne premine in ki ga človek ne more doumeti, pa naj bo še tako pameten, tega edinega resničnega Boga želimo častiti in slaviti na vse veke. Amen!</para>
  <para style="p">
    <verse number="18" style="v"/>Dragi moj Timotej! Saj veš, da si mi drag, kot bi mi bil sin. Tebi zdaj želim zaupati to sporočilo, v skladu s tem, kar ti je bilo prerokovano, da se hrabro in neustrašeno boriš zanj.<note caller="+" style="f"><char style="fr" closed="false">1,18 </char><char style="ft" closed="false">V izvirniku: </char><char style="fqa" closed="false">po prejšnjih prerokovanjih o tebi.</char></note> <verse number="19" style="v"/>Ostani čvrst v svoji veri in ohrani čisto vest. Kot sam veš, se nekateri niso držali tega in so zavestno storili to, kar so vedeli, da je narobe. Ni čudno, da je njihova vera kmalu doživela brodolom. <verse number="20" style="v"/>Himenaj in Aleksander sta izmed teh. Prepustil sem ju satanu, da bi se naučila, da ne smeta sramotiti Boga.</para>
  <chapter number="2" style="c"/>
  <para style="s1">Naša bogoslužja</para>
  <para style="p">
    <verse number="1" style="v"/>Predvsem skrbi za to, da cerkev ne bi prenehala moliti. Molite za vse ljudi na tem svetu in zahvaljujte se Bogu. <verse number="2" style="v"/>Predvsem molite za vse, ki vladajo in vodijo državo, da bi lahko živeli v miru in pokoju, v pobožnosti in svetosti. <verse number="3" style="v"/>To je dobro in po volji Bogu, našemu Rešitelju, <verse number="4" style="v"/>ki želi, da bi se vsi rešili in spoznali resnico. <verse number="5" style="v"/>Bog je samo eden in samo eden je tudi, ki posreduje med Bogom in ljudmi, da bi se obe strani pomirili. To je človek Jezus Kristus. <verse number="6" style="v"/>On je dal sebe, da bi odkupil vse ljudi – to je sporočilo, ki ga je Bog dal svetu ob pravem času.<note caller="+" style="f"><char style="fr" closed="false">2,6 </char><char style="ft" closed="false">V izvirniku: </char><char style="fqa" closed="false">ki je dal samega sebe v odkupnino za vse, v pričevanje ob svojem času.</char></note> <verse number="7" style="v"/>S tem namenom mi je Bog zaupal nalogo glasnika in apostola – resnico govorim, ne lažem – in učitelja prave vere za narode, ki niso Judje.</para>
  <para style="p">
    <verse number="8" style="v"/>Rad bi videl, da bi možje vsepovsod molili s svetimi rokami dvignjenimi k Bogu, brez jeze in dvomov. <verse number="9" style="v"/>Žene pa naj prihajajo k Božjim službam preprosto in nevpadljivo oblečene. Niti s svojimi pričeskami, niti z dragocenim nakitom ali z drugimi modnimi novostmi naj ne vzbujajo pozornosti. <verse number="10" style="v"/>Pravi okras ženam so dobra dela. Tako dokazujejo, da ljubijo in častijo Boga.</para>
  <para style="p">
    <verse number="11" style="v"/>Žena naj se uči podrejati in tiho poslušati. <verse number="12" style="v"/>Ženi ne dovolim, da bi javno učila, ali gospodovala možu. Raje naj bo tiha in zadržana. <verse number="13" style="v"/>Bog je namreč najprej ustvaril Adama, potem pa Evo. <verse number="14" style="v"/>Tudi ni satan zavedel Adama, ampak Evo je prevaral, da je bila neposlušna. <verse number="15" style="v"/>Ženo pa bo Bog ohranil ob rojevanju otrok in jo bo rešil, če bo ostala v veri, ljubezni in skromnosti.</para>
  <chapter number="3" style="c"/>
  <para style="s1">Voditelji in sodelavci</para>
  <para style="p">
    <verse number="1" style="v"/>Gotovo drži pregovor: Kdor se je odločil da bo predstojnik, želi imeti plemenito nalogo. <verse number="2" style="v"/>Predstojnik mora biti neoporečen, zvest mora biti svoji ženi. Biti mora uravnovešen, zmeren in vreden spoštovanja. Odlikovati ga mora gostoljubnost in kot dober učitelj mora znati posredovati krščansko vero drugim. <verse number="3" style="v"/>Poleg tega ne sme biti pijanec, ali prepirljivec in mora se znati obvladati. Naj bo dober, mirno naj opravlja svoje delo, ne ljubi pa naj denarja. <verse number="4" style="v"/>Njegovo družinsko življenje naj bo urejeno. Skrbi naj, da bodo njegovi otroci poslušni ter da ga bodo spoštovali. <verse number="5" style="v"/>Kako naj sicer vodi Božjo cerkev, če ne zna urediti svojega doma? <verse number="6" style="v"/>Naj bo preizkušen v veri, ne tak, ki je šele pred kratkim postal kristjan. Če nekdo zelo hitro napreduje, lahko postane ponosen, tedaj pa ga bo zadela ista obsodba kot hudiča.<note caller="+" style="f"><char style="fr" closed="false">3,6 </char><char style="ft" closed="false">V izvirniku: </char><char style="fqa" closed="false">da ne pade v hudičevo obsodbo.</char></note> <verse number="7" style="v"/>Tisti, ki vodi cerkev, naj ima ugled tudi pri nevernih, da ne bi padel v nemilost in se ujel v hudičeve mreže.</para>
  <para style="p">
    <verse number="8" style="v"/>Tudi sodelavci v cerkvi<note caller="+" style="f"><char style="fr" closed="false">3,8 </char><char style="ft" closed="false">V izvirniku: </char><char style="fqa" closed="false">diakoni</char></note> naj bodo vredni spoštovanja in iskreni. Naj se ne opijajo in naj se ne ženejo za nepoštenim dobičkom. <verse number="9" style="v"/>Držijo naj se globokih resnic vere s čisto vestjo. <verse number="10" style="v"/>Preden jih izberemo za sodelavce, jim zaupajmo kakšno drugo nalogo v cerkvi, da izkusimo njihov značaj in sposobnosti. Če se pri tem dobro izkažejo, jih lahko izberemo za sodelavce. <verse number="11" style="v"/>Tako naj bodo tudi njihove žene vredne spoštovanja. Naj ne bodo opravljive, temveč naj bodo uravnovešene in zanesljive v vsem, kar delajo. <verse number="12" style="v"/>Sodelavec naj bo zvest svoji ženi, naj ima dobro vzgojene otroke in red v domu. <verse number="13" style="v"/>Tisti, ki vzorno delajo kot sodelavci, bodo dobili bogato nagrado s tem, ko jih bodo drugi cenili, o veri v Gospoda Jezusa Kristusa pa si bodo upali hrabro govoriti.</para>
  <para style="p">
    <verse number="14" style="v"/>Vse to sem ti napisal, dragi Timotej, čeprav upam, da bom kmalu sam prišel k tebi. <verse number="15" style="v"/>Če pa bi se moj obisk še zakasnil, veš, kako naj bi se obnašali v Božjem domu, v cerkvi. Cerkev živega Boga je nosilni steber in temelj resnice. <verse number="16" style="v"/>Brez dvoma je velika skrivnost pobožnosti!</para>
  <para style="q1">Prišel je kot človek na ta svet.</para>
  <para style="q1">Sveti Duh ga je potrdil.</para>
  <para style="q1">Pokazal se je angelom,</para>
  <para style="q1">oznanili so ga ljudstvom na zemlji.</para>
  <para style="q1">Zdaj verujejo vanj ljudje po celem svetu.</para>
  <para style="q1">Bog ga je sprejel v svojo slavo.</para>
  <chapter number="4" style="c"/>
  <para style="s1">Varujte se krivih učiteljev</para>
  <para style="p">
    <verse number="1" style="v"/>Sveti Duh nam jasno in razumljivo govori, da se bodo v poslednjih dneh nekateri v cerkvi odvrnili od Kristusa ter bodo krenili za krivimi učitelji in verjeli naukom hudobnih duhov. <verse number="2" style="v"/>Te nauke prinašajo hinavski lažnivci in njihova vest je pri tem povsem neobčutljiva.<note caller="+" style="f"><char style="fr" closed="false">4,2 </char><char style="ft" closed="false">V izvirniku: </char><char style="fqa" closed="false">ki nosijo vžgano znamenje v svoji vesti.</char></note> <verse number="3" style="v"/>Tako bodo na primer prepovedovali sklepati zakonske zveze ali jesti nekatere vrste hrane, čeprav jo je Bog ustvaril, da bi jo mi, ki poznamo resnico, uživali in se zahvaljevali zanjo. <verse number="4" style="v"/>Vse namreč, kar je Bog ustvaril, je dobro in čisto. Zato lahko z veseljem uživamo, če smo pri tem hvaležni <verse number="5" style="v"/>kajti posvečeno je zaradi Božje besede in molitve.</para>
  <para style="s1">Nasveti za službo</para>
  <para style="p">
    <verse number="6" style="v"/>Če boš vse to posredoval cerkvi,<note caller="+" style="f"><char style="fr" closed="false">4,6 </char><char style="ft" closed="false">V izvirniku: </char><char style="fqa" closed="false">to naročal bratom.</char></note> dragi Timotej, si dober služabnik Jezusa Kristusa. Živiš po besedi resnice in se ravnaš po pravem nauku, katerega si se ves čas tudi držal. <verse number="7" style="v"/>Ne ukvarjaj se z brezbožnimi miti in z zgodbami, ki jih pripovedujejo stare ženske. Raje se vadi v pobožnosti. <verse number="8" style="v"/>Telesne vaje imajo svojo vrednost, pobožnost pa je koristna v vsakem oziru, ker nam obljublja življenje zdaj, pa tudi v prihodnosti. <verse number="9" style="v"/>To je resnična beseda in vredno je, da jo sprejmemo. <verse number="10" style="v"/>Za to se tudi trudimo in prizadevamo. Zaupamo edinole Bogu, živemu Bogu. On je Rešitelj vsem ljudem, posebno pa tistim, ki verujejo vanj.<note caller="+" style="f"><char style="fr" closed="false">4,10 </char><char style="ft" closed="false">V izvirniku: </char><char style="fqa" closed="false">posebno vernih.</char></note> <verse number="11" style="v"/>Zapoveduj in uči te stvari.</para>
  <para style="p">
    <verse number="12" style="v"/>Nihče nima pravice zviška gledati nate, ker si še mlad. Toda v vsakem pogledu moraš biti vzgled v vsem, kar delaš ali govoriš: v ljubezni, v veri, v celotnem prepričanju. <verse number="13" style="v"/>Dokler ne pridem, beri v cerkvi iz Svetega pisma, pridigaj in poučuj. <verse number="14" style="v"/>Uporabi dar, ki ti ga je dal Bog, ko so prerokovali nad teboj in ko so starešine cerkve položili nate roke. <verse number="15" style="v"/>Misli na to in živi tako, da bi vsi videli, da rasteš in napreduješ v vsakem oziru. <verse number="16" style="v"/>Varuj sebe; pazi, da posreduješ drugim čist in nepopačen nauk Jezusa Kristusa. Vztrajaj v tem, kajti tako boš rešil sebe in svoje poslušalce.</para>
  <chapter number="5" style="c"/>
  <para style="p">
    <verse number="1" style="v"/>Starejšemu izkazuj spoštovanje ter govori z njim kot z očetom, če bi ga moral karati. Kar zadeva mlajše, ravnaj z njimi kot s svojimi brati. <verse number="2" style="v"/>S starejšimi ženami se obnašaj kot s svojo materjo, z mlajšimi pa kot s svojimi sestrami, odkrito in zadržano.</para>
  <para style="s1">Kako naj cerkev skrbi za vdove</para>
  <para style="p">
    <verse number="3" style="v"/>Skrbite za vdove, če nimajo svojcev, ki bi lahko skrbeli zanje. <verse number="4" style="v"/>Če pa imajo otroke ali vnuke, naj ti prevzamejo skrb zanje. Skrb za druge naj se začenja doma, kjer naj otroci skrbijo za starše, če le-ti potrebujejo pomoč. Bogu je po volji, če tako otroci izkazujejo hvaležnost za to, kar so prejeli od njih. <verse number="5" style="v"/>Cerkev naj poskrbi za take vdove, ki so siromašne in same, katerim je vse upanje Bog ter podnevi in ponoči v molitvah prihajajo k njemu. <verse number="6" style="v"/>Vdove pa, ki iščejo samo zabave, so mrtve dokler še živijo. <verse number="7" style="v"/>Tako jim tudi povej, da bi jih odvrnil od tega, da delajo, kar ni prav. <verse number="8" style="v"/>Kdor ne skrbi za svoje sorodnike, kadar potrebujejo pomoč, naj nikar ne trdi, da je kristjan, saj ravna slabše kot brezbožniki.</para>
  <para style="p">
    <verse number="9" style="v"/>Da bi vdovo vnesli v spisek vdov, mora imeti vsaj šestdeset let. Pomembno je, da je bila zvesta svojemu možu <verse number="10" style="v"/>in je na dobrem glasu ter da slovi po dobrih dejanjih: da je dobro vzgojila svoje otroke, da je prijazna s tujci ter z drugimi kristjani, da pomaga bolnim in potrebnim, v kratkem, da uporabi vsako priložnost, ki se ji ponudi, da bi drugim storila dobro.</para>
  <para style="p">
    <verse number="11" style="v"/>Mlajše vdove pa ne imej v takem spisku. Ko namreč njihova poželenja postanejo močnejša od vdanosti Kristusu, se odločijo, da se bodo spet poročile. <verse number="12" style="v"/>Tako se bodo pregrešile s tem, da bodo prelomile obljubo, ki so jo dale Bogu. <verse number="13" style="v"/>Poleg tega se prav lahko navadijo hoditi od hiše do hiše in namesto da bi pomagale, se polenijo in postanejo opravljive in pripovedujejo stvari, o katerih bi bilo bolje, da bi molčale. <verse number="14" style="v"/>Zato svetujem mladim vdovam, da se poročijo, rodijo otroke in skrbijo za svoje družine. Tako jim ne bo nihče mogel prigovarjati zaradi njihovega načina življenja. <verse number="15" style="v"/>Žal so se nekatere že odvrnile od Kristusa in satan jih je zavedel na kriva pota. <verse number="16" style="v"/>Če ima kdo v sorodstvu vdove, naj skrbi zanje. Ni potrebno, da bi bile le-te v breme cerkvi, kajti dovolj je, če cerkev skrbi za tiste, ki nimajo nikogar.</para>
  <para style="s1">Spoštujte svoje voditelje</para>
  <para style="p">
    <verse number="17" style="v"/>Vsi, ki kot voditelji cerkve marljivo opravljajo svoje dolžnosti, so vredni dvojnega plačila, posebno tisti, ki pridigajo in poučujejo, <verse number="18" style="v"/>kajti pismo pravi: “<char style="qt">Ne devajte volu nagobčnika, kadar vrši žito</char>” (naj jé, dokler dela).<note caller="+" style="f"><char style="fr" closed="false">5,18 </char><char style="ft" closed="false">5. Mojzesova 25, 4.</char></note> Na nekem drugem mestu pa piše: “<char style="qt">Vsak delavec naj prejme za svoje delo pravično plačilo.</char>”<note caller="+" style="f"><char style="fr" closed="false">5,18 </char><char style="ft" closed="false">Luka 10,7.</char></note> <verse number="19" style="v"/>Ne poslušaj pritožb zoper voditelja, če ni vsaj dveh ali treh prič, ki to potrdijo. <verse number="20" style="v"/>Če pa je naredil kaj narobe, ga pokaraj pred vsemi, da bo to v svarilo tudi drugim.<note caller="+" style="f"><char style="fr" closed="false">5,20 </char><char style="ft" closed="false">Verjetno pred vsemi voditelji, da bi tako posvaril še vse druge.</char></note></para>
  <para style="p">
    <verse number="21" style="v"/>Zelo resno ti naročam pred Bogom in pred Gospodom Jezusom Kristusom in njegovimi izbranimi angeli, da se držiš teh navodil in se pri tem ne oziraš na osebo. Z vsemi ravnaj na enak način.</para>
  <para style="p">
    <verse number="22" style="v"/>Nikoli ne hiti, kadar na nekoga polagaš roke in ne sodeluj z drugimi v grehu.<note caller="+" style="f"><char style="fr" closed="false">5,22 </char><char style="ft" closed="false">V izvirniku: </char><char style="fqa" closed="false">Rok nikomur prenaglo ne polagaj in ne udeležuj se tujih grehov.</char></note> Ti sam bodi čist.</para>
  <para style="p">
    <verse number="23" style="v"/>Pa še nasvet zate osebno: Ne pij vedno le vode. Tako pogosto si bolan, zato je dobro za tvoj želodec, da po malem piješ tudi vino.</para>
  <para style="p">
    <verse number="24" style="v"/>Sicer pa te želim spomniti naslednjega: grehe nekaterih ljudi lahko vsak vidi še pred njihovo sodbo. Grehe drugih pa vidimo šele pozneje. <verse number="25" style="v"/>Prav tako je tudi z dobrimi deli: nekatera so očitna, toda tudi tista, ki niso očitna, se ne morejo skriti.</para>
  <chapter number="6" style="c"/>
  <para style="s1">Delo in denar</para>
  <para style="p">
    <verse number="1" style="v"/>Kdor se kot kristjan mora podrediti nekomu,<note caller="+" style="f"><char style="fr" closed="false">6,1 </char><char style="ft" closed="false">V izvirniku: </char><char style="fqa" closed="false">Vsi, ki so kot hlapci pod jarmom.</char></note> naj le-temu izkaže spoštovanje in čast, da ne bi zaradi neprimernega vedenja prišlo Božje ime in krščanska vera na slab glas. <verse number="2" style="v"/>To velja tudi tedaj, kadar je predpostavljeni sam kristjan. Podrejeni naj se ne trudi, da bi se z njim izenačil, samo zato, ker sta po veri brata. Nasprotno, še bolj naj mu bo pripravljen služiti. Če veruje v Kristusa in ve, da ga on ljubi, naj bo tudi pripravljen delati dobro. Uči kristjane te resnice, Timotej, ter jih spodbujaj, da se ravnajo po njih.</para>
  <para style="p">
    <verse number="3" style="v"/>Kdor pa trdi kaj drugega in se ne drži zdravih besed našega Gospoda Jezusa Kristusa, ki so temelj za življenje z Bogom, <verse number="4" style="v"/>kaže samo, da je ponosen, vendar ne ve ničesar. Takšni ljudje imajo nezdravo zanimanje za razprave in prepire, ki nikomur ne koristijo, mnogokrat pa prinašajo še zavist, spore, hudobno govorjenje in nepotrebno sumničenje. <verse number="5" style="v"/>Ti ljudje se vedejo, kot da so izgubili razum, ali pa, kot da nikoli niso slišali resnice; z vero v Jezusa Kristusa se hočejo okoristiti in materialno obogateti.</para>
  <para style="p">
    <verse number="6" style="v"/>Izvir velikega bogastva je v tem, da smo pobožni in zadovoljni s tem, kar imamo. <verse number="7" style="v"/>Brez imetja smo prišli na ta svet in prav tako bomo tudi odšli. <verse number="8" style="v"/>Če imamo hrano in obleko, bodimo s tem zadovoljni. <verse number="9" style="v"/>Kolikokrat se ljudje, ki na vsak način poskušajo obogateti, zapletejo v sumljive posle in počnejo to, kar jim škoduje in kar jih bo na koncu privedlo v pekel. <verse number="10" style="v"/>Ljubezen do denarja je namreč korenina vseh grehov. Marsikdo je zaradi tega propadel ali izgubil vero v Boga – koliko trpljenja in težav bi bilo prihranjeno ljudem, če ne bi ljubili denarja.</para>
  <para style="s1">Nasveti</para>
  <para style="p">
    <verse number="11" style="v"/>Ti pa, dragi moj Timotej, pripadaš Bogu in mu služiš. Naj te torej vse te stvari ne dobijo pod svojo oblast. Raje si z vsemi močmi prizadevaj, da bi delal to, kar je dobro in prav. Zanašaj se na Boga in ljubi druge ljudi, uči se potrpežljivosti in bodi blag.<note caller="+" style="f"><char style="fr" closed="false">6,11 </char><char style="ft" closed="false">V izvirniku: </char><char style="fqa" closed="false">Hodi pa za pravičnostjo, pobožnostjo, vero, ljubeznijo, stanovitnostjo in krotkostjo.</char></note> <verse number="12" style="v"/>Še naprej se bori v dobri borbi vere. Čvrsto se drži večnega življenja. Za to te je Bog poklical in to si tudi priznal pred mnogimi pričami. <verse number="13" style="v"/>Pred Bogom, ki vsem daje življenje in pred Jezusom Kristusom, ki ga je Poncij Pilat obsodil na smrt, ti naročam, <verse number="14" style="v"/>da izpolniš vse, kar ti je Bog naročil, da ostaneš čist in neoporečen do tistega dne, ko se bo Jezus Kristus vrnil. <verse number="15" style="v"/>Ta čas pa bo Bog sam določil, edini in vsemogočni Bog, Kralj nad vsemi kralji in Gospodar nad vsemi gospodarji. <verse number="16" style="v"/>On, ki je edini neumrljiv, ki živi v luči, ki je tako silna, da se ji ne more približati noben človek, ki ga nihče na tej zemlji nikoli ni videl in ga tudi ne more videti, njemu pripada čast in moč na vse veke. Amen.</para>
  <para style="p">
    <verse number="17" style="v"/>Še nekaj, preden končam: Bogatim vsekakor zabičaj, naj si ne domišljajo, da so kaj posebnega zaradi imetja, ki ga imajo na tej zemlji in naj nikakor ne zaupajo v denar, ki naenkrat lahko izgubi vrednost. Zaupajo naj v Boga, ki nas bogato obsiplje z vsem, kar potrebujemo. <verse number="18" style="v"/>Reci jim, naj delajo dobro in naj z veseljem dajejo od svojega bogastva, da bi pomagali drugim. Tako si bodo nabrali zaklade v nebesih <verse number="19" style="v"/>ter bodo postali zares bogati – to pa je resnično dobra naložba za večnost.</para>
  <para style="p">
    <verse number="20" style="v"/>Dragi Timotej, dobro varuj to, kar ti je Bog zaupal. Naj bo daleč od tebe vse brezbožno razpravljanje in prazno govorjenje tistih, ki se hvalijo z novimi spoznanji. <verse number="21" style="v"/>Mnogi so že odpadli od vere, ker so se ukvarjali s tem.</para>
  <para style="p">Naj bo Božja milost z vami vsemi.</para>
</usx>
