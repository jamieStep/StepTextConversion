<?xml version="1.0" encoding="UTF-8"?>
<usx version="2.6">
  <book code="JAS" style="id">- Slovenian NT 2014 Revision - 7392</book>
  <para style="h">JAKOB</para>
  <para style="toc1">Jakobovo pismo</para>
  <para style="toc2">Jakob</para>
  <para style="toc3">Jakob</para>
  <para style="mt1">JAKOBOVO PISMO</para>
  <para style="ili1">Pisatelj: Jakob, Jezusov brat</para>
  <para style="ili1">Kraj: nepoznan</para>
  <para style="ili1">Čas: v letih 45 do 49 po Kristusu</para>
  <para style="ip">Jakobovo pismo je namenjeno kristjanom, ki so, po vsem sodeč, imeli težave s praktičnim krščanskim življenjem. Jakob se izčrpno ukvarja z nekaterimi problemi: Tu so bili kristjani, ki so se bahali s svojim imetjem, na uboge pa so gledali zviška, drugi pa so povzročali mnogo težav z ogovarjanjem in klevetanjem. Nekateri so se preveč prepuščali raznim strastem; prepiri in razprtije so bili na dnevnem redu. Zato si je Jakob zadal nalogo, da se spoprime z neiskrenostjo in nedoslednostjo, ki se je kazala v življenju teh kristjanov. Cerkvi postavlja tole vprašanje: “Kaj pomaga, če nekdo trdi, da veruje v Kristusa, njegova dejanja pa tega ne potrjujejo?” (Jakob 2,14). S tem Jakob podčrtuje to, kar je dejal že tudi Kristus: “Kdor resnično veruje Bogu, hoče tudi živeti po njegovi volji.”</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Jakob, ki služi Bogu in našemu Gospodu Jezusu Kristusu, pozdravlja s tem pismom vse kristjane dvanajsterih rodov, ki so razsejani vsepovsod po svetu.</para>
  <para style="s1">Preizkušnje krepijo vero</para>
  <para style="p">
    <verse number="2" style="v"/>Dragi bratje! Ali se srečujete z mnogimi težavami in preizkušnjami? Ne obupujte, če preizkušnjam vaše vere ni in ni konca, ampak se tega še veselite! <verse number="3" style="v"/>Saj bodo prav te preizkušnje vaše vere storile, da boste bolj in bolj potrpežljivi. <verse number="4" style="v"/>To pa je tudi potrebno. Če boste namreč v tem dosegli popolnost, boste postali ljudje trdnega značaja, pripravljeni na vse, v vsakem oziru duhovno zreli in nič vam ne bo manjkalo.</para>
  <para style="p">
    <verse number="5" style="v"/>Če pa komu med vami manjka modrosti, naj si jo izprosi od Boga. Saj veste, kako rad in kako obilno daje Bog, ne da bi nam kaj očital, če ga prosimo. Gotovo bo uslišal vašo molitev. <verse number="6" style="v"/>Kadar pa molite, pričakujte, da boste od njega dobili odgovor. Tisti pa, ki dvomi in omahuje zdaj na to stran, zdaj na ono, je kot morski val, ki ga veter premetava sem ter tja. <verse number="7" style="v"/>Tak človek ne more pričakovati, da mu bo Bog kaj dal, <verse number="8" style="v"/>saj je v vseh svojih odločitvah negotov in sam ne ve, kaj hoče.</para>
  <para style="s1">Pravo bogastvo</para>
  <para style="p">
    <verse number="9" style="v"/>Kristjan, ki živi v skromnih okoliščinah, naj bo ponosen v svojem povišanju. <verse number="10" style="v"/>Kdor pa je bogat, naj bo ponosen v svojem ponižanju, ker bo preminil kot divji cvet.<note caller="+" style="f"><char style="fr" closed="false">1,10 </char><char style="ft" closed="false">V izvirniku (vrstica 9 in 10a): </char><char style="fqa" closed="false">Ponaša pa naj se ponižani brat v svoji visokosti, </char><char style="fv" closed="false">10 </char><char style="fqa" closed="false">a bogati v ponižanju svojem.</char></note> <verse number="11" style="v"/>Brž ko opoldne posije vroče sonce, se trava posuši, cvetje uvene in vsa lepota izgine. Prav tako se zgodi tudi z bogatašem. Če je še tako podvzeten, bo uvenel sredi svojega dela.</para>
  <para style="p">
    <verse number="12" style="v"/>Srečen je tisti človek, ki ne popusti skušnjavi, kajti ko je prestal preizkušnjo, ga bo Bog za to nagradil z vencem večnega življenja. Saj je to obljubil vsem tistim, ki ga ljubijo. <verse number="13" style="v"/>Nihče, ki se znajde v skušnjavi, da bi storil kaj narobe, naj ne trdi: “Ta skušnjava prihaja od Boga.” Bog namreč, ki sam nikoli ne pride v skušnjavo, da bi storil kaj hudega, nikakor ne bo poskušal nas zapeljati v hudo. <verse number="14" style="v"/>Naše pokvarjene želje nas vedno znova mamijo, da bi storili to, kar ni dobro. <verse number="15" style="v"/>Ko želja spočne, rodi greh in ko greh doraste, rodi smrt. <verse number="16" style="v"/>Zato ne dopustite, dragi bratje, da bi vas karkoli premotilo. <verse number="17" style="v"/>Vse, kar je dobro in popolno, prihaja od Boga, ki je ustvaril vse nebeške luči in ki tudi sam večno sveti brez spreminjajočih se senc. Pri njem se nikoli ne menjata svetloba in tema ali dobro in hudo. <verse number="18" style="v"/>Njegova odločitev je bila, da nas rodi po svoji besedi resnice in tako smo zdaj začetek novega stvarstva.<note caller="+" style="f"><char style="fr" closed="false">1,18 </char><char style="ft" closed="false">V izvirniku: </char><char style="fqa" closed="false">da bomo neka prvina njegovih stvari.</char></note></para>
  <para style="s1">Besede in dejanja</para>
  <para style="p">
    <verse number="19" style="v"/>Mislite na to, dragi bratje, da je najbolje, če smo hitri, kadar je treba poslušati, počasni, kadar je treba govoriti in počasni, ko se je treba jeziti. <verse number="20" style="v"/>Jeza nas gotovo ne vodi v pravično življenje, kakršno Bog zahteva od nas.<note caller="+" style="f"><char style="fr" closed="false">1,20 </char><char style="ft" closed="false">V izvirniku: </char><char style="fqa" closed="false">kajti človekova jeza ne uresničuje Božje pravičnosti.</char></note> <verse number="21" style="v"/>Odločno odvrzite od sebe vse, kar je pokvarjeno in hudobno. Sprejmite pa z veseljem Božjo besedo, ki je posejana kot seme v vaša življenja in ima moč rešiti vas. <verse number="22" style="v"/>Zapomnite pa si, da ni dovolj njegovo besedo samo poslušati. Po njej se morate tudi ravnati. Sicer varate sami sebe. <verse number="23" style="v"/>Kdor samo posluša Božjo besedo in ne živi v skladu z njo, je podoben človeku, ki se gleda v ogledalo. <verse number="24" style="v"/>Gleda se, ko pa gre od ogledala, brž pozabi, kako izgleda. <verse number="25" style="v"/>Kdor pa se vztrajno gleda v Božji zakon, ki daje svobodo in ne pozabi tega, kar je slišal, temveč tudi dela v skladu s tem, je lahko srečen, ker ga bo Bog blagoslovil v vsem, kar dela. <verse number="26" style="v"/>Kdor trdi, da je kristjan, pa ne zna krotiti jezika, vara sebe. Njegova pobožnost ni prav nič vredna. <verse number="27" style="v"/>Kristjan, ki je v Božjih očeh čist in neomadeževan, je tisti, ki pomaga vdovam in sirotam in ostaja zvest Bogu ter ne dovoli, da bi ga svet pokvaril.</para>
  <chapter number="2" style="c"/>
  <para style="s1">Na nikogar ne glej zviška</para>
  <para style="p">
    <verse number="1" style="v"/>Dragi bratje, kot ljudje, ki verujete v Jezusa Kristusa, Gospoda slave, ne izkazujte nekaterim večje naklonjenosti kot drugim. <verse number="2" style="v"/>Zamislite si, da pride v cerkev elegantno oblečen mož z zlatimi prstani. Prav tako pa pride tudi revež v ponošeni obleki. <verse number="3" style="v"/>Kaj boste storili? Ali se boste vrteli okrog bogataša in mu ponudili najboljši prostor, istočasno pa boste rekli revežu: “Ti stoj tamle, ali pa sedi na tla.”<note caller="+" style="f"><char style="fr" closed="false">2,3 </char><char style="ft" closed="false">V izvirniku: </char><char style="fqa" closed="false">ali pa sedi sem pod moje podnožje.</char></note> <verse number="4" style="v"/>Ali ne vidite, da s tem, da cenite ljudi po bogastvu, delate razliko med njimi in sodite po napačnih merilih, ki so jih določili ljudje. <verse number="5" style="v"/>Dobro me poslušajte bratje: ali ni Bog izbral tistih, ki v očeh sveta ne pomenijo nič, da bi bili bogati v veri? Te bo Bog sprejel v svoje kraljestvo, ki ga je obljubil vsem, ki ga ljubijo. <verse number="6" style="v"/>Kako nespametno torej ravnate, ko ponižujete in prezirate reveže. Ali še niste uvideli tega, da vas prav bogati izžemajo in izročajo sodiščem? <verse number="7" style="v"/>Največkrat so oni tudi tisti, ki se posmehujejo Jezusu Kristusu, čigar vzvišeno ime nosite.<note caller="+" style="f"><char style="fr" closed="false">2,7 </char><char style="ft" closed="false">V izvirniku: </char><char style="fqa" closed="false">Mar niso oni, ki preklinjajo slavno ime, ki je bilo klicano nad vami?</char></note> <verse number="8" style="v"/>Ravnajte se po kraljevem zakonu, ki je zapisan v pismu: “<char style="qt">Ljubi bližnjega, kakor ljubiš samega sebe!</char>”<note caller="+" style="f"><char style="fr" closed="false">2,8 </char><char style="ft" closed="false">3. Mojzesova 19,18.</char></note> Če delate tako, je prav. <verse number="9" style="v"/>Kdor pa se klanja bogatašu, reveža pa gleda postrani, prestopa Božjo zapoved in s tem greši. <verse number="10" style="v"/>Potem vam nič ne pomaga, če izpolnjujete vse ostale Božje zapovedi. Saj je dovolj, da prestopimo eno zapoved, pa smo pred Bogom prav tako krivi kot tisti, ki je prestopil ves Božji zakon. <verse number="11" style="v"/>Bog, ki je zapovedal: “<char style="qt">Ne prešuštvuj!</char>” je tudi dejal: “<char style="qt">Ne ubij!</char>” Če torej nisi prešuštvoval, pa si nekoga ubil, si prestopil Božji zakon in si pred Bogom kriv. <verse number="12" style="v"/>Pri vsem, kar govorite in delate, mislite na to, da vas bo Bog sodil na osnovi zakona, ki daje svobodo. <verse number="13" style="v"/>Na sodbi namreč ne bo usmiljenja za tiste, ki sami niso poznali usmiljenja v odnosu do drugih. Če pa ste vi bili usmiljeni, bo tudi Bog usmiljen z vami in usmiljenje bo prevladalo nad sodbo.</para>
  <para style="s1">Vera in dela</para>
  <para style="p">
    <verse number="14" style="v"/>Kaj pomaga, dragi bratje, če nekdo trdi, da veruje v Kristusa, njegova dela pa tega ne potrjujejo? Ali ga taka vera more rešiti? <verse number="15" style="v"/>Morda imate prijatelja, ki je v stiski. Nima niti hrane, niti obleke. <verse number="16" style="v"/>Vi pa mu rečete: “Na svidenje in Bog naj ti v vsem pomaga. Naj ti bo toplo in dobro se najej!” ne daste pa mu niti obleke, niti hrane. Kaj mu pomagajo vse te lepe besede? <verse number="17" style="v"/>Vidite torej, da ni dovolj imeti samo vero. Pomembno je tudi delati dobro, da bi dokazali, da imamo vero. Vera, ki nima dobrih del, je mrtva vera in nam nič ne koristi. <verse number="18" style="v"/>Morda bo kdo dejal: “Saj prav vi trdite, da le če verujemo, moremo priti k Bogu, dobra dela pa nas ne morejo rešiti.” Vendar vam pravim, da so dobra dela pomembna, ker z njimi dokazujemo svojo vero. Po mojih delih lahko vsak zaključi, da verujem. <verse number="19" style="v"/>Ali še kdo med vami trdi, da je zadosti “samo verovati”? Verujemo, da je eden Bog – saj to verujejo tudi demoni in trepetajo pred njim od strahu. <verse number="20" style="v"/>Neumni človek, kdaj boš že spoznal, da vera ni prav nič vredna, če ne delaš tega, kar zahteva Bog. <verse number="21" style="v"/>Ali se ne spominjate, da je celo Abraham, naš praoče in zgled vere, dobil pred Bogom priznanje šele, ko je storil, kar je Bog zahteval od njega? Saj je bil pripravljen žrtvovati svojega sina Izaka. <verse number="22" style="v"/>Kako popolnoma je zaupal Bogu – zato je bil tudi pripravljen storiti vse, kar mu je Bog dejal. Vera in dela so bila tesno povezana. Dela so bila dokaz njegove prave vere. <verse number="23" style="v"/>Izpolnilo se je pismo, ki pravi: “<char style="qt">Abraham je v vsem veroval Bogu, zato ga je Bog imenoval pravičnega</char>”<note caller="+" style="f"><char style="fr" closed="false">2,23 </char><char style="ft" closed="false">1. Mojzesova 15,6.</char></note>, ter je bil imenovan Božji prijatelj. <verse number="24" style="v"/>Ali zdaj vidite, da je potrebna vera, da bi nas Bog sprejel, prav tako pa tudi dela, ki potrjujejo pristnost naše vere. <verse number="25" style="v"/>Prostitutka Rahaba iz Jeriha je tudi primer, da vero dokazujemo z deli. Bog jo je rešil, ker je skrila izraelske vohune pred vojaki sovražnega kralja in poskrbela, da so varno pobegnili.<note caller="+" style="f"><char style="fr" closed="false">2,25 </char><char style="ft" closed="false">Jozue 2.</char></note> <verse number="26" style="v"/>Prav tako kot je telo mrtvo, če v njem ni duha, je mrtva tudi vera, ki ne prihaja do izraza v dobrih delih.</para>
  <chapter number="3" style="c"/>
  <para style="s1">Misli, kaj govoriš</para>
  <para style="p">
    <verse number="1" style="v"/>Dragi bratje! Naj ne bodo mnogi med vami učitelji. Zapomnite si, da bo Bog tiste, ki so učitelji drugim in bi sami morali vedeti bolje od njih, kaj je prav, še posebno strogo sodil. <verse number="2" style="v"/>Ali nimamo vsak svojih napak? Komur uspeva krotiti svoj jezik, ima zagotovo kontrolo nad celim telesom. <verse number="3" style="v"/>Konjem dajemo uzdo v gobec, da bi jih lahko vodili kamor hočemo. <verse number="4" style="v"/>Velike ladje pa krmar usmerja z majhnim krmilom, tudi če pihajo še tako močni vetrovi. <verse number="5" style="v"/>Tako je tudi z jezikom. Kaj vse lahko stori, čeprav je tako majhen! Prav tako kot majhna iskra lahko povzroči, da zgori velik gozd, <verse number="6" style="v"/>je tudi jezik kot ogenj, poln hudobnosti, ki zastruplja vsak del našega telesa. Iz samega pekla dobiva jezik ogenj, ki lahko spremeni naša življenja v požirajoče plamene, ki vse uničujejo.<note caller="+" style="f"><char style="fr" closed="false">3,6 </char><char style="ft" closed="false">V izvirniku: </char><char style="fqa" closed="false">kot svet krivice se kaže jezik med našimi udi, ki oskrunja vse telo in zažiga kolo življenja, njega pa zažiga pekel.</char></note> <verse number="7" style="v"/>Ljudje so se naučili krotiti divje živali, ptice, kače in morske živali. <verse number="8" style="v"/>Svojega jezika pa noben človek ne more ukrotiti. Jezik je nemirno zlo, polno smrtonosnega strupa. <verse number="9" style="v"/>S svojim jezikom slavimo Boga, našega Gospoda in Očeta in z istim jezikom preklinjamo ljudi, ki jih je ustvaril Bog po svoji podobi. <verse number="10" style="v"/>Iz istih ust prihaja dobro in slabo. Tako pa ne bi smelo biti, dragi moji bratje. <verse number="11" style="v"/>Ali teče iz istega izvira istočasno sveža in postana voda? <verse number="12" style="v"/>Ali lahko nabiramo olive na smokvi in smokve na vinski trti? Prav tako pa tudi sveže vode ne moremo zajeti iz smrdeče mlake.</para>
  <para style="s1">Prava modrost</para>
  <para style="p">
    <verse number="13" style="v"/>Če ste v resnici modri, se ne boste nikoli utrudili delati to, kar je dobro in to v tišini, ne da bi se hvalili. V tem je namreč znak prave modrosti. <verse number="14" style="v"/>Če pa ste polni zavisti, sebičnosti in sovraštva, si nikar ne domišljajte, da ste modri. V resnici ste lažnivci in goljufi. <verse number="15" style="v"/>To ni modrost, ki prihaja od Boga. Tako vedenje je zemeljsko, neduhovno, da, celo satansko. <verse number="16" style="v"/>Kjer vlada zavist in sebične želje, so široko odprta vrata vsakovrstni hudobnosti. <verse number="17" style="v"/>Modrost pa, ki prihaja od Boga, je predvsem čista in teži za mirom. Ljubezniva je in pripravljena popuščati ter rada sprejme tudi opomine. Polna sočutja je do drugih in povsod izkazuje le dobroto. Nepristranska je, brez očitkov in pretvarjanja. <verse number="18" style="v"/>Tisti, ki si prizadevajo za mir, širijo okrog sebe atmosfero miru in se tudi sami lahko veselijo dobrega sadu, ki ga prinaša njihovo prizadevanje.<note caller="+" style="f"><char style="fr" closed="false">3,18 </char><char style="ft" closed="false">V izvirniku: </char><char style="fqa" closed="false">Sad pravičnosti pa se seje v miru njim, ki delajo za mir.</char></note></para>
  <chapter number="4" style="c"/>
  <para style="s1">Prijatelj s svetom – Božji sovražnik</para>
  <para style="p">
    <verse number="1" style="v"/>Zakaj se med seboj toliko prepirate in bojujete? Ali niso vzrok temu želje in strasti, ki se jim ne morete upreti? <verse number="2" style="v"/>Marsikaj bi radi imeli, pa nimate, zato ubijate, da bi si prisvojili. Zavidno upirate oči v tisto, kar imajo drugi, ker pa ne morete kupiti, se bojujete z njimi, da bi jim na silo vzeli. Nimate, česar si želite, ker ne prosite Boga, da bi vam to dal. <verse number="3" style="v"/>Če pa že prosite, ne dobite, zato ker so vaše želje sebične. <verse number="4" style="v"/>Koliko nezvestobe vračate Bogu za njegovo zvestobo!<note caller="+" style="f"><char style="fr" closed="false">4,4 </char><char style="ft" closed="false">V izvirniku: </char><char style="fqa" closed="false">Prešuštnice.</char></note> Ali ni povsem jasno, da smo sovražniki Bogu, če sklepamo prijateljstvo s svetom? Kdorkoli se odloči, da bo prijatelj svetu, postane Bogu sovražnik. <verse number="5" style="v"/>Ali mislite, da brez vzroka govori Sveto pismo, da Duh, ki ga je Bog dal v nas, teži k zavisti,<note caller="+" style="f"><char style="fr" closed="false">4,5 </char><char style="ft" closed="false">2. Mojzesova 20,3.</char></note> <verse number="6" style="v"/>on pa nam daje še več milosti? Saj tudi pravi: “<char style="qt">Bog nasprotuje ponosnim, ponižnim pa je milosten.</char>”<note caller="+" style="f"><char style="fr" closed="false">4,6 </char><char style="ft" closed="false">Pregovori 3,34.</char></note> <verse number="7" style="v"/>Zato se ponižno podvrzite Bogu. Hudiču pa se uprite in tako bo pobegnil od vas. <verse number="8" style="v"/>Obrnite se k Bogu, pa se bo tudi Bog obrnil k vam. Očistite svoje roke vseh krivic, grešniki, Bog naj sam izpolni vaša srca ter jih očisti in stori zveste sebi. <verse number="9" style="v"/>Spoznajte, kako velika je vaša krivda, zgrozite se nad njo in jokajte. Naj se smeh sprevrže v solze in veselje v žalost. <verse number="10" style="v"/>Ko boste uvideli, kako majhni ste pred Gospodom in ko se boste ponižali, vas bo on dvignil in ohrabril ter vam pomagal.</para>
  <para style="s1">Lepo govorite o drugih</para>
  <para style="p">
    <verse number="11" style="v"/>Ne ogovarjajte drugih in ne govorite nič slabega o njih, dragi bratje. Če namreč delate to, prestopate Božji zakon, ki pravi, naj se med seboj ljubimo. Namesto, da bi se ravnali po Božji besedi, smatrate, da je zakon neveljaven. Ni vaša stvar, da določate, če ima Božji zakon prav ali ne. Vaše je, da ga izpolnjujete. <verse number="12" style="v"/>Bog je sam zakonodajalec in tudi sodnik. Samo on lahko obsodi, ali pa tudi pomilosti. S kakšno pravico torej sodiš drugega?</para>
  <para style="s1">Lažno zaupanje vase</para>
  <para style="p">
    <verse number="13" style="v"/>Poslušajte zdaj vi, ki pravite: “Danes ali jutri odpotujemo v to ali ono mesto. Tam bomo ostali morda leto dni in trgovali ter si prislužili veliko denarja.” <verse number="14" style="v"/>Tako velike načrte delate, nič pa ne veste, kaj se vse lahko zgodi jutri. Ali veste kakšno je vaše življenje? Ono je kot jutranja meglica – zdaj jo vidite, v naslednjem trenutku pa je že več ni. <verse number="15" style="v"/>Zato je najbolje, da rečete takole: “Če Gospod dovoli in bomo živeli, bomo storili to ali ono.” <verse number="16" style="v"/>Zdaj pa ste ponosni in napihnjeni. To pa ni dobro. <verse number="17" style="v"/>Zapomnite si tudi to, da je pred Bogom kriv vsak, kdor ve, kaj bi moral storiti, pa tega ne stori.</para>
  <chapter number="5" style="c"/>
  <para style="s1">Svarilo bogatim</para>
  <para style="p">
    <verse number="1" style="v"/>Zdaj pa še beseda vam, ki ste bogati! Jokajte in tožite zaradi vse nesreče, ki vas bo zadela! <verse number="2" style="v"/>Vaše bogastvo propada že zdaj in vaše dragocene obleke grizejo molji. <verse number="3" style="v"/>Vašemu zlatu in srebru bo padla vrednost. Ostalo bo le kot tožnik zoper vas in bo pogoltnilo vaše meso kot ogenj. Saj ste vse to nagrabili zase in plačilo boste dobili ob dnevu sodbe. <verse number="4" style="v"/>Prisluhnite! Ali slišite tožbe delavcev, ki jim niste izplačali zaslužene plače? Gospod, vsemogočni Bog, je slišal njihov jok. <verse number="5" style="v"/>Vaši dnevi na zemlji so minevali v razvratnem življenju in v obilici vsega, kar vam je poželelo srce, s tem pa ste se pripravili le za dan klanja. <verse number="6" style="v"/>Vsakega, ki vam je stal na poti in se ni imel moči braniti,<note caller="+" style="f"><char style="fr" closed="false">5,6 </char><char style="ft" closed="false">V izvirniku: </char><char style="fqa" closed="false">pravičnega.</char></note> ste obsodili in umorili.</para>
  <para style="s1">Gospod pride kmalu</para>
  <para style="p">
    <verse number="7" style="v"/>Vas pa, dragi bratje, ki čakate Gospodov prihod, prosim, bodite potrpežljivi. Ali ne čaka vsak kmet potrpežljivo sonca in dežja, da bi žetev dozorela in bi jo jeseni lahko pospravil? <verse number="8" style="v"/>Tudi vi bodite potrpežljivi, kajti Gospod pride kmalu. <verse number="9" style="v"/>Ne grenite življenja drug drugemu s pritoževanjem,<note caller="+" style="f"><char style="fr" closed="false">5,9 </char><char style="ft" closed="false">V izvirniku: </char><char style="fqa" closed="false">ne godrnjajte drug zoper drugega.</char></note> dragi bratje, da vam Bog ne bo sodil. Zapomnite si, da je dan sodbe blizu in sodnik že stoji pred vrati. <verse number="10" style="v"/>Za vzgled potrpežljivosti v trpljenju vzemite Božje preroke. <verse number="11" style="v"/>Njih zares lahko imenujemo srečne, ker so bili zvesti Bogu, čeprav so morali zaradi tega veliko pretrpeti. Spomnite se Joba! Saj ste slišali, kako potrpežljivo je prenašal trpljenje. Veste tudi, kako je Bog po svojem usmiljenju in ljubezni storil, da se je vse dobro končalo.</para>
  <para style="p">
    <verse number="12" style="v"/>Še nekaj bi vas rad prosil: ne prisegajte niti pri nebu, niti pri zemlji, sploh pri ničemer. Dovolj je, da rečete “da” ali “ne”, da ne bi grešili in bi vam Bog moral zaradi tega soditi.</para>
  <para style="s1">Molitev za bolne</para>
  <para style="p">
    <verse number="13" style="v"/>Če kdo med vami trpi, naj vztrajno moli. Če ima vzrok za zahvalo, naj poje Bogu hvalnice. <verse number="14" style="v"/>Če pa je kdo bolan, naj pokliče voditelje cerkve, da bi molili zanj in ga mazilili z oljem v Gospodovem imenu. <verse number="15" style="v"/>Gospod bo bolnika ozdravil, če je njihova molitev polna zaupanja. Če pa je grešil, mu bo Gospod odpustil tudi greh. <verse number="16" style="v"/>Zato priznavajte drug drugemu grehe in molite drug za drugega, da bi ozdraveli. Iskrena molitev pravičnega človeka ima veliko moč in marsikaj doseže. <verse number="17" style="v"/>Elija je bil prav tako človek, kot smo mi, pa je v molitvi dosegel, da ni deževalo tri leta in pol. <verse number="18" style="v"/>Potem pa je spet prosil za dež in deževalo je, da je zemlja lahko dala svoj sad.<note caller="+" style="f"><char style="fr" closed="false">5,18 </char><char style="ft" closed="false">1. Kraljev 17,1; 18,41-45.</char></note></para>
  <para style="p">
    <verse number="19" style="v"/>Dragi bratje, če je kdo zašel s prave poti in se odvrnil od resnice, pa ga nekdo izmed vas pripelje nazaj na pravo pot, <verse number="20" style="v"/>ga je tisti, ki ga je ponovno pripeljal k Bogu, rešil gotove smrti in dosegel odpuščanje mnogih grehov.</para>
</usx>
