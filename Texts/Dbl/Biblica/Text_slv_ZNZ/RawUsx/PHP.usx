<?xml version="1.0" encoding="UTF-8"?>
<usx version="2.6">
  <book code="PHP" style="id">- Slovenian NT 2014 Revision - 7392</book>
  <para style="h">FILIPLJANOM</para>
  <para style="toc1">Pavlovo pismo kristjanom v Filipih</para>
  <para style="toc2">Filipljanom</para>
  <para style="toc3">Filipljanom</para>
  <para style="mt1">PAVLOVO PISMO KRISTJANOM V FILIPIH</para>
  <para style="ili1">Pisatelj: apostol Pavel</para>
  <para style="ili1">Kraj: verjetno Rim</para>
  <para style="ili1">Čas: leto 60 ali 61 po Kristusu</para>
  <para style="ip">Ko Pavel piše pismo Filipljanom, se nahaja v Rimu, v preiskovalnem zaporu zaradi svoje vere. Čaka na sodni proces in upa, da bo kmalu prost. Pismo Filipljanom je privatnega značaja. V njem se Pavel zahvaljuje cerkvi za njihovo finančno pomoč in sporoča, da jih bo kmalu obiskal. Vesel je, da Filipljani kljub mnogim težavam vendarle živijo v skladu z veselim sporočilom o Jezusu Kristusu. Čeprav piše iz ječe, prežema to pismo neizmerna radost. Pavel se veseli dobrih odnosov, ki jih ima s kristjani v Filipih, njihove pripravljenosti, da pomagajo in njihove vere. Spodbuja jih, da se še naprej osredotočijo na Jezusa Kristusa: na njegovo ljubezen, nesebičnost in pripravljenost, da pomaga. Glavni vzrok radosti pa razberemo iz naslednjih Pavlovih besed: “Veselite se, ker pripadate Jezusu Kristusu!” (Filipljanom 4,4).</para>
  <para style="ie"/>
  <chapter number="1" style="c"/>
  <para style="s1">Uvod in pozdrav</para>
  <para style="p">
    <verse number="1" style="v"/>To pismo pišeta Pavel in Timotej, ki služita Jezusu Kristusu, vsem kristjanom<note caller="+" style="f"><char style="fr" closed="false">1,1 </char><char style="ft" closed="false">V izvirniku: </char><char style="fqa" closed="false">svetim.</char></note> v Filipih, voditeljem cerkve in njihovim sodelavcem.<note caller="+" style="f"><char style="fr" closed="false">1,1 </char><char style="ft" closed="false">V izvirniku: </char><char style="fqa" closed="false">s škofi in diakoni.</char></note> <verse number="2" style="v"/>Želiva vam milost in mir od Boga, našega Očeta in našega Gospoda Jezusa Kristusa.</para>
  <para style="s1">Molim za vas</para>
  <para style="p">
    <verse number="3" style="v"/>Zahvaljujem se mojemu Bogu za vas, vsakokrat ko mislim na vas! <verse number="4" style="v"/>Kadar molim za vas, izpolnjuje moje srce neizmerna radost, <verse number="5" style="v"/>ker ste od tistega trenutka, ko ste prvič slišali veselo sporočilo o Kristusu, pa vse do danes, pomagali širiti to novico. <verse number="6" style="v"/>Zato sem prepričan, da bo Bog to dobro delo, ki ga je po veri začel v vas, tudi dokončal, do tistega dne, ko se Gospod Jezus vrne.</para>
  <para style="p">
    <verse number="7" style="v"/>To, kar čutim do vas, je povsem naravno, saj ste mi prav posebno pri srcu. Delili smo Božje blagoslove, bodisi, da sem bil v ječi ali pa na svobodi, kadar sem branil resnico in ko sem pripovedoval drugim o Kristusu.<note caller="+" style="f"><char style="fr" closed="false">1,7 </char><char style="ft" closed="false">V izvirniku: </char><char style="fqa" closed="false">ki ste vsi v sponah mojih in v zagovarjanju in utrjevanju evangelija sodeležniki milosti z menoj.</char></note> <verse number="8" style="v"/>Samo Bog ve, kako zelo vas ljubim, prav kakor vas Jezus Kristus sam ljubi in kako hrepenim po vseh vas.</para>
  <para style="p">
    <verse number="9" style="v"/>Zato molim, da bi se vaša ljubezen ojačala in poglobila, ko bolj in bolj spoznavate Božjo voljo in se ravnate po njej.<note caller="+" style="f"><char style="fr" closed="false">1,9 </char><char style="ft" closed="false">V izvirniku: </char><char style="fqa" closed="false">da naj ljubezen vaša še bolj in bolj raste v spoznanju in slehernem razumu.</char></note> <verse number="10" style="v"/>Želim namreč, da bi jasno videli razliko med tem, kaj je prav in kaj ni ter da bi v vsem imeli čisto vest. Nikomur ne dajajte vzroka za spotiko in kritiko, da boste čisti in brez graje, ko se vrne Jezus Kristus. <verse number="11" style="v"/>Naj vam ne primanjkuje dobrih dejanj, polnih ljubezni. Ona naj krasijo vaša življenja. To pa bo prineslo slavo in hvalo Gospodu.</para>
  <para style="s1">Vsak naj izve, kdo je Kristus!</para>
  <para style="p">
    <verse number="12" style="v"/>Ljubljeni bratje! Vesel sem, da vam lahko povem, da je vse, kar se tukaj dogaja z menoj, doprineslo, da se veselo sporočilo o Kristusu širi. <verse number="13" style="v"/>Vsi, ki so tukaj, vedo, – vključno z vojaki, ki me stražijo – da sem zaprt zaradi tega, ker verujem v Kristusa. <verse number="14" style="v"/>Poleg tega pa so mnogi kristjani postali pogumnejši in jih več ni strah ječe. Izgleda, kot da bolj pogumno pripovedujejo drugim o Kristusu prav zaradi mojih vezi.</para>
  <para style="p">
    <verse number="15" style="v"/>Mnogi sicer oznanjujejo sporočilo o Kristusu samo zaradi zavisti, ker mi ne privoščijo, da me Bog uspešno uporablja v svoji službi. Radi bi bili sami tisti, ki bi sloveli kot neustrašeni pridigarji. Drugi pa imajo pri tem bolj čiste motive. <verse number="16" style="v"/>Radostno novico oznanjajo, ker me ljubijo in vedo, da me je Gospod privedel sem in mi dal nalogo, da branim resnico. <verse number="17" style="v"/>Ti prvi, ki sem jih omenil, govorijo o Jezusu Kristusu, ker mi hočejo dokazati, da znajo bolje. To ni pošteno, še posebej ne, ker mislijo, da bo njihov uspeh pomnožil moje skrbi v ječi. <verse number="18" style="v"/>Naj bodo motivi taki ali drugačni, vendar mnogi oznanjujejo veselo sporočilo o Kristusu in tega se nadvse veselim.</para>
  <para style="s1">Za Kristusa želim živeti</para>
  <para style="p">
    <verse number="19" style="v"/>Jaz pa se bom še naprej radoval, ker vem, da se bo tukaj zaradi vaših molitev in pomoči Duha Jezusa Kristusa vse končalo z mojo osvoboditvijo.<note caller="+" style="f"><char style="fr" closed="false">1,19 </char><char style="ft" closed="false">V izvirniku: </char><char style="fqa" closed="false">posluži v rešitev </char><char style="ft" closed="false">(Job 13,16).</char></note> <verse number="20" style="v"/>Moja največja želja in moje upanje je, da ne bom storil ničesar takega, zaradi česar bi se moral sramovati samega sebe, temveč da bom ves ta težki čas v ujetništvu pripravljen brez strahu pripovedovati o Kristusu, kot sem to vedno tudi delal. Prav tako upam, da bom Kristusu v čast, bodisi da ostanem živ, ali da umrem. <verse number="21" style="v"/>Če ostanem živ, imam več priložnosti, da mu še služim, če pa umrem – da, to je dejansko še bolje! <verse number="22" style="v"/>Lahko pridobim še več ljudi za Kristusa, če bom še živel. Zato res ne vem, kaj naj si želim: da ostanem pri življenju, ali da umrem. <verse number="23" style="v"/>Oboje se mi zdi privlačno: Včasih pa bi najraje že zdaj umrl in bil pri Kristusu. Ali je sploh kaj boljšega od tega? <verse number="24" style="v"/>Po drugi strani pa vem, da moram med vami opraviti še zelo pomembno nalogo. <verse number="25" style="v"/>Da, še sem potreben tukaj na zemlji, zato sem prepričan, da bom nekaj časa še ostal ter vam bom v pomoč, da bo vaša vera rasla in se bo vaša radost pomnožila. <verse number="26" style="v"/>Ko pa se bom vrnil k vam, boste imeli še več vzroka častiti Kristusa in se mu zahvaljevati za vse, kar je storil.</para>
  <para style="s1">Trpeti za Kristusa je prednost</para>
  <para style="p">
    <verse number="27" style="v"/>Karkoli se že zgodi z menoj, si zapomnite, da je prav, da živite tako, kot se spodobi kristjanom. V primeru da bom prišel k vam, ali pa bom le slišal o vas, želim izvedeti le eno: da si prizadevate vsi skupaj imeti en cilj, in sicer, da širite radostno sporočilo.<note caller="+" style="f"><char style="fr" closed="false">1,27 </char><char style="ft" closed="false">V izvirniku: </char><char style="fqa" closed="false">da stojite trdno v enem duhu, enodušno in skupno se boreč za vero evangelija.</char></note> <verse number="28" style="v"/>Ne prestrašite se vaših nasprotnikov. Vaša neustrašenost jim bo namreč v dokaz, da so oni na poti v pogubo, za vas pa bo jasen znak, da je Bog z vami in da vam bo dal večno življenje. <verse number="29" style="v"/>Vi imate namreč to prednost, da tudi trpite za Kristusa, ne samo, da verujete vanj. <verse number="30" style="v"/>Torej je moja borba tudi vaša borba. Že v preteklosti ste videli, kako sem trpel zanj in kot veste, se nahajam tudi zdaj sredi težke bitke.</para>
  <chapter number="2" style="c"/>
  <para style="s1">Živite, kot je živel Kristus</para>
  <para style="p">
    <verse number="1" style="v"/>Če vam je dejstvo, da ste povezani z Jezusom Kristusom, v ohrabritev, če vam je njegova ljubezen v tolažbo, če imamo istega Duha in če v vas živi nežnost in sočutje, <verse number="2" style="v"/>me razveselite s tem, da boste enih misli povezani med seboj v ljubezni in boste imeli skupen cilj. <verse number="3" style="v"/>Ne bodite sebični; naj vam ne bo pomembno samo to, da bi naredili dober vtis na druge. Bodite ponižni in raje cenite druge bolj kot sebe. <verse number="4" style="v"/>Ne mislite vedno najprej nase, ampak skrbite tudi za druge. <verse number="5" style="v"/>Bodite takšni, kot je bil Jezus Kristus.</para>
  <para style="q1">
    <verse number="6" style="v"/>Čeprav je bil Bog po svoji naravi,</para>
  <para style="q2">se ni skliceval na svoje pravice,</para>
  <para style="q2">ki jih je imel kot Bog,<note caller="+" style="f"><char style="fr" closed="false">2,6 </char><char style="ft" closed="false">V izvirniku: </char><char style="fqa" closed="false">kateri, ko je bil v Božji podobi, ni štel za plen biti enak Bogu.</char></note></para>
  <para style="q1">
    <verse number="7" style="v"/>ampak se je odrekel svoje moči in slave</para>
  <para style="q2">ter je prišel na zemljo kot človek,</para>
  <para style="q2">da bi nam služil.</para>
  <para style="q1">
    <verse number="8" style="v"/>V svoji ponižnosti je šel tako daleč,</para>
  <para style="q2">da je bil celo pripravljen umreti na križu.</para>
  <para style="q1">
    <verse number="9" style="v"/>Zato mu je Bog povrnil vse to,</para>
  <para style="q2">kar je bil pripravljen žrtvovati</para>
  <para style="q1">in mu je dal ime, ki ima večjo moč</para>
  <para style="q2">od vseh drugih imen.</para>
  <para style="q1">
    <verse number="10" style="v"/>To je storil, da bi vsi padli</para>
  <para style="q2">na kolena pred njim –</para>
  <para style="q1">tako v nebesih, kot na zemlji</para>
  <para style="q2">in pod zemljo –</para>
  <para style="q1">
    <verse number="11" style="v"/>ter da bi vsaka usta priznala,</para>
  <para style="q2">da je Jezus Kristus Gospod</para>
  <para style="q1">ter dala s tem čast Bogu, našemu Očetu.</para>
  <para style="s1">Mnogi razlogi za radost</para>
  <para style="p">
    <verse number="12" style="v"/>Dragi prijatelji, dokler sem bil pri vas, ste si vedno prizadevali, da bi delali to, kar sem vas učil. Zdaj pa, ko nisem med vami, bi me morali poslušati še v mnogo večji meri. Rešeni ste in to naj bi se videlo na vaših življenjih. Z vso resnostjo se približajte Bogu in obrnite hrbet vsemu, kar mu ne ugaja.<note caller="+" style="f"><char style="fr" closed="false">2,12 </char><char style="ft" closed="false">V izvirniku: </char><char style="fqa" closed="false">V strahu in trepetu vršite svoje odrešenje.</char></note> <verse number="13" style="v"/>Bog namreč deluje v vas tako, da vam najprej daje voljo, da bi mu bili poslušni, potem pa vam pomaga, da bi mogli storiti to, kar on želi.</para>
  <para style="p">
    <verse number="14" style="v"/>Pri vsem, kar delate, se varujte godrnjanja in nezadovoljstva, kajti s tem ste slab zgled drugim. <verse number="15" style="v"/>Tako bo vaše življenje čisto in brez madeža in živeli boste kot Božji otroci in boste zgled temu pokvarjenemu in mračnemu svetu. Svetili se boste kot zvezde v temni noči. <verse number="16" style="v"/>Čvrsto se držite besede resnice. Ko se bo Kristus vrnil, se bom veselil, če bom videl, da moje delo ni bilo zastonj. <verse number="17" style="v"/>Tudi če bi moral plačati s svojim življenjem to, da bi vi imeli trdno vero in bi bili pripravljeni žrtvovati se za Gospodovo delo, bom kljub temu vesel.<note caller="+" style="f"><char style="fr" closed="false">2,17 </char><char style="ft" closed="false">V izvirniku: </char><char style="fqa" closed="false">Tudi če bi bil darovan nad daritvijo in službo vere vaše, se veselim in z vami vsemi vred se radujem.</char></note> <verse number="18" style="v"/>Veselite se tudi vi skupaj z menoj.</para>
  <para style="s1">Zanesljiv sodelavec</para>
  <para style="p">
    <verse number="19" style="v"/>Če Bog hoče, bom kmalu poslal k vam Timoteja. Ko se bo potem vrnil k meni, me bo ohrabril, ko mi bo pripovedoval, kako se imate vi. <verse number="20" style="v"/>Nihče se tako iskreno ne zanima za vas kot Timotej. <verse number="21" style="v"/>Izgleda, da vsi drugi mislijo samo na svoje zadeve in ne na Kristusove. <verse number="22" style="v"/>Vi pa poznate Timoteja. Bil mi je kot sin in mi je pomagal oznanjevati radostno sporočilo. <verse number="23" style="v"/>Upam, da ga bom lahko poslal k vam, brž ko bom izvedel, kaj se bo zgodilo z menoj tukaj. <verse number="24" style="v"/>Upam, da bo Gospod kmalu dovolil, da vas bom tudi jaz obiskal.</para>
  <para style="p">
    <verse number="25" style="v"/>Zdelo se mi je potrebno, da vam pošljem Epafrodita nazaj. Poslali ste mi ga namreč, da bi mi pomagal v mojih težavah. Bila sva res prava brata ter sva skupaj delala in se skupaj borila. <verse number="26" style="v"/>Zdaj pa ga spet pošiljam domov, ker hrepeni po vseh vas in je zaskrbljen, ker ste izvedeli, da je bil bolan. <verse number="27" style="v"/>Dejansko je tudi bil bolan, bil je celo prav blizu smrti. Vendar pa je bil Bog dober z njim kakor tudi z menoj in ni dovolil, da bi me prizadela še ta žalost poleg vsega drugega. <verse number="28" style="v"/>Zato nestrpno čakam, da vam ga pošljem. Veseli boste, ko ga boste spet videli zdravega. To pa bo tudi zame skrb manj. <verse number="29" style="v"/>Prisrčno in z veseljem ga sprejmite v Gospodu kot brata. Take ljudi, kot je on, cenite in spoštujte. <verse number="30" style="v"/>Zastavil je namreč svoje življenje v službi za Kristusa in je skoraj umrl, ko si je prizadeval, da bi storil zame vse tisto, česar niste vi mogli storiti, ker ste bili daleč.</para>
  <chapter number="3" style="c"/>
  <para style="s1">Edino, kar je vredno, je Kristus</para>
  <para style="p">
    <verse number="1" style="v"/>Karkoli se vam zgodi, dragi bratje, se veselite, ker pripadate Kristusu. Ne bom se utrudil, ker vam to kar naprej ponavljam, za vas pa je dobro, da to znova in znova slišite.</para>
  <para style="p">
    <verse number="2" style="v"/>Varujte pa se psov! Varujte se ljudi, ki delajo, kar je hudo in bi radi pohabili telo.<note caller="+" style="f"><char style="fr" closed="false">3,2 </char><char style="ft" closed="false">V izvirniku: </char><char style="fqa" closed="false">pazite se razreze.</char></note> <verse number="3" style="v"/>Mi smo obrezani na pravi način, mi, ki častimo Boga po svetem Duhu in se zanašamo na Jezusa Kristusa in na njegovo delo, ne pa na tisto, kar lahko storimo sami. <verse number="4" style="v"/>Če bi se kdo lahko zanašal na tisto, kar je storil sam, da bi ugodil Bogu, bi to lahko jaz prej kot kdo drugi. <verse number="5" style="v"/>Osem dni po rojstvu so me obrezali, kot je predpisano v judovskem zakonu. Moji predniki so Judje iz Benjaminovega rodu. Če je kdo pravi Jud, sem to jaz. Poleg tega sem bil član farizejske stranke, ki je še posebej zahtevala poslušnost judovskim zakonom in običajem. <verse number="6" style="v"/>Krščansko cerkev sem vneto preganjal, predpise zakona pa sem izpolnjeval do vseh potankosti.</para>
  <para style="p">
    <verse number="7" style="v"/>Odkar pa poznam Kristusa<note caller="+" style="f"><char style="fr" closed="false">3,7 </char><char style="ft" closed="false">V izvirniku: </char><char style="fqa" closed="false">zaradi Kristusa.</char></note> sem vse to, kar sem včasih visoko cenil, zavrgel. <verse number="8" style="v"/>Postalo mi je namreč jasno, da nima nobene vrednosti, če primerjam z neprecenljivo vrednostjo spoznanja Jezusa Kristusa, mojega Gospoda. Vse sem vrgel proč in mi ne pomeni prav nič, da bi lahko obdržal Kristusa. <verse number="9" style="v"/>Več ne računam, da zadostuje moja pravičnost, ki temelji na mojem izpolnjevanju Božjih zakonov. Samo to, kar temelji na veri v Jezusa Kristusa – pravičnost, ki prihaja od Boga na osnovi vere, zadostuje.<note caller="+" style="f"><char style="fr" closed="false">3,9 </char><char style="ft" closed="false">V izvirniku: </char><char style="fqa" closed="false">in se najdem v njem, ne iz svoje pravičnosti, ki izvira iz postave, ampak tiste, ki je po veri v Kristusa iz Boga pravičnosti, na podlagi vere.</char></note> <verse number="10" style="v"/>Zato sem se odrekel vsemu drugemu. Želel bi resnično spoznati Kristusa in silno moč, ki ga je privedla nazaj v življenje. Hočem mu biti podoben in deliti z njim njegovo trpljenje, pripravljen sem umreti na enak način, kot je umrl on, <verse number="11" style="v"/>samo da bi doživel enako vstajenje od mrtvih.<note caller="+" style="f"><char style="fr" closed="false">3,11 </char><char style="ft" closed="false">V izvirniku: </char><char style="fqa" closed="false">da kako pridem do vstajenja od mrtvih.</char></note></para>
  <para style="s1">Na poti k cilju</para>
  <para style="p">
    <verse number="12" style="v"/>Ne domišljam si, da sem že vse to dosegel, ali da sem že popoln. Vendar si prizadevam in delam na tem, da bi postal vse to, kar je Kristus imel v načrtu zame, ko me je rešil. <verse number="13" style="v"/>Ne, dragi bratje, sploh še nisem to, kar bi moral biti, toda poskušam pozabiti tisto, kar je za menoj. Gledati hočem samo proti cilju, ki je pred menoj. <verse number="14" style="v"/>Borim se, da bi dobil nagrado, ki nam jo je Bog pripravil v nebesih, in sicer življenje v Božji slavi. To nam je namreč pridobil Kristus s tem, kar je storil za nas.</para>
  <para style="p">
    <verse number="15" style="v"/>Upam, da se vsi vi, ki ste zreli kristjani,<note caller="+" style="f"><char style="fr" closed="false">3,15 </char><char style="ft" closed="false">V izvirniku: </char><char style="fqa" closed="false">kolikor nas je popolnih.</char></note> strinjate z menoj glede tega, če pa se vaše mišljenje v čem razlikuje od mojega, verujem, da vam Bog to lahko razjasni. <verse number="16" style="v"/>Čvrsto se držite tega, kar ste že dosegli in ne ostanite na pol poti.</para>
  <para style="p">
    <verse number="17" style="v"/>Dragi bratje, vzemite za zgled mene in tiste, ki živijo tako kot jaz. <verse number="18" style="v"/>Mnogokrat sem vam že dejal in zdaj ponavljam s solzami: varujte se tistih, ki trdijo, da so kristjani, z življenjem pa dokazujejo, da so sovražniki Kristusovega križa. <verse number="19" style="v"/>Njihova pot vodi neizbežno v pogubo. V bistvu živijo samo za svoje nagone in poželenja. Na to, česar bi se morali sramovati, so še celo ponosni.<note caller="+" style="f"><char style="fr" closed="false">3,19 </char><char style="ft" closed="false">V izvirniku: </char><char style="fqa" closed="false">katerih Bog je trebuh in njih slava v njih sramoti.</char></note> Na nič drugega ne mislijo, kot na življenje na tej zemlji. <verse number="20" style="v"/>Naša domovina pa je v nebesih. Od tam pričakujemo tudi našega Rešitelja, Jezusa Kristusa, <verse number="21" style="v"/>ki bo naše umrljivo telo spremenil v čudovito telo, ki bo podobno njegovemu. To bo storil s svojo silno močjo, s katero bo vladal tudi nad vsem ostalim.</para>
  <chapter number="4" style="c"/>
  <para style="s1">Kako naj živijo kristjani</para>
  <para style="p">
    <verse number="1" style="v"/>Zato, dragi bratje, ostanite čvrsti v veri v Gospoda Jezusa Kristusa! Zelo hrepenim po vas, kajti vi ste vsa moja radost, nagrada za moje delo.</para>
  <para style="p">
    <verse number="2" style="v"/>Evodijo in Sintiho bi rad prosil, da se z Božjo pomočjo prenehata prepirati. Saj vendar obe verujeta v Jezusa Kristusa. <verse number="3" style="v"/>Tebe pa, moj zvesti sodelavec, prosim, da jima pri tem pomagaš. Saj sta delali skupaj z menoj in oznanjevali radostno novico. Borili sta se za stvar evangelija tudi s Klementom in ostalimi mojimi sodelavci, ki jih Bog vse pozna in je zapisal njihova imena v knjigo življenja.</para>
  <para style="p">
    <verse number="4" style="v"/>Veselite se, ker pripadate Jezusu Kristusu. Rad bi ponovil: Veselite se! <verse number="5" style="v"/>Naj vsi vidijo, da ste nesebični in da mislite na druge pri vsem, kar delate. Gospod je namreč blizu. <verse number="6" style="v"/>Ne delajte si nobenih skrbi! V molitvah in prošnjah z zahvaljevanjem prinesite vse pred Gospoda. <verse number="7" style="v"/>Bog pa vam bo podaril svoj mir, ki je dragocenejši od vsega, kar človeški razum more dojeti in bo ohranil vaše misli in vaše srce v zaupanju v Jezusa Kristusa.</para>
  <para style="p">
    <verse number="8" style="v"/>Še nekaj bi vam rad povedal, preden končam to pismo. Razmišljajte o tem, kar je resnično, pravilno in plemenito ter čisto, vredno ljubezni in občudovanja. Če vidite kaj dobrega, kaj takega, kar je vredno pohvaliti, o tem razmišljajte. <verse number="9" style="v"/>Še naprej v vsakdanjem življenju delajte to, kar ste se naučili, ali sprejeli, ali slišali od mene in kar ste videli, da delam tudi jaz. Tedaj bo Bog miru z vami.</para>
  <para style="s1">Hvala za dar</para>
  <para style="p">
    <verse number="10" style="v"/>Zelo sem se razveselil in Gospodu sem hvaležen iz vsega srca, da ste me spet mogli finančno podpreti. Vem, da ste si vedno prizadevali, da bi mi poslali, kolikor ste le mogli, v zadnjem času pa vam to ni bilo mogoče. <verse number="11" style="v"/>Ne morem trditi, da sem trpel posebno pomanjkanje, kajti naučil sem se biti zadovoljen s tem, kar imam. <verse number="12" style="v"/>Živeti znam v pomanjkanju, prav tako pa znam biti vesel in hvaležen, kadar imam vsega na pretek. Naučil sem se biti zadovoljen v vsaki situaciji, bodisi, da sem sit, ali pa stradam, kadar imam vse, kar potrebujem, pa tudi ko nimam ničesar. <verse number="13" style="v"/>Vse, kar Bog od mene želi, sem pripravljen storiti, zaradi Kristusa, ki mi daje potrebno moč.</para>
  <para style="p">
    <verse number="14" style="v"/>Kljub temu pa delate prav, da mi pomagate v moji sedanji stiski. <verse number="15" style="v"/>Dobro veste, da me razen vas v Filipih ni podpirala nobena cerkev. Že na samem začetku, ko sem krenil iz Makedonije, da bi oznanjeval radostno novico, ste bili vi edini, od katerih sem vzel denar, ko sem vam oznanil sporočilo o Jezusu Kristusu. <verse number="16" style="v"/>Vaša cerkev mi je dvakrat poslala pomoč, ko sem bil v Tesalonikih. <verse number="17" style="v"/>Čeprav sem zelo hvaležen za vaše darove, pa se še mnogo bolj veselim temu, da vas bo Bog za vašo skrb in ljubezen nagradil. Zaradi tega boste bogatejši in ne revnejši. <verse number="18" style="v"/>Vse to, kar mi je Epafrodit prinesel od vas, sem sprejel. Zdaj imam vse, kar potrebujem, da, celo več kot to. Vaš dar je kot prijetno dišeča žrtev, ki ugaja Bogu. <verse number="19" style="v"/>Bog, ki mu pripadam, vam bo iz svoje zakladnice po Jezusu Kristusu podaril vse, kar potrebujete za življenje. <verse number="20" style="v"/>Za to bomo hvalili in častili Boga, našega Očeta, vso večnost.</para>
  <para style="s1">Prisrčni pozdravi</para>
  <para style="p">
    <verse number="21" style="v"/>Pozdravite vse kristjane v Filipih od mene. Prisrčni pozdravi od bratov, ki so pri meni. <verse number="22" style="v"/>Tudi vsi drugi kristjani tukaj vas pozdravljajo, posebno tisti, ki so v cesarjevi službi.</para>
  <para style="p">
    <verse number="23" style="v"/>Naj bo milost Gospoda Jezusa Kristusa z vašim duhom.</para>
</usx>
