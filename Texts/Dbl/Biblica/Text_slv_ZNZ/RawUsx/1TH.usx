<?xml version="1.0" encoding="UTF-8"?>
<usx version="2.6">
  <book code="1TH" style="id">- Slovenian NT 2014 Revision - 7392</book>
  <para style="h">1. TESALONIČANOM</para>
  <para style="toc1">Prvo pavlovo pismo kristjanom v Tesalonikih</para>
  <para style="toc2">1. Tesaloničanom</para>
  <para style="toc3">1. Tesaloničanom</para>
  <para style="mt1">PRVO PAVLOVO PISMO KRISTJANOM V TESALONIKIH</para>
  <para style="ili1">Pisatelj: apostol Pavel</para>
  <para style="ili1">Kraj: mesto Korint</para>
  <para style="ili1">Čas: leto 50 ali 51 po Kristusu</para>
  <para style="ip">Na drugem misijonarskem potovanju je prišel Pavel v Tesalonike, kjer so mnogi postali kristjani, ko so slišali Pavlovo oznanjevanje. Nekateri možje pa so naščuvali meščane zoper Pavla, tako da je moral zbežati. Iz Korinta je poslal svojega sodelavca Timoteja v Tesalonike, da bi poizvedel, kako se godi cerkvi. Timotej se je vrnil z dobrimi novicami: čeprav so kristjane preganjali, so se le-ti čvrsto držali vere. Tako so postali zgled kristjanom po vsej Grčiji. Mučila pa so jih nekatera vprašanja: nekateri iz njihove cerkve so umrli in njihovi sorodniki so bili zaskrbljeni, če bodo vstali od mrtvih. Pavel jim odgovarja: ko se bo Jezus vrnil, ne bodo živi prehiteli mrtvih. Vsi, ki so verovali v Jezusa, bodo potem z njim za vedno. Pavel govori tudi o tem, da ima vera v to sporočilo že zdaj posledice: kdor se nadeja temu, živi tako, da mu ni kaj očitati.</para>
  <para style="ie"/>
  <chapter number="1" style="c"/>
  <para style="s1">Naslov in pozdrav</para>
  <para style="p">
    <verse number="1" style="v"/>Pavel, Silvan in Timotej pišejo to pismo cerkvi v Tesalonikih – vsem, ki pripadajo Bogu Očetu in Gospodu Jezusu Kristusu. Bog naj vam podari svojo milost in mir.</para>
  <para style="s1">Zgledna vera</para>
  <para style="p">
    <verse number="2" style="v"/>Kadar molimo, se v molitvi zahvaljujemo Bogu za vse vas iz vsega srca. <verse number="3" style="v"/>Vedno znova se spominjamo pred našim Bogom in Očetom, vašega dela, ki izvira iz vere, vašega truda, ki izvira iz ljubezni in potrpežljivosti, ki izvira iz upanja v našega Gospoda Jezusa Kristusa.</para>
  <para style="p">
    <verse number="4" style="v"/>Vemo, dragi bratje, da vas Bog ljubi in da vas je izbral, da bi bili njegovi otroci, <verse number="5" style="v"/>kajti ko smo vam prinesli veselo sporočilo, niso bile to samo besede, ampak je to sporočilo prišlo k vam v moči Svetega Duha in nadvse prepričljivo.<note caller="+" style="f"><char style="fr" closed="false">1,5 </char><char style="ft" closed="false">V izvirniku: </char><char style="fqa" closed="false">naš evangelij ni prišel samo v besedi do vas, ampak tudi v moči in v svetem Duhu in v popolnem prepričanju: saj veste, kako smo se med vami izkazali zaradi vas.</char></note> <verse number="6" style="v"/>Zato ste se odločili, da se boste ravnali po našem in po Božjem zgledu. Četudi ste zaradi tega morali veliko pretrpeti, ste sprejeli Božjo besedo z radostjo, ki vam je ni mogel dati nihče drug kot Sveti Duh. <verse number="7" style="v"/>Postali ste zgled kristjanom po vsej Makedoniji pa tudi v pokrajini Ahaji. <verse number="8" style="v"/>Božjo besedo ste ponesli tudi drugim, čez meje Makedonije in Ahaje. Saj vsepovsod, kamorkoli pridemo, ljudje pripovedujejo o vaši veri v Boga, tako da nam ni treba govoriti. <verse number="9" style="v"/>Pripovedujejo, kako ste sprejeli nas in kako ste se odvrnili od mrtvih bogov k živemu Bogu, ki je zdaj vaš edini, resnični Bog in Gospod, <verse number="10" style="v"/>pa tudi o tem, kako se veselite, da se bo Božji Sin vrnil iz nebes – Jezus, ki ga je Bog povrnil v življenje, on, ki nas edini lahko reši strašne Božje jeze, ki prihaja.</para>
  <chapter number="2" style="c"/>
  <para style="s1">Kako se je vse začelo</para>
  <para style="p">
    <verse number="1" style="v"/>Saj sami veste, dragi bratje, kako je bilo, ko smo vam prvič oznanili Božjo besedo: mnogi so sprejeli vero. <verse number="2" style="v"/>Tudi to veste, koliko smo morali pretrpeti v Filipih. Toda Bog nam je dal hrabrost in moč, da smo vam oznanili njegovo sporočilo. To je bila težka borba. <verse number="3" style="v"/>Morate razumeti, da nismo imeli zahrbtnih namenov ali ciljev, da bi vas prevarali, ko smo vam oznanjevali evangelij. Bili smo povsem odkriti in pošteni. <verse number="4" style="v"/>Govorimo namreč kot Božji glasniki, on pa nam je zaupal nalogo, da oznanimo resnico. Njegovega sporočila nismo niti malo spremenili, da bi bilo primernejše za poslušalce. Mi služimo Bogu, ki vidi najbolj skrite misli naših src. <verse number="5" style="v"/>Niti enkrat vas nismo poskušali pridobiti zase s prilizovanjem in Bog ve, da se nismo pretvarjali, ali da smo vam prijatelji z namenom, da bi od vas dobili denar. <verse number="6" style="v"/>Kar zadeva hvalo, je nismo nikoli prosili niti od vas niti od koga drugega. <verse number="7" style="v"/>Kot Kristusovi apostoli bi vam lahko bili v breme, toda bili smo nežni z vami kot mati, ki hrani in neguje svoje otroke.</para>
  <para style="p">
    <verse number="8" style="v"/>Iskreno vas ljubimo – tako iskreno, da nismo bili pripravljeni podeliti z vami samo Božjega sporočila, ampak tudi svoja življenja. <verse number="9" style="v"/>Saj se spominjate, dragi bratje, kako trdo smo delali med vami. Podnevi in ponoči smo se trudili in znojili, da bi prislužili toliko, kolikor nam je bilo potrebno za življenje, samo da medtem ko smo vam oznanjevali radostno novico, nikomur ne bi bili v breme. <verse number="10" style="v"/>Bog ve, pa tudi vi, kako smo si prizadevali, da bi bili zgled in da bi živeli po Božji volji med vami, ki verujete. <verse number="11" style="v"/>Ali se še spominjate, da sem ravnal z vami tako, kot oče ravna s svojimi otroki? Opominjal sem vas in hrabril, <verse number="12" style="v"/>da, celo rotil sem vas, da bi živeli na čast Bogu, ki vas poziva, da v njegovem kraljestvu delite z njim njegovo slavo.</para>
  <para style="s1">Božja moč deluje</para>
  <para style="p">
    <verse number="13" style="v"/>Vedno znova se zahvaljujemo Bogu, da niste sprejeli našega oznanjevanja kot človeške besede, ampak kot Božjo besedo, ki deluje v vseh vas, ki verujete. <verse number="14" style="v"/>Potem pa se vam je godilo tako, kot Božjim cerkvam v Judeji, ki so v Jezusu Kristusu. Morali ste trpeti, dragi bratje, prav tako kot oni. Vaši rojaki so vas preganjali, tako kot so Judje preganjali svoje rojake. <verse number="15" style="v"/>Najprej so pomorili svoje preroke, potem pa so umorili celo Gospoda Jezusa. Zdaj pa neusmiljeno preganjajo tudi nas. V sovražnih odnosih so z Bogom kakor tudi z vsem svetom, <verse number="16" style="v"/>ko nas poskušajo z vsemi sredstvi odvrniti od tega, da bi oznanjevali sporočilo o Jezusu Kristusu ostalim narodom, ki niso Judje,<note caller="+" style="f"><char style="fr" closed="false">2,16 </char><char style="ft" closed="false">V izvirniku: </char><char style="fqa" closed="false">govoriti poganom.</char></note> da bi se mogli rešiti. Njihova mera greha je polna: več ni mogoče odvrniti od njih Božje jeze.</para>
  <para style="p">
    <verse number="17" style="v"/>Dragi bratje, odkar smo se ločili in se nekaj časa nismo videli (čeprav ste neprestano v naših mislih), smo si zelo prizadevali, da bi spet prišli k vam in vas obiskali. <verse number="18" style="v"/>Zelo smo želeli priti in jaz, Pavel sem vedno znova poskušal uresničiti to željo, toda satan nam je onemogočal. <verse number="19" style="v"/>Kajti kdo bo naše upanje in naša radost, naša nagrada in naš venec zmage, ko bomo skupaj stali pred našim Gospodom Jezusom Kristusom? Ali niste to vi? <verse number="20" style="v"/>Da, vi ste resnično naš ponos in naše veselje.</para>
  <chapter number="3" style="c"/>
  <para style="s1">Timotejevo radostno sporočilo</para>
  <para style="p">
    <verse number="1" style="v"/>Ko na koncu več nismo zdržali brez sporočila o tem, kako se vam godi, smo se odločili, da sami ostanemo v Atenah, <verse number="2" style="v"/>k vam pa pošljemo našega dragega brata Timoteja. On je v Gospodovi službi, pa naj vas ohrabri in utrdi v veri, <verse number="3" style="v"/>da bi pri vsem, kar zdaj trpite, bili trdni. Sicer pa veste, da so vsi ti problemi vključeni v Božji načrt za nas kristjane. <verse number="4" style="v"/>Še medtem ko smo bili pri vas, smo vam govorili o tem, da se boste kmalu srečali s trpljenjem – in to se je tudi zgodilo. <verse number="5" style="v"/>Ko več nisem prenesel tolikšne negotovosti, sem, kot rečeno, poslal Timoteja, da bi izvedel, če je vaša vera izdržala vse napade. Bal sem se, da je skušnjavec uspel doseči, da ste padli. V tem primeru bi bila vsa naša prizadevanja zaman.</para>
  <para style="p">
    <verse number="6" style="v"/>Pravkar pa se je Timotej vrnil z novicami o tem, da je vaša vera še vedno trdna, prav tako kot tudi ljubezen. Povedal nam je, da se z veseljem spominjate našega obiska in prav tako hrepenite, da bi nas ponovno videli kot tudi mi vas. <verse number="7" style="v"/>Dragi bratje, zdaj smo potolaženi sredi vseh težav in trpljenja tukaj. Zdaj namreč vemo, da ste zvesti Gospodu. <verse number="8" style="v"/>Vse bomo lahko pretrpeli, samo da vemo, da stojite čvrsto v veri v Kristusa. <verse number="9" style="v"/>Kako naj se dovolj zahvalimo Bogu, da nam je z vami podaril toliko radosti? <verse number="10" style="v"/>Podnevi in ponoči molimo, da bi nam omogočil, da bi se ponovno srečali. Tako radi bi vam pomagali, da bi napredovali v veri.</para>
  <para style="p">
    <verse number="11" style="v"/>Tako zdaj pričakujemo, da nas Bog, naš Oče in Jezus, naš Gospod, kmalu pripelje k vam. <verse number="12" style="v"/>Vam pa naj Gospod podari vedno večjo ljubezen drug do drugega kakor tudi do ostalih ljudi; tako ljubezen, kot jo tudi mi čutimo do vas. <verse number="13" style="v"/>Ojača naj vas v vaši notranjosti, tako da boste čistejši in popolnejši, ko boste stopili pred Boga, našega Očeta, kadar se Jezus, naš Gospod vrne z vsemi svojimi angeli.<note caller="+" style="f"><char style="fr" closed="false">3,13 </char><char style="ft" closed="false">V izvirniku: </char><char style="fqa" closed="false">z vsemi njegovimi svetimi.</char></note></para>
  <chapter number="4" style="c"/>
  <para style="s1">Kako naj kristjan živi</para>
  <para style="p">
    <verse number="1" style="v"/>Še nekaj bi vas rad prosil, dragi bratje. Rekli smo vam že, kako naj bi živeli Bogu na čast v vsakdanjem življenju. Vemo, da se držite tega, kar smo vam naročili. Zdaj pa vas prosimo v imenu Gospoda Jezusa, da se ne zadovoljite s tem, kar ste že dosegli. <verse number="2" style="v"/>Veste tudi, katera navodila smo vam dali po nalogu Gospoda Jezusa Kristusa. <verse number="3" style="v"/>Bog želi, da ste sveti in čisti ter da se varujete spolnih grehov.<note caller="+" style="f"><char style="fr" closed="false">4,3 </char><char style="ft" closed="false">V izvirniku: </char><char style="fqa" closed="false">To je namreč Božja volja, vaše posvečenje, da se zdržujete nečistosti.</char></note> <verse number="4" style="v"/>Vsak naj se nauči imeti kontrolo nad svojim telesom na način, ki je svet in časten.<note caller="+" style="f"><char style="fr" closed="false">4,4 </char><char style="ft" closed="false">V izvirniku: </char><char style="fqa" closed="false">da ve vsak izmed vas pridobiti si svojo posodo v posvečenju in časti.</char></note> <verse number="5" style="v"/>Ne prepuščajte se strastem in poželenjem. To delajo ljudje, ki ne poznajo Boga in njegovih poti. <verse number="6" style="v"/>Božja volja je tudi, da nihče ne dela krivice svojemu bratu in ga ne izkorišča.<note caller="+" style="f"><char style="fr" closed="false">4,6 </char><char style="ft" closed="false">V izvirniku: </char><char style="fqa" closed="false">da nihče ne prestopa pravic svojega brata in ga ne vara v opravilu.</char></note> Gospod kaznuje tako početje, to pa smo vam že poprej jasno povedali. <verse number="7" style="v"/>Bog nas ni poklical, da bi bila naša življenja nečista, ampak da bi bili sveti. <verse number="8" style="v"/>Če se kdo noče držati teh pravil, ni neposlušen človeškim zapovedim, ampak Bogu, njemu, ki vam je dal svojega Svetega Duha.</para>
  <para style="p">
    <verse number="9" style="v"/>To, da naj bi se kot kristjani med seboj ljubili, vam gotovo ni treba znova naročati, kajti Bog sam vas je naučil, kako naj drug drugega ljubite. <verse number="10" style="v"/>Vaša ljubezen do bratov po vsej Makedoniji je že zelo velika. Kljub temu pa vas prosimo, da jih ljubite bolj in bolj, kajti ljubezen nikoli ne more biti prevelika. <verse number="11" style="v"/>Prizadevajte si, da bi živeli mirno in premišljeno. Trudite se skrbeti za svoje potrebe in se sami preživljati, kot smo vam že poprej naročili. <verse number="12" style="v"/>Tako niste odvisni od nikogar, ljudje okrog vas, ki niso kristjani, pa vas bodo cenili in vam zaupali.</para>
  <para style="p">Kaj se zgodi s kristjanom, ki umre?</para>
  <para style="p">
    <verse number="13" style="v"/>Zdaj pa, dragi bratje, vas ne želimo pustiti v nevednosti glede tega, kaj se bo zgodilo s kristjani, ki so že umrli. Ni vam treba žalovati, kot žalujejo ljudje, ki nimajo upanja v večno življenje. <verse number="14" style="v"/>Če verujemo, da je Jezus umrl in vstal od mrtvih, lahko tudi zaupamo, da bo Bog obudil vse, ki so umrli v veri v Jezusa Kristusa, v življenje skupaj z njim. <verse number="15" style="v"/>Gospod nam je namreč zagotovil: kdor bo ob Jezusovem prihodu še živel, ne bo srečal Jezusa prej kot tisti, ki so umrli. <verse number="16" style="v"/>Na Božjo zapoved bo zadonel glas nadangela in zvok trobente z nebes in Kristus se bo vrnil. Najprej bodo vstali od mrtvih tisti, ki so umrli v veri v Jezusa. <verse number="17" style="v"/>Za njimi bomo mi, ki bomo tedaj še živeli, odšli Gospodu nasproti, da bi ga srečali.<note caller="+" style="f"><char style="fr" closed="false">4,17 </char><char style="ft" closed="false">V izvirniku: </char><char style="fqa" closed="false">potem bomo mi, ki živimo in ostanemo, skupaj z njimi odneseni na oblakih v zrak, Gospodu naproti.</char></note> Potem bomo za vedno z njim. <verse number="18" style="v"/>Tolažite se med seboj s tem upanjem.</para>
  <chapter number="5" style="c"/>
  <para style="s1">Čakamo Kristusa</para>
  <para style="p">
    <verse number="1" style="v"/>Kdaj se bo vse to zgodilo, ob katerem času in uri, vam ni treba pisati, dragi bratje. <verse number="2" style="v"/>Saj veste, da bo Jezus Kristus prišel,<note caller="+" style="f"><char style="fr" closed="false">5,2 </char><char style="ft" closed="false">V izvirniku: </char><char style="fqa" closed="false">Saj veste, da bo dan Gospodov prišel.</char></note> tako nepričakovano kot tat ponoči. <verse number="3" style="v"/>Ko bodo ljudje govorili: “Povsod vlada tišina in mir, vse je dobro,” jih bo konec presenetil tako nenadoma kakor porodne bolečine nosečo ženo. Tedaj ne bo mogel nihče več ubežati, ker tudi ne bo mesta, kamor bi se mogli skriti.</para>
  <para style="p">
    <verse number="4" style="v"/>Vi pa, dragi bratje, ne živite v temi. Zato vas Gospodov dan ne more presenetiti kot tat ponoči. <verse number="5" style="v"/>Kot kristjani smo otroci luči, otroci svetlega dneva: ne pripadamo noči ali temi. <verse number="6" style="v"/>Ne spite tako kot drugi! Bodite budni in trezni! <verse number="7" style="v"/>Tisti, ki so utrujeni, spijo ponoči, tisti pa, ki popivajo, delajo to ponoči. <verse number="8" style="v"/>Mi pa smo izbrali dan in želimo biti budni, trezni in pripravljeni za boj. Kot ščit potrebujemo vero in ljubezen. Upanje na rešitev nas bo varovalo kot čelada. <verse number="9" style="v"/>Bog nas ni izvolil, da bi na nas izlil svojo jezo, ampak da bi nas rešil po našem Gospodu Jezusu Kristusu. <verse number="10" style="v"/>On je umrl za nas, da bi za vedno živeli z njim, bodisi da bomo še živi, ko se on vrne, ali pa že mrtvi. <verse number="11" style="v"/>Zato hrabrite drug drugega in spodbujajte, kar pa tudi delate.</para>
  <para style="s1">Navodila za cerkev</para>
  <para style="p">
    <verse number="12" style="v"/>Dragi bratje! Posebno vas prosim, da daste priznanje vsem tistim, ki so se zavzemali za vas, ki vodijo vašo cerkev in vas hočejo obvarovati, da ne bi zašli s poti. <verse number="13" style="v"/>Imejte jih v časti in ljubite jih zaradi njihovega dela. Predvsem pa živite v miru med seboj. <verse number="14" style="v"/>Dalje, dragi moji, svarite tiste, ki so se polenili. Hrabrite tiste, ki pešajo, pomagajte slabotnim, bodite z vsemi potrpežljivi in razumevajoči. <verse number="15" style="v"/>Nihče naj ne vrača hudo s hudim, ampak se trudite, da bi delali dobro drug drugemu, pa tudi ostalim.</para>
  <para style="p">
    <verse number="16" style="v"/>Vedno bodite veseli.</para>
  <para style="p">
    <verse number="17" style="v"/>Nikoli ne prenehajte moliti.</para>
  <para style="p">
    <verse number="18" style="v"/>Tudi se ne pozabite zahvaljevati Bogu v vseh okoliščinah. To namreč pričakuje Bog od svojih otrok.</para>
  <para style="p">
    <verse number="19" style="v"/>Dovolite Svetemu Duhu, da neovirano deluje v vas.</para>
  <para style="p">
    <verse number="20" style="v"/>Ne prezirajte besede, ki jo je navdihnil Bog. <verse number="21" style="v"/>Vse pazljivo preiskujte in obdržite samo to, kar je dobro. <verse number="22" style="v"/>Kar pa je hudobno – v kakršnikoli obliki – tega se izogibajte.</para>
  <para style="s1">Prisrčni pozdravi</para>
  <para style="p">
    <verse number="23" style="v"/>Moja največja želja je, da vas Bog sam, Bog miru, posveti in prežame vaša življenja, tako da boste ob prihodu našega Gospoda Jezusa Kristusa neoporečni v duhu, duši in telesu. <verse number="24" style="v"/>Tisti, ki vas je poklical, je zvest in bo to tudi storil.</para>
  <para style="p">
    <verse number="25" style="v"/>Molite tudi v bodoče za nas, dragi bratje <verse number="26" style="v"/>ter pozdravite vse v cerkvi z bratskim poljubom. <verse number="27" style="v"/>V imenu našega Gospoda vas prosim, da vsekakor preberete to pismo vsem v cerkvi.</para>
  <para style="p">
    <verse number="28" style="v"/>Milost našega Gospoda Jezusa Kristusa naj bo vedno z vami.</para>
</usx>
