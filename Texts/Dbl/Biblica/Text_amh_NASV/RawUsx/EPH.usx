<?xml version="1.0" encoding="UTF-8"?>
<usx version="3.0">
  <book code="EPH" style="id">- New Amharic Standard Version, 2020 Update</book>
  <para style="rem">Copyright © 2001 by Biblica, Inc.</para>
  <para style="h">ኤፌሶን</para>
  <para style="toc1">የሐዋርያው ጳውሎስ መልእክት ወደ ኤፌሶን ሰዎች</para>
  <para style="toc2">ኤፌሶን</para>
  <para style="toc3">ኤፌ</para>
  <para style="mt2">የሐዋርያው ጳውሎስ መልእክት ወደ</para>
  <para style="mt1">ኤፌሶን ሰዎች</para>
  <chapter number="1" style="c" sid="EPH 1"/>
  <para style="p">
    <verse number="1" style="v" sid="EPH 1:1"/>በእግዚአብሔር ፈቃድ የክርስቶስ ኢየሱስ ሐዋርያ ከሆነው ከጳውሎስ፤</para>
  <para style="b" vid="EPH 1:1"/>
  <para style="p" vid="EPH 1:1">በክርስቶስ ኢየሱስ ላሉ፣ ለታመኑ፣<note caller="+" style="f"><char style="fr" closed="false">1፥1 </char><char style="ft" closed="false">ወይም </char><char style="fqa" closed="false">ለሚያምኑ</char></note> በኤፌሶን<note caller="+" style="f"><char style="fr" closed="false">1፥1 </char><char style="ft" closed="false">አንዳንድ የጥንት ቅጆች </char><char style="fqa" closed="false">በኤፌሶን ለሚገኙት </char><char style="ft" closed="false">የሚለው ሐረግ የላቸውም።</char></note> ለሚገኙ ቅዱሳን፤<verse eid="EPH 1:1"/></para>
  <para style="b"/>
  <para style="p">
    <verse number="2" style="v" sid="EPH 1:2"/>ከእግዚአብሔር ከአባታችን፣ ከጌታም ከኢየሱስ ክርስቶስ ጸጋና ሰላም ለእናንተ ይሁን።<verse eid="EPH 1:2"/></para>
  <para style="b"/>
  <para style="s1">በክርስቶስ የሚገኝ መንፈሳዊ በረከት</para>
  <para style="p">
    <verse number="3" style="v" sid="EPH 1:3"/>በሰማያዊ ስፍራ በመንፈሳዊ በረከት ሁሉ በክርስቶስ የባረከን የጌታችን የኢየሱስ ክርስቶስ አምላክና አባት ይባረክ፤ <verse eid="EPH 1:3"/><verse number="4" style="v" sid="EPH 1:4"/>በፊቱ ቅዱሳንና ነውር አልባ እንድንሆን ዓለም ከመፈጠሩ አስቀድሞ በእርሱ መርጦናልና። በፍቅር፣ <verse eid="EPH 1:4"/><verse number="5" style="v" sid="EPH 1:5"/>በኢየሱስ ክርስቶስ ልጆቹ እንሆን ዘንድ፣ እንደ በጎ ፈቃዱ አስቀድሞ ወሰነን፤ <verse eid="EPH 1:5"/><verse number="6" style="v" sid="EPH 1:6"/>ይኸውም፣ በሚወድደው በእርሱ በኩል በነጻ የተሰጠን ክቡር የሆነው ጸጋው እንዲመሰገን ነው። <verse eid="EPH 1:6"/><verse number="7" style="v" sid="EPH 1:7"/>በእርሱም እንደ እግዚአብሔር ጸጋ ባለጠግነት መጠን፣ በደሙ በተደረገ ቤዛነት፣ የኀጢአትን ይቅርታ አገኘን፤ <verse eid="EPH 1:7"/><verse number="8" style="v" sid="EPH 1:8"/>ጸጋውንም በጥበብና በማስተዋል ሁሉ አበዛልን። <verse eid="EPH 1:8"/><verse number="9" style="v" sid="EPH 1:9"/>በክርስቶስ ያቀደውንም የፈቃዱን ምስጢር እንደ በጎ ሐሳቡ እንድናውቅ<note caller="+" style="f"><char style="fr" closed="false">1፥8-9 </char><char style="ft" closed="false">ወይም </char><char style="fqa" closed="false">ጸጋውን አበዛልን፤ በጥበብና በአእምሮ ሁሉ፣ </char><char style="fv" closed="false">9</char><char style="fqa" closed="false">…አሳወቀን</char></note> አደረገ። <verse eid="EPH 1:9"/><verse number="10" style="v" sid="EPH 1:10"/>በዘመን ፍጻሜ ይሆን ዘንድ ያለው ሐሳቡ፣ በሰማይም በምድርም ያሉትን ነገሮች ሁሉ ራስ በሆነው በክርስቶስ ሥር ለመጠቅለል ነው።<verse eid="EPH 1:10"/></para>
  <para style="p">
    <verse number="11" style="v" sid="EPH 1:11"/>ሁሉን በፈቃዱ ምክር መሠረት እንደሚሠራው እንደ እርሱ ዕቅድ፣ አስቀድሞ የተወሰንን እኛ ደግሞ በእርሱ ተመርጠናል፤<note caller="+" style="f"><char style="fr" closed="false">1፥11 </char><char style="ft" closed="false">ወይም </char><char style="fqa" closed="false">ወራሾች ሆነናል</char></note> <verse eid="EPH 1:11"/><verse number="12" style="v" sid="EPH 1:12"/>ይኸውም በክርስቶስ ተስፋ በማድረግ የመጀመሪያ የሆንነው እኛ ለክብሩ ምስጋና እንሆን ዘንድ ነው። <verse eid="EPH 1:12"/><verse number="13" style="v" sid="EPH 1:13"/>እናንተም ደግሞ የእውነትን ቃል፣ ይህም የድነታችሁን ወንጌል በሰማችሁ ጊዜ ወደ ክርስቶስ ተጨምራችኋል። አምናችሁም በእርሱ በመሆን፣ ተስፋ ሆኖ በተሰጠው በመንፈስ ቅዱስ ማኅተም ታትማችኋል። <verse eid="EPH 1:13"/><verse number="14" style="v" sid="EPH 1:14"/>ለክብሩ ምስጋና ለመሆን የእግዚአብሔር የሆኑት እስኪዋጁ ድረስ፣ እርሱ ለርስታችን ዋስትና የሚሆን መያዣ ነው።<verse eid="EPH 1:14"/></para>
  <para style="s1">የምስጋናና የልመና ጸሎት</para>
  <para style="p">
    <verse number="15" style="v" sid="EPH 1:15"/>ስለዚህ በጌታ ኢየሱስ ስላላችሁ እምነት፣ ለቅዱሳንም ሁሉ ስላላችሁ ፍቅር ከሰማሁበት ጊዜ አንሥቶ፣ <verse eid="EPH 1:15"/><verse number="16" style="v" sid="EPH 1:16"/>በጸሎቴ እያስታወስኋችሁ ስለ እናንተ ምስጋና ማቅረብን አላቋረጥሁም። <verse eid="EPH 1:16"/><verse number="17" style="v" sid="EPH 1:17"/>የክብር አባት የሆነውን የጌታችንን የኢየሱስ ክርስቶስን አምላክ ይበልጥ እንድታውቁት፣ የጥበብና የመገለጥን መንፈስ እንዲሰጣችሁ ያለ ማቋረጥ እለምናለሁ። <verse eid="EPH 1:17"/><verse number="18" style="v" sid="EPH 1:18"/>እንዲሁም በእርሱ የተጠራችሁለት ተስፋ፣ ይህም በቅዱሳኑ ዘንድ ያለውን ክቡር የሆነውን የርስቱን ባለጠግነት ምን እንደ ሆነ ታውቁ ዘንድ የልባችሁ ዐይኖች እንዲበሩ <verse eid="EPH 1:18"/><verse number="19" style="v" sid="EPH 1:19"/>ለእኛ ለምናምነውም ከሁሉ በላይ ታላቅ የሆነውን ኀይሉን እንድታውቁ እጸልያለሁ። ይህም ኀይል እንደ እርሱ ታላቅ ብርታት አሠራር፣ <verse eid="EPH 1:19"/><verse number="20" style="v" sid="EPH 1:20"/>ክርስቶስን ከሙታን ሲያስነሣውና በሰማያዊ ስፍራ በቀኙ ሲያስቀምጠው የታየው ነው። <verse eid="EPH 1:20"/><verse number="21" style="v" sid="EPH 1:21"/>የተቀመጠውም ከግዛትና ከሥልጣን፣ ከኀይልና ከጌትነት እንዲሁም በአሁኑ ዘመን ብቻ ሳይሆን በሚመጣውም ዘመን ቢሆን ሊሰየም ከሚቻለው ስም ሁሉ በላይ ነው። <verse eid="EPH 1:21"/><verse number="22" style="v" sid="EPH 1:22"/>እግዚአብሔርም ሁሉን ከእግሩ በታች አስገዛለት፤ በቤተ ክርስቲያንም በማንኛውም ነገር ላይ ራስ አድርጎ ሾመው። <verse eid="EPH 1:22"/><verse number="23" style="v" sid="EPH 1:23"/>እርሷም ሁሉን ነገር በሁሉም ረገድ የሚሞላው፣ የእርሱ ሙላት የሆነች አካሉ ናት።<verse eid="EPH 1:23"/></para>
  <chapter eid="EPH 1"/>
  <chapter number="2" style="c" sid="EPH 2"/>
  <para style="s1">በክርስቶስ ሕያው መሆን</para>
  <para style="p">
    <verse number="1" style="v" sid="EPH 2:1"/>እናንተ በበደላችሁና በኀጢአታችሁ ምክንያት ሙታን ነበራችሁ፤ <verse eid="EPH 2:1"/><verse number="2" style="v" sid="EPH 2:2"/>በዚህም፣ የዓለምን ክፉ መንገድ ተከትላችሁ፣ በአየር ላይ ላሉት መንፈሳውያን ኀይላት ገዥ ለሆነውና አሁንም ለእግዚአብሔር በማይታዘዙት ሰዎች ላይ ለሚሠራው መንፈስ እየታዘዛችሁ ትኖሩ ነበር። <verse eid="EPH 2:2"/><verse number="3" style="v" sid="EPH 2:3"/>እኛ ሁላችን በአንድ ወቅት የሥጋችንን ምኞት<note caller="+" style="f"><char style="fr" closed="false">2፥3 </char><char style="ft" closed="false">ወይም </char><char style="fqa" closed="false">የአሮጌውን ባሕርይ ፈቃድ</char></note> እያረካን፣ መንገዱንም እየተከተልን በመካከላቸው እንኖር ነበር፤ እንደ ሌሎቹም የቍጣ ልጆች ነበርን። <verse eid="EPH 2:3"/><verse number="4" style="v" sid="EPH 2:4"/>ነገር ግን በምሕረቱ ባለጠጋ የሆነ እግዚአብሔር ለእኛ ካለው ከታላቅ ፍቅሩ የተነሣ፣ <verse eid="EPH 2:4"/><verse number="5" style="v" sid="EPH 2:5"/>በበደላችን ሙታን ሆነን ሳለ፣ በክርስቶስ ሕያዋን አደረገን፤ የዳናችሁት በጸጋ ነው። <verse eid="EPH 2:5"/><verse number="6" style="v" sid="EPH 2:6"/>እግዚአብሔርም ከክርስቶስ ጋር አስነሣን፤ በክርስቶስ ኢየሱስ በሰማያዊ ስፍራ ከእርሱ ጋር አስቀመጠን፤ <verse eid="EPH 2:6"/><verse number="7" style="v" sid="EPH 2:7"/>ይኸውም በሚመጣው ዘመን በክርስቶስ ኢየሱስ በቸርነቱ የገለጠልንን ወደር የሌለውን የጸጋውን ባለጠግነት ያሳይ ዘንድ ነው፤ <verse eid="EPH 2:7"/><verse number="8" style="v" sid="EPH 2:8"/>በእምነት፣ በጸጋ ድናችኋልና፤ ይህም የእግዚአብሔር ስጦታ ነው እንጂ ከእናንተ አይደለም፤ <verse eid="EPH 2:8"/><verse number="9" style="v" sid="EPH 2:9"/>ማንም እንዳይመካ በሥራ አይደለም፤ <verse eid="EPH 2:9"/><verse number="10" style="v" sid="EPH 2:10"/>ምክንያቱም፣ እግዚአብሔር አስቀድሞ ያዘጋጀልንን መልካም ሥራ እንድንሠራ በክርስቶስ ኢየሱስ የተፈጠርን የእግዚአብሔር እጅ ሥራዎች ነን።<verse eid="EPH 2:10"/></para>
  <para style="s1">በክርስቶስ አንድ መሆን</para>
  <para style="p">
    <verse number="11" style="v" sid="EPH 2:11"/>ስለዚህ እናንተ ቀድሞ በትውልድ አሕዛብ የሆናችሁ፣ በአካል ላይ በሰው እጅ ከተደረገው የተነሣ፣ ራሳቸውን “ተገርዘናል” በሚሉት፣ “ያልተገረዙ” የተባላችሁ ያን አስታውሱ፤ <verse eid="EPH 2:11"/><verse number="12" style="v" sid="EPH 2:12"/>በዚያን ዘመን ከክርስቶስ ተለይታችሁ፣ ከእስራኤል ወገንነት ርቃችሁ፣ ለኪዳኑም ተስፋ ባዕዳን ሆናችሁ፣ በዓለም ላይ ያለ ተስፋና ያለ እግዚአብሔር እንደ ነበራችሁ አስታውሱ። <verse eid="EPH 2:12"/><verse number="13" style="v" sid="EPH 2:13"/>አሁን ግን እናንተ ቀድሞ ርቃችሁ የነበራችሁ፣ በክርስቶስ ኢየሱስ ሆናችሁ በክርስቶስ ደም አማካይነት ቀርባችኋል።<verse eid="EPH 2:13"/></para>
  <para style="p">
    <verse number="14" style="v" sid="EPH 2:14"/>ሁለቱን አንድ ያደረገ፣ የሚለያየውንም የጥል ግድግዳ ያፈረሰ ሰላማችን እርሱ ራሱ ነውና፤ <verse eid="EPH 2:14"/><verse number="15" style="v" sid="EPH 2:15"/>ሕግንም፣ ከትእዛዞቹና ከሥርዐቱ ጋር በሥጋው ሻረ። ዐላማውም ከሁለቱ አንድን አዲስ ሰው በራሱ ፈጥሮ ሰላምን ለማድረግ ነው። <verse eid="EPH 2:15"/><verse number="16" style="v" sid="EPH 2:16"/>ጥልን በገደለበት በመስቀሉም ሁለቱን በዚህ በአንድ አካል ከእግዚአብሔር ጋር አስታረቀ። <verse eid="EPH 2:16"/><verse number="17" style="v" sid="EPH 2:17"/>መጥቶም ርቃችሁ ለነበራችሁት ለእናንተ፣ ቀርበው ለነበሩትም ለእነርሱ ሰላምን ሰበከ፤ <verse eid="EPH 2:17"/><verse number="18" style="v" sid="EPH 2:18"/>ሁላችንም በእርሱ አማካይነት በአንዱ መንፈስ ወደ አብ መቅረብ እንችላለንና።<verse eid="EPH 2:18"/></para>
  <para style="p">
    <verse number="19" style="v" sid="EPH 2:19"/>ከዚህ የተነሣ እናንተ ከቅዱሳን ጋር የአንድ አገር ዜጋ፣ የእግዚአብሔርም ቤተ ሰብ አባል ናችሁ እንጂ፣ ከእንግዲህ ወዲህ መጻተኞችና እንግዶች አይደላችሁም። <verse eid="EPH 2:19"/><verse number="20" style="v" sid="EPH 2:20"/>በሐዋርያትና በነቢያት መሠረት ላይ ታንጻችኋል፤ የማእዘኑ ራስ ድንጋይም ክርስቶስ ኢየሱስ ራሱ ነው፤ <verse eid="EPH 2:20"/><verse number="21" style="v" sid="EPH 2:21"/>በእርሱ ሕንጻ ሁሉ አንድ ላይ ተገጣጥሞ በጌታ ቅዱስ ቤተ መቅደስ እንዲሆን ያድጋል። <verse eid="EPH 2:21"/><verse number="22" style="v" sid="EPH 2:22"/>እናንተም ደግሞ እግዚአብሔር በመንፈሱ የሚኖርበት ማደሪያ ትሆኑ ዘንድ አብራችሁ እየተገነባችሁ ነው።<verse eid="EPH 2:22"/></para>
  <chapter eid="EPH 2"/>
  <chapter number="3" style="c" sid="EPH 3"/>
  <para style="s1">ለአሕዛብ ሐዋርያ የሆነው ጳውሎስ</para>
  <para style="p">
    <verse number="1" style="v" sid="EPH 3:1"/>በዚህም ምክንያት እኔ ጳውሎስ ለእናንተ ለአሕዛብ የክርስቶስ ኢየሱስ እስረኛ ሆኛለሁ።<verse eid="EPH 3:1"/></para>
  <para style="p">
    <verse number="2" style="v" sid="EPH 3:2"/>ለእናንተ ጥቅም ሲባል ስለ ተሰጠኝ የእግዚአብሔር ጸጋ መጋቢነት በርግጥ ሰምታችኋል፤ <verse eid="EPH 3:2"/><verse number="3" style="v" sid="EPH 3:3"/>ቀደም ሲል በዐጭሩ እንደ ጻፍሁት፣ በመገለጥ እንዳውቀው የተደረገው ምስጢር ይህ ነው። <verse eid="EPH 3:3"/><verse number="4" style="v" sid="EPH 3:4"/>እንግዲህ ይህን ስታነብቡ፣ የክርስቶስን ምስጢር እንዴት እንደማስተውል ለመረዳት ትችላላችሁ። <verse eid="EPH 3:4"/><verse number="5" style="v" sid="EPH 3:5"/>ይህም ምስጢር አሁን ለቅዱሳኑ ሐዋርያትና ነቢያት የተገለጠውን ያህል ባለፉት ዘመናት ለነበሩ ሰዎች አልተገለጠም ነበር። <verse eid="EPH 3:5"/><verse number="6" style="v" sid="EPH 3:6"/>ይህም ምስጢር አሕዛብ በወንጌል አማካይነት ከእስራኤል ጋር አብረው ወራሾች፣ አብረው የአንዱ አካል ብልቶች እንዲሁም በክርስቶስ ኢየሱስ በሆነው ተስፋ አብረው ተካፋይ መሆናቸው ነው።<verse eid="EPH 3:6"/></para>
  <para style="p">
    <verse number="7" style="v" sid="EPH 3:7"/>እኔም በኀይሉ አሠራር በተሰጠኝ በእግዚአብሔር የጸጋ ስጦታ የዚህ ወንጌል አገልጋይ ሆኛለሁ። <verse eid="EPH 3:7"/><verse number="8" style="v" sid="EPH 3:8"/>ምንም እንኳ ከቅዱሳን ሁሉ ያነስሁ ብሆንም፣ የማይመረመረውን የክርስቶስን ባለጠግነት ለአሕዛብ እሰብክ ዘንድ ይህ ጸጋ ለእኔ ተሰጠኝ። <verse eid="EPH 3:8"/><verse number="9" style="v" sid="EPH 3:9"/>እንዲሁም ሁሉን በፈጠረ በእግዚአብሔር ላለፉት ዘመናት የተሰወረውን የዚህን ምስጢር አሠራር ለሁሉም እገልጥ ዘንድ ተሰጠኝ። <verse eid="EPH 3:9"/><verse number="10" style="v" sid="EPH 3:10"/>ሐሳቡም በአሁኑ ዘመን በቤተ ክርስቲያን አማካይነት ብዙ ገጽታ ያለው የእግዚአብሔር ጥበብ በሰማያዊ ስፍራ ላሉት አለቆችና ባለሥልጣናት ይታወቅ ዘንድ ነው፤ <verse eid="EPH 3:10"/><verse number="11" style="v" sid="EPH 3:11"/>ይህም በክርስቶስ ኢየሱስ በጌታችን በፈጸመው ዘላለማዊ ዕቅዱ መሠረት ነው። <verse eid="EPH 3:11"/><verse number="12" style="v" sid="EPH 3:12"/>በእርሱና በእርሱ ላይ ባለን እምነት አማካይነት፣ በነጻነትና በልበ ሙሉነት ወደ እግዚአብሔር መቅረብ እንችላለን። <verse eid="EPH 3:12"/><verse number="13" style="v" sid="EPH 3:13"/>ስለዚህ ክብራችሁ በሆነው ስለ እናንተ በደረሰብኝ መከራ ተስፋ እንዳትቈርጡ ዐደራ እላችኋለሁ።<verse eid="EPH 3:13"/></para>
  <para style="s1">ለኤፌሶን ክርስቲያኖች የተደረገ ጸሎት</para>
  <para style="p">
    <verse number="14" style="v" sid="EPH 3:14"/>በዚህም ምክንያት በአብ ፊት እንበረከካለሁ፤ <verse eid="EPH 3:14"/><verse number="15" style="v" sid="EPH 3:15"/>ከእርሱም በሰማይና በምድር ያለ ቤተ ሰብ ሁሉ ስያሜ<note caller="+" style="f"><char style="fr" closed="false">3፥15 </char><char style="ft" closed="false">ወይም </char><char style="fqa" closed="false">አባትነት ሁሉ</char></note> ያገኛል። <verse eid="EPH 3:15"/><verse number="16" style="v" sid="EPH 3:16"/>በውስጥ ሰውነታችሁ እንድትጠነክሩ፣ ከክብሩ ባለጠግነት በመንፈሱ በኩል ኀይል እንዲሰጣችሁ እጸልያለሁ፤ <verse eid="EPH 3:16"/><verse number="17" style="v" sid="EPH 3:17"/>ይኸውም በእምነት ክርስቶስ በልባችሁ እንዲያድር ነው። ደግሞም ሥር ሰድዳችሁ፣ በፍቅር ታንጻችሁ፣ <verse eid="EPH 3:17"/><verse number="18" style="v" sid="EPH 3:18"/>የክርስቶስ ፍቅር ስፋቱ፣ ርዝመቱ፣ ከፍታውና ጥልቀቱ ምን ያህል እንደ ሆነ፣ ከቅዱሳን ሁሉ ጋር የመገንዘብ ኀይልን እንድታገኙ ነው። <verse eid="EPH 3:18"/><verse number="19" style="v" sid="EPH 3:19"/>እስከ እግዚአብሔር ሙላት ሁሉ ልክ ደርሳችሁ እንድትሞሉ፣ ከመታወቅ በላይ የሆነውን የክርስቶስን ፍቅር ታውቁም ዘንድ ነው።<verse eid="EPH 3:19"/></para>
  <para style="p">
    <verse number="20" style="v" sid="EPH 3:20"/>እንግዲህ በእኛ ውስጥ እንደሚሠራው እንደ ኀይሉ መጠን፣ ከምንለምነው ወይም ከምናስበው ሁሉ በላይ እጅግ አብልጦ ማድረግ ለሚቻለው፣ <verse eid="EPH 3:20"/><verse number="21" style="v" sid="EPH 3:21"/>በቤተ ክርስቲያን እንዲሁም በክርስቶስ ኢየሱስ፣ በዘመናት ሁሉ ከዘላለም እስከ ዘላለም ለእርሱ ክብር ይሁን፤ አሜን።<verse eid="EPH 3:21"/></para>
  <chapter eid="EPH 3"/>
  <chapter number="4" style="c" sid="EPH 4"/>
  <para style="s1">በክርስቶስ አካል ያለ አንድነት</para>
  <para style="p">
    <verse number="1" style="v" sid="EPH 4:1"/>እንግዲህ በጌታ እስረኛ የሆንሁ እኔ፣ ለተቀበላችሁት ጥሪ የሚገባ ኑሮ ትኖሩ ዘንድ እለምናችኋለሁ። <verse eid="EPH 4:1"/><verse number="2" style="v" sid="EPH 4:2"/>ፍጹም ትሑታንና ገሮች ሁኑ፤ እርስ በርሳችሁም በፍቅር እየተቻቻላችሁ ትዕግሥተኞች ሁኑ። <verse eid="EPH 4:2"/><verse number="3" style="v" sid="EPH 4:3"/>በሰላም ማሰሪያ የመንፈስን አንድነት ለመጠበቅ ትጉ። <verse eid="EPH 4:3"/><verse number="4" style="v" sid="EPH 4:4"/>በተጠራችሁ ጊዜ ወደ አንድ ተስፋ እንደ ተጠራችሁ ሁሉ አንድ አካልና አንድ መንፈስ አለ፤ <verse eid="EPH 4:4"/><verse number="5" style="v" sid="EPH 4:5"/>አንድ ጌታ፣ አንድ እምነትና አንድ ጥምቀት አለ፤ <verse eid="EPH 4:5"/><verse number="6" style="v" sid="EPH 4:6"/>ከሁሉም በላይ የሆነ፣ በሁሉም የሚሠራ፣ በሁሉ የሚኖር የሁሉም አባት የሆነ አንድ አምላክ አለ።<verse eid="EPH 4:6"/></para>
  <para style="p">
    <verse number="7" style="v" sid="EPH 4:7"/>ነገር ግን ክርስቶስ በወሰነው መጠን ለእያንዳንዳችን ጸጋ ተሰጥቶናል። <verse eid="EPH 4:7"/><verse number="8" style="v" sid="EPH 4:8"/>ስለዚህም እንዲህ ይላል፤</para>
  <para style="q1" vid="EPH 4:8">“ወደ ላይ በወጣ ጊዜ፣</para>
  <para style="q2" vid="EPH 4:8">ምርኮ ማረከ፤</para>
  <para style="q2" vid="EPH 4:8">ለሰዎችም ስጦታን ሰጠ።”<verse eid="EPH 4:8"/></para>
  <para style="m">
    <verse number="9" style="v" sid="EPH 4:9"/>ታዲያ፣ “ወደ ላይ ወጣ” ማለት ደግሞ ወደ ምድር ታችኛው ክፍል<note caller="+" style="f"><char style="fr" closed="false">4፥9 </char><char style="ft" closed="false">ወይም </char><char style="fqa" closed="false">ወደ ምድር ጥልቀት እንደ ብርሃን ልጆች መኖር</char></note> ወረደ ማለት ካልሆነ በቀር ምን ማለት ነው? <verse eid="EPH 4:9"/><verse number="10" style="v" sid="EPH 4:10"/>ወደ ታች የወረደውም፣ መላውን ፍጥረተ ዓለም ይሞላ ዘንድ ከሰማያት ሁሉ በላይ የወጣው እርሱ ራሱ ነው። <verse eid="EPH 4:10"/><verse number="11" style="v" sid="EPH 4:11"/>አንዳንዶቹ ሐዋርያት፣ አንዳንዶቹ ነቢያት፣ አንዳንዶቹም ወንጌል ሰባኪዎች፣ ሌሎቹ ደግሞ እረኞችና አስተማሪዎች ይሆኑ ዘንድ የሰጠ እርሱ ነው፤ <verse eid="EPH 4:11"/><verse number="12" style="v" sid="EPH 4:12"/>ይኸውም የክርስቶስ አካል ይገነባ ዘንድ፣ ቅዱሳንን ለአገልግሎት ሥራ ለማዘጋጀት ሲሆን፣ <verse eid="EPH 4:12"/><verse number="13" style="v" sid="EPH 4:13"/>ይህም የሚሆነው፣ ሁላችንም የእግዚአብሔርን ልጅ በማመንና በማወቅ ወደሚገኘው አንድነት በመምጣትና ሙሉ ሰው በመሆን፣ በክርስቶስ ወዳለው ፍጹምነት ደረጃ እስከምንደርስ ነው።<verse eid="EPH 4:13"/></para>
  <para style="p">
    <verse number="14" style="v" sid="EPH 4:14"/>ከእንግዲህ በማዕበል ወደ ፊትና ወደ ኋላ እየተነዳን፣ በልዩ ልዩ ዐይነት የትምህርት ነፋስ፣ በሰዎችም ረቂቅ ተንኰልና ማታለል ወዲያና ወዲህ እየተንገዋለልን ሕፃናት አንሆንም። <verse eid="EPH 4:14"/><verse number="15" style="v" sid="EPH 4:15"/>ይልቁንም እውነትን በፍቅር እየተናገርን፣ ራስ ወደ ሆነው ወደ እርሱ በነገር ሁሉ እናድጋለን፤ እርሱም ክርስቶስ ነው፤ <verse eid="EPH 4:15"/><verse number="16" style="v" sid="EPH 4:16"/>ከእርሱም የተነሣ፣ አካል ሁሉ በሚያገናኘው ጅማት እየተያያዘና እየተጋጠመ፣ እያንዳንዱ ክፍል የራሱን ሥራ እያከናወነ በፍቅር ያድጋል፤ ራሱንም ያንጻል።<verse eid="EPH 4:16"/></para>
  <para style="s1">እንደ ብርሃን ልጆች መኖር</para>
  <para style="p">
    <verse number="17" style="v" sid="EPH 4:17"/>ስለዚህ ይህን እነግራችኋለሁ፤ በጌታም ዐደራ እላለሁ፤ በአስተሳሰባቸው ከንቱነት እንደሚኖሩት እንደ አሕዛብ ልትመላለሱ አይገባም። <verse eid="EPH 4:17"/><verse number="18" style="v" sid="EPH 4:18"/>እነርሱ ከልባቸው መደንደን የተነሣ ስለማያስተውሉ ልቦናቸው ጨልሟል፤ ከእግዚአብሔርም ሕይወት ተለይተዋል። <verse eid="EPH 4:18"/><verse number="19" style="v" sid="EPH 4:19"/>ኅሊናቸው ስለ ደነዘዘ በማይረካ ምኞት፣ በርኩሰት ሁሉ እንዳሻቸው ለመኖር ቅጥ ለሌለው ብልግና ራሳቸውን አሳልፈው ሰጥተዋል።<verse eid="EPH 4:19"/></para>
  <para style="p">
    <verse number="20" style="v" sid="EPH 4:20"/>እናንተ ግን ክርስቶስን ያወቃችሁት እንደዚህ ባለ መንገድ አይደለም፤ <verse eid="EPH 4:20"/><verse number="21" style="v" sid="EPH 4:21"/>በርግጥ ስለ እርሱ ሰምታችኋል፤ በኢየሱስም እንዳለው እውነት በእርሱ ተምራችኋል። <verse eid="EPH 4:21"/><verse number="22" style="v" sid="EPH 4:22"/>ቀድሞ ስለ ነበራችሁበት ሕይወትም፣ በሚያታልል ምኞቱ የጐደፈውን አሮጌ ሰውነታችሁን አውልቃችሁ እንድትጥሉ ተምራችኋል፤ <verse eid="EPH 4:22"/><verse number="23" style="v" sid="EPH 4:23"/>ደግሞም በአእምሯችሁ መንፈስ እንድትታደሱ፣ <verse eid="EPH 4:23"/><verse number="24" style="v" sid="EPH 4:24"/>እውነተኛ በሆነው ጽድቅ እንዲሁም ቅድስና እግዚአብሔርን እንዲመስል የተፈጠረውን አዲሱን ሰው እንድትለብሱ ነው።<verse eid="EPH 4:24"/></para>
  <para style="p">
    <verse number="25" style="v" sid="EPH 4:25"/>ስለዚህ ውሸትን አስወግዳችሁ፣ እያንዳንዳችሁ ከባልንጀራችሁ ጋር እውነትን ተነጋገሩ፤ ሁላችንም የአንድ አካል ብልቶች ነንና። <verse eid="EPH 4:25"/><verse number="26" style="v" sid="EPH 4:26"/>ተቈጡ፤ ነገር ግን ኀጢአት አትሥሩ፤ በቍጣችሁ ላይ ፀሓይ አይግባ፤ <verse eid="EPH 4:26"/><verse number="27" style="v" sid="EPH 4:27"/>ለዲያብሎስም ስፍራ አትስጡት። <verse eid="EPH 4:27"/><verse number="28" style="v" sid="EPH 4:28"/>ይሰርቅ የነበረ ከእንግዲህ አይስረቅ፤ ነገር ግን ለተቸገሩት የሚያካፍለው ነገር እንዲኖረው በገዛ እጆቹ በጎ የሆነውን እየሠራ ለማግኘት ይድከም።<verse eid="EPH 4:28"/></para>
  <para style="p">
    <verse number="29" style="v" sid="EPH 4:29"/>እንደ አስፈላጊነቱ ሌሎችን የሚያንጽና ሰሚዎችን የሚጠቅም ቃል እንጂ የማይረባ ቃል ከአፋችሁ አይውጣ። <verse eid="EPH 4:29"/><verse number="30" style="v" sid="EPH 4:30"/>ለቤዛ ቀን የታተማችሁበትን ቅዱሱን የእግዚአብሔር መንፈስ አታሳዝኑ። <verse eid="EPH 4:30"/><verse number="31" style="v" sid="EPH 4:31"/>መራርነትን ሁሉ፣ ቍጣና ንዴትን፣ ጭቅጭቅና ስድብን ከማንኛውም ክፋት ጋር ከእናንተ ዘንድ አስወግዱ። <verse eid="EPH 4:31"/><verse number="32" style="v" sid="EPH 4:32"/>እግዚአብሔር በክርስቶስ ይቅር እንዳላችሁ፣ እናንተም ይቅር ተባባሉ፤ እርስ በርሳችሁ ቸሮችና ርኅሩኆች ሁኑ።<verse eid="EPH 4:32"/></para>
  <chapter eid="EPH 4"/>
  <chapter number="5" style="c" sid="EPH 5"/>
  <para style="nb">
    <verse number="1" style="v" sid="EPH 5:1"/>እንግዲህ እንደ ተወደዱ ልጆች እግዚአብሔርን ምሰሉ፤ <verse eid="EPH 5:1"/><verse number="2" style="v" sid="EPH 5:2"/>ክርስቶስ እንደ ወደደን ራሱንም ስለ እኛ መልካም መዐዛ ያለው መባና መሥዋዕት አድርጎ ለእግዚአብሔር እንደ ሰጠ እናንተም በፍቅር ተመላለሱ።<verse eid="EPH 5:2"/></para>
  <para style="p">
    <verse number="3" style="v" sid="EPH 5:3"/>ማንኛውም የዝሙት ወይም የርኩሰት ወይም የሥሥት ነገር ከቶ በመካከላችሁ አይነሣ፤ ይህ ቅዱስ ለሆነው ለእግዚአብሔር ሕዝብ አይገባምና። <verse eid="EPH 5:3"/><verse number="4" style="v" sid="EPH 5:4"/>የሚያሳፍርና ተራ የሆነ ንግግር፣ ዋዛ ፈዛዛም ለእናንተ ስለማይገባ በመካከላችሁ አይኑር፤ ይልቁንስ የምታመሰግኑ ሁኑ። <verse eid="EPH 5:4"/><verse number="5" style="v" sid="EPH 5:5"/>ደግሞም ይህን ዕወቁ፤ ማንም አመንዝራ ወይም ርኩስ ወይም ስግብግብ፣ ይኸውም ጣዖት አምላኪ በክርስቶስና በእግዚአብሔር መንግሥት<note caller="+" style="f"><char style="fr" closed="false">5፥5 </char><char style="ft" closed="false">ወይም </char><char style="fqa" closed="false">የክርስቶስና የእግዚአብሔር መንግሥት በሆነው</char></note> ርስት የለውም። <verse eid="EPH 5:5"/><verse number="6" style="v" sid="EPH 5:6"/>ማንም በከንቱ ንግግር አያታልላችሁ፤ ምክንያቱም የእግዚአብሔር ቍጣ በማይታዘዙ ልጆች ላይ የሚመጣው በእንደዚህ ዐይነት ነገር ነው። <verse eid="EPH 5:6"/><verse number="7" style="v" sid="EPH 5:7"/>ስለዚህ እንዲህ ካሉ ጋር አትተባበሩ።<verse eid="EPH 5:7"/></para>
  <para style="p">
    <verse number="8" style="v" sid="EPH 5:8"/>ቀድሞ ጨለማ ነበራችሁ፤ አሁን ግን በጌታ ብርሃን ናችሁ። እንደ ብርሃን ልጆች ኑሩ፤ <verse eid="EPH 5:8"/><verse number="9" style="v" sid="EPH 5:9"/>የብርሃኑ ፍሬ በበጎነት፣ በጽድቅና በእውነት ሁሉ ዘንድ ነውና። <verse eid="EPH 5:9"/><verse number="10" style="v" sid="EPH 5:10"/>እንዲሁም ጌታን ደስ የሚያሰኘውን ፈልጉ። <verse eid="EPH 5:10"/><verse number="11" style="v" sid="EPH 5:11"/>ፍሬ ከሌለው ከጨለማ ሥራ ጋር ምንም ዐይነት ግንኙነት አይኑራችሁ፤ ይልቁን ግለጡት፤ <verse eid="EPH 5:11"/><verse number="12" style="v" sid="EPH 5:12"/>በድብቅ የሚሠሩትን ነገር መናገር ራሱ አሳፋሪ ነውና። <verse eid="EPH 5:12"/><verse number="13" style="v" sid="EPH 5:13"/>ብርሃን የበራበት ነገር ሁሉ ግልጽ ሆኖ ይታያል፤ <verse eid="EPH 5:13"/><verse number="14" style="v" sid="EPH 5:14"/>ምክንያቱም ሁሉን ነገር እንዲታይ የሚያደርገው ብርሃን ነውና፤ ስለዚህም፣</para>
  <para style="q1" vid="EPH 5:14">“አንተ የተኛህ ንቃ፤</para>
  <para style="q2" vid="EPH 5:14">ከሙታን ተነሣ፤</para>
  <para style="q2" vid="EPH 5:14">ክርስቶስም ያበራልሃል” ተብሏል።<verse eid="EPH 5:14"/></para>
  <para style="p">
    <verse number="15" style="v" sid="EPH 5:15"/>እንግዲህ ጥበብ እንደሌላቸው ሳይሆን እንደ ጥበበኞች እንዴት እንደምትኖሩ ተጠንቀቁ። <verse eid="EPH 5:15"/><verse number="16" style="v" sid="EPH 5:16"/>ቀኖቹ ክፉ ናቸውና ዘመኑን በሚገባ ዋጁ። <verse eid="EPH 5:16"/><verse number="17" style="v" sid="EPH 5:17"/>ስለዚህ ሞኞች አትሁኑ፤ የጌታ ፈቃድ ምን እንደ ሆነ አስተውሉ እንጂ። <verse eid="EPH 5:17"/><verse number="18" style="v" sid="EPH 5:18"/>በመንፈስ ተሞሉ እንጂ በወይን ጠጅ አትስከሩ፤ ይህ ብክነት ነውና። <verse eid="EPH 5:18"/><verse number="19" style="v" sid="EPH 5:19"/>በመዝሙርና በውዳሴ፣ በመንፈሳዊም ዝማሬ እርስ በርሳችሁ ተነጋገሩ፤ በልባችሁ ለጌታ ተቀኙ፤ አዚሙም። <verse eid="EPH 5:19"/><verse number="20" style="v" sid="EPH 5:20"/>በዚህም እግዚአብሔር አብን በጌታችን በኢየሱስ ክርስቶስ ስም ስለ ሁሉ ነገር ሁልጊዜ አመስግኑ።<verse eid="EPH 5:20"/></para>
  <para style="p">
    <verse number="21" style="v" sid="EPH 5:21"/>ለክርስቶስ ካላችሁ አክብሮታዊ ፍርሀት የተነሣ አንዳችሁ ለአንዳችሁ ተገዙ።<verse eid="EPH 5:21"/></para>
  <para style="s1">ባልና ሚስት</para>
  <para style="sr">
    <ref loc="EPH 5:22-6:9">5፥22–6፥9</ref> ተጓ ምብ – <char style="xt"><ref loc="COL 3:18-4:1">ቈላ 3፥18–4፥1</ref></char></para>
  <para style="p">
    <verse number="22" style="v" sid="EPH 5:22"/>ሚስቶች ሆይ፤ ለጌታ እንደምትገዙ ለባሎቻችሁም ተገዙ <verse eid="EPH 5:22"/><verse number="23" style="v" sid="EPH 5:23"/>ክርስቶስ፣ አካሉ ለሆነችውና አዳኟ ለሆናት ቤተ ክርስቲያን ራስ እንደ ሆነ ሁሉ፣ ባልም የሚስቱ ራስ ነውና። <verse eid="EPH 5:23"/><verse number="24" style="v" sid="EPH 5:24"/>እንግዲህ ቤተ ክርስቲያን ለክርስቶስ እንደምትገዛ፣ ሚስቶችም ለባሎቻቸው በማንኛውም ነገር እንደዚሁ መገዛት ይገባቸዋል።<verse eid="EPH 5:24"/></para>
  <para style="p">
    <verse number="25" style="v" sid="EPH 5:25"/>ባሎች ሆይ፤ ክርስቶስ ቤተ ክርስቲያንን እንደ ወደዳትና ራሱንም ስለ እርሷ አሳልፎ እንደ ሰጠ፣ እናንተም ሚስቶቻችሁን ውደዱ፤ <verse eid="EPH 5:25"/><verse number="26" style="v" sid="EPH 5:26"/>በቃሉ አማካይነት በውሃ ዐጥቦ በማንጻት እንድትቀደስ፣ <verse eid="EPH 5:26"/><verse number="27" style="v" sid="EPH 5:27"/>እንዲሁም ጕድፍ ወይም የፊት መጨማደድ ወይም አንዳች እንከን ሳይገኝባት ቅድስትና ነውር አልባ የሆነች ክብርት ቤተ ክርስቲያን አድርጎ ለራሱ ሊያቀርባት ነው። <verse eid="EPH 5:27"/><verse number="28" style="v" sid="EPH 5:28"/>ባሎችም እንደዚሁ ሚስቶቻቸውን እንደ ገዛ ሥጋቸው መውደድ ይገባቸዋል። ሚስቱን የሚወድድ ራሱን ይወድዳል። <verse eid="EPH 5:28"/><verse number="29" style="v" sid="EPH 5:29"/>የገዛ ሥጋውን የሚጠላ ማንም የለም፤ ይመግበዋል፤ ይንከባከበዋል፤ ክርስቶስም ለቤተ ክርስቲያን ያደረገው ልክ እንደዚሁ ነው፤ <verse eid="EPH 5:29"/><verse number="30" style="v" sid="EPH 5:30"/>እኛ የክርስቶስ አካል ብልቶች ነንና። <verse eid="EPH 5:30"/><verse number="31" style="v" sid="EPH 5:31"/>“ስለዚህም ሰው አባቱንና እናቱን ይተዋል፤ ከሚስቱም ጋር አንድ ይሆናል፤ ሁለቱም አንድ ሥጋ ይሆናሉ”። <verse eid="EPH 5:31"/><verse number="32" style="v" sid="EPH 5:32"/>ይህ ጥልቅ ምስጢር ነው፤ እኔም ይህን ስለ ክርስቶስና ስለ ቤተ ክርስቲያን እናገራለሁ። <verse eid="EPH 5:32"/><verse number="33" style="v" sid="EPH 5:33"/>ሆኖም ከእናንተ እያንዳንዱ ሚስቱን እንደ ራሱ አድርጎ ይውደድ፤ ሚስትም ባሏን ታክብር።<verse eid="EPH 5:33"/></para>
  <chapter eid="EPH 5"/>
  <chapter number="6" style="c" sid="EPH 6"/>
  <para style="s1">ወላጆችና ልጆች</para>
  <para style="p">
    <verse number="1" style="v" sid="EPH 6:1"/>ልጆች ሆይ፤ ለወላጆቻችሁ በጌታ ታዘዙ፤ ይህ ተገቢ ነውና። <verse eid="EPH 6:1"/><verse number="2" style="v" sid="EPH 6:2"/>“አባትህንና እናትህን አክብር” በሚለው ቀዳሚ ትእዛዝ ውስጥ ያለው ተስፋ፣ <verse eid="EPH 6:2"/><verse number="3" style="v" sid="EPH 6:3"/>“መልካም እንዲሆንልህ፣ ዕድሜህም በምድር ላይ እንዲረዝም” የሚል ነው።<verse eid="EPH 6:3"/></para>
  <para style="p">
    <verse number="4" style="v" sid="EPH 6:4"/>አባቶች ሆይ፤ እናንተም ልጆቻችሁን አታስቈጧቸው፤ ነገር ግን በጌታ ምክርና ተግሣጽ አሳድጓቸው።<verse eid="EPH 6:4"/></para>
  <para style="s1">ጌቶችና ባሪያዎች</para>
  <para style="p">
    <verse number="5" style="v" sid="EPH 6:5"/>ባሪያዎች ሆይ፤ ለክርስቶስ እንደምትታዘዙ፣ በምድር ጌቶቻችሁ ለሆኑት በአክብሮትና በፍርሀት፣ በልብ ቅንነትም ታዘዙ፤ <verse eid="EPH 6:5"/><verse number="6" style="v" sid="EPH 6:6"/>ለታይታና ከእነርሱ ሙገሳን ለማግኘት ሳይሆን፣ እንደ ክርስቶስ ባሪያዎች የእግዚአብሔርን ፈቃድ ከልብ በመፈጸም ታዘዟቸው። <verse eid="EPH 6:6"/><verse number="7" style="v" sid="EPH 6:7"/>ሰውን ሳይሆን ጌታን እንደምታገለግሉ ሆናችሁ በሙሉ ልብ አገልግሉ፤ <verse eid="EPH 6:7"/><verse number="8" style="v" sid="EPH 6:8"/>ምክንያቱም ባሪያም ሆነ ነጻ ሰው ለሚያደርገው በጎ ነገር ሁሉ ሽልማቱን ከጌታ እንደሚቀበል ታውቃላችሁ።<verse eid="EPH 6:8"/></para>
  <para style="p">
    <verse number="9" style="v" sid="EPH 6:9"/>እናንተም ጌቶች ሆይ፤ ለባሮቻችሁ እንዲሁ አድርጉላቸው፤ የእነርሱም፣ የእናንተም ጌታ የሆነው በሰማይ እንዳለ፣ የሰውንም ፊት አይቶ እንደማያደላ ታውቃላችሁና አታስፈራሯቸው።<verse eid="EPH 6:9"/></para>
  <para style="s1">የእግዚአብሔር ጦር ዕቃ</para>
  <para style="p">
    <verse number="10" style="v" sid="EPH 6:10"/>በተረፈ በጌታና ብርቱ በሆነው ኀይሉ ጠንክሩ። <verse eid="EPH 6:10"/><verse number="11" style="v" sid="EPH 6:11"/>የዲያብሎስን የተንኰል ሥራ መቋቋም ትችሉ ዘንድ፣ የእግዚአብሔርን ሙሉ የጦር ዕቃ ልበሱ። <verse eid="EPH 6:11"/><verse number="12" style="v" sid="EPH 6:12"/>ምክንያቱም ተጋድሏችን ከሥጋና ከደም ጋር ሳይሆን ከዚህ ከጨለማ ዓለም ገዦች፣ ከሥልጣናትና ከኀይላት እንዲሁም በሰማያዊ ስፍራ ካሉ ከርኩሳን መናፍስት ሰራዊት ጋር ነው። <verse eid="EPH 6:12"/><verse number="13" style="v" sid="EPH 6:13"/>ክፉው ቀን ሲመጣ መቋቋም ትችሉ ዘንድ የእግዚአብሔርን ሙሉ የጦር ዕቃ ልበሱ፤ ሁሉን ከፈጸማችሁ በኋላ ጸንታችሁ መቆም ትችላላችሁና። <verse eid="EPH 6:13"/><verse number="14" style="v" sid="EPH 6:14"/>እንግዲህ ወገባችሁን በእውነት ዝናር ታጥቃችሁ፣ የጽድቅንም ጥሩር ለብሳችሁ፣ <verse eid="EPH 6:14"/><verse number="15" style="v" sid="EPH 6:15"/>በሰላም ወንጌል ዝግጁነት እግሮቻችሁ ተጫምተው ቁሙ። <verse eid="EPH 6:15"/><verse number="16" style="v" sid="EPH 6:16"/>ከእነዚህም ሁሉ ጋር፣ የሚንበለበሉትን የክፉውን ፍላጻዎች ሁሉ ልታጠፉ የምትችሉበትን የእምነትን ጋሻ አንሡ፤ <verse eid="EPH 6:16"/><verse number="17" style="v" sid="EPH 6:17"/>የመዳንን ራስ ቍር አድርጉ፤ የመንፈስንም ሰይፍ ያዙ፤ እርሱም የእግዚአብሔር ቃል ነው። <verse eid="EPH 6:17"/><verse number="18" style="v" sid="EPH 6:18"/>በሁሉ ዐይነት ጸሎትና ልመና፣ በማንኛውም ሁኔታ በመንፈስ ጸልዩ፤ ይህንም በማሰብ ንቁ፤ ስለ ቅዱሳንም ሁሉ በትጋት ልመና አቅርቡ።<verse eid="EPH 6:18"/></para>
  <para style="p">
    <verse number="19" style="v" sid="EPH 6:19"/>የወንጌልን ምስጢር ለመግለጥ አፌን በምከፍትበት ጊዜ ሁሉ በድፍረት እንድናገር ቃል ይሰጠኝ ዘንድ ጸልዩልኝ። <verse eid="EPH 6:19"/><verse number="20" style="v" sid="EPH 6:20"/>በሰንሰለት የታሰረ መልእክተኛ የሆንሁት ለዚሁ ነውና። ስለዚህ መናገር የሚገባኝን ያለ ፍርሀት እንድናገር ጸልዩልኝ።<verse eid="EPH 6:20"/></para>
  <para style="b"/>
  <para style="s1">የመጨረሻ ሰላምታ</para>
  <para style="p">
    <verse number="21" style="v" sid="EPH 6:21"/>በምን ሁኔታ እንዳለሁና ምን እንደማደርግ ታውቁ ዘንድ ተወዳጅ ወንድምና በጌታ ታማኝ አገልጋይ የሆነው ቲኪቆስ ሁሉንም ነገር ይነግራችኋል። <verse eid="EPH 6:21"/><verse number="22" style="v" sid="EPH 6:22"/>የእኛን ሁኔታ እንድታውቁና ልባችሁን እንዲያበረታ ለዚሁ ስል ወደ እናንተ ልኬዋለሁ።<verse eid="EPH 6:22"/></para>
  <para style="b"/>
  <para style="p">
    <verse number="23" style="v" sid="EPH 6:23"/>ከእግዚአብሔር አብ፣ ከጌታም ከኢየሱስ ክርስቶስ ሰላም፣ ፍቅርም ከእምነት ጋር ለወንድሞች ይሁን።<verse eid="EPH 6:23"/></para>
  <para style="b"/>
  <para style="p">
    <verse number="24" style="v" sid="EPH 6:24"/>ጌታችንን ኢየሱስ ክርስቶስን በማይጠፋ ፍቅር ለሚወድዱ ሁሉ ጸጋ ይሁን።<verse eid="EPH 6:24"/></para>
  <chapter eid="EPH 6"/>
</usx>
