<?xml version="1.0" encoding="UTF-8"?>
<usx version="3.0">
  <book code="2CO" style="id">- New Amharic Standard Version, 2020 Update</book>
  <para style="rem">Copyright © 2001 by Biblica, Inc.</para>
  <para style="h">2 ቆሮንቶስ</para>
  <para style="toc1">የሐዋርያው ጳውሎስ መልእክት ወደ ቆሮንቶስ ሰዎች – ሁለተኛ</para>
  <para style="toc2">2 ቆሮንቶስ</para>
  <para style="toc3">2ቆሮ</para>
  <para style="mt2">የሐዋርያው ጳውሎስ መልእክት ወደ</para>
  <para style="mt1">ቆሮንቶስ ሰዎች – ሁለተኛ</para>
  <chapter number="1" style="c" sid="2CO 1"/>
  <para style="p">
    <verse number="1" style="v" sid="2CO 1:1"/>በእግዚአብሔር ፈቃድ የክርስቶስ ኢየሱስ ሐዋርያ ከሆነው ከጳውሎስ፣ ከወንድማችንም ከጢሞቴዎስ፤</para>
  <para style="b" vid="2CO 1:1"/>
  <para style="p" vid="2CO 1:1">በቆሮንቶስ ላለችው ለእግዚአብሔር ቤተ ክርስቲያን እንዲሁም በመላው አካይያ ለሚኖሩ ቅዱሳን ሁሉ፤<verse eid="2CO 1:1"/></para>
  <para style="b"/>
  <para style="p">
    <verse number="2" style="v" sid="2CO 1:2"/>ከአባታችን ከእግዚአብሔር፣ ከጌታም ከኢየሱስ ክርስቶስ ጸጋና ሰላም ለእናንተ ይሁን።<verse eid="2CO 1:2"/></para>
  <para style="b"/>
  <para style="s1">የመጽናናት አምላክ</para>
  <para style="p">
    <verse number="3" style="v" sid="2CO 1:3"/>የርኅራኄ አባት፣ የመጽናናትም ሁሉ አምላክ የሆነው የጌታችን የኢየሱስ ክርስቶስ አምላክና አባት ይባረክ። <verse eid="2CO 1:3"/><verse number="4" style="v" sid="2CO 1:4"/>እኛ ራሳችን ከእግዚአብሔር በተቀበልነው መጽናናት፣ በመከራ ያሉትን ማጽናናት እንድንችል፣ እርሱ በመከራችን ሁሉ ያጽናናናል። <verse eid="2CO 1:4"/><verse number="5" style="v" sid="2CO 1:5"/>የክርስቶስ ሥቃይ በእኛ ላይ የመብዛቱን ያህል መጽናናታችንም በክርስቶስ በኩል ይበዛልናል። <verse eid="2CO 1:5"/><verse number="6" style="v" sid="2CO 1:6"/>መከራ ብንቀበል ስለ እናንተ መጽናናትና መዳን ነው። ብንጽናናም እኛ የተቀበልነውን መከራ በመቀበል በትዕግሥት እንድትጸኑ ስለ እናንተ መጽናናት ነው። <verse eid="2CO 1:6"/><verse number="7" style="v" sid="2CO 1:7"/>ስለ እናንተ ያለን ተስፋ ጽኑ ነው፤ ምክንያቱም በመከራችን እንደ ተካፈላችሁ ሁሉ በመጽናናታችንም እንደምትካፈሉ እናውቃለን።<verse eid="2CO 1:7"/></para>
  <para style="p">
    <verse number="8" style="v" sid="2CO 1:8"/>ወንድሞች ሆይ፤ በእስያ ስለ ደረሰብን መከራ እንድታውቁ እንወድዳለን፤ በሕይወት ለመኖር እንኳ ተስፋ እስከምንቈርጥ ድረስ ከዐቅማችን በላይ የሆነ ጽኑ መከራ ደርሶብን ነበር። <verse eid="2CO 1:8"/><verse number="9" style="v" sid="2CO 1:9"/>በርግጥም የሞት ፍርድ እንደ ተፈረደብን ይሰማን ነበር፤ ይህም የሆነው ሙታንን በሚያስነሣ በእግዚአብሔር እንድንታመን እንጂ፣ በራሳችን እንዳንታመን ነው። <verse eid="2CO 1:9"/><verse number="10" style="v" sid="2CO 1:10"/>እርሱ እንዲህ ካለው የሞት አደጋ አድኖናል፤ ያድነናልም፤ ወደ ፊትም ደግሞ እንደሚያድነን ተስፋችንን በእርሱ ላይ ጥለናል። <verse eid="2CO 1:10"/><verse number="11" style="v" sid="2CO 1:11"/>እናንተም በጸሎታችሁ ደግፉን፤ በብዙዎች ጸሎት ስለ ተሰጠን ስጦታ ብዙ ሰዎች ስለ እኛ<note caller="+" style="f"><char style="fr" closed="false">1፥11 </char><char style="ft" closed="false">ብዙ ቅጆች </char><char style="fqa" closed="false">እናንተ </char><char style="ft" closed="false">ይላሉ።</char></note> ምስጋና ያቀርባሉ።<verse eid="2CO 1:11"/></para>
  <para style="s1">ጳውሎስ ዕቅዱን ለወጠ</para>
  <para style="p">
    <verse number="12" style="v" sid="2CO 1:12"/>እንግዲህ ትምክሕታችን ይህ ነው፤ በዚህ ዓለም በተለይም ከእናንተ ጋር ባለን ግንኙነት፣ ከእግዚአብሔር በሆነ ቅድስናና ቅንነት እንደ ኖርን ኅሊናችን ይመሰክራል፤ ይህም በሰው ጥበብ ሳይሆን፣ በእግዚአብሔር ጸጋ ነው። <verse eid="2CO 1:12"/><verse number="13" style="v" sid="2CO 1:13"/>ልታነብቡት ወይም ልትረዱት የማትችሉትን ነገር አንጽፍላችሁም፤ ሁሉንም እንደምትረዱ ተስፋ አደርጋለሁ። <verse eid="2CO 1:13"/><verse number="14" style="v" sid="2CO 1:14"/>እናንተ በእኛ እንደምትመኩ ሁሉ እኛም በእናንተ እንደምንመካ አሁን የተረዳችሁን በከፊል ቢሆንም፣ በጌታ ኢየሱስ ቀን ሁሉን ትረዳላችሁ።<verse eid="2CO 1:14"/></para>
  <para style="p">
    <verse number="15" style="v" sid="2CO 1:15"/>በዚህ ርግጠኛ ስለ ነበርሁ በዕጥፍ እንድትጠቀሙ፣ በመጀመሪያ ልጐበኛችሁ ዐቅጄ ነበር። <verse eid="2CO 1:15"/><verse number="16" style="v" sid="2CO 1:16"/>ወደ መቄዶንያ ስሄድ እግረ መንገዴን ልጐበኛችሁና ከመቄዶንያም በእናንተ በኩል ተመልሼ ወደ ይሁዳ ስሄድ በጕዞዬ እንድትረዱኝ ዐቅጄ ነበር። <verse eid="2CO 1:16"/><verse number="17" style="v" sid="2CO 1:17"/>ይህን ሳቅድ በሚገባ ሳላስብ ያደረግሁት ይመስላችኋልን? ወይስ በዓለማዊ ልማድ አንዴ፣ “አዎን፣ አዎን” ወዲያው ደግሞ፣ “አይደለም፣ አይደለም” የምል ይመስላችኋልን?<verse eid="2CO 1:17"/></para>
  <para style="p">
    <verse number="18" style="v" sid="2CO 1:18"/>እግዚአብሔር ታማኝ እንደ ሆነ ሁሉ፣ ለእናንተ የምንናገረው ቃላችን፣ “አዎን” እና “አይደለም” ሊሆን አይችልም፤ <verse eid="2CO 1:18"/><verse number="19" style="v" sid="2CO 1:19"/>ምክንያቱም እኔም ሆንሁ ሲላስና<note caller="+" style="f"><char style="fr" closed="false">1፥19 </char><char style="ft" closed="false">ግሪኩ </char><char style="fqa" closed="false">ሲልዋኑስ </char><char style="ft" closed="false">ይላል።</char></note> ጢሞቴዎስ፣ እኛ የሰበክንላችሁ የእግዚአብሔር ልጅ ኢየሱስ ክርስቶስ “አዎን” እና “አይደለም” አልነበረም፤ ነገር ግን በእርሱ ዘወትር፣ “አዎን” ነው። <verse eid="2CO 1:19"/><verse number="20" style="v" sid="2CO 1:20"/>በእግዚአብሔር የተሰጡ ተስፋዎች ሁሉ፣ “አዎን” የሚሆኑት በእርሱ ነውና፤ እኛም በእርሱ አማካይነት ለእግዚአብሔር ክብር፣ “አሜን” የምንለው በዚህ ምክንያት ነው። <verse eid="2CO 1:20"/><verse number="21" style="v" sid="2CO 1:21"/>እንግዲህ፣ እኛንም እናንተንም በክርስቶስ ጸንተን እንድንቆም የሚያደርገን እግዚአብሔር ነው፤ የቀባንም እርሱ ነው፤ <verse eid="2CO 1:21"/><verse number="22" style="v" sid="2CO 1:22"/>የእርሱ ለመሆናችን ማኅተሙን ያተመብን ደግሞም ወደ ፊት ለምናገኘው ነገር የመንፈሱን ዋስትና በልባችን ያኖረ እርሱ ነው።<verse eid="2CO 1:22"/></para>
  <para style="p">
    <verse number="23" style="v" sid="2CO 1:23"/>ወደ ቆሮንቶስ ተመልሼ ያልመጣሁት እንዳላሳዝናችሁ ብዬ ነው፤ ይህ እውነት ካልሆነ እግዚአብሔር ይመስክርብኝ። <verse eid="2CO 1:23"/><verse number="24" style="v" sid="2CO 1:24"/>ጸንታችሁ የምትቆሙት በእምነት ስለሆነ፣ ደስ እንዲላችሁ ከእናንተ ጋር እንሠራለን እንጂ በእምነታችሁ ላይ ለመሠልጠን አይደለም።<verse eid="2CO 1:24"/></para>
  <chapter eid="2CO 1"/>
  <chapter number="2" style="c" sid="2CO 2"/>
  <para style="nb">
    <verse number="1" style="v" sid="2CO 2:1"/>እንግዲህ ላሳዝናችሁ ስላልፈለግሁ ወደ እናንተ ዳግመኛ ላለመምጣት ወሰንሁ፤ <verse eid="2CO 2:1"/><verse number="2" style="v" sid="2CO 2:2"/>እኔ ባሳዝናችሁም እንኳ፣ ከእናንተው ካሳዘንኋችሁ በቀር ደስ የሚያሰኘኝ ማን አለ? <verse eid="2CO 2:2"/><verse number="3" style="v" sid="2CO 2:3"/>ባለፈው ጊዜ እንደዚያ የጻፍሁላችሁ ወደ እናንተ ስመጣ ደስ ሊያሰኙኝ የሚገባቸው ሰዎች እንዳያሳዝኑኝ በማለት ነው፤ ምክንያቱም የእኔ ደስታ የሁላችሁ ደስታ እንደሚሆን አምናለሁ። <verse eid="2CO 2:3"/><verse number="4" style="v" sid="2CO 2:4"/>እንደዚያ ስጽፍላችሁ በትልቅ ሐዘንና በልብ ጭንቀት፣ በብዙም እንባ ውስጥ ነበርሁ፤ ይህንም ያደረግሁት ለእናንተ ያለኝን ጽኑ ፍቅር እንድታውቁ በማለት እንጂ እናንተን ለማሳዘን አልነበረም።<verse eid="2CO 2:4"/></para>
  <para style="s1">በደለኛን ይቅር ማለት</para>
  <para style="p">
    <verse number="5" style="v" sid="2CO 2:5"/>ማንም ሰውን ቢያሳዝን፣ ነገር ማግነን አይሁንብኝና፣ ያሳዘነው እኔን ብቻ ሳይሆን በመጠኑም ቢሆን ሁላችሁንም ነው። <verse eid="2CO 2:5"/><verse number="6" style="v" sid="2CO 2:6"/>እንደዚህ ያለው ሰው ብዙዎች የወሰኑበት ቅጣት በቂው ነው። <verse eid="2CO 2:6"/><verse number="7" style="v" sid="2CO 2:7"/>ደግሞም ከልክ በላይ ዐዝኖ ተስፋ እንዳይቈርጥ፣ ይቅር ልትሉትና ልታጽናኑት ይገባችኋል። <verse eid="2CO 2:7"/><verse number="8" style="v" sid="2CO 2:8"/>ስለዚህ አሁንም የምትወድዱት መሆናችሁን እንድትገልጹለት እለምናችኋለሁ። <verse eid="2CO 2:8"/><verse number="9" style="v" sid="2CO 2:9"/>የጻፍሁላችሁም፣ የሚያጋጥማችሁን ፈተና መቋቋማችሁንና በሁሉም ነገር ታዛዦች መሆናችሁን ለማወቅ ነበር። <verse eid="2CO 2:9"/><verse number="10" style="v" sid="2CO 2:10"/>እናንተ ይቅር የምትሉትን ሰው እኔም ይቅር እለዋለሁ፤ በርግጥ ይቅር የምለው ነገር ካለ፣ በክርስቶስ ፊት ይቅር የምለው ስለ እናንተ ስል ነው። <verse eid="2CO 2:10"/><verse number="11" style="v" sid="2CO 2:11"/>ይህንም የምናደርገው ሰይጣን መግቢያ ቀዳዳ እንዳያገኝ ነው፤ የእርሱን ዕቅድ አንስተውምና።<verse eid="2CO 2:11"/></para>
  <para style="s1">የአዲስ ኪዳን አገልጋዮች</para>
  <para style="p">
    <verse number="12" style="v" sid="2CO 2:12"/>የክርስቶስን ወንጌል ለመስበክ ወደ ጢሮአዳ በሄድሁ ጊዜ፣ ጌታ በር ከፍቶልኝ ነበር፤ <verse eid="2CO 2:12"/><verse number="13" style="v" sid="2CO 2:13"/>ይሁን እንጂ ወንድሜን ቲቶን እዚያ ስላላገኘሁት መንፈሴ አላረፈም፤ ስለዚህ ተሰናብቻቸው ወደ መቄዶንያ ሄድሁ።<verse eid="2CO 2:13"/></para>
  <para style="p">
    <verse number="14" style="v" sid="2CO 2:14"/>ነገር ግን በክርስቶስ ሁልጊዜ በድል አድራጊነት እያዞረ ለሚመራን፣ የዕውቀቱንም መዐዛ በእኛ አማካይነት በየስፍራው ለሚገልጥ አምላክ ምስጋና ይሁን፤ <verse eid="2CO 2:14"/><verse number="15" style="v" sid="2CO 2:15"/>ምክንያቱም በሚድኑትና በሚጠፉት መካከል ለእግዚአብሔር የክርስቶስ መዐዛ ነን። <verse eid="2CO 2:15"/><verse number="16" style="v" sid="2CO 2:16"/>ለሚጠፉት ወደ ሞት የሚወስድ የሞት ሽታ፣ ለሚድኑት ግን ወደ ሕይወት የሚወስድ የሕይወት ሽታ ነን፤ ታዲያ፣ ለዚህ ብቁ የሚሆን ማን ነው? <verse eid="2CO 2:16"/><verse number="17" style="v" sid="2CO 2:17"/>እኛ እኮ ትርፍ ለማግኘት ብለን የእግዚአብሔርን ቃል ቀላቅለው እንደሚሸቃቅጡት እንደ ብዙዎቹ አይደለንም፤ ነገር ግን ከእግዚአብሔር እንደ ተላኩ ሰዎች በክርስቶስ ሆነን በእግዚአብሔር ፊት በቅንነት እንናገራለን።<verse eid="2CO 2:17"/></para>
  <chapter eid="2CO 2"/>
  <chapter number="3" style="c" sid="2CO 3"/>
  <para style="p">
    <verse number="1" style="v" sid="2CO 3:1"/>እንደ ገና ራሳችንን ልናመሰግን እንጀምራለንን? ወይስ እንደ ሌሎቹ ለእናንተ ወይም ከእናንተ የተጻፈ የምስጋና ደብዳቤ ያስፈልገን ይሆንን? <verse eid="2CO 3:1"/><verse number="2" style="v" sid="2CO 3:2"/>እናንተ እኮ ሰው ሁሉ የሚያውቃችሁና የሚያነብባችሁ በልባችን ላይ የተጻፋችሁ ደብዳቤዎቻችን ናችሁ፤ <verse eid="2CO 3:2"/><verse number="3" style="v" sid="2CO 3:3"/>እናንተ በቀለም ሳይሆን በሕያው እግዚአብሔር መንፈስ፣ በድንጋይ ጽላት ላይ ሳይሆን በሰው ልብ ጽላት ላይ የተጻፋችሁና በእኛ የተገለገላችሁ የክርስቶስ ግልጽ ደብዳቤ ናችሁ።<verse eid="2CO 3:3"/></para>
  <para style="p">
    <verse number="4" style="v" sid="2CO 3:4"/>በክርስቶስ በኩል በእግዚአብሔር ላይ ያለን እምነት ይህን የመሰለ ነው፤ <verse eid="2CO 3:4"/><verse number="5" style="v" sid="2CO 3:5"/>ብቃታችን ከእግዚአብሔር ነው እንጂ፣ በራሳችን ብቃት ከእኛ ነው የምንለው አንዳች ነገር የለንም። <verse eid="2CO 3:5"/><verse number="6" style="v" sid="2CO 3:6"/>እርሱም በፊደል ላይ ሳይሆን በመንፈስ ላይ የተመሠረተውን የአዲሱ ኪዳን አገልጋዮች እንድንሆን ብቁዎች አደረገን፤ ምክንያቱም ፊደል ይገድላል፤ መንፈስ ግን ሕይወትን ይሰጣል። <verse eid="2CO 3:6"/><verse number="7" style="v" sid="2CO 3:7"/>እንግዲህ እስራኤላውያን ከፊቱ ክብር የተነሣ የሙሴን ፊት ትኵር ብለው ማየት እስኪሳናቸው ድረስ፣ ያ ከጊዜ በኋላ የሚያልፈውና በድንጋይ ላይ በፊደል የተቀረጸው የሞት አገልግሎት በክብር ከመጣ፣ <verse eid="2CO 3:7"/><verse number="8" style="v" sid="2CO 3:8"/>ታዲያ፣ የመንፈስ አገልግሎት እንዴት ከዚያ የላቀ ክብር አይኖረውም? <verse eid="2CO 3:8"/><verse number="9" style="v" sid="2CO 3:9"/>ሰዎችን የሚኰንነው አገልግሎት የከበረ ከሆነ፣ የሚያጸድቀው አገልግሎት የቱን ያህል ይበልጥ የከበረ ይሆን! <verse eid="2CO 3:9"/><verse number="10" style="v" sid="2CO 3:10"/>ከዚህ በፊት ክቡር የነበረው የላቀ ክብር ካለው ጋር ሲወዳደር ክብር የሌለው ሆኗል። <verse eid="2CO 3:10"/><verse number="11" style="v" sid="2CO 3:11"/>የሚያልፈው ያን ያህል ክብር ከነበረው፣ ጸንቶ የሚኖረውማ እንዴት የላቀ ክብር አይኖረውም?<verse eid="2CO 3:11"/></para>
  <para style="p">
    <verse number="12" style="v" sid="2CO 3:12"/>እንግዲህ ይህን የመሰለ ተስፋ ስላለን፣ በድፍረት እንናገራለን። <verse eid="2CO 3:12"/><verse number="13" style="v" sid="2CO 3:13"/>እስራኤላውያን የፊቱ ማንጸባረቅ እየጠፋ ሲሄድ መጨረሻውን እንዳይመለከቱ፣ ፊቱን በጨርቅ እንደ ሸፈነው እንደ ሙሴ አይደለንም። <verse eid="2CO 3:13"/><verse number="14" style="v" sid="2CO 3:14"/>ነገር ግን ብሉይ ኪዳን በተነበበ ቍጥር፣ ያ መሸፈኛ እስከ ዛሬ ድረስ ስላልተወገደ ልቡናቸው እንደ ደነዘዘ ነው፤ መሸፈኛው አሁንም አልተወገደም፤ የሚወገደው በክርስቶስ ብቻ ነውና። <verse eid="2CO 3:14"/><verse number="15" style="v" sid="2CO 3:15"/>እስከ ዛሬም ድረስ የሙሴ መጻሕፍት በተነበቡ ቍጥር መሸፈኛው ልቡናቸውን ይሸፍናል። <verse eid="2CO 3:15"/><verse number="16" style="v" sid="2CO 3:16"/>ነገር ግን አንድ ሰው ወደ ጌታ ዘወር ሲል መሸፈኛው ይወገዳል። <verse eid="2CO 3:16"/><verse number="17" style="v" sid="2CO 3:17"/>ጌታ መንፈስ ነው፤ የጌታም መንፈስ ባለበት በዚያ ነጻነት አለ። <verse eid="2CO 3:17"/><verse number="18" style="v" sid="2CO 3:18"/>እኛም ሁላችን ባልተሸፈነ ፊት የጌታን ክብር እንደ መስተዋት እያንጸባረቅን፣<note caller="+" style="f"><char style="fr" closed="false">3፥18 </char><char style="ft" closed="false">ወይም </char><char style="fqa" closed="false">የጌታን ክብር በጥሞና እያሰላሰልን</char></note> የእርሱን መልክ እንድንመስል ከክብር ወደ ክብር እንለወጣለን፤ ይህም የሚሆነው መንፈስ ከሆነ ጌታ ነው።<verse eid="2CO 3:18"/></para>
  <chapter eid="2CO 3"/>
  <chapter number="4" style="c" sid="2CO 4"/>
  <para style="s1">በሸክላ ውስጥ የተቀመጠ ክቡር ዕቃ</para>
  <para style="p">
    <verse number="1" style="v" sid="2CO 4:1"/>ስለዚህ ከእግዚአብሔር ምሕረት የተነሣ ይህ አገልግሎት ስላለን ተስፋ አንቈርጥም። <verse eid="2CO 4:1"/><verse number="2" style="v" sid="2CO 4:2"/>ነገር ግን ስውርና አሳፋሪ ነገሮችን ትተናል፤ አናታልልም፤ የእግዚአብሔርንም ቃል ከሐሰት ጋር አንቀላቅልም፤ ይልቁንም እውነትን በግልጽ እየተናገርን በሰው ሁሉ ኅሊና ዘንድ ተቀባይነት እንዲኖረን ራሳችንን በእግዚአብሔር ፊት እናቀርባለን።<verse eid="2CO 4:2"/></para>
  <para style="p">
    <verse number="3" style="v" sid="2CO 4:3"/>ወንጌላችን የተከደነ ቢሆን እንኳ፣ የተከደነው ለሚጠፉት ነው። <verse eid="2CO 4:3"/><verse number="4" style="v" sid="2CO 4:4"/>የእግዚአብሔር አምሳል የሆነውን የክርስቶስ፣ የክብሩን ወንጌል ብርሃን እንዳያዩ የዚህ ዓለም አምላክ የማያምኑትን ሰዎች ልቡና አሳውሯል። <verse eid="2CO 4:4"/><verse number="5" style="v" sid="2CO 4:5"/>እኛ የምንሰብከው ክርስቶስ ኢየሱስ ጌታ መሆኑን እንጂ ራሳችንን አይደለምና፤ እኛም ራሳችን ስለ ኢየሱስ ስንል የእናንተ አገልጋዮች ሆነናል። <verse eid="2CO 4:5"/><verse number="6" style="v" sid="2CO 4:6"/>በክርስቶስ ፊት እግዚአብሔር የክብሩን ዕውቀት ብርሃን ይሰጠን ዘንድ፣ “በጨለማ ብርሃን ይብራ” ያለው እግዚአብሔር ብርሃኑን በልባችን አብርቷልና።<verse eid="2CO 4:6"/></para>
  <para style="p">
    <verse number="7" style="v" sid="2CO 4:7"/>ነገር ግን ይህ እጅግ ታላቅ ኀይል ከእግዚአብሔር እንጂ ከእኛ አለመሆኑን ለማሳየት፣ ይህ የከበረ ነገር በሸክላ ዕቃ ውስጥ አለን። <verse eid="2CO 4:7"/><verse number="8" style="v" sid="2CO 4:8"/>ከየአቅጣጫው ብንገፋም አንንኰታኰትም፤ ግራ ብንጋባም ተስፋ አንቈርጥም፤ <verse eid="2CO 4:8"/><verse number="9" style="v" sid="2CO 4:9"/>ብንሰደድም ተጥለን አንቀርም፤ መትተው ቢጥሉንም አንጠፋም። <verse eid="2CO 4:9"/><verse number="10" style="v" sid="2CO 4:10"/>የኢየሱስ ሕይወት በሰውነታችን እንዲገለጥ፣ የኢየሱስን ሞት ዘወትር በሰውነታችን ተሸክመን እንዞራለን። <verse eid="2CO 4:10"/><verse number="11" style="v" sid="2CO 4:11"/>የኢየሱስ ሕይወት ሟች በሆነው ሥጋችን እንዲገለጥ፣ እኛ ሕያዋን የሆንን ሁልጊዜ ስለ ኢየሱስ ለሞት ዐልፈን እንሰጣለንና። <verse eid="2CO 4:11"/><verse number="12" style="v" sid="2CO 4:12"/>እንግዲህ ሞት በእኛ ይሠራል፤ ሕይወት ግን በእናንተ።<verse eid="2CO 4:12"/></para>
  <para style="p">
    <verse number="13" style="v" sid="2CO 4:13"/>“አመንሁ፤ ስለዚህም ተናገርሁ” ተብሎ እንደ ተጻፈ፣ እኛም በዚያው የእምነት መንፈስ እናምናለን፤ ስለዚህም እንናገራለን፤ <verse eid="2CO 4:13"/><verse number="14" style="v" sid="2CO 4:14"/>ምክንያቱም ጌታ ኢየሱስን ከሙታን ያስነሣው እኛንም ደግሞ ከኢየሱስ ጋር አስነሥቶ ከእናንተ ጋር በፊቱ እንደሚያቀርበን እናውቃለን። <verse eid="2CO 4:14"/><verse number="15" style="v" sid="2CO 4:15"/>ለብዙ ሰዎች እየደረሰ ያለው ጸጋ፣ ለእግዚአብሔር ክብር በምስጋና ላይ ምስጋናን እንዲጨምር ይህ ሁሉ ለእናንተ ጥቅም ሆኗል።<verse eid="2CO 4:15"/></para>
  <para style="p">
    <verse number="16" style="v" sid="2CO 4:16"/>ስለዚህ ተስፋ አንቈርጥም፤ ውጫዊው ሰውነታችን እየጠፋ ቢሄድም እንኳ፣ ውስጣዊው ሰውነታችን ዕለት ዕለት ይታደሳል፤ <verse eid="2CO 4:16"/><verse number="17" style="v" sid="2CO 4:17"/>ምክንያቱም ቀላልና ጊዜያዊ የሆነው መከራችን ወደር የማይገኝለት ዘላለማዊ ክብር ያስገኝልናል። <verse eid="2CO 4:17"/><verse number="18" style="v" sid="2CO 4:18"/>ስለዚህ ዐይናችን የሚያተኵረው በሚታየው ነገር ላይ ሳይሆን በማይታየው ላይ ነው፤ የሚታየው ጊዜያዊ ነውና፤ የማይታየው ግን ዘላለማዊ ነው።<verse eid="2CO 4:18"/></para>
  <chapter eid="2CO 4"/>
  <chapter number="5" style="c" sid="2CO 5"/>
  <para style="s1">ሰማያዊ መኖሪያችን</para>
  <para style="p">
    <verse number="1" style="v" sid="2CO 5:1"/>መኖሪያችን የሆነው ምድራዊ ድንኳን ቢፈርስም፣ በሰው እጅ ያልተሠራ ነገር ግን ከእግዚአብሔር የሆነ ዘላለማዊ ቤት በሰማይ እንዳለን እናውቃለን። <verse eid="2CO 5:1"/><verse number="2" style="v" sid="2CO 5:2"/>እስከዚያው ግን የሰማዩን መኖሪያችንን ለመልበስ እየናፈቅን እንቃትታለን፤ <verse eid="2CO 5:2"/><verse number="3" style="v" sid="2CO 5:3"/>በርግጥ ከለበስነው ራቍታችንን ሆነን አንገኝም። <verse eid="2CO 5:3"/><verse number="4" style="v" sid="2CO 5:4"/>በዚህ ድንኳን እስካለን ድረስ ከብዶን እንቃትታለን፤ ምክንያቱም ሟች የሆነው በሕይወት እንዲዋጥ ሰማያዊውን መኖሪያችንን ልንለብስ እንጂ ልንገፈፍ አንፈልግም። <verse eid="2CO 5:4"/><verse number="5" style="v" sid="2CO 5:5"/>ለዚህ ዐላማ ያዘጋጀን እግዚአብሔር ነው፤ ሊመጣ ላለው ዋስትና እንዲሆነን መንፈሱን መያዣ አድርጎ የሰጠንም እርሱ ነው።<verse eid="2CO 5:5"/></para>
  <para style="p">
    <verse number="6" style="v" sid="2CO 5:6"/>ስለዚህ ሁልጊዜ በመታመን እንኖራለን፤ በሥጋ እስካለን ድረስ ከጌታ ርቀን እንደምንገኝ እናውቃለን፤ <verse eid="2CO 5:6"/><verse number="7" style="v" sid="2CO 5:7"/>ምክንያቱም የምንኖረው በእምነት እንጂ በማየት አይደለም። <verse eid="2CO 5:7"/><verse number="8" style="v" sid="2CO 5:8"/>ከሥጋ ተለይተን ከጌታ ጋር መኖርን እንደምንመርጥ ርግጠኛ ሆኜ እናገራለሁ። <verse eid="2CO 5:8"/><verse number="9" style="v" sid="2CO 5:9"/>ስለዚህ በሥጋ ብንኖርም ወይም ከሥጋ ብንለይም ዐላማችን እርሱን ደስ ማሰኘት ነው። <verse eid="2CO 5:9"/><verse number="10" style="v" sid="2CO 5:10"/>ሁላችንም በክርስቶስ የፍርድ ወንበር ፊት እንቀርባለንና፤ እያንዳንዱም ሰው በሥጋው ለሠራው በጎ ወይም ክፉ ሥራ ተገቢውን ዋጋ ይቀበላል።<verse eid="2CO 5:10"/></para>
  <para style="s1">የማስታረቅ አገልግሎት</para>
  <para style="p">
    <verse number="11" style="v" sid="2CO 5:11"/>እንግዲህ ጌታን መፍራት ምን ማለት እንደ ሆነ ስለምናውቅ፣ ሰዎች የምንናገረውን እንዲቀበሉ ለማድረግ እንጥራለን። የእኛ ማንነት በእግዚአብሔር ዘንድ የተገለጠ ነው፤ ደግሞም በኅሊናችሁ ዘንድ ግልጽ ነው ብዬ ተስፋ አደርጋለሁ። <verse eid="2CO 5:11"/><verse number="12" style="v" sid="2CO 5:12"/>ይህን የምለው ራሳችንን በእናንተ ፊት እንደ ገና ለማመስገን ሳይሆን፣ በእኛ እንድትመኩ ዕድል ልሰጣችሁ ነው፤ ይኸውም በውጭ በሚታየው ለሚመኩት እንጂ በልብ ውስጥ ባለው ነገር ለማይመኩ መልስ መስጠት እንድትችሉ ነው። <verse eid="2CO 5:12"/><verse number="13" style="v" sid="2CO 5:13"/>ከአእምሮ ውጭ ብንሆን ለእግዚአብሔር ብለን ነው፤ ባለ አእምሮም ብንሆን ለእናንተ ነው። <verse eid="2CO 5:13"/><verse number="14" style="v" sid="2CO 5:14"/>የክርስቶስ ፍቅር ግድ ይለናልና፤ ምክንያቱም አንዱ ስለ ሁሉ እንደ ሞተ ርግጠኞች ሆነናል፣ ከዚህም የተነሣ ሁሉ ሞተዋል። <verse eid="2CO 5:14"/><verse number="15" style="v" sid="2CO 5:15"/>በሕይወት ያሉትም ለሞተላቸውና ከሙታን ለተነሣላቸው እንጂ ከእንግዲህ ለራሳቸው እንዳይኖሩ እርሱ ስለ ሁሉ ሞተ።<verse eid="2CO 5:15"/></para>
  <para style="p">
    <verse number="16" style="v" sid="2CO 5:16"/>ስለዚህ ከአሁን ጀምሮ ማንንም በውጫዊ ነገር አንመዝንም፤ ከዚህ ቀደም ክርስቶስን በዚህ መልክ መዝነነው ነበር፤ ከእንግዲህ ግን እንደዚህ አናደርግም። <verse eid="2CO 5:16"/><verse number="17" style="v" sid="2CO 5:17"/>ስለዚህ ማንም በክርስቶስ ቢሆን አዲስ ፍጥረት ነው፤ አሮጌው ነገር ዐልፏል፤ እነሆ፤ አዲስ ሆኗል። <verse eid="2CO 5:17"/><verse number="18" style="v" sid="2CO 5:18"/>ይህ ሁሉ ከእግዚአብሔር ነው፤ እርሱ በክርስቶስ አማካይነት ከራሱ ጋር አስታረቀን፤ የማስታረቅንም አገልግሎት ሰጠን፤ <verse eid="2CO 5:18"/><verse number="19" style="v" sid="2CO 5:19"/>እግዚአብሔር በክርስቶስ ዓለምን ከራሱ ጋር ሲያስታርቅ የሰዎችን በደል አይቈጥርባቸውም ነበር፤ ለእኛም ደግሞ የማስታረቅ ቃል ሰጠን። <verse eid="2CO 5:19"/><verse number="20" style="v" sid="2CO 5:20"/>ስለዚህ እኛ የክርስቶስ እንደራሴዎች ነን፤ እግዚአብሔርም በእኛ አማካይነት ጥሪውን ያቀርባል፤ እኛም ከእግዚአብሔር ጋር ታረቁ ብለን በክርስቶስ እንለምናችኋለን። <verse eid="2CO 5:20"/><verse number="21" style="v" sid="2CO 5:21"/>እኛ በእርሱ ሆነን የእግዚአብሔር ጽድቅ እንድንሆን፣ ኀጢአት የሌለበትን እርሱን እግዚአብሔር ስለ እኛ ኀጢአት<note caller="+" style="f"><char style="fr" closed="false">5፥21 </char><char style="ft" closed="false">ወይም </char><char style="fqa" closed="false">የኀጢአት መሥዋዕት</char></note> አደረገው።<verse eid="2CO 5:21"/></para>
  <chapter eid="2CO 5"/>
  <chapter number="6" style="c" sid="2CO 6"/>
  <para style="p">
    <verse number="1" style="v" sid="2CO 6:1"/>ከእግዚአብሔር ጋር አብረን የምንሠራ እንደ መሆናችን መጠን፣ የተቀበላችሁትን የእግዚአብሔርን ጸጋ ከንቱ እንዳታደርጉት ዐደራ እንላችኋለን። <verse eid="2CO 6:1"/><verse number="2" style="v" sid="2CO 6:2"/>እርሱ፣</para>
  <para style="q1" vid="2CO 6:2">“በትክክለኛው ሰዓት ሰማሁህ፤</para>
  <para style="q2" vid="2CO 6:2">በመዳንም ቀን ረዳሁህ” ይላልና።</para>
  <para style="q1" vid="2CO 6:2">እነሆ፤ ትክክለኛው ሰዓት አሁን ነው፤</para>
  <para style="q2" vid="2CO 6:2">የመዳንም ቀን አሁን ነው።<verse eid="2CO 6:2"/></para>
  <para style="s1">ጳውሎስ የተቀበለው መከራ</para>
  <para style="p">
    <verse number="3" style="v" sid="2CO 6:3"/>አገልግሎታችን እንዳይነቀፍ ለማንም ዕንቅፋት መሆን አንፈልግም። <verse eid="2CO 6:3"/><verse number="4" style="v" sid="2CO 6:4"/>ይሁን እንጂ በምናደርገው ነገር ሁሉ ራሳችንን እንደ እግዚአብሔር አገልጋዮች እናቀርባለን፦ በብዙ ትዕግሥት፣ በመከራ፣ በችግር፣ በጭንቀት፣ <verse eid="2CO 6:4"/><verse number="5" style="v" sid="2CO 6:5"/>በመገረፍ፣ በመታሰር፣ በሁከት፣ በሥራ ብዛት፣ እንቅልፍ በማጣት፣ በመራብ፣ <verse eid="2CO 6:5"/><verse number="6" style="v" sid="2CO 6:6"/>በንጽሕና፣ በዕውቀት፣ በትዕግሥት፣ በቸርነት፣ በመንፈስ ቅዱስ፣ በእውነተኛ ፍቅር፣ <verse eid="2CO 6:6"/><verse number="7" style="v" sid="2CO 6:7"/>በእውነት ቃል፣ በእግዚአብሔር ኀይል፣ በቀኝና በግራ እጅ የጽድቅ የጦር ዕቃ በመያዝ፣ <verse eid="2CO 6:7"/><verse number="8" style="v" sid="2CO 6:8"/>በክብርና በውርደት፣ በመመስገንና በመሰደብ ኖረናል፤ ደግሞም እውነተኞች ስንሆን ሐሰተኞች ተብለናል፤ <verse eid="2CO 6:8"/><verse number="9" style="v" sid="2CO 6:9"/>የታወቅን ስንሆን እንዳልታወቅን ሆነናል፤ ሞተዋል ስንባል እነሆ በሕይወት አለን፤ ብንደበደብም አልተገደልንም፤ <verse eid="2CO 6:9"/><verse number="10" style="v" sid="2CO 6:10"/>ሐዘንተኞች ስንሆን ሁልጊዜ ደስተኞች ነን፤ ድኾች ስንሆን ብዙዎችን ባለጠጎች እናደርጋለን፤ ምንም የሌለን ስንሆን ሁሉ የእኛ ነው።<verse eid="2CO 6:10"/></para>
  <para style="p">
    <verse number="11" style="v" sid="2CO 6:11"/>የቆሮንቶስ ሰዎች ሆይ፤ ሁሉን በግልጽ ነግረናችኋል፤ ልባችንንም ወለል አድርገን ከፍተንላችኋል። <verse eid="2CO 6:11"/><verse number="12" style="v" sid="2CO 6:12"/>ፍቅራችሁን የነፈጋችሁን እናንተ ናችሁ እንጂ እኛስ ፍቅራችንን አልነፈግናችሁም። <verse eid="2CO 6:12"/><verse number="13" style="v" sid="2CO 6:13"/>ልጆቼ እንደ መሆናችሁ መጠን ይህን አሳስባችኋለሁ፤ እናንተም በዚያው ልክ ልባችሁን ወለል አድርጋችሁ ክፈቱልን።<verse eid="2CO 6:13"/></para>
  <para style="s1">ከማያምኑ ሰዎች ጋር አለመተባበር</para>
  <para style="p">
    <verse number="14" style="v" sid="2CO 6:14"/>ከማያምኑ ሰዎች ጋር አግባብ ባልሆነ መንገድ አትጠመዱ፤ ጽድቅ ከዐመፅ ጋር ምን ግንኙነት አለው? ብርሃንስ ከጨለማ ጋር ምን ኅብረት አለው? <verse eid="2CO 6:14"/><verse number="15" style="v" sid="2CO 6:15"/>ክርስቶስ ከቤልሆር<note caller="+" style="f"><char style="fr" closed="false">6፥15 </char><char style="ft" closed="false">በግሪኩ </char><char style="fqa" closed="false">ቤልያር</char></note> ጋር ምን ስምምነት አለው? የሚያምን ከማያምን ጋር ምን ኅብረት አለው? <verse eid="2CO 6:15"/><verse number="16" style="v" sid="2CO 6:16"/>የእግዚአብሔር ቤተ መቅደስ ከጣዖታት ጋር ምን ስምምነት አለው? እኛ እኮ የሕያው እግዚአብሔር ቤተ መቅደስ ነን፤ እግዚአብሔርም እንዲህ ሲል ተናግሯል፤ “ከእነርሱ ጋር እኖራለሁ፤ በመካከላቸውም እመላለሳለሁ፤ አምላካቸው እሆናለሁ፤ እነርሱም ሕዝቤ ይሆናሉ።”<verse eid="2CO 6:16"/></para>
  <para style="q1">
    <verse number="17" style="v" sid="2CO 6:17"/>“ስለዚህ ከመካከላቸው ውጡ፤</para>
  <para style="q2" vid="2CO 6:17">ለእኔም የተለያችሁ ሁኑ፤</para>
  <para style="q2" vid="2CO 6:17">ይላል ጌታ</para>
  <para style="q1" vid="2CO 6:17">ርኩስ የሆነውን ነገር አትንኩ፤</para>
  <para style="q2" vid="2CO 6:17">እኔም እቀበላችኋለሁ።”<verse eid="2CO 6:17"/></para>
  <para style="b"/>
  <para style="q1">
    <verse number="18" style="v" sid="2CO 6:18"/>“እኔ አባት እሆናችኋለሁ፤</para>
  <para style="q2" vid="2CO 6:18">እናንተም፣</para>
  <para style="q2" vid="2CO 6:18">ወንዶችና ሴቶች ልጆቼ ትሆናላችሁ፤</para>
  <para style="q2" vid="2CO 6:18">ይላል ሁሉን የሚችል ጌታ።”<verse eid="2CO 6:18"/></para>
  <chapter eid="2CO 6"/>
  <chapter number="7" style="c" sid="2CO 7"/>
  <para style="p">
    <verse number="1" style="v" sid="2CO 7:1"/>እንግዲህ፣ ወዳጆች ሆይ፤ ይህ የተስፋ ቃል ስላለን፣ ሥጋንና መንፈስን ከሚያረክስ ነገር ሁሉ ራሳችንን እናንጻ፤ እግዚአብሔርንም በመፍራት ቅድስናችንን ፍጹም እናድርገው።<verse eid="2CO 7:1"/></para>
  <para style="s1">የጳውሎስ ደስታ</para>
  <para style="p">
    <verse number="2" style="v" sid="2CO 7:2"/>ልባችሁን አስፉልን፤ እኛ ማንንም አልበደልንም፤ ማንንም ወደ ብልሹነት አልመራንም፤ ማንንም አላታለልንም። <verse eid="2CO 7:2"/><verse number="3" style="v" sid="2CO 7:3"/>ይህን የምለው ልኰንናችሁ አይደለም፤ ምክንያቱም ከዚህ በፊት እንደ ነገርኋችሁ፣ በልባችን ውስጥ ስፍራ አላችሁ፤ ስለዚህ ብንኖርም ብንሞትም አብረን ነው። <verse eid="2CO 7:3"/><verse number="4" style="v" sid="2CO 7:4"/>በእናንተ ላይ ያለኝ እምነት ትልቅ ነው፤ በእናንተም ላይ ያለኝ ትምክሕት ትልቅ ነው፤ እንዲሁም እጅግ ተጽናንቻለሁ፤ በመከራችንም ሁሉ ደስታዬ ወሰን የለውም።<verse eid="2CO 7:4"/></para>
  <para style="p">
    <verse number="5" style="v" sid="2CO 7:5"/>ወደ መቄዶንያ በመጣን ጊዜ፣ ከየአቅጣጫው መከራ ደረሰብን እንጂ ሰውነታችን ዕረፍት አላገኘም፤ ከውጭ ጠብ፣ ከውስጥ ደግሞ ፍርሀት ነበረብን። <verse eid="2CO 7:5"/><verse number="6" style="v" sid="2CO 7:6"/>ይሁን እንጂ ሐዘንተኞችን የሚያጽናና አምላክ በቲቶ መምጣት አጽናናን። <verse eid="2CO 7:6"/><verse number="7" style="v" sid="2CO 7:7"/>የተጽናናነውም በመምጣቱ ብቻ ሳይሆን፣ እርሱንም ልታጽናኑት በመቻላችሁ ጭምር ነው። ስለ ናፍቆታችሁ፣ ስለ ሐዘናችሁና ለእኔም ስላላችሁ ቅናት ነግሮናል፤ ስለዚህ ከመቼውም ጊዜ ይልቅ ደስ ብሎኛል።<verse eid="2CO 7:7"/></para>
  <para style="p">
    <verse number="8" style="v" sid="2CO 7:8"/>በመልእክቴ ባሳዝናችሁም በዚህ አልጸጸትም፤ ብጸጸትም እንኳ መልእክቴ ያሳዘናችሁ ለጥቂት ጊዜ እንደ ሆነ ተረድቻለሁ። <verse eid="2CO 7:8"/><verse number="9" style="v" sid="2CO 7:9"/>አሁን ግን ደስ ብሎኛል፤ ደስታዬም ስላዘናችሁ ሳይሆን፣ ሐዘናችሁ ንስሓ ለመግባት ስላበቃችሁ ነው፤ ምክንያቱም ሐዘናችሁ እንደ እግዚአብሔር ፈቃድ እንጂ ከእኛ የተነሣ ምንም አልተጐዳችሁም። <verse eid="2CO 7:9"/><verse number="10" style="v" sid="2CO 7:10"/>እንደ እግዚአብሔር ፈቃድ የሆነ ሐዘን ወደ ድነት ለሚያደርስ ንስሓ ያበቃል፤ ጸጸትም የለበትም። ዓለማዊ ሐዘን ግን ለሞት ያበቃል። <verse eid="2CO 7:10"/><verse number="11" style="v" sid="2CO 7:11"/>ይህ እንደ እግዚአብሔር ፈቃድ የሆነው ሐዘን እንዴት ያለ ትጋት፣ እንዴት ያለ መልስ የመስጠት ችሎታ፣ እንዴት ያለ ቍጣ፣ እንዴት ያለ ፍርሀት፣ እንዴት ያለ ናፍቆት፣ እንዴት ያለ በጎ ቅናት፣ እንዴት ያለ ተግሣጽ እንዳስገኘላችሁ ተመልከቱ። በዚህም ጕዳይ ንጹሓን መሆናችሁን በሁሉ ረገድ አስመስክራችኋል። <verse eid="2CO 7:11"/><verse number="12" style="v" sid="2CO 7:12"/>እንግዲህ እኔ የጻፍሁላችሁ ስለ በደለው ወይም ስለ ተበደለው ሰው አይደለም፤ ነገር ግን ለእኛ ምን ያህል ታማኞች እንደ ሆናችሁ፣ በእግዚአብሔር ፊት ራሳችሁን እንድታዩ በማለት ነው። <verse eid="2CO 7:12"/><verse number="13" style="v" sid="2CO 7:13"/>እኛም የተጽናናነው በዚህ ምክንያት ነው።</para>
  <para style="p" vid="2CO 7:13">ከእኛም መጽናናት በተጨማሪ በቲቶ ደስታ እኛም ይበልጥ ደስ ብሎናል፤ ምክንያቱም ሁላችሁም መንፈሱን አሳርፋችኋል። <verse eid="2CO 7:13"/><verse number="14" style="v" sid="2CO 7:14"/>በእናንተ ላይ ያለኝን ትምክሕት ለእርሱ ነግሬው ነበር፤ እናንተም አላሳፈራችሁኝም። ነገር ግን ስንነግራችሁ የነበረው ሁሉ እውነት እንደ ሆነ፣ እንደዚሁም ስለ እናንተ ለቲቶ በትምክሕት የነገርነው እውነት መሆኑ ተረጋግጧል። <verse eid="2CO 7:14"/><verse number="15" style="v" sid="2CO 7:15"/>እርሱም በፍርሀትና በመንቀጥቀጥ እንዴት እንደ ተቀበላችሁትና ሁላችሁም እንደ ታዘዛችሁ ሲያስታውስ ለእናንተ ያለው ፍቅር እየበረታ ሄዷል። <verse eid="2CO 7:15"/><verse number="16" style="v" sid="2CO 7:16"/>እኔም በማናቸውም ነገር ልተማመንባችሁ በመቻሌ ደስ ብሎኛል።<verse eid="2CO 7:16"/></para>
  <chapter eid="2CO 7"/>
  <chapter number="8" style="c" sid="2CO 8"/>
  <para style="s1">የልግስና አስፈላጊነት</para>
  <para style="p">
    <verse number="1" style="v" sid="2CO 8:1"/>ወንድሞች ሆይ፤ እግዚአብሔር በመቄዶንያ ላሉት አብያተ ክርስቲያናት የሰጠውን ጸጋ እንድታውቁ እንፈልጋለን። <verse eid="2CO 8:1"/><verse number="2" style="v" sid="2CO 8:2"/>የደረሰባቸው መከራ ጽኑ ቢሆንም ደስታቸው ግን የላቀ ነበር፤ ድኽነታቸው ብርቱ ቢሆንም ልግስናቸው ግን የበዛ ነበር። <verse eid="2CO 8:2"/><verse number="3" style="v" sid="2CO 8:3"/>እንደ ዐቅማቸው ብቻ ሳይሆን፣ ከዐቅማቸው በላይ በፈቃዳቸው እንደ ሰጡ እመሰክርላቸዋለሁ። <verse eid="2CO 8:3"/><verse number="4" style="v" sid="2CO 8:4"/>እነርሱም ቅዱሳንን ለመርዳት በሚደረገው አገልግሎት ለመሳተፍ ዕድል ያገኙ ዘንድ አጥብቀው ይለምኑን ነበር። <verse eid="2CO 8:4"/><verse number="5" style="v" sid="2CO 8:5"/>እኛ ከጠበቅነው በላይ፣ በመጀመሪያ ራሳቸውን ለጌታ ሰጡ፤ ቀጥለውም በእግዚአብሔር ፈቃድ ራሳቸውን ለእኛ ሰጡ። <verse eid="2CO 8:5"/><verse number="6" style="v" sid="2CO 8:6"/>ስለዚህ ቲቶ፣ በእናንተ መካከል ቀደም ሲል የጀመረውን የልግስና ሥራ ከፍጻሜ እንዲያደርስ ለምነነው ነበር። <verse eid="2CO 8:6"/><verse number="7" style="v" sid="2CO 8:7"/>እናንተም በሁሉ ነገር ይኸውም በእምነት፣ በቃል፣ በዕውቀት፣ በፍጹም ትጋትና ለእኛም ባላችሁ ፍቅር<note caller="+" style="f"><char style="fr" closed="false">8፥7 </char><char style="ft" closed="false">አንዳንድ ቅጆች </char><char style="fqa" closed="false">ለእናንተ ባለን ፍቅር </char><char style="ft" closed="false">ይላሉ</char></note> ልቃችሁ እንደ ተገኛችሁ፣ በዚህም የቸርነት ሥራ ልቃችሁ እንድትገኙ ዐደራ እንላችኋለን።<verse eid="2CO 8:7"/></para>
  <para style="p">
    <verse number="8" style="v" sid="2CO 8:8"/>ይህን የምለው ትእዛዝ ለመስጠት ብዬ አይደለም፤ ነገር ግን ሌሎች ከሚያሳዩት ትጋት አንጻር የፍቅራችሁን እውነተኛነት ለማረጋገጥ ነው። <verse eid="2CO 8:8"/><verse number="9" style="v" sid="2CO 8:9"/>የጌታችንን የኢየሱስ ክርስቶስን ጸጋ ታውቃላችሁና፤ በእርሱ ድኽነት እናንተ ባለጠጎች ትሆኑ ዘንድ እርሱ ሀብታም ሆኖ ሳለ ለእናንተ ሲል ድኻ ሆነ።<verse eid="2CO 8:9"/></para>
  <para style="p">
    <verse number="10" style="v" sid="2CO 8:10"/>ስለዚህ ጕዳይ የምሰጣችሁ ጠቃሚ ምክር ይህ ነው፤ ባለፈው ዓመት በመስጠት ብቻ ሳይሆን ለመስጠት በማሰብም ቀዳሚ ነበራችሁ፤ <verse eid="2CO 8:10"/><verse number="11" style="v" sid="2CO 8:11"/>አሁንም የጀመራችሁትን ተግባር በዐቅማችሁ መጠን ከፍጻሜ አድርሱት፤ ይህም ለመስጠት የነበራችሁ በጎ ፈቃድ እውን እንዲሆን ነው። <verse eid="2CO 8:11"/><verse number="12" style="v" sid="2CO 8:12"/>ለመስጠት በጎ ፈቃድ ካለን ስጦታው ተቀባይነት የሚያገኘው ባለን መጠን ስንሰጥ እንጂ፣ በሌለን መጠን ለመስጠት ስንሞክር አይደለም።<verse eid="2CO 8:12"/></para>
  <para style="p">
    <verse number="13" style="v" sid="2CO 8:13"/>ይህን የምንለው እናንተ ተቸግራችሁ ሌሎች ይድላቸው ለማለት ሳይሆን፣ ሁላችሁም እኩል እንድትሆኑ ነው። <verse eid="2CO 8:13"/><verse number="14" style="v" sid="2CO 8:14"/>በአሁኑ ጊዜ የእናንተ ትርፍ የእነርሱን ጕድለት ያሟላል፤ የእነርሱም ደግሞ በተራው የእናንተን ጕድለት ያሟላል፤ በዚህም ያላችሁን እኩል ትካፈላላችሁ። <verse eid="2CO 8:14"/><verse number="15" style="v" sid="2CO 8:15"/>ይህም፣ “ብዙ የሰበሰበ አላተረፈም፤ ጥቂት የሰበሰበም አልጐደለበትም” ተብሎ እንደ ተጻፈው ነው።<verse eid="2CO 8:15"/></para>
  <para style="s1">ቲቶ ወደ ቆሮንቶስ ተላከ</para>
  <para style="p">
    <verse number="16" style="v" sid="2CO 8:16"/>እኔ ለእናንተ ያለኝን በጎ ሐሳብ በቲቶ ልብ ውስጥ ያኖረ አምላክ የተመሰገነ ይሁን፤ <verse eid="2CO 8:16"/><verse number="17" style="v" sid="2CO 8:17"/>ምክንያቱም ቲቶ ወደ እናንተ የመጣው ልመናችንን በመቀበል ብቻ ሳይሆን፣ በታላቅ ጕጕትና በራሱ ፈቃድ በመነሣሣት ነበር። <verse eid="2CO 8:17"/><verse number="18" style="v" sid="2CO 8:18"/>ከእርሱም ጋር በወንጌል ስብከት በአብያተ ክርስቲያናት ሁሉ የተመሰገነውን ወንድም ልከነዋል። <verse eid="2CO 8:18"/><verse number="19" style="v" sid="2CO 8:19"/>ከዚህም በላይ ስጦታውን በምንወስድበት ጊዜ አብሮን እንዲሄድ በአብያተ ክርስቲያናት ተመርጧል፤ ስጦታውንም የምንወስደው ጌታን ራሱን ለማክበርና ሌሎችን ለመርዳት ካለን በጎ ፈቃድ የተነሣ ነው። <verse eid="2CO 8:19"/><verse number="20" style="v" sid="2CO 8:20"/>በዚህ በምናከናውነው የቸርነት ሥራ አንዳች ነቀፋ እንዳይገኝብን እንጠነቀቃለን። <verse eid="2CO 8:20"/><verse number="21" style="v" sid="2CO 8:21"/>ምክንያቱም ዐላማችን በጌታ ፊት ብቻ ሳይሆን፣ በሰውም ፊት መልካም የሆነውን ነገር ማድረግ ነው።<verse eid="2CO 8:21"/></para>
  <para style="p">
    <verse number="22" style="v" sid="2CO 8:22"/>ደግሞም ብዙ ጊዜ በብዙ መንገድ ተፈትኖ ትጉ ሆኖ የተገኘውን ወንድማችንን ከእነርሱ ጋር ልከነዋል፤ አሁንም በእናንተ እጅግ ከመታመኑ የተነሣ ከመቼውም ጊዜ ይልቅ እየተጋ ነው። <verse eid="2CO 8:22"/><verse number="23" style="v" sid="2CO 8:23"/>ስለ ቲቶ የሚጠይቅ ቢኖር፣ እርሱ እናንተን ለማገልገል አብሮኝ የሚሠራ ባልደረባዬ ነው፤ ስለ ወንድሞቻችንም የሚጠይቅ ቢኖር እነርሱ የአብያተ ክርስቲያናት ተወካዮችና የክርስቶስ ክብር ናቸው። <verse eid="2CO 8:23"/><verse number="24" style="v" sid="2CO 8:24"/>ስለዚህ የፍቅራችሁን እውነተኛነትና በእናንተም የምንታመነው የቱን ያህል እንደ ሆነ በአብያተ ክርስቲያናት ፊት ግለጡላቸው።<verse eid="2CO 8:24"/></para>
  <chapter eid="2CO 8"/>
  <chapter number="9" style="c" sid="2CO 9"/>
  <para style="p">
    <verse number="1" style="v" sid="2CO 9:1"/>ለቅዱሳን ስለሚደረገው አገልግሎት ልጽፍላችሁ አያስፈልግም። <verse eid="2CO 9:1"/><verse number="2" style="v" sid="2CO 9:2"/>ምክንያቱም ሌሎችን ለመርዳት ያላችሁን በጎ ፈቃድ ዐውቃለሁ፤ ካለፈው ዓመት ጀምሮ እናንተ በአካይያ የምትኖሩ ሌሎችን ለመርዳት ዝግጁ እንደ ሆናችሁ ለመቄዶንያ ሰዎች አፌን ሞልቼ ተናግሬአለሁ፤ ቅን ፍላጎታችሁም ብዙዎችን ለበጎ ሥራ አነሣሥቷል። <verse eid="2CO 9:2"/><verse number="3" style="v" sid="2CO 9:3"/>እንግዲህ በዚህ ነገር በእናንተ ላይ ያለን ትምክሕት ከንቱ ሆኖ እንዳይቀር፣ አስቀድሞ ስለ እናንተ እንደ ተናገርሁት ተዘጋጅታችሁ እንድትገኙ ወንድሞችን ልኬአለሁ። <verse eid="2CO 9:3"/><verse number="4" style="v" sid="2CO 9:4"/>ምናልባት የመቄዶንያ ሰዎች ከእኔ ጋር መጥተው ሳትዘጋጁ ቢያገኟችሁ፣ እናንተ ብቻ ሳትሆኑ እኛም ያን ያህል በእናንተ በመመካታችን እናፍራለን። <verse eid="2CO 9:4"/><verse number="5" style="v" sid="2CO 9:5"/>ስለዚህ ወንድሞች አስቀድመው ወደ እናንተ እንዲመጡና ከዚህ በፊት ለመስጠት ቃል የገባችሁትን ስጦታ አጠናቅቃችሁ እንድትጠብቋቸው፣ እነርሱን መለመን አስፈላጊ ሆኖ አግኝቻለሁ፤ እንግዲህ በልግስና ለመስጠት ያሰባችሁት ነገር በግዴታ ሳይሆን በፈቃደኝነት የተዘጋጀ ይሆናል።<verse eid="2CO 9:5"/></para>
  <para style="s1">በልግስና መስጠት</para>
  <para style="p">
    <verse number="6" style="v" sid="2CO 9:6"/>ይህን አስታውሱ፤ ጥቂት የዘራ ጥቂት ያጭዳል፤ ብዙ የዘራ ብዙ ያጭዳል። <verse eid="2CO 9:6"/><verse number="7" style="v" sid="2CO 9:7"/>እያንዳንዱ ሰው በቅሬታ ወይም በግዴታ ሳይሆን፣ በልቡ ያሰበውን ያህል ይስጥ፤ ምክንያቱም እግዚአብሔር በደስታ የሚሰጠውን ሰው ይወድዳል። <verse eid="2CO 9:7"/><verse number="8" style="v" sid="2CO 9:8"/>ሁልጊዜ በሁሉ ነገር የሚያስፈልጋችሁን ሁሉ አግኝታችሁ ለበጎ ሥራ ሁሉ እንድትተርፉ፣ እግዚአብሔር ጸጋን ሁሉ ሊያበዛላችሁ ይችላል፤ <verse eid="2CO 9:8"/><verse number="9" style="v" sid="2CO 9:9"/>ይህም፣</para>
  <para style="q1" vid="2CO 9:9">“በተነ፤ ለድኾችም ሰጠ፤</para>
  <para style="q2" vid="2CO 9:9">ጽድቁ ለዘላለም ይኖራል”</para>
  <para style="q1" vid="2CO 9:9">ተብሎ እንደ ተጻፈው ነው።<verse eid="2CO 9:9"/></para>
  <para style="m">
    <verse number="10" style="v" sid="2CO 9:10"/>ለዘሪ ዘርን፣ ለመብላት እንጀራን የሚሰጥ እርሱ የምትዘሩትን አትረፍርፎ ይሰጣችኋል፤ የጽድቃችሁንም ፍሬ ያበዛላችኋል። <verse eid="2CO 9:10"/><verse number="11" style="v" sid="2CO 9:11"/>ሁልጊዜ በልግስና መስጠት እንድትችሉ በሁሉ ነገር ያበለጽጋችኋል፤ ልግስናችሁም በእኛ በኩል የሚደርሳቸው ሰዎች እግዚአብሔርን ለማመስገን ምክንያት ይሆናቸዋል።<verse eid="2CO 9:11"/></para>
  <para style="p">
    <verse number="12" style="v" sid="2CO 9:12"/>ይህ የምትሰጡት አገልግሎት የቅዱሳንን ጕድለት የሚያሟላ ብቻ ሳይሆን፣ ብዙ ምስጋና ለእግዚአብሔር የሚቀርብበት ነው። <verse eid="2CO 9:12"/><verse number="13" style="v" sid="2CO 9:13"/>የክርስቶስን ወንጌል ተቀብላችሁ ስለ ታዘዛችሁና ለእነርሱም ሆነ ለሌሎች ስላሳያችሁት ልግስና ሰዎች ተፈትኖ ስላለፈው አገልግሎታችሁ እግዚአብሔርን ያከብራሉ፤ <verse eid="2CO 9:13"/><verse number="14" style="v" sid="2CO 9:14"/>ስለ እናንተም በሚጸልዩበት ጊዜ እግዚአብሔር ከሰጣችሁ ታላቅ ጸጋ የተነሣ ይናፍቋችኋል። <verse eid="2CO 9:14"/><verse number="15" style="v" sid="2CO 9:15"/>በቃላት ሊገለጥ ስለማይቻል ስጦታው እግዚአብሔር ይመስገን።<verse eid="2CO 9:15"/></para>
  <chapter eid="2CO 9"/>
  <chapter number="10" style="c" sid="2CO 10"/>
  <para style="s1">ጳውሎስ ስለ አገልግሎቱ ያቀረበው መከላከያ</para>
  <para style="p">
    <verse number="1" style="v" sid="2CO 10:1"/>እኔ ጳውሎስ፣ በእናንተ ፊት ስሆን “ዐይነ ዐፋር”፣ ከእናንተ ስርቅ ግን፣ “ደፋር” የተባልሁ በክርስቶስ የዋህነትና ገርነት እለምናችኋለሁ። <verse eid="2CO 10:1"/><verse number="2" style="v" sid="2CO 10:2"/>ወደ እናንተ በምመጣበት ጊዜ፣ በዓለማዊ መንገድ እንደምንኖር አድርገው በሚቈጥሩን ሰዎች ላይ በድፍረት ለመናገር ቈርጫለሁ፤ እናንተን ግን በዚያ ዐይነት ድፍረት እንድናገር እንዳታደርጉኝ እለምናችኋለሁ። <verse eid="2CO 10:2"/><verse number="3" style="v" sid="2CO 10:3"/>የምንኖረው በዚህ ዓለም ቢሆንም፣ የምንዋጋው በዚህ ዓለም ስልት አይደለም። <verse eid="2CO 10:3"/><verse number="4" style="v" sid="2CO 10:4"/>ደግሞም የምንዋጋበት የጦር መሣሪያ የዚህ ዓለም መሣሪያ አይደለም፤ ይሁን እንጂ ምሽግን ለመደምሰስ የሚችል መለኮታዊ ኀይል ያለው ነው። <verse eid="2CO 10:4"/><verse number="5" style="v" sid="2CO 10:5"/>በእግዚአብሔር ዕውቀት ላይ በትዕቢት የሚነሣውን ክርክርና ከንቱ ሐሳብ ሁሉ እናፈርሳለን፤ አእምሮንም ሁሉ እየማረክን ለክርስቶስ እንዲታዘዝ እናደርጋለን። <verse eid="2CO 10:5"/><verse number="6" style="v" sid="2CO 10:6"/>መታዘዛችሁ በተፈጸመ ጊዜ አለ መታዘዝን ሁሉ ለመቅጣት ተዘጋጅተናል።<verse eid="2CO 10:6"/></para>
  <para style="p">
    <verse number="7" style="v" sid="2CO 10:7"/>እናንተ የምትመለከቱት ውጫዊውን ነገር ብቻ ነው።<note caller="+" style="f"><char style="fr" closed="false">10፥7 </char><char style="ft" closed="false">ወይም </char><char style="fqa" closed="false">ግልጥ የሆነውን እውነታ ብቻ ነው</char></note> ማንም የክርስቶስ በመሆኑ ቢመካ እርሱ የክርስቶስ እንደ ሆነ ሁሉ እኛም የክርስቶስ መሆናችንን ሊገነዘብ ይገባዋል። <verse eid="2CO 10:7"/><verse number="8" style="v" sid="2CO 10:8"/>ጌታ በሰጠን ሥልጣን እጅግ ብመካም በዚህ አላፍርም፤ ሥልጣኑን የተቀበልነው እናንተን ለማነጽ እንጂ ለማፍረስ አይደለምና። <verse eid="2CO 10:8"/><verse number="9" style="v" sid="2CO 10:9"/>በመልእክቶቼ የማስፈራራችሁ አይምሰላችሁ። <verse eid="2CO 10:9"/><verse number="10" style="v" sid="2CO 10:10"/>አንዳንዶች፣ “መልእክቶቹ ከባድና ጠንካራ ናቸው፤ ነገር ግን ሰውነቱ ሲታይ ደካማ፣ ንግግሩም የተናቀ ነው” ይላሉ። <verse eid="2CO 10:10"/><verse number="11" style="v" sid="2CO 10:11"/>እንዲህ የሚሉ ሰዎች በሩቅ ሆነን በመልእክታችን የምንናገረውን ሁሉ በቅርብ ሆነን በተግባራችን የምንገልጸውም እንደዚያው መሆኑን መገንዘብ አለባቸው።<verse eid="2CO 10:11"/></para>
  <para style="p">
    <verse number="12" style="v" sid="2CO 10:12"/>ራሳቸውን ከሚያመሰግኑ ሰዎች ጋር ራሳችንን ልንመድብ ወይም ልናነጻጽር አንደፍርም፤ እነርሱ ራሳቸውን በራሳቸው ሲመዝኑና ራሳቸውንም ከራሳቸው ጋር ሲያነጻጽሩ አስተዋዮች አይደሉም። <verse eid="2CO 10:12"/><verse number="13" style="v" sid="2CO 10:13"/>እኛ ግን ከመጠን በላይ አንመካም፤ የምንመካው እግዚአብሔር በመደበልንና እስከ እናንተም እንኳ በሚደርሰው የአገልግሎታችን ወሰን ነው። <verse eid="2CO 10:13"/><verse number="14" style="v" sid="2CO 10:14"/>የክርስቶስን ወንጌል ይዘን ወደ እናንተ በመጣን ጊዜ፣ ከተመደበልን የአገልግሎት ወሰን አላለፍንም። <verse eid="2CO 10:14"/><verse number="15" style="v" sid="2CO 10:15"/>ደግሞም ሌሎች በደከሙበት ሥራ ከመጠን በላይ በመመካት ከተመደበልን ወሰን አናልፍም፤<note caller="+" style="f"><char style="fr" closed="false">10፥13፡15 </char><char style="fv" closed="false">13 </char><char style="fqa" closed="false">እኛ ግን ከመጠን በላይ ስለሆኑ ነገሮች አንመካም፤ ነገር ግን እግዚአብሔር በመደበልንና እስከ እናንተም እንኳ በሚደርሰው እንመካለን። </char><char style="fv" closed="false">14 </char><char style="fq" closed="false">…</char><char style="fv" closed="false">15 </char><char style="fqa" closed="false">ደግሞ ሌሎች በሠሩት ሥራ ከመጠን በላይ ስለሆኑ ነገሮች አንመካም፤</char></note> ይልቁንም እምነታችሁ እያደገ በሄደ ቍጥር በእናንተ ዘንድ የተመደበልን አገልግሎት እየሰፋ እንደሚሄድ ተስፋ እናደርጋለን። <verse eid="2CO 10:15"/><verse number="16" style="v" sid="2CO 10:16"/>ስለዚህ በሌላው ሰው ክልል አስቀድሞ በተሠራ ሥራ ሳንመካ፣ ከእናንተ ወዲያ ባለው አገር ወንጌልን መስበክ እንችላለን። <verse eid="2CO 10:16"/><verse number="17" style="v" sid="2CO 10:17"/>ነገር ግን፣ “የሚመካ በጌታ ይመካ”፤ <verse eid="2CO 10:17"/><verse number="18" style="v" sid="2CO 10:18"/>ምክንያቱም ጌታ ራሱ የሚያመሰግነው እንጂ፣ ራሱን በራሱ የሚያመሰግን ተቀባይነት አይኖረውም።<verse eid="2CO 10:18"/></para>
  <chapter eid="2CO 10"/>
  <chapter number="11" style="c" sid="2CO 11"/>
  <para style="s1">ጳውሎስና ሐሰተኞች ሐዋርያት</para>
  <para style="p">
    <verse number="1" style="v" sid="2CO 11:1"/>ጥቂቱን ሞኝነቴን እንደምትታገሡኝ ተስፋ አደርጋለሁ፤ በርግጥም እየታገሣችሁኝ ነው። <verse eid="2CO 11:1"/><verse number="2" style="v" sid="2CO 11:2"/>በእግዚአብሔር ቅናት እቀናላችኋለሁ፤ እናንተን እንደ ንጽሕት ድንግል ለክርስቶስ ለማቅረብ ለአንድ ባል ዐጭቻችኋለሁና። <verse eid="2CO 11:2"/><verse number="3" style="v" sid="2CO 11:3"/>ነገር ግን እባብ ሔዋንን በተንኰል እንዳሳታት ምናልባት የእናንተም ልቡና ተበላሽቶ ለክርስቶስ ካላችሁ ቅንነትና ንጽሕና እንዳትወሰዱ እሠጋለሁ። <verse eid="2CO 11:3"/><verse number="4" style="v" sid="2CO 11:4"/>ምክንያቱም አንድ ሰው ወደ እናንተ መጥቶ እኛ ከሰበክንላችሁ ኢየሱስ ሌላ ኢየሱስ ቢሰብክላችሁ፣ ወይም ከተቀበላችሁት መንፈስ የተለየ መንፈስ ብትቀበሉ፣ ወይም ከተቀበላችሁት ወንጌል የተለየ ወንጌል ብትቀበሉ፣ ነገሩን በዝምታ ታልፉታላችሁ ማለት ነው። <verse eid="2CO 11:4"/><verse number="5" style="v" sid="2CO 11:5"/>እኔ ግን “ታላላቅ ሐዋርያት” ከሚባሉት በምንም የማንስ አይመስለኝም። <verse eid="2CO 11:5"/><verse number="6" style="v" sid="2CO 11:6"/>የንግግር ችሎታ ባይኖረኝም እንኳ፣ ዕውቀት ግን አለኝ፤ ይህንም በሁሉ መንገድ በሚገባ ግልጽ አድርገንላችኋል።<verse eid="2CO 11:6"/></para>
  <para style="p">
    <verse number="7" style="v" sid="2CO 11:7"/>እናንተ ከፍ እንድትሉ ራሴን ዝቅ አድርጌ የእግዚአብሔርን ወንጌል ያለ ዋጋ ለእናንተ መስበኬ እንደ ኀጢአት ተቈጥሮብኝ ይሆን? <verse eid="2CO 11:7"/><verse number="8" style="v" sid="2CO 11:8"/>እናንተን ለማገልገል ስል ከሌሎች አብያተ ክርስቲያናት ርዳታ በመቀበሌ እነርሱን ዘርፌአቸዋለሁ። <verse eid="2CO 11:8"/><verse number="9" style="v" sid="2CO 11:9"/>ከእናንተም ጋር ሳለሁ አንዳች ባስፈለገኝ ጊዜ፣ ከመቄዶንያ የመጡ ወንድሞች የሚያስፈልገኝን ስለ ሰጡኝ ለማንም ሸክም አልሆንሁም። በእናንተ ላይ በምንም ነገር ሸክም እንዳልሆን ተጠንቅቄአለሁ፤ ወደ ፊትም እጠነቀቃለሁ። <verse eid="2CO 11:9"/><verse number="10" style="v" sid="2CO 11:10"/>የክርስቶስ እውነት በውስጤ እስካለ ድረስ፣ በአካይያ አውራጃ ይህን ትምክሕቴን ማንም ሊገታው አይችልም። <verse eid="2CO 11:10"/><verse number="11" style="v" sid="2CO 11:11"/>ይህን የምለው ለምንድን ነው? ስለማልወድዳችሁ ነውን? እንደምወድዳችሁ እግዚአብሔር ያውቃል። <verse eid="2CO 11:11"/><verse number="12" style="v" sid="2CO 11:12"/>ከእኛ ጋር እኩል ለመሆን በሥራቸው እየተመኩ ቀን የሚጠብቁትን ሰዎች ምክንያት ለማሳጣት አሁን የማደርገውን ወደ ፊትም አደርጋለሁ።<verse eid="2CO 11:12"/></para>
  <para style="p">
    <verse number="13" style="v" sid="2CO 11:13"/>እንደነዚህ ያሉ ሰዎች የክርስቶስን ሐዋርያት ለመምሰል ራሳቸውን የሚለዋውጡ፣ ሐሰተኞች ሐዋርያትና አታላዮች ሠራተኞች ናቸው። <verse eid="2CO 11:13"/><verse number="14" style="v" sid="2CO 11:14"/>ይህም የሚያስደንቅ ነገር አይደለም፤ ምክንያቱም ሰይጣን ራሱ የብርሃን መልአክ ለመምሰል ራሱን ይለዋውጣል። <verse eid="2CO 11:14"/><verse number="15" style="v" sid="2CO 11:15"/>እንግዲህ የእርሱ አገልጋዮች፣ የጽድቅ አገልጋዮች ለመምሰል ራሳቸውን ቢለውጡ የሚያስገርም አይደለም፤ ፍጻሜአቸውም እንደ ሥራቸው ይሆናል።<verse eid="2CO 11:15"/></para>
  <para style="s1">ጳውሎስ በደረሰበት መከራ ይመካል</para>
  <para style="p">
    <verse number="16" style="v" sid="2CO 11:16"/>እንደ ገና ይህን እላለሁ፤ ማንም ሰው እንደ ሞኝ አይቍጠረኝ፤ እናንተም የምትቈጥሩኝ ከሆነ፣ እኔም በጥቂቱ እንድመካ እንደ ሞኝ ተቀበሉኝ። <verse eid="2CO 11:16"/><verse number="17" style="v" sid="2CO 11:17"/>እንደዚህ ልበ ሙሉ ሆኜ የምናገረው እንደ ሞኝ እንጂ እንደ ጌታ ፈቃድ አይደለም። <verse eid="2CO 11:17"/><verse number="18" style="v" sid="2CO 11:18"/>ብዙዎች በዓለማዊ ነገር ስለሚመኩ እኔም ደግሞ እመካለሁ። <verse eid="2CO 11:18"/><verse number="19" style="v" sid="2CO 11:19"/>እናንተም ብልኆች ስለ ሆናችሁ ሞኞችን በደስታ ትታገሣላችሁ፤ <verse eid="2CO 11:19"/><verse number="20" style="v" sid="2CO 11:20"/>ማንም ተነሥቶ ባሪያ ቢያደርጋችሁ፣ ቢበዘብዛችሁ፣ ለጥቅሙ ሲል ቢጠጋችሁ፣ ቢንቀባረርባችሁ ወይም ፊታችሁን በጥፊ ቢመታችሁ ትታገሣላችሁ። <verse eid="2CO 11:20"/><verse number="21" style="v" sid="2CO 11:21"/>እኛ ግን ለዚያ እጅግ ደካሞች መሆናችንን እያፈርሁ እናገራለሁ።</para>
  <para style="p" vid="2CO 11:21">ማንም በድፍረት በሚመካበት ነገር ሁሉ እኔም ደፍሬ መመካት እንደምችል እንደ ሞኝ እናገራለሁ። <verse eid="2CO 11:21"/><verse number="22" style="v" sid="2CO 11:22"/>እነርሱ ዕብራውያን ናቸውን? እኔም ነኝ፤ እስራኤላውያን ናቸውን? እኔም ነኝ፤ የአብርሃም ዘር ናቸውን? እኔም ነኝ። <verse eid="2CO 11:22"/><verse number="23" style="v" sid="2CO 11:23"/>የክርስቶስ አገልጋዮች ናቸውን? አእምሮውን እንደ ጣለ ሰው ልናገርና እኔ እበልጣቸዋለሁ፤ ደግሞም ብዙ ጊዜ በሥራ ደክሜአለሁ፤ ብዙ ጊዜ ታስሬአለሁ፤ ብዙ ጊዜ ተገርፌአለሁ፤ ብዙ ጊዜ ለሞት ተቃርቤአለሁ። <verse eid="2CO 11:23"/><verse number="24" style="v" sid="2CO 11:24"/>አይሁድ ለአርባ ጅራፍ አንድ የቀረው አምስት ጊዜ ገርፈውኛል። <verse eid="2CO 11:24"/><verse number="25" style="v" sid="2CO 11:25"/>ሦስት ጊዜ በዱላ ተደብድቤአለሁ፤ አንድ ጊዜ በድንጋይ ተወግሬአለሁ፤ ሦስት ጊዜ የመርከብ አደጋ ደርሶብኛል፤ አንድ ሌሊትና ቀን በባሕር ላይ ዐድሬአለሁ፤ <verse eid="2CO 11:25"/><verse number="26" style="v" sid="2CO 11:26"/>ብዙ ጊዜ በጕዞ ተንከራትቻለሁ፤ ደግሞም ለወንዝ ሙላት አደጋ፣ ለወንበዴዎች አደጋ፣ ለገዛ ወገኖቼ አደጋ፣ ለአሕዛብ አደጋ፣ ለከተማ አደጋ፣ ለገጠር አደጋ፣ ለባሕር አደጋ እንዲሁም ለሐሰተኞች ወንድሞች አደጋ ተጋልጬ ነበር። <verse eid="2CO 11:26"/><verse number="27" style="v" sid="2CO 11:27"/>ብዙ ጥሬአለሁ፤ ብዙ ደክሜአለሁ፤ ብዙ ጊዜ እንቅልፍ አጥቻለሁ፤ ተርቤአለሁ፤ ተጠምቻለሁ፤ ብዙ ጊዜ ምግብ ሳልቀምስ ኖሬአለሁ፤ በብርድና በዕራቍትነት ተቈራምጃለሁ። <verse eid="2CO 11:27"/><verse number="28" style="v" sid="2CO 11:28"/>ሌላውን ነገር ሳልቈጥር፣ ዕለት ዕለት የሚያስጨንቀኝ የአብያተ ክርስቲያናት ሁሉ ሐሳብ ነው። <verse eid="2CO 11:28"/><verse number="29" style="v" sid="2CO 11:29"/>ደካማ ማን ነው? እኔስ አብሬ አልደክምምን? በኀጢአት የሚሰናከል ማን ነው? እኔስ አልቈጭምን?<verse eid="2CO 11:29"/></para>
  <para style="p">
    <verse number="30" style="v" sid="2CO 11:30"/>መመካት ካለብኝ፣ ደካማነቴን በሚያሳዩ ነገሮች እመካለሁ። <verse eid="2CO 11:30"/><verse number="31" style="v" sid="2CO 11:31"/>ለዘላለም የተመሰገነው የጌታ የኢየሱስ አምላክና አባት እንደማልዋሽ ያውቃል። <verse eid="2CO 11:31"/><verse number="32" style="v" sid="2CO 11:32"/>ደማስቆ ሳለሁ ከንጉሥ አርስጦስዮስ በታች የሆነው ገዥ ሊያስይዘኝ ፈልጎ፣ የደማስቆ ሰዎችን ከተማ ያስጠብቅ ነበር። <verse eid="2CO 11:32"/><verse number="33" style="v" sid="2CO 11:33"/>ነገር ግን በግንቡ መስኮት በኩል በቅርጫት አውርደውኝ ከእጁ አመለጥሁ።<verse eid="2CO 11:33"/></para>
  <chapter eid="2CO 11"/>
  <chapter number="12" style="c" sid="2CO 12"/>
  <para style="s1">ጳውሎስ ያየው ራእይና የተሰጠው መውጊያ</para>
  <para style="p">
    <verse number="1" style="v" sid="2CO 12:1"/>በመመካት የሚገኝ ጥቅም ባይኖርም፣ መመካት ካስፈለገ ከጌታ ወደ ተቀበልሁት ራእይና መገለጥ አመራለሁ። <verse eid="2CO 12:1"/><verse number="2" style="v" sid="2CO 12:2"/>ከዐሥራ አራት ዓመት በፊት እስከ ሦስተኛው ሰማይ ድረስ የተነጠቀ በክርስቶስ አንድ ሰው ዐውቃለሁ፤ የተነጠቀው በሥጋ ይሁን ወይም ከሥጋ ውጭ አላውቅም፤ እግዚአብሔር ግን ያውቃል። <verse eid="2CO 12:2"/><verse number="3" style="v" sid="2CO 12:3"/>ይህ ሰው በሥጋ ይሁን ወይም ከሥጋ ውጭ እኔ አላውቅም፤ እግዚአብሔር ግን ያውቃል፤ <verse eid="2CO 12:3"/><verse number="4" style="v" sid="2CO 12:4"/>እርሱም ወደ ገነት እንደ ተነጠቀ፣ በዚያም በሰው አንደበት ሊገለጥ የማይችል፣ ሰውም እንዲናገረው ያልተፈቀደለት ነገር ሰማ። <verse eid="2CO 12:4"/><verse number="5" style="v" sid="2CO 12:5"/>እንደዚህ ስላለው ሰው እመካለሁ፤ ስለ ራሴ ግን ከደካማነቴ በስተቀር አልመካም። <verse eid="2CO 12:5"/><verse number="6" style="v" sid="2CO 12:6"/>መመካት ብፈልግ እንኳ እንደ ሞኝ መቈጠር የለብኝም፤ ምክንያቱም የምናገረው እውነት ነው። ነገር ግን ማንም ስለ እኔ ከሚያየውና ከሚሰማው በላይ እንዳይገምተኝ ከመመካት እቈጠባለሁ።<verse eid="2CO 12:6"/></para>
  <para style="p">
    <verse number="7" style="v" sid="2CO 12:7"/>ከዚህ ታላቅ መገለጥ የተነሣ እንዳልታበይ የሥጋዬ መውጊያ፣ እርሱም የሚያሠቃየኝ የሰይጣን መልእክተኛ ተሰጠኝ። <verse eid="2CO 12:7"/><verse number="8" style="v" sid="2CO 12:8"/>ይህ ነገር ከእኔ እንዲወገድልኝ፣ ጌታን ሦስት ጊዜ ለመንሁት፤ <verse eid="2CO 12:8"/><verse number="9" style="v" sid="2CO 12:9"/>እርሱ ግን፣ <char style="wj">“ጸጋዬ ይበቃሃል፤ ኀይሌ ፍጹም የሚሆነው በድካም ጊዜ ነውና”</char> አለኝ። ስለዚህ የክርስቶስ ኀይል በእኔ ያድር ዘንድ፣ ይበልጥ ደስ እያለኝ በድካሜ እመካለሁ። <verse eid="2CO 12:9"/><verse number="10" style="v" sid="2CO 12:10"/>ስለ ክርስቶስ በድካም፣ በስድብ፣ በመከራ፣ በስደትና በጭንቀት ደስ የምሰኘው ለዚህ ነው፤ ስደክም ያን ጊዜ ብርቱ ነኝና።<verse eid="2CO 12:10"/></para>
  <para style="s1">ጳውሎስ ለቆሮንቶስ ሰዎች የነበረው ጭንቀት</para>
  <para style="p">
    <verse number="11" style="v" sid="2CO 12:11"/>በመመካቴ ሞኝ ሆኛለሁ፤ ለዚህም ያበቃችሁኝ እናንተ ናችሁ፤ ስለ እኔ መመስከር የሚገባችሁ እናንተ ነበራችሁ። ደግሞም እኔ ከምንም የማልቈጠር ብሆንም፣ “ታላላቅ ሐዋርያት” ከሚባሉት በምንም አላንስም። <verse eid="2CO 12:11"/><verse number="12" style="v" sid="2CO 12:12"/>የእውነተኛ ሐዋርያ ምልክቶች በመካከላችሁ ተደርገዋል፤ እነርሱም በትዕግሥት መጽናት፣ ምልክቶች፣ ድንቅ ነገሮችና ታምራት ናቸው። <verse eid="2CO 12:12"/><verse number="13" style="v" sid="2CO 12:13"/>በእናንተ ላይ ሸክም ካለመሆኔ በቀር፣ ከሌሎች አብያተ ክርስቲያናት በምን አነሳችሁ? ይህን በደሌን ይቅር በሉኝ።<verse eid="2CO 12:13"/></para>
  <para style="p">
    <verse number="14" style="v" sid="2CO 12:14"/>ወደ እናንተ ለመምጣት ስዘጋጅ ይህ ሦስተኛዬ ነው፤ ስመጣ በምንም ነገር ሸክም አልሆንባችሁም፤ እኔ እናንተን እንጂ ከእናንተ ምንም አልፈልግምና፤ ደግሞም ወላጆች ለልጆች ገንዘብ ያከማቻሉ እንጂ ልጆች ለወላጆች አያከማቹም። <verse eid="2CO 12:14"/><verse number="15" style="v" sid="2CO 12:15"/>እኔ ግን ስለ እናንተ ያለኝን ሁሉ ራሴንም ጭምር ብሰጥ ደስ ይለኛል፤ ታዲያ እኔ የምወድዳችሁ ይህን ያህል ከሆነ፣ እናንተ የምትወድዱኝ በጥቂቱ ነውን? <verse eid="2CO 12:15"/><verse number="16" style="v" sid="2CO 12:16"/>የሆነው ሆኖ ሸክም አልሆንሁባችሁም፤ ነገር ግን በተንኰልና በዘዴ ያጠመድኋችሁ ሳይመስላችሁ አልቀረም! <verse eid="2CO 12:16"/><verse number="17" style="v" sid="2CO 12:17"/>ለመሆኑ ወደ እናንተ በላክኋቸው ሰዎች አማካይነት በአንዱ እንኳ በዘበዝኋችሁን? <verse eid="2CO 12:17"/><verse number="18" style="v" sid="2CO 12:18"/>ቲቶ ወደ እናንተ እንዲመጣ ለመንሁት፤ ወንድማችንንም ከእርሱ ጋር ላክሁት። ቲቶ በዘበዛችሁን? ከእርሱ ጋር በአንድ መንፈስ አልተመላለስንምን? አካሄዳችንስ አንድ አልነበረምን?<verse eid="2CO 12:18"/></para>
  <para style="p">
    <verse number="19" style="v" sid="2CO 12:19"/>እስከ አሁን ድረስ በእናንተ ፊት ራሳችንን ስንከላከል የኖርን ይመስላችኋልን? በክርስቶስ ሆነን በእግዚአብሔር ፊት እንናገራለን፤ ደግሞም ወዳጆች ሆይ፤ ይህን ሁሉ የምናደርገው እናንተን ለማነጽ ነው። <verse eid="2CO 12:19"/><verse number="20" style="v" sid="2CO 12:20"/>ወደ እናንተ በምመጣበት ጊዜ፣ እኔ እንደምፈልገው ሆናችሁ ላላገኛችሁ እችላለሁ ወይም እናንተ እንደምትፈልጉኝ ሆኜ ላታገኙኝ ትችላላችሁ ብዬ እፈራለሁ፤ ምናልባትም በመካከላችሁ ጥል፣ ቅናት፣ ቍጣ፣ አድመኝነት፣ ስም ማጥፋት፣ ሐሜት፣ እብሪትና ሁከት ይኖራል ብዬ እሠጋለሁ። <verse eid="2CO 12:20"/><verse number="21" style="v" sid="2CO 12:21"/>ዳግመኛም ስመጣ አምላኬ በእናንተ ፊት ያዋርደኝ ይሆን ብዬ እፈራለሁ፤ ይኸውም ብዙዎች ከዚህ በፊት ስለ ሠሩት ኀጢአትና ስለ ፈጸሙትም ርኩሰት፣ ዝሙትና መዳራት ንስሓ ሳይገቡ ቀርተው እንዳላዝን ነው።<verse eid="2CO 12:21"/></para>
  <chapter eid="2CO 12"/>
  <chapter number="13" style="c" sid="2CO 13"/>
  <para style="s1">የመጨረሻ ምክር</para>
  <para style="p">
    <verse number="1" style="v" sid="2CO 13:1"/>ወደ እናንተ ስመጣ ይህ ሦስተኛዬ መሆኑ ነው፤ “ማንኛውም ነገር በሁለት ወይም በሦስት ምስክር ይጸናል።” <verse eid="2CO 13:1"/><verse number="2" style="v" sid="2CO 13:2"/>በሁለተኛው ጕብኝቴ እናንተ ዘንድ በነበርሁበት ጊዜ አስጠንቅቄአችሁ ነበር፤ አሁንም በሩቅ ሆኜ እንደ ገና አስጠነቅቃችኋለሁ፤ ወደ እናንተም ተመልሼ ስመጣ፣ ከዚህ በፊት ኀጢአት ለሠሩትም ሆነ ለሌሎች አልራራላቸውም፤ <verse eid="2CO 13:2"/><verse number="3" style="v" sid="2CO 13:3"/>ይህም የሚሆነው ክርስቶስ በእኔ ዐድሮ እንደሚናገር ማስረጃ በመፈለጋችሁ ነው። እርሱም በመካከላችሁ ብርቱ እንጂ ደካማ አልነበረም። <verse eid="2CO 13:3"/><verse number="4" style="v" sid="2CO 13:4"/>የተሰቀለው በድካም ቢሆንም፣ በእግዚአብሔር ኀይል ሕያው ሆኖ ይኖራል። እኛም በእርሱ ደካሞች ብንሆንም፣ እናንተን ለማገልገል ግን በእግዚአብሔር ኀይል ከእርሱ ጋር ሕያዋን ሆነን እንኖራለን።<verse eid="2CO 13:4"/></para>
  <para style="p">
    <verse number="5" style="v" sid="2CO 13:5"/>በእምነት መሆናችሁን ለማወቅ ራሳችሁን መርምሩ፤ ራሳችሁን ፈትኑ። ከፈር የወጣችሁ ካልሆነ በስተቀር፣ ኢየሱስ ክርስቶስ በውስጣችሁ እንዳለ አታውቁምን? <verse eid="2CO 13:5"/><verse number="6" style="v" sid="2CO 13:6"/>እኛ ግን ብቁ መሆናችንን እንደምትገነዘቡ ተስፋ አደርጋለሁ። <verse eid="2CO 13:6"/><verse number="7" style="v" sid="2CO 13:7"/>አሁንም ምንም ክፉ ነገር እንዳታደርጉ ወደ እግዚአብሔር እንጸልያለን፤ የምንጸልየውም እኛ ብቁዎች እንደ ሆንን ሰዎች እንዲያዩልን አይደለም፤ ነገር ግን እኛ ምንም እንኳ ብቁዎች ባንሆንም እናንተ መልካም የሆነውን ነገር እንድታደርጉ ነው። <verse eid="2CO 13:7"/><verse number="8" style="v" sid="2CO 13:8"/>ለእውነት እንጂ በእውነት ላይ ምንም ማድረግ አንችልምና። <verse eid="2CO 13:8"/><verse number="9" style="v" sid="2CO 13:9"/>እኛ ደካሞች ስንሆን፣ እናንተ ግን ብርቱዎች ስትሆኑ ደስ ይለናል፤ ጸሎታችንም እናንተ ፍጹማን እንድትሆኑ ነው። <verse eid="2CO 13:9"/><verse number="10" style="v" sid="2CO 13:10"/>ከእናንተ ርቄ ሳለሁ እነዚህን ነገሮች የምጽፍላችሁ ወደ እናንተ በምመጣበት ጊዜ ሥልጣኔን በኀይል እንዳልጠቀም ነው፤ ጌታም ይህን ሥልጣን የሰጠኝ እናንተን ለማነጽ እንጂ ለማፍረስ አይደለም።<verse eid="2CO 13:10"/></para>
  <para style="b"/>
  <para style="s1">የመጨረሻ ሰላምታ</para>
  <para style="p">
    <verse number="11" style="v" sid="2CO 13:11"/>በተረፈ ወንድሞች ሆይ፤ ደኅና ሁኑ። ፍጹማን ሆኑ፤ ምክሬን ስሙ፤ አንድ ሐሳብ ይኑራችሁ፤ በሰላምም ኑሩ። የፍቅርና የሰላምም አምላክ ከእናንተ ጋር ይሆናል።<verse eid="2CO 13:11"/></para>
  <para style="b"/>
  <para style="p">
    <verse number="12" style="v" sid="2CO 13:12"/>በተቀደሰ አሳሳም እርስ በርሳችሁ ሰላምታ ተሰጣጡ።<verse eid="2CO 13:12"/></para>
  <para style="p">
    <verse number="13" style="v" sid="2CO 13:13"/>ቅዱሳን ሁሉ ሰላምታ ያቀርቡላችኋል።<verse eid="2CO 13:13"/></para>
  <para style="b"/>
  <para style="p">
    <verse number="14" style="v" sid="2CO 13:14"/>የጌታ የኢየሱስ ክርስቶስ ጸጋ፣ የእግዚአብሔር ፍቅር፣ የመንፈስ ቅዱስም ኅብረት ከሁላችሁ ጋር ይሁን።<verse eid="2CO 13:14"/></para>
  <chapter eid="2CO 13"/>
</usx>
