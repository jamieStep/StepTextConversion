<?xml version="1.0" encoding="UTF-8"?>
<usx version="3.0">
  <book code="2PE" style="id">- New Amharic Standard Version, 2020 Update</book>
  <para style="rem">Copyright © 2001 by Biblica, Inc.</para>
  <para style="h">2 ጴጥሮስ</para>
  <para style="toc1">የሐዋርያው ጴጥሮስ መልእክት – ሁለተኛ</para>
  <para style="toc2">2 ጴጥሮስ</para>
  <para style="toc3">2ጴጥ</para>
  <para style="mt1">የሐዋርያው ጴጥሮስ መልእክት – ሁለተኛ</para>
  <chapter number="1" style="c" sid="2PE 1"/>
  <para style="p">
    <verse number="1" style="v" sid="2PE 1:1"/>የኢየሱስ ክርስቶስ አገልጋይና ሐዋርያ ስምዖን ጴጥሮስ፤</para>
  <para style="b" vid="2PE 1:1"/>
  <para style="p" vid="2PE 1:1">በአምላካችንና በአዳኛችን በኢየሱስ ክርስቶስ ጽድቅ በኩል እንደ ተቀበልነው ዐይነት ክቡር እምነት ለተቀበሉት፤<verse eid="2PE 1:1"/></para>
  <para style="b"/>
  <para style="p">
    <verse number="2" style="v" sid="2PE 1:2"/>እግዚአብሔርንና ጌታችን ኢየሱስን በማወቅ ጸጋና ሰላም ይብዛላችሁ።<verse eid="2PE 1:2"/></para>
  <para style="b"/>
  <para style="s1">መጠራትንና መመረጥን ማረጋገጥ</para>
  <para style="p">
    <verse number="3" style="v" sid="2PE 1:3"/>በገዛ ክብሩና በበጎነቱ የጠራንን እርሱን በማወቅ ለሕይወትና ለእውነተኛ መንፈሳዊነት የሚያስፈልገንን ሁሉ የመለኮቱ ኀይል ሰጥቶናል። <verse eid="2PE 1:3"/><verse number="4" style="v" sid="2PE 1:4"/>ከክፉ ምኞት የተነሣ በዓለም ካለው ምግባረ ብልሹ ሕይወት አምልጣችሁ፣ ከመለኮታዊ ባሕርይ ተካፋዮች እንድትሆኑ በእነዚህ ነገሮች አማካይነት እጅግ ታላቅና ክቡር የሆነውን ተስፋ ሰጥቶናል።<verse eid="2PE 1:4"/></para>
  <para style="p">
    <verse number="5" style="v" sid="2PE 1:5"/>በዚህም ምክንያት በሙሉ ትጋት በእምነታችሁ ላይ በጎነትን ለመጨመር ጣሩ፤ በበጎነት ላይ ዕውቀትን፣ <verse eid="2PE 1:5"/><verse number="6" style="v" sid="2PE 1:6"/>በዕውቀት ላይ ራስን መግዛት፣ ራስን በመግዛት ላይ መጽናትን፣ በመጽናት ላይ እውነተኛ መንፈሳዊነትን፣ <verse eid="2PE 1:6"/><verse number="7" style="v" sid="2PE 1:7"/>በእውነተኛ መንፈሳዊነት ላይ ወንድማዊ መተሳሰብን፣ በወንድማዊ መተሳሰብ ላይ ፍቅርን ጨምሩ። <verse eid="2PE 1:7"/><verse number="8" style="v" sid="2PE 1:8"/>እነዚህ ባሕርያት ተትረፍርፈው ቢኖሯችሁ፣ ጌታችን ኢየሱስ ክርስቶስን በማወቅ ዳተኞችና ፍሬ ቢሶች ከመሆን ይጠብቋችኋል። <verse eid="2PE 1:8"/><verse number="9" style="v" sid="2PE 1:9"/>እነዚህ ባሕርያት የሌሉት ግን የሩቁን የማያይ ወይም ዕውር ነው፤ ከቀድሞው ኀጢአቱ መንጻቱንም ረስቷል።<verse eid="2PE 1:9"/></para>
  <para style="p">
    <verse number="10" style="v" sid="2PE 1:10"/>ስለዚህ ወንድሞች ሆይ፤ መጠራታችሁንና መመረጣችሁን ለማጽናት ከፊት ይልቅ ትጉ፤ ምክንያቱም እነዚህን ብታደርጉ ከቶ አትሰናከሉም። <verse eid="2PE 1:10"/><verse number="11" style="v" sid="2PE 1:11"/>በዚህም ወደ ጌታችንና አዳኛችን ወደ ኢየሱስ ክርስቶስ ዘላለማዊ መንግሥት መግባት በሙላት ይሰጣችኋል።<verse eid="2PE 1:11"/></para>
  <para style="s1">የቅዱሳት መጻሕፍት ትንቢት</para>
  <para style="p">
    <verse number="12" style="v" sid="2PE 1:12"/>ስለዚህ ምንም እንኳ እነዚህን ነገሮች ብታውቋቸውና በያዛችሁት እውነት ብትጸኑም፣ ስለ እነዚህ ነገሮች እናንተን ዘወትር ከማሳሰብ ቸል አልልም። <verse eid="2PE 1:12"/><verse number="13" style="v" sid="2PE 1:13"/>በዚህ ምድራዊ ድንኳን ውስጥ እስካለሁ ድረስ እናንተን መጐትጐት ትክክል ሆኖ ይታየኛል፤ <verse eid="2PE 1:13"/><verse number="14" style="v" sid="2PE 1:14"/>ምክንያቱም ጌታችን ኢየሱስ ክርስቶስ እንደ ገለጠልኝ ይህን ምድራዊ ድንኳን ቶሎ ጥዬ እንደምሄድ ዐውቃለሁ፤ <verse eid="2PE 1:14"/><verse number="15" style="v" sid="2PE 1:15"/>እነዚህን ነገሮች ከተለየኋችሁም በኋላ ዘወትር ታስቡ ዘንድ እተጋለሁ።<verse eid="2PE 1:15"/></para>
  <para style="p">
    <verse number="16" style="v" sid="2PE 1:16"/>ስለ ጌታችን ኢየሱስ ክርስቶስ ኀይልና ስለ መምጣቱ የነገርናችሁ የእርሱን ግርማ በዐይናችን አይተን እንጂ፣ በሰዎች ጥበብ የተፈጠረውን ተረት ተከትለን አይደለም፤ <verse eid="2PE 1:16"/><verse number="17" style="v" sid="2PE 1:17"/>ምክንያቱም ከግርማዊው ክብር “በእርሱ ደስ የሚለኝ የምወድደው ልጄ ይህ ነው” የሚል ድምፅ በመጣለት ጊዜ ከእግዚአብሔር አብ ክብርና ሞገስ ተቀብሏል፤ <verse eid="2PE 1:17"/><verse number="18" style="v" sid="2PE 1:18"/>እኛም ከእርሱ ጋር በቅዱሱ ተራራ ላይ በነበርንበት ጊዜ ይህ ድምፅ ከሰማይ ሲመጣ ሰምተናል።<verse eid="2PE 1:18"/></para>
  <para style="p">
    <verse number="19" style="v" sid="2PE 1:19"/>እንግዲያስ ትንቢታዊው ቃል ይበልጥ ተረጋግጦልናል፤ ሌሊቱ እስኪነጋና የንጋት ኮከብ በልባችሁ እስኪበራ ድረስ፣ በጨለማ ስፍራ ለሚበራ መብራት ጥንቃቄ እንደሚደረግ እናንተም ለዚህ ቃል ብትጠነቀቁ መልካም ታደርጋላችሁ። <verse eid="2PE 1:19"/><verse number="20" style="v" sid="2PE 1:20"/>ከሁሉ አስቀድሞ ይህን ልታውቁ ይገባችኋል፤ በመጽሐፍ ያለው የትንቢት ቃል ሁሉ ማንም ሰው በገዛ ራሱ መንገድ የሚተረጕመው አይደለም፤ <verse eid="2PE 1:20"/><verse number="21" style="v" sid="2PE 1:21"/>ምክንያቱም ትንቢት ከእግዚአብሔር የተላኩ ሰዎች በመንፈስ ቅዱስ ተመርተው የተናገሩት እንጂ ከቶ በሰው ፈቃድ የመጣ አይደለም።<verse eid="2PE 1:21"/></para>
  <chapter eid="2PE 1"/>
  <chapter number="2" style="c" sid="2PE 2"/>
  <para style="s1">ሐሰተኛ መምህራንና መጨረሻቸው</para>
  <para style="p">
    <verse number="1" style="v" sid="2PE 2:1"/>ነገር ግን ሐሰተኞች ነቢያት በሕዝቡ መካከል እንደ ነበሩ፣ እንዲሁም በእናንተ መካከል ሐሰተኞች መምህራን ይነሣሉ፤ እነርሱም የዋጃቸውን ጌታ እንኳ ክደው፣ ጥፋት የሚያስከትል የስሕተት ትምህርት በስውር ያስገባሉ፤ በዚህም በራሳቸው ላይ ድንገተኛ ጥፋት ያመጣሉ። <verse eid="2PE 2:1"/><verse number="2" style="v" sid="2PE 2:2"/>ብዙዎች አስነዋሪ ድርጊቶቻቸውን ይከተላሉ፤ በእነርሱም ምክንያት የእውነት መንገድ ይሰደባል። <verse eid="2PE 2:2"/><verse number="3" style="v" sid="2PE 2:3"/>እነዚህ ሐሰተኞች መምህራን እየተስገበገቡ በፈጠራ ታሪካቸው ይበዘብዟችኋል። ፍርዳቸው ከጥንት ጀምሮ ዝግጁ ነው፤ መጥፊያቸውም አያንቀላፋም።<verse eid="2PE 2:3"/></para>
  <para style="p">
    <verse number="4" style="v" sid="2PE 2:4"/>እግዚአብሔር ኀጢአት የሠሩትን መላእክት ሳይራራላቸው ወደ ገሃነም<note caller="+" style="f"><char style="fr" closed="false">2፥4 </char><char style="ft" closed="false">በግሪኩ </char><char style="fqa" closed="false">ታርታሩስ </char><char style="ft" closed="false">ይለዋል።</char></note> ከጣላቸውና በጨለማ ጕድጓድ ውስጥ ለፍርድ ካስቀመጣቸው፣ <verse eid="2PE 2:4"/><verse number="5" style="v" sid="2PE 2:5"/>የጽድቅ ሰባኪ የነበረውንም ኖኅን ከሌሎች ሰባት ሰዎች ጋር አድኖ፣ ለቀድሞው ዓለም ሳይራራ በኀጢአተኞች ላይ የጥፋት ውሃ ካመጣ፣ <verse eid="2PE 2:5"/><verse number="6" style="v" sid="2PE 2:6"/>ደግሞም ኀጢአት ለሚያደርጉ ሁሉ ምሳሌ እንዲሆኑ፣ የሰዶምንና የገሞራን ከተሞች ዐመድ እስኪሆኑ ድረስ አቃጥሎ ከፈረደባቸው፣ <verse eid="2PE 2:6"/><verse number="7" style="v" sid="2PE 2:7"/>ጻድቅ የሆነውንና በዐመፀኞች ሴሰኛ ድርጊት እየተሣቀቀ የኖረውን ሎጥን ካዳነ፣ <verse eid="2PE 2:7"/><verse number="8" style="v" sid="2PE 2:8"/>ያ ጻድቅ ሰው በእነርሱ መካከል ሲኖር በሚያየውና በሚሰማው ነገር ነፍሱ ዕለት ዕለት በዐመፀኛ ድርጊታቸው ብትጨነቅም፣ <verse eid="2PE 2:8"/><verse number="9" style="v" sid="2PE 2:9"/>ጌታ፣ በእውነት እያመለኩት የሚኖሩትን ከፈተና እንዴት እንደሚያድናቸውና ዐመፀኞችን እየቀጣ ለፍርድ<note caller="+" style="f"><char style="fr" closed="false">2፥9 </char><char style="ft" closed="false">ወይም </char><char style="fqa" closed="false">ዐመፀኞችን ለቅጣት እስከ ፍርድ ቀን ድረስ</char></note> ቀን እንዴት ጠብቆ እንደሚያቈያቸው ያውቃል። <verse eid="2PE 2:9"/><verse number="10" style="v" sid="2PE 2:10"/>በተለይም በርኩስ ምኞት የሥጋ ፍላጎታቸውን<note caller="+" style="f"><char style="fr" closed="false">2፥10 </char><char style="ft" closed="false">ወይም </char><char style="fqa" closed="false">የኀጢአተኛ ባሕርያቸውን</char></note> የሚከተሉትንና ሥልጣንን የሚንቁትን ለፍርድ ጠብቆ ያቈያቸዋል።</para>
  <para style="p" vid="2PE 2:10">እነዚህ ሰዎች ደፋሮችና እብሪተኞች ስለሆኑ ሰማያውያንን ፍጡራን ሲሳደቡ አይፈሩም፤ <verse eid="2PE 2:10"/><verse number="11" style="v" sid="2PE 2:11"/>ነገር ግን መላእክት ከእነርሱ ይልቅ ብርቱና ኀያል ሆነው ሳሉ፣ በጌታ ፊት በእነርሱ ላይ የስድብ ቃል አይሰነዝሩም። <verse eid="2PE 2:11"/><verse number="12" style="v" sid="2PE 2:12"/>እነዚህ ሰዎች ግን ምንም በማያውቁት ነገር እየገቡ ይሳደባሉ፤ እነርሱም ለመያዝና ለመገደል እንደ ተወለዱ፣ በስሜታቸው ብቻ እንደሚመሩና ልቦናም እንደሌላቸው አራዊት ናቸው፤ የሚጠፉትም እንደ እንስሳት ነው።<verse eid="2PE 2:12"/></para>
  <para style="p">
    <verse number="13" style="v" sid="2PE 2:13"/>ለዐመፃቸው የሚገባውን የዐመፅ ዋጋ ይቀበላሉ። በጠራራ ፀሓይ ሲፈነጥዙ እንደ ደስታ ይቈጥሩታል፤ በግብዣ ላይ ሳሉ ነውረኞችና ርኩሶች ሆነው ከእናንተም ጋር በፍቅር ግብዣ ላይ<note caller="+" style="f"><char style="fr" closed="false">2፥13 </char><char style="ft" closed="false">በአንዳንድ ቅጆች </char><char style="fqa" closed="false">በፍቅር ግብዣቸው ላይ </char><char style="ft" closed="false">የሚል የለም።</char></note> ይቀመጣሉ። <verse eid="2PE 2:13"/><verse number="14" style="v" sid="2PE 2:14"/>ዐይናቸው ቅንዝር የተሞላ በመሆኑ ኀጢአትን ከመሥራት አይቈጠቡም፤ ጽኑ ያልሆኑትን ነፍሳት ያስታሉ፤ ሥሥትን የለመደ ልብ አላቸው፤ የተረገሙ ናቸው! <verse eid="2PE 2:14"/><verse number="15" style="v" sid="2PE 2:15"/>ቀናውን መንገድ ትተው፣ የዐመፅን ደመወዝ የወደደውን የቢዖርን ልጅ የበለዓምን መንገድ ተከትለው ስተዋል፤ <verse eid="2PE 2:15"/><verse number="16" style="v" sid="2PE 2:16"/>እርሱ ግን ስለ መተላለፉ ተገሥጿል፤ መናገር የማይችል አህያ በሰው ቋንቋ ተናግሮ የነቢዩን እብደት ገታ።<verse eid="2PE 2:16"/></para>
  <para style="p">
    <verse number="17" style="v" sid="2PE 2:17"/>እነዚህ ሰዎች የደረቁ ምንጮችና በዐውሎ ነፋስ የሚነዱ ደመናዎች ናቸው፤ የሚጠብቃቸውም ድቅድቅ ጨለማ ነው፤ <verse eid="2PE 2:17"/><verse number="18" style="v" sid="2PE 2:18"/>ከንቱ ቃል እየደረደሩ በስሕተት ከሚኖሩት መካከል አምልጠው የመጡትን ሰዎች በሴሰኛ ሥጋዊ ምኞት በማባበል ያታልላሉና። <verse eid="2PE 2:18"/><verse number="19" style="v" sid="2PE 2:19"/>እነርሱ ራሳቸው የጥፋት ባሪያዎች ሆነው ሳሉ፣ ሌሎችን ነጻ ትወጣላችሁ እያሉ ተስፋ ይሰጧቸዋል፤ ሰው ለተገዛለት ለዚያ ነገር ባሪያ ነውና። <verse eid="2PE 2:19"/><verse number="20" style="v" sid="2PE 2:20"/>ጌታችንንና አዳኛችንን ኢየሱስ ክርስቶስን በማወቅ ከዓለም ርኩሰት ካመለጡ በኋላ እንደ ገና ተጠላልፈው ቢሸነፉ፣ ከመጀመሪያው ይልቅ የኋለኛው ሁኔታቸው የከፋ ይሆንባቸዋል። <verse eid="2PE 2:20"/><verse number="21" style="v" sid="2PE 2:21"/>የጽድቅን መንገድ ካወቁ በኋላ ከተሰጣቸው ቅዱስ ትእዛዝ ወደ ኋላ ከሚመለሱ፣ ቀድሞውኑ የጽድቅን መንገድ ባላወቋት ይሻላቸው ነበር። <verse eid="2PE 2:21"/><verse number="22" style="v" sid="2PE 2:22"/>“ውሻ ወደ ትፋቱ ይመለሳል” እንዲሁም “ዐሣማ ቢታጠብም ተመልሶ በጭቃ ላይ ይንከባለላል” የሚለው ምሳሌ እውን ይሆንባቸዋል።<verse eid="2PE 2:22"/></para>
  <chapter eid="2PE 2"/>
  <chapter number="3" style="c" sid="2PE 3"/>
  <para style="s1">የጌታ ቀን</para>
  <para style="p">
    <verse number="1" style="v" sid="2PE 3:1"/>ወዳጆች ሆይ፤ ይህ አሁን የምጽፍላችሁ ሁለተኛው መልእክት ነው። ሁለቱንም መልእክቶች የጻፍሁላችሁ ቅን ልቦናችሁን እንድታነቃቁ ለማሳሰብ ነው፤ <verse eid="2PE 3:1"/><verse number="2" style="v" sid="2PE 3:2"/>ደግሞም ቀድሞ በቅዱሳን ነቢያት የተነገረውን ቃል፣ እንዲሁም በሐዋርያት አማካይነት በጌታችንና በአዳኛችን የተሰጠውን ትእዛዝ እንድታስቡ ነው።<verse eid="2PE 3:2"/></para>
  <para style="p">
    <verse number="3" style="v" sid="2PE 3:3"/>ከሁሉ አስቀድሞ ይህን ዕወቁ፤ በመጨረሻው ዘመን የራሳቸውን ክፉ ምኞት የሚከተሉ ዘባቾች እየዘበቱ ይመጣሉ። <verse eid="2PE 3:3"/><verse number="4" style="v" sid="2PE 3:4"/>እነርሱም፣ “ ‘እመጣለሁ’ ያለው ታዲያ የት አለ? አባቶች ከሞቱበት ከፍጥረት መጀመሪያ አንሥቶ እስካሁን ድረስ ሁሉም ነገር እንዳለ ይኖራል” ይላሉ። <verse eid="2PE 3:4"/><verse number="5" style="v" sid="2PE 3:5"/>ነገር ግን እነዚህ ሰዎች ሰማያት ከጥንት ጀምሮ በእግዚአብሔር ቃል ተፈጥረው እንደሚኖሩ፣ መሬትም በውሃ መካከልና በውሃም እንደ ተሠራች ሆን ብለው ይክዳሉ፤ <verse eid="2PE 3:5"/><verse number="6" style="v" sid="2PE 3:6"/>በዚያን ጊዜ የነበረው ዓለም በውሃ ተጥለቅልቆ ጠፋ። <verse eid="2PE 3:6"/><verse number="7" style="v" sid="2PE 3:7"/>በዚያው ቃል ደግሞ አሁን ያሉት ሰማያትና ምድር፣ ኀጢአተኞች እስከሚጠፉበት እስከ ፍርድ ቀን ድረስ ለእሳት ተጠብቀዋል።<verse eid="2PE 3:7"/></para>
  <para style="p">
    <verse number="8" style="v" sid="2PE 3:8"/>ወዳጆች ሆይ፤ በጌታ ዘንድ አንድ ቀን እንደ ሺሕ ዓመት፣ ሺሕ ዓመትም እንደ አንድ ቀን መሆኑን ይህን አንድ ነገር አትርሱ። <verse eid="2PE 3:8"/><verse number="9" style="v" sid="2PE 3:9"/>አንዳንድ ሰዎች የዘገየ እንደሚመስላቸው ጌታ የተስፋ ቃሉን ለመፈጸም አይዘገይም፤ ነገር ግን ማንም እንዳይጠፋ ፈልጎ፣ ሁሉ ለንስሓ እንዲበቃ ስለ እናንተ ይታገሣል።<verse eid="2PE 3:9"/></para>
  <para style="p">
    <verse number="10" style="v" sid="2PE 3:10"/>የጌታ ቀን ግን እንደ ሌባ ይመጣል፤ በዚያች ቀን ሰማያት በታላቅ ድምፅ ያልፋሉ፤ የሰማይም ፍጥረት በእሳት ይጠፋል፤ ምድርና በእርሷም ላይ ያለ ነገር ሁሉ ይቃጠላል።<note caller="+" style="f"><char style="fr" closed="false">3፥10 </char><char style="ft" closed="false">በአንዳንድ ቅጆች </char><char style="fqa" closed="false">ምድር ወና ትሆናለች </char><char style="ft" closed="false">ይላል።</char></note><verse eid="2PE 3:10"/></para>
  <para style="p">
    <verse number="11" style="v" sid="2PE 3:11"/>እንግዲህ ሁሉም ነገር በዚህ ሁኔታ የሚጠፋ ከሆነ፣ እናንተ እንዴት ዐይነት ሰዎች ልትሆኑ ይገባችኋል? አዎን፣ በቅድስናና በእውነተኛ መንፈሳዊነት ልትኖሩ ይገባችኋል፤ <verse eid="2PE 3:11"/><verse number="12" style="v" sid="2PE 3:12"/>ደግሞም የእግዚአብሔርን ቀን እየተጠባበቃችሁ መምጫውን<note caller="+" style="f"><char style="fr" closed="false">3፥12 </char><char style="ft" closed="false">ወይም </char><char style="fqa" closed="false">የእግዚአብሔርን ቀን መምጣት በናፍቆት ስትጠብቁ</char></note> ልታፋጥኑ ይገባል። በዚያን ቀን ሰማያት በእሳት ተቃጥለው ይጠፋሉ፤ የሰማይም ፍጥረት በታላቅ ትኵሳት ይቀልጣል። <verse eid="2PE 3:12"/><verse number="13" style="v" sid="2PE 3:13"/>እኛ ግን ጽድቅ የሚኖርበትን አዲስ ሰማይና አዲስ ምድር በተስፋ ቃሉ መሠረት እንጠባበቃለን።<verse eid="2PE 3:13"/></para>
  <para style="p">
    <verse number="14" style="v" sid="2PE 3:14"/>ስለዚህ ወዳጆች ሆይ፤ እነዚህን ሁሉ ነገሮች የምትጠባበቁ ስለ ሆናችሁ፣ ያለ ነውርና ያለ ነቀፋ ከእርሱ ጋር በሰላም እንድትገኙ ትጉ። <verse eid="2PE 3:14"/><verse number="15" style="v" sid="2PE 3:15"/>የጌታችን ትዕግሥት እናንተ እንድትድኑ እንደ ሆነ አስቡ፤ እንዲሁም ወንድማችን ጳውሎስ እንደ ተሰጠው ጥበብ መጠን ጻፈላችሁ። <verse eid="2PE 3:15"/><verse number="16" style="v" sid="2PE 3:16"/>እርሱ ስለ እነዚህ ነገሮች በመልእክቶቹ ሁሉ ጽፏል፤ በመልእክቶቹም ውስጥ በቀላሉ ለመረዳት የሚያዳግቱ ነገሮች አሉ። ዕውቀት የጐደላቸውና ጽናት የሌላቸው ሰዎች ሌሎችን ቅዱሳት መጻሕፍት እንደሚያጣምሙ፣ እነዚህንም ደግሞ ለገዛ ጥፋታቸው ያጣምማሉ።<verse eid="2PE 3:16"/></para>
  <para style="p">
    <verse number="17" style="v" sid="2PE 3:17"/>እንግዲህ ወዳጆች ሆይ፤ ይህን አስቀድማችሁ ስላወቃችሁ፣ ጸንታችሁ ከቆማችሁበት መሠረት በዐመፀኞች ስሕተት ተስባችሁ እንዳትወድቁ ተጠንቀቁ። <verse eid="2PE 3:17"/><verse number="18" style="v" sid="2PE 3:18"/>ነገር ግን በጌታችንና በአዳኛችን በኢየሱስ ክርስቶስ ጸጋና ዕውቀት እደጉ።</para>
  <para style="b" vid="2PE 3:18"/>
  <para style="b" vid="2PE 3:18"/>
  <para style="p" vid="2PE 3:18">ለእርሱ አሁንም፣ ለዘላለምም ክብር ይሁን! አሜን።<verse eid="2PE 3:18"/></para>
  <chapter eid="2PE 3"/>
</usx>
