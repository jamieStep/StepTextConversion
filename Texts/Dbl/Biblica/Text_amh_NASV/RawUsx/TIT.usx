<?xml version="1.0" encoding="UTF-8"?>
<usx version="3.0">
  <book code="TIT" style="id">- New Amharic Standard Version, 2020 Update</book>
  <para style="rem">Copyright © 2001 by Biblica, Inc.</para>
  <para style="h">ቲቶ</para>
  <para style="toc1">የሐዋርያው ጳውሎስ መልእክት ወደ ቲቶ</para>
  <para style="toc2">ቲቶ</para>
  <para style="toc3">ቲቶ</para>
  <para style="mt2">የሐዋርያው ጳውሎስ መልእክት ወደ</para>
  <para style="mt1">ቲቶ</para>
  <chapter number="1" style="c" sid="TIT 1"/>
  <para style="p">
    <verse number="1" style="v" sid="TIT 1:1"/>የእግዚአብሔርን ምርጦች እምነትና ወደ እውነተኛ መንፈሳዊነት የሚመራውን የእውነት ዕውቀት ለማሳደግ የእግዚአብሔር ባሪያና የኢየሱስ ክርስቶስ ሐዋርያ የሆነው ጳውሎስ፤ <verse eid="TIT 1:1"/><verse number="2" style="v" sid="TIT 1:2"/>እምነቱና ዕውቀቱ የተመሠረቱትም የማይዋሸው አምላክ ከዘመናት በፊት በገባው የዘላለም ሕይወት ተስፋ ላይ ነው። <verse eid="TIT 1:2"/><verse number="3" style="v" sid="TIT 1:3"/>እርሱ በወሰነውም ጊዜ በአዳኛችን በእግዚአብሔር ትእዛዝ ለእኔ ዐደራ በተሰጠ ስብከት በኩል ቃሉን ይፋ አደረገ።<verse eid="TIT 1:3"/></para>
  <para style="b"/>
  <para style="p">
    <verse number="4" style="v" sid="TIT 1:4"/>የጋራችን በሆነው እውነተኛ እምነት ልጄ ለሆነው ለቲቶ፤</para>
  <para style="b" vid="TIT 1:4"/>
  <para style="p" vid="TIT 1:4">ከእግዚአብሔር አብ፣ ከአዳኛችንም ከክርስቶስ ኢየሱስ ጸጋና ሰላም ይሁን።<verse eid="TIT 1:4"/></para>
  <para style="b"/>
  <para style="s1">ቲቶ በቀርጤስ የነበረው ኀላፊነት</para>
  <para style="p">
    <verse number="5" style="v" sid="TIT 1:5"/>አንተን በቀርጤስ የተውሁህ ገና ያልተስተካከለውን ነገር እንድታስተካክልና ባዘዝሁህ መሠረት በየከተማው ሽማግሌዎችን እንድትሾም ነው። <verse eid="TIT 1:5"/><verse number="6" style="v" sid="TIT 1:6"/>ሽማግሌ ነቀፋ የሌለበት፣ የአንዲት ሚስት ባል፣ ልጆቹም አማኞችና በመዳራት ወይም ባለመታዘዝ ስማቸው የማይነሣ ይሁን። <verse eid="TIT 1:6"/><verse number="7" style="v" sid="TIT 1:7"/>ኤጲስቆጶስ የእግዚአብሔር ሥራ ባለ ዐደራ እንደ መሆኑ የማይነቀፍ ሊሆን ይገባል፤ ይኸውም ትምክሕተኛ፣ ግልፍተኛ፣ ሰካራም፣ ጨቅጫቃና ተገቢ ባልሆነ መንገድ ለጥቅም የሚሮጥ ሊሆን አይገባም። <verse eid="TIT 1:7"/><verse number="8" style="v" sid="TIT 1:8"/>ከዚህ ይልቅ እንግዳ ተቀባይ፣ በጎ የሆነውን ነገር የሚወድድ፣ ራሱን የሚገዛ፣ ቅን፣ ቅዱስና ጠንቃቃ ሊሆን ይገባል። <verse eid="TIT 1:8"/><verse number="9" style="v" sid="TIT 1:9"/>ሌሎችን ትክክል በሆነው ትምህርት እንዲያበረታታና ይህንኑ ትምህርት የሚቃወሙትን ይወቅሥ ዘንድ እንደ ተማረው በታመነ ቃል የሚጸና መሆን አለበት።<verse eid="TIT 1:9"/></para>
  <para style="p">
    <verse number="10" style="v" sid="TIT 1:10"/>ዐመፀኞች፣ ለፍላፊዎችና አታላዮች የሆኑ ብዙ ሰዎች አሉና፤ በተለይም እነዚህ ከተገረዙት ወገን ናቸው። <verse eid="TIT 1:10"/><verse number="11" style="v" sid="TIT 1:11"/>እነዚህን ዝም ማሰኘት ተገቢ ነው፤ ምክንያቱም ትክክል ባልሆነ መንገድ ጥቅም ለማግኘት ሲሉ ማስተማር የማይገባቸውን ነገር በማስተማር ቤተ ሰብን ሁሉ በመበከል ላይ ናቸው። <verse eid="TIT 1:11"/><verse number="12" style="v" sid="TIT 1:12"/>ከራሳቸው ነቢያት አንዱ ስለ እነርሱ ሲናገር፣ “የቀርጤስ ሰዎች ዘወትር ውሸታሞች፣ ክፉ አውሬዎችና ሰነፍ ሆዳሞች ናቸው” ብሏል። <verse eid="TIT 1:12"/><verse number="13" style="v" sid="TIT 1:13"/>ይህ ምስክርነት እውነት ነው፤ ስለዚህ አጥብቀህ ገሥጻቸው፤ ይኸውም ትክክለኛ እምነት እንዲኖራቸውና <verse eid="TIT 1:13"/><verse number="14" style="v" sid="TIT 1:14"/>የአይሁድን ተረት ወይም ከእውነት የራቁትን ሰዎች ትእዛዝ እንዳያዳምጡ ነው። <verse eid="TIT 1:14"/><verse number="15" style="v" sid="TIT 1:15"/>ለንጹሓን ሁሉም ነገር ንጹሕ ነው፤ ለርኩሳንና ለማያምኑ ግን ንጹሕ የሆነ ምንም ነገር የለም፤ እንዲያውም አእምሯቸውና ኅሊናቸው የረከሰ ነው። <verse eid="TIT 1:15"/><verse number="16" style="v" sid="TIT 1:16"/>እግዚአብሔርን እናውቃለን ይላሉ፤ ዳሩ ግን በተግባራቸው ይክዱታል፤ አስጸያፊዎች፣ የማይታዘዙና ለበጎ ሥራ የማይበቁ ናቸው።<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="p">
    <verse number="1" style="v" sid="TIT 2:1"/>አንተ ግን ከትክክለኛው ትምህርት ጋር ተስማሚ የሆነውን አስተምር። <verse eid="TIT 2:1"/><verse number="2" style="v" sid="TIT 2:2"/>አረጋውያን ጭምቶች፣ የተከበሩ፣ ራሳቸውን የሚገዙና በእምነት፣ በፍቅርና በትዕግሥት ጤናማነት ያላቸው እንዲሆኑ ምከራቸው።<verse eid="TIT 2:2"/></para>
  <para style="p">
    <verse number="3" style="v" sid="TIT 2:3"/>እንዲሁም አሮጊቶች በአኗኗራቸው የተከበሩ እንዲሆኑ፣ በጎ የሆነውን የሚያስተምሩ እንጂ የሰው ስም የሚያጠፉ ወይም በወይን ጠጅ ሱስ የተጠመዱ እንዳይሆኑ አስተምራቸው። <verse eid="TIT 2:3"/><verse number="4" style="v" sid="TIT 2:4"/>እንዲህ ከሆኑ፣ ወጣት ሴቶች ባሎቻቸውንና ልጆቻቸውን እንዲወድዱ ማስተማር ይችላሉ፤ <verse eid="TIT 2:4"/><verse number="5" style="v" sid="TIT 2:5"/>የእግዚአብሔር ቃል በማንም ዘንድ እንዳይሰደብ ራሳቸውን የሚገዙና ንጹሓን፣ በቤት ውስጥ በሥራ የተጠመዱ፣ ቸሮች፣ ለባሎቻቸው የሚገዙ እንዲሆኑ ያስተምሯቸው።<verse eid="TIT 2:5"/></para>
  <para style="p">
    <verse number="6" style="v" sid="TIT 2:6"/>እንዲሁም ወጣት ወንዶች ራሳቸውን እንዲገዙ ምከራቸው። <verse eid="TIT 2:6"/><verse number="7" style="v" sid="TIT 2:7"/>በማንኛውም ነገር መልካም የሆነውን ነገር በማድረግ ራስህን አርኣያ አድርገህ አቅርብላቸው። በምታስተምራቸውም ትምህርት ጭምተኛነትን፣ ቁም ነገረኛነትን፣ <verse eid="TIT 2:7"/><verse number="8" style="v" sid="TIT 2:8"/>የማይነቀፍ ጤናማ አነጋገርንም አሳይ፤ ይኸውም ተቃዋሚ ስለ እኛ የሚናገረውን መጥፎ ነገር በማጣት እንዲያፍር ነው።<verse eid="TIT 2:8"/></para>
  <para style="p">
    <verse number="9" style="v" sid="TIT 2:9"/>ባሮች ለጌቶቻቸው በማንኛውም ነገር እንዲገዙ፣ ደስ እንዲያሰኟቸውና የዐጸፋ ቃል እንዳይመልሱላቸው አስተምር፤ <verse eid="TIT 2:9"/><verse number="10" style="v" sid="TIT 2:10"/>አይስረቁ፤ ይኸውም በሁሉም መንገድ የአዳኛችን የእግዚአብሔር ትምህርት ይወደድ ዘንድ ፍጹም ታማኝ መሆናቸውን እንዲያስመሰክሩ ነው።<verse eid="TIT 2:10"/></para>
  <para style="p">
    <verse number="11" style="v" sid="TIT 2:11"/>ድነት የሚገኝበት የእግዚአብሔር ጸጋ ለሰዎች ሁሉ ተገልጧልና፤ <verse eid="TIT 2:11"/><verse number="12" style="v" sid="TIT 2:12"/>ይህም ጸጋ በኀጢአት መኖርንና ዓለማዊ ምኞትን ክደን፣ በአሁኑ ዘመን ራሳችንን በመግዛትና በጽድቅ፣ በእውነተኛ መንፈሳዊ ሕይወት እንድንኖር ያስተምረናል፤ <verse eid="TIT 2:12"/><verse number="13" style="v" sid="TIT 2:13"/>ይህም የተባረከ ተስፋችን የሆነውን የታላቁን የአምላካችንንና የአዳኛችንን የኢየሱስ ክርስቶስን ክብር መገለጥ በመጠባበቅ ነው፤ <verse eid="TIT 2:13"/><verse number="14" style="v" sid="TIT 2:14"/>እርሱም ከክፋት ሊቤዠን፣ መልካም የሆነውን ለማድረግ የሚተጋውን የእርሱ የሆነውን ሕዝብም ለራሱ ያነጻ ዘንድ ራሱን ስለ እኛ ሰጥቷል።<verse eid="TIT 2:14"/></para>
  <para style="p">
    <verse number="15" style="v" sid="TIT 2:15"/>እንግዲህ ልታስተምር የሚገባህ እነዚህን ነው፤ በሙሉ ሥልጣን ምከር፤ ገሥጽም፤ ማንም አይናቅህ።<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="s1">በጎ የሆነውን ማድረግ</para>
  <para style="p">
    <verse number="1" style="v" sid="TIT 3:1"/>ሰዎች ለገዦችና ለባለሥልጣናት እንዲገዙ፣ እንዲታዘዙና መልካም የሆነውን ሁሉ ለማድረግ ዝግጁ እንዲሆኑ አሳስባቸው። <verse eid="TIT 3:1"/><verse number="2" style="v" sid="TIT 3:2"/>እንዲሁም በማንም ላይ ክፉ እንዳይናገሩ፣ ሰላማውያን እንዲሆኑ፣ ለሰዎችም ሁሉ ከልብ የመነጨ ትሕትና እንዲያሳዩ አስገንዝባቸው።<verse eid="TIT 3:2"/></para>
  <para style="p">
    <verse number="3" style="v" sid="TIT 3:3"/>ቀደም ሲል እኛ ራሳችን ማስተዋል የጐደለን፣ የማንታዘዝ፣ የተታለልን፣ ለተለያየ ምኞትና ምቾት ባሪያ ሆነን የተገዛን ነበርን፤ እየተጣላንና እርስ በርስ እየተጠላላን በክፋትና በምቀኝነት እንኖር ነበር። <verse eid="TIT 3:3"/><verse number="4" style="v" sid="TIT 3:4"/>ነገር ግን የአዳኛችን የእግዚአብሔር ቸርነትና ፍቅር በተገለጠ ጊዜ፣ <verse eid="TIT 3:4"/><verse number="5" style="v" sid="TIT 3:5"/>ስላደረግነው የጽድቅ ሥራ ሳይሆን፣ ከምሕረቱ የተነሣ አዳነን። ያዳነንም ዳግም ልደት በሆነው መታጠብና በመንፈስ ቅዱስ መታደስ ነው፤ <verse eid="TIT 3:5"/><verse number="6" style="v" sid="TIT 3:6"/>ይህንም መንፈስ እግዚአብሔር በአዳኛችን በኢየሱስ ክርስቶስ በኩል በእኛ ላይ አትረፍርፎ አፈሰሰው፤ <verse eid="TIT 3:6"/><verse number="7" style="v" sid="TIT 3:7"/>ይኸውም በጸጋው ጸድቀን የዘላለምን ሕይወት ተስፋ ይዘን ወራሾች እንድንሆን ነው። <verse eid="TIT 3:7"/><verse number="8" style="v" sid="TIT 3:8"/>ይህም የታመነ ቃል ነው። በእግዚአብሔር ያመኑቱ መልካሙን ነገር ለማድረግ ራሳቸውን አሳልፈው ይሰጡ ዘንድ እነዚህን ነገሮች አስረግጠህ እንድትናገር እፈልጋለሁ። ይህ መልካምና ለማንኛውም ሰው የሚጠቅም ነው።<verse eid="TIT 3:8"/></para>
  <para style="p">
    <verse number="9" style="v" sid="TIT 3:9"/>ነገር ግን ከንቱ ከሆነ ክርክርና ከትውልድ ሐረግ ቈጠራ፣ ከጭቅጭቅና ስለ ሕግ ከሚነሣ ጠብ ራቅ፤ ይህ ዋጋ ቢስና ከንቱ ነውና። <verse eid="TIT 3:9"/><verse number="10" style="v" sid="TIT 3:10"/>መከፋፈል የሚያመጣን ሰው አንድ ጊዜ ምከረው፤ ለሁለተኛ ጊዜ አስጠንቅቀው፤ ከዚያ ካለፈ ከእርሱ ጋር አንዳች ነገር አይኑርህ። <verse eid="TIT 3:10"/><verse number="11" style="v" sid="TIT 3:11"/>እንዲህ ዐይነቱ ሰው የሳተና ኀጢአተኛ ነው፤ ራሱንም እንደሚኰንን ዕወቅ።<verse eid="TIT 3:11"/></para>
  <para style="b"/>
  <para style="s1">የመጨረሻ ምክር</para>
  <para style="p">
    <verse number="12" style="v" sid="TIT 3:12"/>አርጢሞንን ወይም ቲኪቆስን ወደ አንተ እንደ ላክሁ እኔ ወዳለሁበት ወደ ኒቆጵልዮን ለመምጣት የተቻለህን ሁሉ አድርግ፤ ክረምቱን በዚያ ላሳልፍ ወስኛለሁ። <verse eid="TIT 3:12"/><verse number="13" style="v" sid="TIT 3:13"/>ሕግ ዐዋቂውን ዜማስንና አጵሎስን በጕዟቸው ለመርዳት የተቻለህን ሁሉ አድርግ፤ የሚያስፈልጋቸውንም ሁሉ አሟላላቸው።<verse eid="TIT 3:13"/></para>
  <para style="b"/>
  <para style="p">
    <verse number="14" style="v" sid="TIT 3:14"/>ከእኛ ወገን የሆኑት ለዕለት የሚያስፈልጋቸውን እንዲያገኙና ኑሯቸውም ፍሬ የሌለው እንዳይሆን ለመልካም ሥራ መትጋትን ይማሩ ዘንድ ይገባቸዋል።<verse eid="TIT 3:14"/></para>
  <para style="b"/>
  <para style="p">
    <verse number="15" style="v" sid="TIT 3:15"/>ከእኔ ጋር ያሉት ሁሉ ሰላምታ ያቀርቡላችኋል።</para>
  <para style="p" vid="TIT 3:15">ከእምነት የተነሣ ለሚወድዱን ሰላምታ አቅርቡልን።</para>
  <para style="b" vid="TIT 3:15"/>
  <para style="p" vid="TIT 3:15">ጸጋ ከሁላችሁ ጋር ይሁን።<verse eid="TIT 3:15"/></para>
  <chapter eid="TIT 3"/>
</usx>
