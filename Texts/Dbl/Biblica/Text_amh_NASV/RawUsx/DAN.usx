<?xml version="1.0" encoding="UTF-8"?>
<usx version="3.0">
  <book code="DAN" style="id">- New Amharic Standard Version, 2020 Update</book>
  <para style="rem">Copyright © 2001 by Biblica, Inc.</para>
  <para style="h">ዳንኤል</para>
  <para style="toc1">ትንቢተ ዳንኤል</para>
  <para style="toc2">ዳንኤል</para>
  <para style="toc3">ዳን</para>
  <para style="mt1">ትንቢተ ዳንኤል</para>
  <chapter number="1" style="c" sid="DAN 1"/>
  <para style="s1">ዳንኤል በባቢሎን እንዲሠለጥን ተደረገ</para>
  <para style="p">
    <verse number="1" style="v" sid="DAN 1:1"/>የይሁዳ ንጉሥ ኢዮአቄም በነገሠ በሦስተኛው ዓመት የባቢሎን ንጉሥ ናቡከደነፆር ወደ ኢየሩሳሌም መጥቶ ከበባት። <verse eid="DAN 1:1"/><verse number="2" style="v" sid="DAN 1:2"/>ጌታም የይሁዳን ንጉሥ ኢዮአቄምን በእግዚአብሔር ቤተ መቅደስ ካሉት ዕቃዎች ከጥቂቶቹ ጋር በእጁ አሳልፎ ሰጠው፤ ወደ አምላኩ ቤት ወደ ባቢሎን<note caller="+" style="f"><char style="fr" closed="false">1፥2 </char><char style="ft" closed="false">ዕብራይስጡ </char><char style="fqa" closed="false">ሺናር </char><char style="ft" closed="false">ይላል</char></note> ወሰዳቸው፤ በአምላኩም ግምጃ ቤት ውስጥ አኖራቸው።<verse eid="DAN 1:2"/></para>
  <para style="p">
    <verse number="3" style="v" sid="DAN 1:3"/>ከዚያ በኋላ ንጉሡ የቤተ መንግሥቱን ጃንደረቦች አለቃ አስፋኔዝን፣ ከንጉሣዊው ቤተ ሰብና ከመሳፍንቱ ዘር የሆኑትን እስራኤላውያንን እንዲያመጣ አዘዘው፤ <verse eid="DAN 1:3"/><verse number="4" style="v" sid="DAN 1:4"/>እነርሱም የአካል ጕዳት የሌለባቸው መልከ መልካሞች፣ ማንኛውንም ትምህርት የመማር ችሎታ ያላቸው፣ ዕውቀት የሞላባቸው፣ ሁሉን ነገር በፍጥነት መረዳት የሚችሉትንና በንጉሡም ቤት ለማገልገል ብቃት ያላቸው ወጣት ወንዶች ናቸው፤ የባቢሎናውያንን<note caller="+" style="f"><char style="fr" closed="false">1፥4 </char><char style="ft" closed="false">ወይም </char><char style="fqa" closed="false">ከለዳውያን</char></note> ቋንቋና ሥነ ጽሑፍ እንዲያስተምራቸውም አዘዘው። <verse eid="DAN 1:4"/><verse number="5" style="v" sid="DAN 1:5"/>ንጉሡም በየዕለቱ የሚበሉትን ምግብና የሚጠጡትን የወይን ጠጅ ከንጉሡ ማእድ ድርጎ እንዲሰጣቸው አደረገ፤ ለሦስት ዓመት ከሠለጠኑ በኋላ በንጉሡ አገልግሎት ላይ የሚሰማሩ ናቸው።<verse eid="DAN 1:5"/></para>
  <para style="p">
    <verse number="6" style="v" sid="DAN 1:6"/>ከእነዚህም መካከል ከይሁዳ የመጡት ዳንኤል፣ አናንያ፣ ሚሳኤልና አዛርያ ነበሩ። <verse eid="DAN 1:6"/><verse number="7" style="v" sid="DAN 1:7"/>የጃንደረቦቹ አለቃም አዲስ ስም አወጣላቸው፤ ዳንኤልን ብልጣሶር፣ አናንያን ሲድራቅ፣ ሚሳኤልን ሚሳቅ፣ አዛርያን አብድናጎ ብሎ ጠራቸው።<verse eid="DAN 1:7"/></para>
  <para style="p">
    <verse number="8" style="v" sid="DAN 1:8"/>ዳንኤል ግን በንጉሡ ምግብና የወይን ጠጅ እንዳይረክስ ወሰነ፤ በዚህ መንገድ ራሱን እንዳያረክስም የጃንደረቦቹን አለቃ ፈቃድ ጠየቀው። <verse eid="DAN 1:8"/><verse number="9" style="v" sid="DAN 1:9"/>እግዚአብሔርም ለዳንኤል በጃንደረቦቹ አለቃ ፊት ሞገስንና መወደድን ሰጠው። <verse eid="DAN 1:9"/><verse number="10" style="v" sid="DAN 1:10"/>ሆኖም የጃንደረቦቹ አለቃ ለዳንኤል፣ “መብሉንና መጠጡን የመደበላችሁን ጌታዬን ንጉሡን እፈራለሁ፤ በዕድሜ እንደ እናንተ ካሉ ወጣቶች ይልቅ ከስታችሁ ብትታዩ፣ በንጉሡ ዘንድ በራሴ ላይ አደጋ ታስከትሉብኛላችሁ።” ብሎ ነገረው።<verse eid="DAN 1:10"/></para>
  <para style="p">
    <verse number="11" style="v" sid="DAN 1:11"/>ዳንኤልም የጃንደረቦቹን አለቃ በዳንኤል፣ በአናንያ፣ በሚሳኤልና በአዛርያስ ላይ የሾመውን መጋቢ እንዲህ አለው፤ <verse eid="DAN 1:11"/><verse number="12" style="v" sid="DAN 1:12"/>“እባክህ አገልጋዮችህን ለዐሥር ቀን ያህል ፈትነን፤ ለመብል ከአትክልት፣ ለመጠጥም ከውሃ በስተቀር ምንም አይሰጠን፤ <verse eid="DAN 1:12"/><verse number="13" style="v" sid="DAN 1:13"/>ከዚያም የእኛን መልክና የንጉሡን መብል የሚበሉትን ወጣቶች መልክ አስተያይ፤ በአገልጋዮችህ ላይ የወደድኸውን አድርግብን።” <verse eid="DAN 1:13"/><verse number="14" style="v" sid="DAN 1:14"/>እርሱም በዚህ ነገር ተስማማ፤ ለዐሥር ቀንም ፈተናቸው።<verse eid="DAN 1:14"/></para>
  <para style="p">
    <verse number="15" style="v" sid="DAN 1:15"/>ከዐሥር ቀን በኋላም የንጉሡን መብል ከበሉት ከሌሎች ወጣቶች ይልቅ ጤናማዎችና ሰውነታቸው የወፈረ ሆነው ተገኙ። <verse eid="DAN 1:15"/><verse number="16" style="v" sid="DAN 1:16"/>ስለዚህ መጋቢው ምርጥ የሆነውን ምግባቸውንና ሊጠጡት የሚገባውን የወይን ጠጅ አስቀርቶ በምትኩ አትክልት ሰጣቸው።<verse eid="DAN 1:16"/></para>
  <para style="p">
    <verse number="17" style="v" sid="DAN 1:17"/>
    <char style="nd">እግዚአብሔር</char> ለእነዚህ አራት ወጣቶች በማንኛውም ሥነ ጽሑፍና ትምህርት ዕውቀትንና ማስተዋልን ሰጣቸው፤ ዳንኤልም ማንኛውንም ራእይና ሕልም የመረዳት ችሎታ ነበረው።<verse eid="DAN 1:17"/></para>
  <para style="p">
    <verse number="18" style="v" sid="DAN 1:18"/>ወደ እርሱ እንዲመጡ ንጉሡ የወሰነው ጊዜ ሲደርስ፣ የጃንደረቦቹ አለቃ ወደ ናቡከደነፆር አቀረባቸው። <verse eid="DAN 1:18"/><verse number="19" style="v" sid="DAN 1:19"/>ንጉሡም ባነጋገራቸው ጊዜ ከመካከላቸው እንደ ዳንኤል፣ አናንያ፣ ሚሳኤልና አዛርያ ያለ ከቶ አልተገኘም፤ ስለዚህ በንጉሡ አገልግሎት ላይ ተሰማሩ። <verse eid="DAN 1:19"/><verse number="20" style="v" sid="DAN 1:20"/>ንጉሡ በጠየቃቸው በማንኛውም የጥበብና የማስተዋል ጕዳይ በመላ ግዛቱ ካሉት አስማተኞችና ድግምተኞች ሁሉ ዐሥር እጅ በልጠው አገኛቸው።<verse eid="DAN 1:20"/></para>
  <para style="p">
    <verse number="21" style="v" sid="DAN 1:21"/>ዳንኤልም፣ ንጉሥ ቂሮስ እስከ ነገሠበት እስከ መጀመሪያው ዓመት ድረስ እዚያው ቈየ።<verse eid="DAN 1:21"/></para>
  <chapter eid="DAN 1"/>
  <chapter number="2" style="c" sid="DAN 2"/>
  <para style="s1">ናቡከደነፆር ያለመው ሕልም</para>
  <para style="p">
    <verse number="1" style="v" sid="DAN 2:1"/>ናቡከደነፆር በነገሠ በሁለተኛው ዓመት ሕልም ዐለመ፤ መንፈሱ ታወከ፤ እንቅልፍም ከእርሱ ራቀ። <verse eid="DAN 2:1"/><verse number="2" style="v" sid="DAN 2:2"/>ያለመውንም ሕልም እንዲነግሩት ንጉሡ ጠንቋዮችን፣ አስማተኞችን፣ መተተኞችንና ኮከብ ቈጣሪዎችን<note caller="+" style="f"><char style="fr" closed="false">2፥2 </char><char style="ft" closed="false">ወይም </char><char style="fqa" closed="false">ከለዳውያንን </char><char style="ft" closed="false">እንዲሁም 4፡5 እና 10</char></note> እንዲጠሩ አዘዘ፤ እነርሱም ገብተው በፊቱ ቆሙ፤ <verse eid="DAN 2:2"/><verse number="3" style="v" sid="DAN 2:3"/>እርሱም፣ “አንድ ሕልም ዐለምሁ፤ ሕልሙም ምን እንደ ሆነ<note caller="+" style="f"><char style="fr" closed="false">2፥3 </char><char style="ft" closed="false">ወይም </char><char style="fqa" closed="false">ምን እንደ ነበር</char></note> ለማወቅ መንፈሴ ተጨንቋል” አላቸው።<verse eid="DAN 2:3"/></para>
  <para style="p">
    <verse number="4" style="v" sid="DAN 2:4"/>ከዚያም ኮከብ ቈጣሪዎቹ ለንጉሡ በአረማይክ<note caller="+" style="f"><char style="fr" closed="false">2፥4 </char><char style="ft" closed="false">ይህ ምዕራፍ ከዚህ ጀምሮ እስከ ም 7 ድረስ የተጻፈው በአረማይክ ነው።</char></note> ቋንቋ “ንጉሥ ሆይ፤ ለዘላለም ንገሥ! ሕልምህን ለአገልጋዮችህ ንገረን፤ እኛም እንፈታልሃለን” አሉት።<verse eid="DAN 2:4"/></para>
  <para style="p">
    <verse number="5" style="v" sid="DAN 2:5"/>ንጉሡም ለኮከብ ቈጣሪዎቹ እንዲህ ሲል መለሰ፤ “ሕልሙንና ትርጕሙን ባትነግሩኝ አካላችሁ እንዲቈራረጥና ቤቶቻችሁም የፍርስራሽ ክምር እንዲሆኑ ወስኛለሁ፤ <verse eid="DAN 2:5"/><verse number="6" style="v" sid="DAN 2:6"/>ነገር ግን ሕልሙንና ትርጕሙን ብትነግሩኝ፣ ስጦታና ሽልማት፣ ታላቅ ክብርም ከእኔ ትቀበላላችሁ፤ ሕልሙን ንገሩኝ፤ ትርጕሙንም አሳውቁኝ።”<verse eid="DAN 2:6"/></para>
  <para style="p">
    <verse number="7" style="v" sid="DAN 2:7"/>እነርሱም እንደ ገና፣ “ንጉሥ ሕልሙን ለአገልጋዮቹ ይንገረን፤ እኛም እንተረጕመዋለን” ብለው መለሱ።<verse eid="DAN 2:7"/></para>
  <para style="p">
    <verse number="8" style="v" sid="DAN 2:8"/>ንጉሡም እንዲህ ብሎ መለሰላቸው፤ “እኔ ምን ብዬ እንደ ወሰንሁ ስለምታውቁ፣ ጊዜ ለማራዘም እንደምትሞክሩ ተረድቼአለሁ፤ <verse eid="DAN 2:8"/><verse number="9" style="v" sid="DAN 2:9"/>ሕልሙን ባትነግሩኝ፣ አንድ ቅጣት ይጠብቃችኋል፤ ሁኔታው ይለወጣል ብላችሁ በማሰብ የሚያሳስቱ ነገሮችንና ክፉ ሐሳቦችን ልትነግሩኝ አሲራችኋል፤ ስለዚህ ሕልሙን ንገሩኝ፤ ትርጕሙንም ልትነግሩኝ እንደምትችሉ በዚህ ዐውቃለሁ።”<verse eid="DAN 2:9"/></para>
  <para style="p">
    <verse number="10" style="v" sid="DAN 2:10"/>ኮከብ ቈጣሪዎቹም ለንጉሡ እንዲህ ብለው መለሱ፤ “ንጉሡ የጠየቀውን ጥያቄ ሊመልስ የሚችል ሰው በምድር ላይ አይገኝም! ማንም ንጉሥ ምንም ያህል ታላቅና ኀያል ቢሆን፣ እንዲህ ዐይነት ነገር ማንኛውንም ጠንቋይ፣ አስማተኛ ወይም ኮከብ ቈጣሪን ጠይቆ አያውቅም። <verse eid="DAN 2:10"/><verse number="11" style="v" sid="DAN 2:11"/>ንጉሡ የሚጠይቀው እጅግ አስቸጋሪ ነገር ነው፤ በሰዎች መካከል ከማይኖሩት ከአማልክት በቀር ለንጉሡ የሚገልጽለት የለም።”<verse eid="DAN 2:11"/></para>
  <para style="p">
    <verse number="12" style="v" sid="DAN 2:12"/>ይህም ንጉሡን እጅግ አበሳጨው፤ አስቈጣውም፤ በባቢሎን ያሉ ጠቢባን ሁሉ እንዲገደሉም አዘዘ፤ <verse eid="DAN 2:12"/><verse number="13" style="v" sid="DAN 2:13"/>ጠቢባን ሁሉ እንዲገደሉም ዐዋጅ ወጣ፤ ዳንኤልንና ጓደኞቹን ፈልገው እንዲገድሉ ሰዎች ተላኩ።<verse eid="DAN 2:13"/></para>
  <para style="p">
    <verse number="14" style="v" sid="DAN 2:14"/>የንጉሡ ዘበኞች አለቃ አርዮክ፣ የባቢሎንን ጠቢባን ለመግደል በመጣ ጊዜ፣ ዳንኤል በጥበብና በዘዴ አነጋገረው። <verse eid="DAN 2:14"/><verse number="15" style="v" sid="DAN 2:15"/>የንጉሡን መኰንን፣ “ንጉሡ እንዲህ ዐይነት ከባድ ዐዋጅ ያወጣው ስለ ምንድን ነው?” ሲል ጠየቀው፤ አርዮክም ነገሩን ለዳንኤል ገለጠለት። <verse eid="DAN 2:15"/><verse number="16" style="v" sid="DAN 2:16"/>በዚህን ጊዜ፣ ዳንኤልም ገብቶ ሕልሙን ይተረጕምለት ዘንድ ጊዜ እንዲሰጠው ንጉሡን ጠየቀው።<verse eid="DAN 2:16"/></para>
  <para style="p">
    <verse number="17" style="v" sid="DAN 2:17"/>ከዚህ በኋላ ዳንኤል ወደ ቤቱ ተመልሶ ለጓደኞቹ ለአናንያ፣ ለሚሳኤልና ለአዛርያ ነገሩን ገለጠላቸው። <verse eid="DAN 2:17"/><verse number="18" style="v" sid="DAN 2:18"/>እርሱና ጓደኞቹ ከቀሩት የባቢሎን ጠቢባን ጋር እንዳይገደሉ፣ የሰማይ አምላክ ምሕረት ያደርግላቸውና ምስጢሩንም ይገልጥላቸው ዘንድ እንዲጸልዩ አሳሰባቸው። <verse eid="DAN 2:18"/><verse number="19" style="v" sid="DAN 2:19"/>ለዳንኤልም ምስጢሩ በሌሊት በራእይ ተገለጠለት፤ ዳንኤልም የሰማይን አምላክ አመሰገነ፤ <verse eid="DAN 2:19"/><verse number="20" style="v" sid="DAN 2:20"/>እንዲህም አለ፤</para>
  <para style="qm1" vid="DAN 2:20">“ጥበብና ኀይል የእርሱ ነውና፣</para>
  <para style="qm2" vid="DAN 2:20">
    <char style="nd">የእግዚአብሔር</char> ስም ከዘላለም እስከ ዘላለም ይባረክ።<verse eid="DAN 2:20"/></para>
  <para style="qm1">
    <verse number="21" style="v" sid="DAN 2:21"/>ጊዜንና ወቅትን ይለውጣል፤</para>
  <para style="qm2" vid="DAN 2:21">ነገሥታትን በዙፋን ያስቀምጣል፣</para>
  <para style="qm1" vid="DAN 2:21">ደግሞም ያወርዳቸዋል፤</para>
  <para style="qm2" vid="DAN 2:21">ጥበብን ለጠቢባን፣</para>
  <para style="qm2" vid="DAN 2:21">ዕውቀትንም ለሚያስተውሉ ይሰጣል።<verse eid="DAN 2:21"/></para>
  <para style="qm1">
    <verse number="22" style="v" sid="DAN 2:22"/>የጠለቀውንና የተሰወረውን ነገር ይገልጣል፤</para>
  <para style="qm2" vid="DAN 2:22">በጨለማ ያለውን ያውቃል፤</para>
  <para style="qm2" vid="DAN 2:22">ብርሃንም ከእርሱ ጋር ይኖራል።<verse eid="DAN 2:22"/></para>
  <para style="qm1">
    <verse number="23" style="v" sid="DAN 2:23"/>የአባቶቼ አምላክ ሆይ፤ አመሰግንሃለሁ፤</para>
  <para style="qm2" vid="DAN 2:23">አከብርሃለሁም፤</para>
  <para style="qm1" vid="DAN 2:23">ጥበብንና ኀይልን ሰጥተኸኛልና፤</para>
  <para style="qm2" vid="DAN 2:23">ከአንተ የጠየቅነውን ነገር አሳውቀኸኛል፤</para>
  <para style="qm2" vid="DAN 2:23">የንጉሡን ሕልም አሳውቀኸናል።”<verse eid="DAN 2:23"/></para>
  <para style="s1">ዳንኤል ሕልሙን ተረጐመ</para>
  <para style="p">
    <verse number="24" style="v" sid="DAN 2:24"/>ዳንኤልም የባቢሎንን ጠቢባን እንዲገድል ንጉሡ ወዳዘዘው ወደ አርዮክ ሄዶ፣ “የባቢሎንን ጠቢባን አትግደል፤ ወደ ንጉሡ ውሰደኝ፤ እኔም ሕልሙን እተረጕምለታለሁ” አለው።<verse eid="DAN 2:24"/></para>
  <para style="p">
    <verse number="25" style="v" sid="DAN 2:25"/>አርዮክም ዳንኤልን ወዲያውኑ ወደ ንጉሡ በመውሰድ፣ “ሕልሙንና ትርጕሙን ለንጉሡ መግለጥ የሚችል ሰው ከይሁዳ ምርኮኞች መካከል አግኝቻለሁ” አለው።<verse eid="DAN 2:25"/></para>
  <para style="p">
    <verse number="26" style="v" sid="DAN 2:26"/>ንጉሡም ብልጣሶር የተባለውን ዳንኤልን፣ “ያየሁትን ሕልምና ትርጕሙን ልትነግረኝ ትችላለህን?” አለው።<verse eid="DAN 2:26"/></para>
  <para style="p">
    <verse number="27" style="v" sid="DAN 2:27"/>ዳንኤልም እንዲህ አለ፤ “አንድም ጠቢብ፣ አስማተኛ፣ ጠንቋይም ሆነ ቃላተኛ ንጉሡ የጠየቀውን ምስጢር መግለጥ የሚችል የለም፤ <verse eid="DAN 2:27"/><verse number="28" style="v" sid="DAN 2:28"/>ነገር ግን ምስጢርን የሚገልጥ አምላክ በሰማይ አለ፤ እርሱም በሚመጡት ዘመናት የሚሆነውን ነገር ለንጉሥ ናቡከደነፆር ገልጧል፤ በዐልጋህ ላይ ተኝተህ ሳለ በአእምሮህ የነበረው ሕልምና ራእይ ይህ ነው፤<verse eid="DAN 2:28"/></para>
  <para style="p">
    <verse number="29" style="v" sid="DAN 2:29"/>“ንጉሥ ሆይ፤ ተኝተህ ሳለ፣ አእምሮህ ወደ ፊት ሊሆን ስላለው ነገር ያሰላስል ነበር፤ ምስጢርን ገላጭ የሆነውም ወደ ፊት የሚሆነውን ነገር አሳየህ። <verse eid="DAN 2:29"/><verse number="30" style="v" sid="DAN 2:30"/>ይህ ምስጢር ለእኔ የተገለጠው፣ ከሰው ሁሉ ይልቅ ታላቅ ጥበብ ስላለኝ አይደለም፤ ነገር ግን ንጉሥ ሆይ፤ አንተ ትርጕሙን እንድታውቅና በአእምሮህ ታሰላስለው የነበረው ነገር ምን እንደ ሆነ ትረዳ ዘንድ ነው።<verse eid="DAN 2:30"/></para>
  <para style="p">
    <verse number="31" style="v" sid="DAN 2:31"/>“ንጉሥ ሆይ፤ በፊት ለፊትህ ግዙፍ የሆነ፣ የሚያብረቀርቅና የሚያስፈራ ታላቅ ምስል ቆሞ አየህ፤ <verse eid="DAN 2:31"/><verse number="32" style="v" sid="DAN 2:32"/>የምስሉ ራስ ከንጹሕ ወርቅ፣ ደረቱና ክንዶቹ ከብር፣ ሆዱና ጭኖቹ ከናስ የተሠሩ ነበሩ፤ <verse eid="DAN 2:32"/><verse number="33" style="v" sid="DAN 2:33"/>ቅልጥሞቹም ከብረት፣ እግሮቹም ከፊሉ ከብረት፣ ከፊሉም ከሸክላ የተሠሩ ነበሩ። <verse eid="DAN 2:33"/><verse number="34" style="v" sid="DAN 2:34"/>ይህን በመመልከት ላይ ሳለህ፣ አንድ ድንጋይ የሰው እጅ ሳይነካው ተፈንቅሎ ወረደ፤ ከብረትና ከሸክላ የተሠሩትን የምስሉን እግሮች መታቸው፤ አደቀቃቸውም። <verse eid="DAN 2:34"/><verse number="35" style="v" sid="DAN 2:35"/>ወዲያውኑም ብረቱ፣ ሸክላው፣ ናሱ፣ ብሩና ወርቁ ተሰባበሩ፤ በበጋ ወራት በዐውድማ ላይ እንደሚገኝ እብቅም ሆኑ፤ ነፋስም አንዳች ሳያስቀር ጠራረጋቸው፤ ምስሉን የመታው ድንጋይ ግን ታላቅ ተራራ ሆነ፤ ምድርንም ሞላ።<verse eid="DAN 2:35"/></para>
  <para style="p">
    <verse number="36" style="v" sid="DAN 2:36"/>“ሕልሙ ይህ ነበር፤ አሁን ትርጕሙን ለንጉሥ እንናገራለን። <verse eid="DAN 2:36"/><verse number="37" style="v" sid="DAN 2:37"/>ንጉሥ ሆይ፤ አንተ የነገሥታት ንጉሥ ነህ፤ የሰማይ አምላክ መንግሥትንና ሥልጣንን፣ ኀይልንና ክብርን ሰጥቶሃል፤ <verse eid="DAN 2:37"/><verse number="38" style="v" sid="DAN 2:38"/>የሰው ልጆችን፣ የምድር አራዊትንና የሰማይ ወፎችን በእጅህ አሳልፎ ሰጥቶሃል፤ በየትም ቦታ ቢሆኑ፣ በሁሉም ላይ ገዥ አድርጎሃል፤ እንግዲህ የወርቁ ራስ አንተ ነህ።<verse eid="DAN 2:38"/></para>
  <para style="p">
    <verse number="39" style="v" sid="DAN 2:39"/>“ከአንተም በኋላ ከአንተ የሚያንስ ሌላ መንግሥት ይነሣል፤ ቀጥሎም በናስ የተመሰለው ሦስተኛ መንግሥት ይነሣል፤ መላውን ምድርም ይገዛል። <verse eid="DAN 2:39"/><verse number="40" style="v" sid="DAN 2:40"/>በመጨረሻም ሁሉን ነገር እንደሚቀጠቅጥና እንደሚሰብር ብረት ብርቱ የሆነ አራተኛ መንግሥት ይነሣል፤ ብረት ሁሉን ሰባብሮ እንደሚያደቅ ከእርሱ በፊት የነበሩትን መንግሥታት ሁሉ ሰባብሮ ያደቅቃቸዋል። <verse eid="DAN 2:40"/><verse number="41" style="v" sid="DAN 2:41"/>እግሮቹና ጣቶቹ ከፊል ብረትና ከፊል ሸክላ ሆነው እንዳየህ፣ እንዲሁ የተከፋፈለ መንግሥት ይሆናል፤ ነገር ግን ብረትና ሸክላ ተደባልቀው እንዳየህ በከፊል የብረት ጥንካሬ ይኖረዋል። <verse eid="DAN 2:41"/><verse number="42" style="v" sid="DAN 2:42"/>የእግሮቹ ጣቶች ከፊሉ ብረት ከፊሉ ሸክላ እንደ ሆኑ ሁሉ ይህም መንግሥት በከፊሉ ብርቱ በከፊሉ ደካማ ይሆናል። <verse eid="DAN 2:42"/><verse number="43" style="v" sid="DAN 2:43"/>ብረትና ሸክላ ተደባልቀው እንዳየህ ሁሉ ሕዝቡም ድብልቅ ይሆናል፤ ብረትና ሸክላ እንደማይዋሃድ ሁሉ ሕዝቡም በአንድነት አይኖሩም።<verse eid="DAN 2:43"/></para>
  <para style="p">
    <verse number="44" style="v" sid="DAN 2:44"/>“በእነዚያ ነገሥታት ዘመን፣ የሰማይ አምላክ ፈጽሞ የማይፈርስና ለሌላም ሕዝብ የማይሰጥ መንግሥት ይመሠርታል፤ እነዚያን መንግሥታት ሁሉ ያደቅቃል፤ እስከ መጨረሻውም ያጠፋቸዋል፤ ይህ መንግሥት ራሱ ግን ለዘላለም ጸንቶ ይኖራል። <verse eid="DAN 2:44"/><verse number="45" style="v" sid="DAN 2:45"/>የሰው እጅ ሳይነካው ከተራራ ተፈንቅሎ የወረደውና ብረቱን፣ ናሱን፣ ሸክላውን፣ ብሩንና ወርቁን ያደቀቀው ድንጋይ ራእይ ትርጓሜ ይህ ነው፤</para>
  <para style="p" vid="DAN 2:45">“ታላቁ አምላክ ወደ ፊት የሚሆነውን ለንጉሡ አሳይቶታል፤ ሕልሙ እውነት ነው፤ ትርጓሜውም የታመነ ነው።”<verse eid="DAN 2:45"/></para>
  <para style="p">
    <verse number="46" style="v" sid="DAN 2:46"/>ከዚያም ንጉሥ ናቡከደነፆር በግንባሩ ተደፍቶ ለዳንኤል ሰገደለት፤ አከበረውም፤ መሥዋዕትና ዕጣንም እንዲያቀርቡለት አዘዘ። <verse eid="DAN 2:46"/><verse number="47" style="v" sid="DAN 2:47"/>ንጉሡም ዳንኤልን፣ “ይህን ምስጢር ልትገልጥ ችለሃልና፣ በእውነት አምላካችሁ የአማልክት አምላክና የነገሥታት ጌታ፣ ምስጢርንም ገላጭ ነው” አለው።<verse eid="DAN 2:47"/></para>
  <para style="p">
    <verse number="48" style="v" sid="DAN 2:48"/>ንጉሡም ዳንኤልን በከፍተኛ ሥልጣን ላይ አስቀመጠው፤ እጅግ ብዙ ስጦታዎችንም ሰጠው፤ የመላው ባቢሎን አውራጃ ገዥ አደረገው፤ በባቢሎን ጠቢባን ሁሉ ላይም አለቃ አድርጎ ሾመው። <verse eid="DAN 2:48"/><verse number="49" style="v" sid="DAN 2:49"/>ከዚህም በላይ በዳንኤል አሳሳቢነት ንጉሡ ሲድራቅን፣ ሚሳቅንና አብደናጎን የባቢሎን አውራጃ አስተዳዳሪዎች አድርጎ ሾማቸው፤ ዳንኤል ግን በቤተ መንግሥት ተቀመጠ።<verse eid="DAN 2:49"/></para>
  <chapter eid="DAN 2"/>
  <chapter number="3" style="c" sid="DAN 3"/>
  <para style="s1">የወርቁ ምስልና የእቶን እሳት</para>
  <para style="p">
    <verse number="1" style="v" sid="DAN 3:1"/>ንጉሡ ናቡከደነፆር ከፍታው ስድሳ ክንድ፣ ወርዱ ስድስት ክንድ የሆነ የወርቅ ምስል አሠራ፤ በባቢሎንም አውራጃ በዱራ ሜዳ አቆመው። <verse eid="DAN 3:1"/><verse number="2" style="v" sid="DAN 3:2"/>ከዚያም መኳንንትን፣ ሹማምትን፣ አገረ ገዦችን፣ አማካሪዎችን፣ የግምጃ ቤት ኀላፊዎችን፣ ዳኞችን፣ ሌሎች የሕግ ዐዋቂዎችንና በየአውራጃው ያሉትን ሹማምት ሁሉ ላቆመው ምስል ምረቃ በዓል እንዲመጡ ጠራ። <verse eid="DAN 3:2"/><verse number="3" style="v" sid="DAN 3:3"/>መኳንንቱ፣ ሹማምቱ፣ አገረ ገዦቹ፣ አማካሪዎቹ፣ የግምጃ ቤት ኀላፊዎቹ፣ ዳኞቹ፣ ሌሎች የሕግ ዐዋቂዎችና በየአውራጃው ያሉ ሹማምት ሁሉ ንጉሥ ናቡከደነፆር ላቆመው ምስል ምረቃ በዓል ተሰበሰቡ፤ በምስሉም ፊት ቆሙ።<verse eid="DAN 3:3"/></para>
  <para style="p">
    <verse number="4" style="v" sid="DAN 3:4"/>ከዚያም ከፍ ባለ ድምፅ እንዲህ የሚል ዐዋጅ ታወጀ፤ “ሕዝቦች ሆይ፤ መንግሥታትና ልዩ ልዩ ቋንቋ የምትናገሩ ሰዎች ሁሉ፤ እንድታደርጉ የታዘዛችሁት ይህ ነው፤ <verse eid="DAN 3:4"/><verse number="5" style="v" sid="DAN 3:5"/>የመለከትና የእንቢልታ፣ የመሰንቆና የክራር፣ የበገናና የዋሽንት እንዲሁም የዘፈን ሁሉ ድምፅ ስትሰሙ፣ ንጉሥ ናቡከደነፆር ላቆመው የወርቅ ምስል ተደፍታችሁ መስገድ አለባችሁ፤ <verse eid="DAN 3:5"/><verse number="6" style="v" sid="DAN 3:6"/>ተደፍቶ የማይሰግድ ማንም ሰው ቢኖር፣ ወዲያውኑ በሚንበለበለው የእሳት እቶን ውስጥ ይጣላል።”<verse eid="DAN 3:6"/></para>
  <para style="p">
    <verse number="7" style="v" sid="DAN 3:7"/>ስለዚህ የመለከትና የእንቢልታ፣ የመሰንቆና የክራር፣ የበገናና የዋሽንት፣ የዘፈንም ሁሉ ድምፅ በሰሙ ጊዜ ወዲያውኑ ሕዝቡ ሁሉ፣ መንግሥታትና ልዩ ልዩ ቋንቋ የሚናገሩ ሰዎች፣ ንጉሥ ናቡከደነፆር ላቆመው የወርቅ ምስል ተደፍተው ሰገዱ።<verse eid="DAN 3:7"/></para>
  <para style="p">
    <verse number="8" style="v" sid="DAN 3:8"/>በዚህ ጊዜ አንዳንድ ኮከብ ቈጣሪዎች<note caller="+" style="f"><char style="fr" closed="false">3፥8 </char><char style="ft" closed="false">ወይም </char><char style="fqa" closed="false">ከላዳውያን</char></note> ወደ ፊት ቀርበው አይሁድን ከሰሱ፤ <verse eid="DAN 3:8"/><verse number="9" style="v" sid="DAN 3:9"/>ንጉሥ ናቡከደነፆርንም እንዲህ አሉት፤ “ንጉሥ ሆይ፤ ለዘላለም ንገሥ! <verse eid="DAN 3:9"/><verse number="10" style="v" sid="DAN 3:10"/>ንጉሥ ሆይ፤ አንተ እንዲህ ብለህ ዐዋጅ አውጥተህ ነበር፤ የመለከትና የእንቢልታ፣ የመሰንቆና የክራር፣ የበገናና የዋሽንት፣ የዘፈንም ድምፅ የሰማ ሁሉ ለወርቁ ምስል ተደፍቶ መስገድ አለበት፤ <verse eid="DAN 3:10"/><verse number="11" style="v" sid="DAN 3:11"/>ማንም ተደፍቶ ለወርቁ ምስል ባይሰግድ በሚንበለበለው የእሳት እቶን ውስጥ ይጣላል። <verse eid="DAN 3:11"/><verse number="12" style="v" sid="DAN 3:12"/>ነገር ግን ንጉሥ ሆይ፤ በባቢሎን አውራጃ አስተዳዳሪዎች አድርገህ የሾምሃቸው ሲድራቅ፣ ሚሳቅና አብደናጎ የሚባሉት አንዳንድ አይሁድ ትእዛዝህን አይቀበሉም፤ አማልክትህን አያገለግሉም፤ አንተም ላቆምኸው የወርቅ ምስል አይሰግዱም።”<verse eid="DAN 3:12"/></para>
  <para style="p">
    <verse number="13" style="v" sid="DAN 3:13"/>ንጉሥ ናቡከደነፆር በታላቅ ቍጣ ሲድራቅን፣ ሚሳቅንና አብደናጎን አስጠራቸው፤ እነዚህንም ሰዎች በንጉሡ ፊት አቀረቧቸው፤ <verse eid="DAN 3:13"/><verse number="14" style="v" sid="DAN 3:14"/>ናቡከደነፆርም እንዲህ አላቸው፤ “ሲድራቅ፣ ሚሳቅና አብደናጎ ሆይ፤ እኔ ላቆምሁት ምስል አለመስገዳችሁ፣ አማልክቴንም አለማገልገላችሁ እውነት ነው? <verse eid="DAN 3:14"/><verse number="15" style="v" sid="DAN 3:15"/>አሁንም ቢሆን የመለከቱንና የእንቢልታውን፣ የመሰንቆውንና የክራሩን፣ የበገናውንና የዋሽንቱን፣ የዘፈኑንም ሁሉ ድምፅ ስትሰሙ፣ እኔ ላቆምሁት የወርቅ ምስል ተደፍታችሁ ለመስገድ ዝግጁ ከሆናችሁ መልካም! ባትሰግዱለት ግን ወዲያውኑ ወደሚንበለበለው የእቶን እሳት ውስጥ ትጣላላችሁ፤ ታዲያ ከእጄ ሊያድናችሁ የሚችል አምላክ ማን ነው?”<verse eid="DAN 3:15"/></para>
  <para style="p">
    <verse number="16" style="v" sid="DAN 3:16"/>ሲድራቅ፣ ሚሳቅና አብደናጎ ለንጉሡ እንዲህ ብለው መለሱ፤ “ናቡከደነፆር ሆይ፤ በዚህ ጕዳይ ላይ ስለ ራሳችን መልስ መስጠት አያስፈልገንም። <verse eid="DAN 3:16"/><verse number="17" style="v" sid="DAN 3:17"/>ንጉሥ ሆይ፤ በሚንበለበለው የእቶን እሳት ውስጥ ብንጣል፣ የምናመልከው አምላክ ሊያድነን ይችላል፤ ከእጅህም ያድነናል። <verse eid="DAN 3:17"/><verse number="18" style="v" sid="DAN 3:18"/>ነገር ግን ንጉሥ ሆይ፤ ባያድነንም እንኳ፤ አማልክትህን እንደማናገለግል፣ ላቆምኸውም የወርቅ ምስል እንደማንሰግድ ዕወቅ።”<verse eid="DAN 3:18"/></para>
  <para style="p">
    <verse number="19" style="v" sid="DAN 3:19"/>ከዚያም ናቡከደነፆር በሲድራቅ፣ በሚሳቅና በአብደናጎ እጅግ ተቈጣ፣ ፊቱም ተለወጠባቸው፤ የእቶኑ እሳትም ቀደም ሲል ከነበረው ሰባት ዕጥፍ ተደርጎ እንዲነድድ አዘዘ። <verse eid="DAN 3:19"/><verse number="20" style="v" sid="DAN 3:20"/>ከሰራዊቱም ብርቱ የሆኑትን ጥቂት ወታደሮች፣ ሲድራቅን፣ ሚሳቅንና አብደናጎን አስረው ወደሚንበለበለው የእቶን እሳት ውስጥ እንዲጥሏቸው አዘዘ። <verse eid="DAN 3:20"/><verse number="21" style="v" sid="DAN 3:21"/>እነርሱም መጐናጸፊያቸውን፣ ሱሪያቸውን፣ የራስ ጥምጥማቸውንና ሌሎች ልብሶቻቸውን እንደ ለበሱ ታስረው በሚንበለበለው የእቶን እሳት ውስጥ ተጣሉ። <verse eid="DAN 3:21"/><verse number="22" style="v" sid="DAN 3:22"/>የንጉሡ ትእዛዝ አስቸኳይ ስለ ነበረና የእቶኑም እሳት እጅግ ስለ ነደደ፣ የእሳቱ ወላፈን ሲድራቅን፣ ሚሳቅንና አብደናጎን ወስደው የጣሏቸውን ወታደሮች ገደላቸው። <verse eid="DAN 3:22"/><verse number="23" style="v" sid="DAN 3:23"/>ሦስቱ ሰዎች ግን ተጠፍረው እንደ ታሰሩ በሚንበለበለው የእቶን እሳት ውስጥ ወደቁ።<verse eid="DAN 3:23"/></para>
  <para style="p">
    <verse number="24" style="v" sid="DAN 3:24"/>ከዚህ በኋላ ንጉሥ ናቡከደነፆር በአድናቆት ከተቀመጠበት ዘልሎ በመነሣት አማካሪዎቹን “አስረን በእሳት ውስጥ የጣልናቸው ሰዎች ሦስት አልነበሩምን?” ሲል ጠየቀ።</para>
  <para style="p" vid="DAN 3:24">እነርሱም፣ “ንጉሥ ሆይ፤ እውነት ነው” አሉ።<verse eid="DAN 3:24"/></para>
  <para style="p">
    <verse number="25" style="v" sid="DAN 3:25"/>እርሱም፣ “እነሆ፤ ያልታሰሩና ያልተጐዱ አራት ሰዎች በእሳቱ ውስጥ ሲመላለሱ አያለሁ፤ አራተኛውም የአማልክትን ልጅ ይመስላል” አላቸው።<verse eid="DAN 3:25"/></para>
  <para style="p">
    <verse number="26" style="v" sid="DAN 3:26"/>ናቡከደነፆርም ወደሚነድደው የእቶን እሳት በር ቀረብ ብሎ ከፍ ባለ ድምፅ፣ “እናንተ የልዑል አምላክ አገልጋዮች ሲድራቅ፣ ሚሳቅና አብድናጎ፤ ኑ ውጡ! ወደዚህ ኑ!” አላቸው።</para>
  <para style="p" vid="DAN 3:26">ስለዚህ ሲድራቅ፣ ሚሳቅና አብድናጎ ከእሳቱ ወጡ፤ <verse eid="DAN 3:26"/><verse number="27" style="v" sid="DAN 3:27"/>መኳንንቱ፣ ሹማምቱ፣ አገረ ገዦቹና የቤተ መንግሥት አማካሪዎችም በዙሪያቸው ተሰበሰቡ፤ እነርሱም እሳቱ ሰውነታቸውን እንዳልጐዳ፣ ከራሳቸውም ጠጕር አንዲቷ እንኳ እንዳልተቃጠለች አዩ፤ የመጐናጸፊያቸው መልክ አልተለወጠም፤ የእሳትም ሽታ በላያቸው አልነበረም።<verse eid="DAN 3:27"/></para>
  <para style="p">
    <verse number="28" style="v" sid="DAN 3:28"/>ከዚያም ናቡከደነፆር እንዲህ አለ፤ “መልአኩን ልኮ አገልጋዮቹን ያዳነ፣ የሲድራቅ፣ የሚሳቅና የአብደናጎ አምላክ ይባረክ፤ በእርሱ በመታመን የንጉሡን ትእዛዝ ጥሰው፣ ከአምላካቸው በቀር ሌላ አምላክ ለማገልገልም ሆነ ለእርሱ ለመስገድ ፈቃደኛ ባለመሆን ሕይወታቸውን አሳልፈው ሰጥተዋልና። <verse eid="DAN 3:28"/><verse number="29" style="v" sid="DAN 3:29"/>ስለዚህ እንደዚህ የሚያድን ሌላ አምላክ የለምና በሲድራቅ፣ በሚሳቅና በአብደናጎ አምላክ ላይ ማናቸውንም ቃል የሚናገሩ ሕዝቦችም ሆኑ ልዩ ልዩ ቋንቋ የሚናገሩ ሁሉ ይቈራረጣሉ፤ ቤቶቻቸውም የፍርስራሽ ክምር ይሆናሉ ብዬ አዝዣለሁ።”<verse eid="DAN 3:29"/></para>
  <para style="p">
    <verse number="30" style="v" sid="DAN 3:30"/>ከዚያም ንጉሡ ሲድራቅን፣ ሚሳቅንና አብደናጎን በባቢሎን አውራጃ ላይ ሾማቸው።<verse eid="DAN 3:30"/></para>
  <chapter eid="DAN 3"/>
  <chapter number="4" style="c" sid="DAN 4"/>
  <para style="s1">ናቡከደነፆር በሕልሙ ዛፍ አየ</para>
  <para style="pmo">
    <verse number="1" style="v" sid="DAN 4:1"/>ከንጉሥ ናቡከደነፆር፣</para>
  <para style="pmo" vid="DAN 4:1">በምድር ሁሉ ለሚኖሩ ሕዝቦች፣ መንግሥታትና ልዩ ልዩ ቋንቋዎችን ለሚናገሩ ሰዎች ሁሉ፤</para>
  <para style="pmo" vid="DAN 4:1">ሰላም ይብዛላችሁ!<verse eid="DAN 4:1"/></para>
  <para style="pm">
    <verse number="2" style="v" sid="DAN 4:2"/>ልዑል አምላክ ያደረገልኝን ታምራዊ ምልክቶችንና ድንቅ ሥራዎች ስነግራችሁ እጅግ ደስ እያለኝ ነው።<verse eid="DAN 4:2"/></para>
  <para style="qm1">
    <verse number="3" style="v" sid="DAN 4:3"/>ምልክቱ እንዴት ታላቅ ነው!</para>
  <para style="qm2" vid="DAN 4:3">ድንቁስ እንዴት ብርቱ ነው!</para>
  <para style="qm1" vid="DAN 4:3">መንግሥቱ የዘላለም መንግሥት ነው፤</para>
  <para style="qm2" vid="DAN 4:3">ግዛቱም ከትውልድ እስከ ትውልድ ይኖራል።<verse eid="DAN 4:3"/></para>
  <para style="pm">
    <verse number="4" style="v" sid="DAN 4:4"/>እኔ ናቡከደነፆር በቤቴ ደልቶኝ በቤተ መንግሥቴም ተመችቶኝ እኖር ነበር። <verse eid="DAN 4:4"/><verse number="5" style="v" sid="DAN 4:5"/>አንድ ያስፈራኝ ሕልም አየሁ፤ በዐልጋዬ ላይ ተኝቼ ሳለሁ፣ ወደ አእምሮዬ የመጡት ምስሎችና ራእዮች አስደነገጡኝ። <verse eid="DAN 4:5"/><verse number="6" style="v" sid="DAN 4:6"/>ስለዚህ የባቢሎን ጠቢባን ሁሉ ወደ እኔ መጥተው ሕልሜን እንዲተረጕሙልኝ አዘዝሁ። <verse eid="DAN 4:6"/><verse number="7" style="v" sid="DAN 4:7"/>ጠንቋዮቹ፣ አስማተኞቹ፣ ኮከብ ቈጣሪዎቹና<note caller="+" style="f"><char style="fr" closed="false">4፥7 </char><char style="ft" closed="false">ወይም </char><char style="fqa" closed="false">ከለዳውያን</char></note> መተተኞቹ በመጡ ጊዜ ሕልሙን ነገርኋቸው፤ ነገር ግን ሊተረጕሙልኝ አልቻሉም። <verse eid="DAN 4:7"/><verse number="8" style="v" sid="DAN 4:8"/>በመጨረሻም በአምላኬ ስም ብልጣሶር ተብሎ የተጠራውና የቅዱሳን አማልክት መንፈስ ያለበት ዳንኤል ገብቶ በፊቴ ቆመ፤ ሕልሜንም ነገርሁት።<verse eid="DAN 4:8"/></para>
  <para style="pm">
    <verse number="9" style="v" sid="DAN 4:9"/>እኔም እንዲህ አልሁት፤ “የጠቢባን አለቃ ብልጣሶር ሆይ፤ የቅዱሳን አማልክት መንፈስ በአንተ ውስጥ እንዳለ ዐውቃለሁ፤ ምንም ዐይነት ምስጢር አያስቸግርህም፤ ያየሁት ሕልም እነሆ፤ ተርጕምልኝ። <verse eid="DAN 4:9"/><verse number="10" style="v" sid="DAN 4:10"/>በዐልጋዬ ላይ ተኝቼ ሳለሁ ያየሁት ራእይ ይህ ነው፦ እነሆ በፊቴ በምድር መካከል ቁመቱ እጅግ ረዥም የሆነ ዛፍ ቆሞ ተመለከትሁ። <verse eid="DAN 4:10"/><verse number="11" style="v" sid="DAN 4:11"/>ዛፉም እጅግ አደገ፤ ጠነከረም፤ ጫፉም ሰማይ ደረሰ፤ እስከ ምድር ዳርቻ ድረስም ይታይ ነበር። <verse eid="DAN 4:11"/><verse number="12" style="v" sid="DAN 4:12"/>ቅጠሎቹ ያማሩ፣ ፍሬዎቹ የተንዠረገጉ ነበሩ፤ በላዩም ለሁሉ የሚሆን ምግብ ነበረበት። የምድር አራዊት ከጥላው በታች ያርፉ ነበር፤ በቅርንጫፎቹም ላይ የሰማይ ወፎች ይኖሩ ነበር፤ ፍጥረትም ሁሉ ከእርሱ ይመገብ ነበር።<verse eid="DAN 4:12"/></para>
  <para style="pm">
    <verse number="13" style="v" sid="DAN 4:13"/>“በዐልጋዬ ላይ ተኝቼ ሳለሁ ባየሁት ራእይ አንድ ቅዱስ መልእክተኛ<note caller="+" style="f"><char style="fr" closed="false">4፥13 </char><char style="ft" closed="false">ወይም </char><char style="fqa" closed="false">ጕበኛ</char><char style="ft" closed="false">፤ እንዲሁም 17 እና 23</char></note> ከሰማይ ሲወርድ አየሁ። <verse eid="DAN 4:13"/><verse number="14" style="v" sid="DAN 4:14"/>እርሱም ድምፁን ከፍ አድርጎ እንዲህ አለ፤ ‘ዛፉን ቍረጡ፤ ቅርንጫፎቹን ጨፍጭፉ፤ ቅጠሎቹን አራግፉ፤ ፍሬውንም በትኑ፤ ከሥሩ ያሉት እንስሶች፣ በቅርንጫፎቹም ላይ ያሉት ወፎች ይሽሹ። <verse eid="DAN 4:14"/><verse number="15" style="v" sid="DAN 4:15"/>ነገር ግን ጕቶውና ሥሩ በሜዳው ሣር ላይ በብረትና በናስ ታስሮ በመሬት ውስጥ ይቈይ።</para>
  <para style="pm" vid="DAN 4:15">“ ‘በሰማይ ጠል ይረስርስ፤ በጥሻም ውስጥ ከአራዊት ጋር ይኑር። <verse eid="DAN 4:15"/><verse number="16" style="v" sid="DAN 4:16"/>አእምሮው ከሰው አእምሮ ይለወጥ፤ የእንስሳም አእምሮ ይሰጠው፤ ሰባት ዓመትም ይለፍበት።<verse eid="DAN 4:16"/></para>
  <para style="pm">
    <verse number="17" style="v" sid="DAN 4:17"/>“ ‘ውሳኔው በመልእክተኞች ተገልጿል፤ ፍርዱም በቅዱሳኑ ተነግሯል፤ ይኸውም፣ ልዑል በሰዎች መንግሥታት ሁሉ ላይ እንደሚገዛና እነዚህንም መንግሥታት ለወደደው እንደሚሰጥ፣ ከሰዎችም የተናቁትን በላያቸው እንደሚሾም፣ ሕያዋን ሁሉ ያውቁ ዘንድ ነው።’<verse eid="DAN 4:17"/></para>
  <para style="pm">
    <verse number="18" style="v" sid="DAN 4:18"/>“እኔ ናቡከደነፆር ያየሁት ሕልም ይህ ነው፤ አሁንም ብልጣሶር ሆይ፤ በመንግሥቴ ካሉ ጠቢባን ሁሉ አንዳቸውም ሊተረጕሙልኝ ስላልቻሉ፣ ምን ማለት እንደ ሆነ ንገረኝ። አንተ የአማልክት መንፈስ በውስጥህ ስላለ ልትተረጕምልኝ ትችላለህ።”<verse eid="DAN 4:18"/></para>
  <para style="s1">ዳንኤል ሕልሙን ተረጐመ</para>
  <para style="pm">
    <verse number="19" style="v" sid="DAN 4:19"/>ከዚያም ብልጣሶር የተባለው ዳንኤል ለጥቂት ጊዜ በጣም ታወከ፤ ሐሳቡም አስደነገጠው። ንጉሡም፣ “ብልጣሶር ሆይ፤ ሕልሙም ሆነ ትርጕሙ አያስደንግጥህ” አለው።</para>
  <para style="pm" vid="DAN 4:19">ብልጣሶርም እንዲህ ብሎ መለሰ፤ “ሕልሙ ለሚጠሉህ ይሁን፤ ትርጕሙም ለጠላቶችህ! <verse eid="DAN 4:19"/><verse number="20" style="v" sid="DAN 4:20"/>እጅግ አድጎና ጠንክሮ ያየኸው ዛፍ፣ ጫፉም እስከ ሰማይ ደርሶ በምድር ሁሉ የሚታየው፣ <verse eid="DAN 4:20"/><verse number="21" style="v" sid="DAN 4:21"/>ቅጠሎቹ የሚያምሩ፣ ፍሬውም ተንዠርግጎ ለሁሉ ምግብ የሆነው፣ የዱር አራዊት መጠለያ የሆነውና በቅርንጫፎቹ ላይ ለሰማይ ወፎች ጐጆ መሥሪያ ያለው፣ <verse eid="DAN 4:21"/><verse number="22" style="v" sid="DAN 4:22"/>ንጉሥ ሆይ፤ ያ ዛፍ አንተ ነህ፤ ታላቅና ብርቱ ሆንህ፤ ታላቅነትህ አድጎ እስከ ሰማይ ደረሰ፤ ግዛትህም እስከ ምድር ዳርቻ ተንሰራፋ።<verse eid="DAN 4:22"/></para>
  <para style="pm">
    <verse number="23" style="v" sid="DAN 4:23"/>“ንጉሥ ሆይ፤ አንተ፣ ‘ዛፉን ቍረጡ፣ አጥፉትም፤ በብረትና በናስ የታሰረውን ጕቶና ሥሩን በሜዳው ሣር ላይ በብረትና በናስ ታስሮ በመሬት ውስጥ ይቈይ፤ በሰማይ ጠል ይረስርስ፤ እንደ ዱር አራዊትም ይኑር፤ ሰባት ዓመትም ይለፍበት’ እያለ ከሰማይ የወረደውን ቅዱሱን መልእክተኛ አየህ።<verse eid="DAN 4:23"/></para>
  <para style="pm">
    <verse number="24" style="v" sid="DAN 4:24"/>“ንጉሥ ሆይ፤ ትርጕሙ ይህ ነው፤ ልዑሉ በንጉሡ በጌታዬ ላይ ያወጣው ዐዋጅ ይህ ነው፤ <verse eid="DAN 4:24"/><verse number="25" style="v" sid="DAN 4:25"/>ከሕዝብ ተለይተህ ትሰደዳለህ፤ ዱር አራዊትም ጋር ትኖራለህ። እንደ ከብት ሣር ትበላለህ፤ በሰማይ ጠልም ትረሰርሳለህ፤ ልዑሉ በሰዎች መንግሥታት ሁሉ ላይ እንደሚገዛና እነዚህንም መንግሥታት ለወደደው እንደሚሰጥ እስክታውቅ ድረስ ሰባት ዓመታት ያልፉብሃል። <verse eid="DAN 4:25"/><verse number="26" style="v" sid="DAN 4:26"/>የዛፉ ጕቶ ከነሥሩ እንዲቀር መታዘዙ፣ ሥልጣን ከሰማይ መሆኑን ስታውቅ መንግሥትህ እንደሚመለስልህ ያመለክታል። <verse eid="DAN 4:26"/><verse number="27" style="v" sid="DAN 4:27"/>ስለዚህ ንጉሥ ሆይ፤ ምክሬን ስማ፤ ኀጢአት መሥራትን ትተህ ትክክለኛ የሆነውን አድርግ፤ ክፋትን ትተህ ለተጨቈኑት ቸርነትን አድርግ፤ ምናልባት በሰላም የምትኖርበት ዘመን ይራዘምልህ ይሆናል።”<verse eid="DAN 4:27"/></para>
  <para style="s1">ሕልሙ ተፈጸመ</para>
  <para style="pm">
    <verse number="28" style="v" sid="DAN 4:28"/>ይህ ሁሉ በንጉሡ በናቡከደነፆር ላይ ደረሰ፤ <verse eid="DAN 4:28"/><verse number="29" style="v" sid="DAN 4:29"/>ከዐሥራ ሁለት ወራት በኋላ፣ ንጉሡ በባቢሎን ቤተ መንግሥት ሰገነት ላይ ሲመላለስ ሳለ፣ <verse eid="DAN 4:29"/><verse number="30" style="v" sid="DAN 4:30"/>“በብርቱ ኀይሌ፣ ለገናናው ክብሬ ንጉሣዊ መኖሪያ ትሆን ዘንድ ያሠራኋት ታላቂቷ ባቢሎን ይህች አይደለችምን?” አለ።<verse eid="DAN 4:30"/></para>
  <para style="pm">
    <verse number="31" style="v" sid="DAN 4:31"/>ንግግሩን ገና ከአፉ ሳይጨርስ፣ እንዲህ የሚል ድምፅ ከሰማይ መጣ፤ “ንጉሥ ናቡከደነፆር ሆይ፤ ስለ አንተ የታወጀው ይህ ነው፤ መንግሥትህ ከአንተ ተወስዷል፤ <verse eid="DAN 4:31"/><verse number="32" style="v" sid="DAN 4:32"/>ከሕዝብ መካከል ትሰደዳለህ፤ ከዱር አራዊት ጋርም ትኖራለህ፤ እንደ ከብት ሣር ትበላለህ፤ ልዑሉ በሰዎች መንግሥት ሁሉ ላይ ሙሉ ሥልጣን እንዳለውና እነዚህንም መንግሥታት ለወደደው እንደሚሰጥ እስክታውቅ ድረስ ሰባት ዓመት ያልፋል።”<verse eid="DAN 4:32"/></para>
  <para style="pm">
    <verse number="33" style="v" sid="DAN 4:33"/>ወዲያውኑ በናቡከደነፆር ላይ የተነገረው ሁሉ ተፈጸመ፤ ከሕዝቡ መካከል ተሰደደ፤ እንደ ከብትም ሣር በላ። የራስ ጠጕሩ እንደ ንስር ላባና፣ ጥፍሮቹም እንደ ወፍ ጥፍሮች እስኪያድጉ ድረስ ሰውነቱ በሰማይ ጠል ረሰረሰ።<verse eid="DAN 4:33"/></para>
  <para style="pm">
    <verse number="34" style="v" sid="DAN 4:34"/>ጊዜው ከተፈጸመ በኋላ፣ እኔ ናቡከደነፆር ዐይኖቼን ወደ ሰማይ አነሣሁ፤ አእምሮዬም ተመለሰልኝ፤ ልዑሉንም ባረክሁት፤ ለዘላለምም የሚኖረውን ወደስሁት፤ ክብርንም ሰጠሁት።</para>
  <para style="qm1" vid="DAN 4:34">ግዛቱ የዘላለም ግዛት ነው፤</para>
  <para style="qm2" vid="DAN 4:34">መንግሥቱም ከትውልድ እስከ ትውልድ ይኖራል።<verse eid="DAN 4:34"/></para>
  <para style="qm1">
    <verse number="35" style="v" sid="DAN 4:35"/>የምድር ሕዝቦች ሁሉ፣</para>
  <para style="qm2" vid="DAN 4:35">እንደ ኢምንት ይቈጠራሉ፤</para>
  <para style="qm1" vid="DAN 4:35">በሰማይ ኀይላት፣</para>
  <para style="qm2" vid="DAN 4:35">በምድርም ሕዝቦች ላይ፣</para>
  <para style="qm2" vid="DAN 4:35">የወደደውን ያደርጋል፤</para>
  <para style="qm1" vid="DAN 4:35">እጁን መከልከል የሚችል የለም፤</para>
  <para style="qm2" vid="DAN 4:35">“ምን ታደርጋለህ?” ብሎ የሚጠይቀውም የለም።<verse eid="DAN 4:35"/></para>
  <para style="pm">
    <verse number="36" style="v" sid="DAN 4:36"/>አእምሮዬ እንደ ተመለሰልኝ፣ ወዲያው ለመንግሥቴ ክብር፣ ግርማዊነቴና ሞገሴ ተመለሱልኝ፤ አማካሪዎቼና መኳንንቴ ፈለጉኝ፤ ወደ ዙፋኔም ተመለስሁ፤ ከቀድሞውም የበለጠ ታላቅ ሆንሁ። <verse eid="DAN 4:36"/><verse number="37" style="v" sid="DAN 4:37"/>የሰማይ አምላክ የሚያደርገው ሁሉ ትክክል፣ መንገዶቹም ሁሉ ጽድቅ ስለሆኑ፣ አሁንም እኔ ናቡከደነፆር እርሱን አወድሰዋለሁ፤ ከፍ ከፍ አደርገዋለሁ፤ አከብረዋለሁም፤ እርሱም በትዕቢት የሚመላለሱትን ማዋረድ ይችላል።<verse eid="DAN 4:37"/></para>
  <chapter eid="DAN 4"/>
  <chapter number="5" style="c" sid="DAN 5"/>
  <para style="s1">በግድግዳው ላይ የታየው ጽሕፈት</para>
  <para style="p">
    <verse number="1" style="v" sid="DAN 5:1"/>ንጉሥ ቤልሻዛር ለሺሕ መኳንንቱ ታላቅ ግብዣ አደረገ፤ በሺሑም ፊት የወይን ጠጅ ይጠጣ ነበር። <verse eid="DAN 5:1"/><verse number="2" style="v" sid="DAN 5:2"/>ቤልሻዛር የወይን ጠጁን እየጠጣ ሳለ፣ አባቱ<note caller="+" style="f"><char style="fr" closed="false">5፥2 </char><char style="ft" closed="false">ወይም </char><char style="fqa" closed="false">አያት</char><char style="ft" closed="false">፤ ወይም </char><char style="fqa" closed="false">ቀዳሚ ዘር </char><char style="ft" closed="false">እንዲሁም 11፡13 እና 18</char></note> ናቡከደነፆር ከኢየሩሳሌም ቤተ መቅደስ ያመጣቸውን የወርቅና የብር መጠጫዎችን እርሱና መኳንንቱ፣ ሚስቶቹና ቍባቶቹ ይጠጡባቸው ዘንድ እንዲያመጡለት አዘዘ። <verse eid="DAN 5:2"/><verse number="3" style="v" sid="DAN 5:3"/>ከዚያም በኢየሩሳሌም ከነበረው <char style="nd">ከእግዚአብሔር</char> ቤተ መቅደስ የተወሰዱትን የወርቅ መጠጫዎች አመጡ፤ ንጉሡና መኳንንቱ፣ ሚስቶቹና ቍባቶቹም ጠጡባቸው። <verse eid="DAN 5:3"/><verse number="4" style="v" sid="DAN 5:4"/>የወይን ጠጁንም እየጠጡ የወርቅና የብር፣ የናስ፣ የብረት፣ የዕንጨትና የድንጋይ አማልክትን አመሰገኑ።<verse eid="DAN 5:4"/></para>
  <para style="p">
    <verse number="5" style="v" sid="DAN 5:5"/>በድንገትም የሰው እጅ ጣቶች ታዩ፤ በቤተ መንግሥቱ ውስጥ በመቅረዙ ትይዩ ባለው ግድግዳ ልስን ላይ ጻፉ፤ ንጉሡም ይጽፍ የነበረውን እጅ አየ፤ <verse eid="DAN 5:5"/><verse number="6" style="v" sid="DAN 5:6"/>በዚያን ጊዜ ንጉሡ በድንጋጤ ተሞላ፤ ፊቱም ተለዋወጠ፤ እጆቹና እግሮቹ ከዱት፤ ጕልበቶቹም ተብረከረኩ።<verse eid="DAN 5:6"/></para>
  <para style="p">
    <verse number="7" style="v" sid="DAN 5:7"/>ንጉሡም ድምፁን ከፍ አድርጎ አስማተኞችን፣ ኮከብ ቈጣሪዎችንና<note caller="+" style="f"><char style="fr" closed="false">5፥7 </char><char style="ft" closed="false">ወይም </char><char style="fqa" closed="false">ከለዳውያን፤ </char><char style="ft" closed="false">እንዲሁም 11</char></note> መተተኞችን እንዲያስገቡለት አዘዘ፤ ለባቢሎናውያኑ ጠቢባን እንዲህ አላቸው፤ “ይህን ጽሕፈት አንብቦ ትርጕሙን የሚነግረኝን ሐምራዊ መጐናጸፊያ አለብሰዋለሁ፤ የወርቅ ሐብልም በዐንገቱ ላይ አጠልቅለታለሁ፤ በመንግሥቴም ላይ ሦስተኛ ገዥ ይሆናል።”<verse eid="DAN 5:7"/></para>
  <para style="p">
    <verse number="8" style="v" sid="DAN 5:8"/>ከዚያም የንጉሡ ጠቢባን ሁሉ ገቡ፤ ነገር ግን ጽሕፈቱን ሊያነብም ሆነ ትርጕሙ ምን እንደ ሆነ ለንጉሡ ሊነግር የሚችል ማንም አልነበረም። <verse eid="DAN 5:8"/><verse number="9" style="v" sid="DAN 5:9"/>ንጉሥ ቤልሻዛር ከፊት ይልቅ ፈራ፤ ፊቱም እጅግ ተለወጠ፤ መኳንንቱም ግራ ገብቷቸው ተደናገጡ።<verse eid="DAN 5:9"/></para>
  <para style="p">
    <verse number="10" style="v" sid="DAN 5:10"/>ንግሥቲቱም<note caller="+" style="f"><char style="fr" closed="false">5፥10 </char><char style="ft" closed="false">ወይም </char><char style="fqa" closed="false">የንጉሡ እናት</char></note> የንጉሡንና የመኳንንቱን ድምፅ ሰምታ ወደ ግብዣው አዳራሽ ገባች፤ እንዲህም አለች፤ “ንጉሥ ሆይ፤ ለዘላለም ንገሥ፤ አትደንግጥ፤ ፊትህም አይለዋወጥ! <verse eid="DAN 5:10"/><verse number="11" style="v" sid="DAN 5:11"/>በመንግሥትህ ውስጥ የቅዱሳን አማልክት መንፈስ ያለበት አንድ ሰው አለ፤ ይህ ሰው በአባትህ ዘመን እንደ አማልክት ጥበብና ማስተዋል፣ ዕውቀትም የሞላበት ሆኖ ተገኝቷል፤ አባትህ ንጉሥ ናቡከደነፆርም የጠንቋዮች፣ የአስማተኞች፣ የኮከብ ቈጣሪዎችና የመተተኞች አለቃ አደረገው። <verse eid="DAN 5:11"/><verse number="12" style="v" sid="DAN 5:12"/>ንጉሡ ብልጣሶር ብሎ የጠራው ይህ ዳንኤል መልካም መንፈስ፣ ዕውቀትና ማስተዋል ያለው ሆኖ ተገኘ፤ ሕልምን የመተርጐም፣ ዕንቈቅልሽን የመፍታትና የተሰወረውን የመግለጥ ልዩ ችሎታም ነበረው። ስለዚህ ዳንኤልን አስጠራ፤ እርሱም የጽሕፈቱን ትርጕም ይነግርሃል።”<verse eid="DAN 5:12"/></para>
  <para style="p">
    <verse number="13" style="v" sid="DAN 5:13"/>ዳንኤልንም ወደ ንጉሡ አቀረቡት፤ ንጉሡም እንዲህ አለው፤ “ንጉሡ አባቴ ከይሁዳ ማርኮ ካመጣቸው መካከል አንዱ የሆንኸው ዳንኤል አንተ ነህን? <verse eid="DAN 5:13"/><verse number="14" style="v" sid="DAN 5:14"/>የአማልክት መንፈስ በውስጥህ እንዳለ፣ ዕውቀት፣ ማስተዋልና ልዩ ጥበብ እንዳለህ ሰምቻለሁ። <verse eid="DAN 5:14"/><verse number="15" style="v" sid="DAN 5:15"/>ይህን ጽሕፈት አንብበው ትርጕሙ ምን እንደ ሆነ ይነግሩኝ ዘንድ ጠቢባንና አስማተኞች በፊቴ ቀርበው ነበር፤ ነገር ግን ሊገልጡት አልቻሉም። <verse eid="DAN 5:15"/><verse number="16" style="v" sid="DAN 5:16"/>አንተ ግን መተርጐምና አስቸጋሪ የሆነውን ነገር መፍታት እንደምትችል ሰምቻለሁ። ይህን ጽሕፈት አንብበህ ትርጕሙን ብትነግረኝ፣ ሐምራዊ መጐናጸፊያ ያለብሱሃል፤ የወርቅ ሐብል በዐንገትህ ያጠልቁልሃል፤ የመንግሥት ሦስተኛ ገዥም ትደረጋለህ።”<verse eid="DAN 5:16"/></para>
  <para style="p">
    <verse number="17" style="v" sid="DAN 5:17"/>ዳንኤልም ለንጉሡ እንዲህ ሲል መለሰ፤ “ስጦታዎችህን ለራስህ አድርግ፤ ሽልማቶችህንም ለሌላ ሰው ስጥ፤ ይሁን እንጂ ጽሕፈቱን ለንጉሡ አነብባለሁ፤ ትርጕሙ ምን እንደ ሆነም እነግረዋለሁ።<verse eid="DAN 5:17"/></para>
  <para style="p">
    <verse number="18" style="v" sid="DAN 5:18"/>“ንጉሥ ሆይ፤ ልዑል አምላክ ለአባትህ ለናቡከደነፆር ገናናነትንና ታላቅነትን፣ ክብርንና ግርማን ሰጠው። <verse eid="DAN 5:18"/><verse number="19" style="v" sid="DAN 5:19"/>ከሰጠው ታላቅ ሥልጣን የተነሣ ሕዝቦችና መንግሥታት፣ ልዩ ልዩ ቋንቋ የሚናገሩ ሰዎችም ሁሉ ተንቀጠቀጡለት፤ ፈሩትም። ንጉሡም ሊገድል የፈለገውን ይገድል፣ ሊያድን የፈለገውን ያድን፣ ሊሾም የፈለገውን ይሾም፣ ሊያዋርድ የፈለገውንም ያዋርድ ነበር። <verse eid="DAN 5:19"/><verse number="20" style="v" sid="DAN 5:20"/>ነገር ግን ልቡ በትዕቢት በጸናና በእብሪት በተሞላ ጊዜ ከዙፋኑ ተወገደ፤ ክብሩም ተገፈፈ። <verse eid="DAN 5:20"/><verse number="21" style="v" sid="DAN 5:21"/>ከሰው መካከል ተሰደደ፤ የእንስሳም አእምሮ ተሰጠው፤ ከዱር አህዮች ጋር ኖረ፤ እንደ ከብትም ሣር በላ፤ ልዑል አምላክ በሰዎች መንግሥታት ላይ እንደሚገዛና እነርሱንም ለወደደው እንደሚሰጥ እስኪያውቅ ድረስ ሰውነቱ በሰማይ ጠል ረሰረሰ።<verse eid="DAN 5:21"/></para>
  <para style="p">
    <verse number="22" style="v" sid="DAN 5:22"/>“ቤልሻዛር ሆይ፤ አንተ ልጁ<note caller="+" style="f"><char style="fr" closed="false">5፥22 </char><char style="ft" closed="false">ወይም </char><char style="fqa" closed="false">ዘሩ </char><char style="ft" closed="false">ወይም </char><char style="fqa" closed="false">ምትክ</char></note> ሆነህ ይህን ሁሉ ብታውቅም፣ ራስህን ዝቅ አላደረግህም፤ <verse eid="DAN 5:22"/><verse number="23" style="v" sid="DAN 5:23"/>ይልቁንም በሰማይ አምላክ ላይ በመታበይ፣ ራስህን ከፍ ከፍ አደረግህ፤ የመቅደሱን መጠጫዎች አስመጣህ፤ አንተና መኳንንትህ፣ ሚስቶችህና ቍባቶችህም የወይን ጠጅ ጠጣችሁባቸው፤ ማየት፣ መስማት፣ ማስተዋልም የማይችሉትን የብርና የወርቅ፣ የናስና የብረት፣ የዕንጨትና የድንጋይ አማልክትን አመሰገንህ። ሕይወትህንና መንገድህን ሁሉ በእጁ የያዘውን አምላክ ግን አላከበርህም። <verse eid="DAN 5:23"/><verse number="24" style="v" sid="DAN 5:24"/>ስለዚህ እርሱ ጽሕፈቱን የጻፈውን እጅ ላከ።<verse eid="DAN 5:24"/></para>
  <para style="p">
    <verse number="25" style="v" sid="DAN 5:25"/>“የተጻፈውም ጽሕፈት፣</para>
  <para style="pc" vid="DAN 5:25">‘ማኔ፣ ማኔ፣ ቴቄል፣ ፋሬስ’<note caller="+" style="f"><char style="fr" closed="false">5፥25 </char><char style="ft" closed="false">በአረማይክ </char><char style="fqa" closed="false">ኢፋርሲን </char><char style="fqa" closed="false">(ይኸውም ፋርሲንና </char><char style="ft" closed="false">ማለት ነው።)</char></note> ይላል።<verse eid="DAN 5:25"/></para>
  <para style="p">
    <verse number="26" style="v" sid="DAN 5:26"/>“የቃሉም ትርጕም ይህ ነው፤</para>
  <para style="qm1" vid="DAN 5:26">‘ማኔ’<note caller="+" style="f"><char style="fr" closed="false">5፥26 </char><char style="fq" closed="false">ማኔ </char><char style="ft" closed="false">ማለት </char><char style="fqa" closed="false">የተቍጠረ </char><char style="ft" closed="false">ወይም </char><char style="fqa" closed="false">ምናን (ራሱን የቻለ አንድ የገንዘብ ክፍል)</char></note> ማለት እግዚአብሔር የመንግሥትህን ዘመን ቈጠረው፤ ወደ ፍጻሜም አደረሰው ማለት ነው።<verse eid="DAN 5:26"/></para>
  <para style="qm1">
    <verse number="27" style="v" sid="DAN 5:27"/>‘ቴቄል’<note caller="+" style="f"><char style="fr" closed="false">5፥27 </char><char style="fq" closed="false">ቴቄል </char><char style="ft" closed="false">ማለት </char><char style="fqa" closed="false">የተመዘነ </char><char style="ft" closed="false">ወይም </char><char style="fqa" closed="false">ሰቅል </char><char style="ft" closed="false">ሊሆን ይችላል።</char></note> ማለት በሚዛን ተመዘንህ፤ ቀለህም ተገኘህ፣ ማለት ነው።<verse eid="DAN 5:27"/></para>
  <para style="qm1">
    <verse number="28" style="v" sid="DAN 5:28"/>‘ፋሬስ’<note caller="+" style="f"><char style="fr" closed="false">5፥28 </char><char style="fq" closed="false">ፋሬስ </char><char style="fqa" closed="false">የፋርሲን </char><char style="ft" closed="false">ነጠላ ቁጥር ሲሆን </char><char style="fqa" closed="false">ተከፈለ </char><char style="ft" closed="false">ወይም </char><char style="fqa" closed="false">ፐርሺያ </char><char style="ft" closed="false">ወይም </char><char style="fqa" closed="false">የሰቅል እኩሌታ </char><char style="ft" closed="false">ማለት ሊሆን ይችላል።</char></note> ማለት መንግሥትህ ተከፈለ፣ ለሜዶናውያንና ለፋርስ ሰዎች ተሰጠ ማለት ነው።”<verse eid="DAN 5:28"/></para>
  <para style="p">
    <verse number="29" style="v" sid="DAN 5:29"/>ከዚህ በኋላ በቤልሻዛር ትእዛዝ ዳንኤልን ሐምራዊ መጐናጸፊያ አለበሱት፣ የወርቅ ሐብል በዐንገቱ ላይ አጠለቁለት፤ የመንግሥቱም ሦስተኛ ገዥ ሆኖ ተሾመ።<verse eid="DAN 5:29"/></para>
  <para style="p">
    <verse number="30" style="v" sid="DAN 5:30"/>በዚያኑ ሌሊት የባቢሎናውያን<note caller="+" style="f"><char style="fr" closed="false">5፥30 </char><char style="ft" closed="false">ወይም </char><char style="fqa" closed="false">ከለዳውያን</char></note> ንጉሥ ቤልሻዛር ተገደለ፤ <verse eid="DAN 5:30"/><verse number="31" style="v" sid="DAN 5:31"/>የስድሳ ሁለት ዓመት ዕድሜ የነበረው ሜዶናዊው ዳርዮስም መንግሥቱን ወሰደ።<verse eid="DAN 5:31"/></para>
  <chapter eid="DAN 5"/>
  <chapter number="6" style="c" sid="DAN 6"/>
  <para style="s1">ዳንኤል በአንበሶች ጕድጓድ ውስጥ</para>
  <para style="p">
    <verse number="1" style="v" sid="DAN 6:1"/>ዳርዮስ በመንግሥቱ ሁሉ ላይ እንዲገዙ አንድ መቶ ሃያ መሳፍንትን መሾም ፈለገ፤ <verse eid="DAN 6:1"/><verse number="2" style="v" sid="DAN 6:2"/>በእነዚህም ላይ ሦስት የበላይ አስተዳዳሪዎችን አደረገ፤ ከእነርሱም አንዱ ዳንኤል ነበረ። ንጉሡ ጕዳት እንዳይደርስበት፣ መሳፍንቱ ተጠሪነታቸው ለሦስቱ የበላይ አስተዳዳሪዎች እንዲሆን ተደረገ። <verse eid="DAN 6:2"/><verse number="3" style="v" sid="DAN 6:3"/>ከመሳፍንቱና ከበላይ አስተዳዳሪዎቹ ሁሉ ይልቅ ዳንኤል ልዩ የጥበብ መንፈስ የሞላበት ሆኖ በመገኘቱ፣ ንጉሡ በመላው ግዛቱ ላይ ሊሾመው ዐሰበ። <verse eid="DAN 6:3"/><verse number="4" style="v" sid="DAN 6:4"/>በዚህ ምክንያት የበላይ አስተዳዳሪዎቹና መሳፍንቱ ዳንኤል በሚያከናውነው የመንግሥት ሥራ ሊከስሱት ሰበብ ፈለጉ፤ ነገር ግን አላገኙበትም፤ ዳንኤል ታማኝ፣ ጠንቃቃና በሥራው እንከን የሌለበት ስለ ነበር፣ በእርሱ ላይ ስሕተት ሊያገኙ አልቻሉም። <verse eid="DAN 6:4"/><verse number="5" style="v" sid="DAN 6:5"/>እነዚህም ሰዎች፣ “ከአምላኩ ሕግ ጋር በተያያዘ ጕዳይ ካልሆነ በቀር፣ ይህን ሰው የምንከስበት ምንም ሰበብ አናገኝበትም” አሉ።<verse eid="DAN 6:5"/></para>
  <para style="p">
    <verse number="6" style="v" sid="DAN 6:6"/>ከዚያም የበላይ አስተዳዳሪዎቹና መሳፍንቱ በአንድነት ወደ ንጉሡ ሄደው እንዲህ አሉ፤ “ንጉሥ ዳርዮስ ሆይ፤ ለዘላለም ንገሥ! <verse eid="DAN 6:6"/><verse number="7" style="v" sid="DAN 6:7"/>ንጉሥ ሆይ፤ እስከ ሠላሳ ቀን ድረስ ወደ አንተ ካልሆነ በቀር ማንም ሰው ወደ ሌላ ሰውም ሆነ ወደ ሌላ አምላክ መጸለይ እንደሌለበት ንጉሡ ዐዋጅ እንዲያወጣ፣ ትእዛዙም እንዲፈጸም፣ ይህንም የተላለፈ ወደ አንበሶች ጕድጓድ እንዲጣል፣ የመንግሥት የበላይ አስተዳዳሪዎች፣ መኳንንት፣ መሳፍንት፣ አማካሪዎችና አገረ ገዦች ሁሉ በአንድነት ተስማምተዋል። <verse eid="DAN 6:7"/><verse number="8" style="v" sid="DAN 6:8"/>ንጉሥ ሆይ፤ ይህን ዐዋጅ አውጣ፤ እንደማይሻረውና እንደማይለወጠው የሜዶንና የፋርስ ሕግ እንዲሆን ትእዛዙን በጽሑፍ አድርገው።” <verse eid="DAN 6:8"/><verse number="9" style="v" sid="DAN 6:9"/>ስለዚህ ንጉሥ ዳርዮስ ዐዋጁ ተጽፎ እንዲወጣ አደረገ።<verse eid="DAN 6:9"/></para>
  <para style="p">
    <verse number="10" style="v" sid="DAN 6:10"/>ዳንኤልም ዐዋጁ እንደ ወጣ ባወቀ ጊዜ ወደ ቤቱ ሄደ፤ መስኮቶቹ በኢየሩሳሌም አንጻር ተከፍተው ባሉበት በሰገነቱ ቀድሞ ያደርግ እንደ ነበረው በቀን ሦስት ጊዜ ተንበርክኮ ጸለየ፤ አምላኩንም አመሰገነ። <verse eid="DAN 6:10"/><verse number="11" style="v" sid="DAN 6:11"/>ሰዎቹም በአንድ ላይ ሄደው፣ ዳንኤልን ሲጸልይና አምላኩን ሲማጸን አገኙት። <verse eid="DAN 6:11"/><verse number="12" style="v" sid="DAN 6:12"/>ወደ ንጉሡም ሄደው፣ “ንጉሥ ሆይ፤ በሚቀጥሉት ሠላሳ ቀናት ማንም ሰው ወደ አንተ ካልሆነ በቀር ወደ ሰውም ሆነ ወደ ማንኛውም አምላክ ቢጸልይ፣ በአንበሶች ጕድጓድ ውስጥ እንደሚጣል ዐዋጅ አውጥተህ አልነበረምን?” ሲሉ እርሱ ስላወጣው ዐዋጅ ጠየቁት።</para>
  <para style="p" vid="DAN 6:12">ንጉሡም፣ “ዐዋጁ እንደማይሻረው እንደ ሜዶንና እንደ ፋርስ ሕግ የጸና ነው” ሲል መለሰ።<verse eid="DAN 6:12"/></para>
  <para style="p">
    <verse number="13" style="v" sid="DAN 6:13"/>እነርሱም ንጉሡን፣ “ንጉሥ ሆይ፤ ከይሁዳ ምርኮኞች አንዱ የሆነው ዳንኤል፣ አንተንም ሆነ በጽሑፍ ያወጣኸውን ዐዋጅ አያከብርም፤ አሁንም በቀን ሦስት ጊዜ ወደ አምላኩ ይጸልያል” አሉት። <verse eid="DAN 6:13"/><verse number="14" style="v" sid="DAN 6:14"/>ንጉሡ ይህን በሰማ ጊዜ እጅግ ዐዘነ፤ ዳንኤልን ለማዳን ወሰነ፤ ፀሓይ እስክትጠልቅም ድረስ የተቻለውን ሁሉ አደረገ።<verse eid="DAN 6:14"/></para>
  <para style="p">
    <verse number="15" style="v" sid="DAN 6:15"/>ከዚያም ሰዎቹ በአንድ ላይ ወደ ንጉሡ ቀርበው፣ “ንጉሥ ሆይ፤ በሜዶንና በፋርስ ሕግ መሠረት፣ አንድ ንጉሥ ያወጣው ዐዋጅም ሆነ ትእዛዝ ሊለወጥ እንደማይችል ዕወቅ” አሉት። <verse eid="DAN 6:15"/><verse number="16" style="v" sid="DAN 6:16"/>ስለዚህ ንጉሡ ትእዛዝ ሰጠ፤ እነርሱም ዳንኤልን አመጡት፤ ወደ አንበሶችም ጕድጓድ ጣሉት። ንጉሡም ዳንኤልን፣ “ሁልጊዜ የምታመልከው አምላክህ ያድንህ” አለው።<verse eid="DAN 6:16"/></para>
  <para style="p">
    <verse number="17" style="v" sid="DAN 6:17"/>ድንጋይ አምጥተው በጕድጓዱ አፍ ላይ ገጠሙበት፤ ንጉሡም፣ በዳንኤል ላይ የተፈጸመው እንዳይለወጥ በራሱ የቀለበት ማኅተምና በመሳፍንቱ ቀለበቶች ዐተመበት። <verse eid="DAN 6:17"/><verse number="18" style="v" sid="DAN 6:18"/>ንጉሡም ወደ ቤተ መንግሥቱ ተመለሰ፤ በዚያም ሌሊት ምግብ ሳይበላ፣ የሚያዝናናውም ነገር ሳይቀርብለት ዐደረ፤ እንቅልፍም ከእርሱ ራቀ።<verse eid="DAN 6:18"/></para>
  <para style="p">
    <verse number="19" style="v" sid="DAN 6:19"/>በማለዳም ገና ጎሕ ሲቀድ፤ ንጉሡ ተነሥቶ ወደ አንበሶቹ ጕድጓድ እየተጣደፈ ሄደ። <verse eid="DAN 6:19"/><verse number="20" style="v" sid="DAN 6:20"/>ወደ ጕድጓዱም ቀርቦ በሐዘን ድምፅ ዳንኤልን፣ “የሕያው አምላክ አገልጋይ ዳንኤል ሆይ፤ ሁልጊዜ የምታመልከው አምላክህ ከአንበሶቹ ሊያድንህ ችሏልን?” ብሎ ተጣራ።<verse eid="DAN 6:20"/></para>
  <para style="p">
    <verse number="21" style="v" sid="DAN 6:21"/>ዳንኤልም እንዲህ ብሎ መለሰ፤ “ንጉሥ ሆይ፤ ለዘላለም ንገሥ፤ <verse eid="DAN 6:21"/><verse number="22" style="v" sid="DAN 6:22"/>ንጉሥ ሆይ፤ በፊቱ ቅን ሆኜ ስለ ተገኘሁ፣ በአንተም ፊት በደል ስላልተገኘብኝ፣ አምላኬ መልአኩን ልኮ የአንበሶቹን አፍ ዘጋ፤ እነርሱም አልጐዱኝም።”<verse eid="DAN 6:22"/></para>
  <para style="p">
    <verse number="23" style="v" sid="DAN 6:23"/>ንጉሡ እጅግ ተደስቶ፤ ዳንኤልን ከጕድጓዱ እንዲያወጡት አዘዘ። ዳንኤል በአምላኩ ታምኖ ነበርና ከጕድጓድ በወጣ ጊዜ፣ አንዳች ጕዳት አልተገኘበትም።<verse eid="DAN 6:23"/></para>
  <para style="p">
    <verse number="24" style="v" sid="DAN 6:24"/>በንጉሡ ትእዛዝ፣ ዳንኤልን በሐሰት የከሰሱትን ሰዎች፣ ከሚስቶቻቸውና ከልጆቻቸው ጋር አምጥተው፣ በአንበሶቹ ጕድጓድ ውስጥ ጣሏቸው፤ ገና ወደ ጕድጓዱ መጨረሻ ሳይደርሱም፣ አንበሶቹ ቦጫጨቋቸው፤ ዐጥንቶቻቸውንም ሁሉ ሰባበሩ።<verse eid="DAN 6:24"/></para>
  <para style="p">
    <verse number="25" style="v" sid="DAN 6:25"/>ከዚያ በኋላ ንጉሥ ዳርዮስ፣ በምድር ላይ ለሚኖሩ ሕዝቦች፣ መንግሥታትና ልዩ ልዩ ቋንቋ ለሚናገሩ ሰዎች ሁሉ እንዲህ የሚል መልእክት ጻፈ፤</para>
  <para style="pmo" vid="DAN 6:25">“ሰላም ይብዛላችሁ!<verse eid="DAN 6:25"/></para>
  <para style="pm">
    <verse number="26" style="v" sid="DAN 6:26"/>“በማንኛውም የመንግሥቴ ግዛት ሰው ሁሉ፣ የዳንኤልን አምላክ እንዲፈራና እንዲያከብር ይህን ዐዋጅ አውጥቻለሁ።</para>
  <para style="qm1" vid="DAN 6:26">“እርሱ ለዘላለም የሚኖር፣</para>
  <para style="qm2" vid="DAN 6:26">ሕያው አምላክ ነውና፣</para>
  <para style="qm1" vid="DAN 6:26">መንግሥቱ አይጠፋም፤</para>
  <para style="qm2" vid="DAN 6:26">ለግዛቱም መጨረሻ የለውም።<verse eid="DAN 6:26"/></para>
  <para style="qm1">
    <verse number="27" style="v" sid="DAN 6:27"/>እርሱ ይታደጋል፤ ያድናልም፤</para>
  <para style="qm2" vid="DAN 6:27">በሰማይና በምድር፣</para>
  <para style="qm2" vid="DAN 6:27">ምልክቶችንና ድንቆችን ያደርጋል፤</para>
  <para style="qm1" vid="DAN 6:27">ዳንኤልን፣</para>
  <para style="qm2" vid="DAN 6:27">ከአንበሶች አፍ አድኖታል።”<verse eid="DAN 6:27"/></para>
  <para style="p">
    <verse number="28" style="v" sid="DAN 6:28"/>ስለዚህ ዳንኤል በዳርዮስ ዘመነ መንግሥትና በፋርሳዊው በቂሮስ ዘመነ መንግሥት ሁሉ ኑሮው ተሳካለት።<verse eid="DAN 6:28"/></para>
  <chapter eid="DAN 6"/>
  <chapter number="7" style="c" sid="DAN 7"/>
  <para style="s1">ዳንኤል ስለ አራቱ አራዊት ያየው ሕልም</para>
  <para style="p">
    <verse number="1" style="v" sid="DAN 7:1"/>የባቢሎን ንጉሥ ቤልሻዛር በነገሠ በመጀመሪያው ዓመት ዳንኤል በዐልጋው ላይ ተኝቶ ሳለ ሕልም ዐለመ፤ ራእይም አየ፤ የሕልሙንም ዋና ሐሳብ ጻፈው።<verse eid="DAN 7:1"/></para>
  <para style="p">
    <verse number="2" style="v" sid="DAN 7:2"/>ዳንኤል እንዲህ አለ፤ “አራቱ የሰማይ ነፋሳት ታላቁን ባሕር ሲያናውጡት ሌሊት በራእይ አየሁ። <verse eid="DAN 7:2"/><verse number="3" style="v" sid="DAN 7:3"/>እርስ በርሳቸው የማይመሳሰሉ አራት ታላላቅ አራዊት ከባሕሩ ወጡ።<verse eid="DAN 7:3"/></para>
  <para style="p">
    <verse number="4" style="v" sid="DAN 7:4"/>“የመጀመሪያው፣ አንበሳ ይመስል ነበር፤ የንስርም ክንፎች ነበሩት፤ ክንፎቹ እስኪነቃቀሉ ድረስ ተመለከትሁ፤ እንደ ሰው በሁለት እግሩ እንዲቆም ከምድር ከፍ ከፍ ተደረገ፤ የሰውም ልብ ተሰጠው።<verse eid="DAN 7:4"/></para>
  <para style="p">
    <verse number="5" style="v" sid="DAN 7:5"/>“እነሆም፤ ሁለተኛው አውሬ ድብ ይመስል ነበር፤ በአንድ ጐኑ ከፍ ብሏል፤ በአፉ ውስጥ በጥርሶቹ መካከል ሦስት የጐድን ዐጥንቶች ነበሩት። እርሱም፤ ‘ተነሥ፤ እስክትጠግብ ድረስ ሥጋ ብላ!’ ተባለ።<verse eid="DAN 7:5"/></para>
  <para style="p">
    <verse number="6" style="v" sid="DAN 7:6"/>“ከዚያ በኋላ ተመለከትሁ፤ በፊቴ ነብር የሚመስል ሌላ አውሬ ነበር፤ በጀርባውም በኩል የወፍ ክንፍ የሚመስሉ አራት ክንፎች ነበሩት፤ ይህ አውሬ አራት ራስ ነበረው፤ ለመግዛትም ሥልጣን ተሰጠው።<verse eid="DAN 7:6"/></para>
  <para style="p">
    <verse number="7" style="v" sid="DAN 7:7"/>“ከዚህ በኋላ በሌሊት ራእይ አየሁ፤ በፊቴም የሚያስፈራና የሚያስደነግጥ በጣም ኀይለኛ የሆነ አራተኛ አውሬ ነበር፤ ትልልቅ የብረት ጥርሶች ነበሩት፤ ያደቅቅና ይበላ፣ የቀረውንም ሁሉ በእግሮቹ ይረጋግጥ ነበር። ከእርሱ በፊት ከነበሩት አራዊት ሁሉ የተለየ ሲሆን፣ ዐሥር ቀንዶች ነበሩት።<verse eid="DAN 7:7"/></para>
  <para style="p">
    <verse number="8" style="v" sid="DAN 7:8"/>“ስለ ቀንዶቹ ሳስብ ሳለሁ፣ ከመካከላቸው አንድ ሌላ ትንሽ ቀንድ ብቅ ሲል አየሁ፤ ከመጀመሪያዎቹ ቀንዶች ሦስቱ ከፊቱ ተነቃቀሉ፤ ይህም ቀንድ የሰው ዐይኖችን የሚመስሉ ዐይኖች፣ በትዕቢትም የሚናገር አፍ ነበረው።<verse eid="DAN 7:8"/></para>
  <para style="p">
    <verse number="9" style="v" sid="DAN 7:9"/>“እኔም ስመለከት፣</para>
  <para style="q1" vid="DAN 7:9">“ዙፋኖች ተዘረጉ፤</para>
  <para style="q2" vid="DAN 7:9">ጥንታዌ ጥንቱም ተቀመጠ፤</para>
  <para style="q1" vid="DAN 7:9">ልብሱ እንደ በረዶ ነጭ ነበረ፤</para>
  <para style="q2" vid="DAN 7:9">የራሱም ጠጕር እንደ ጥጥ ነጭ ነበረ፤</para>
  <para style="q1" vid="DAN 7:9">ዙፋኑ የእሳት ነበልባል፣</para>
  <para style="q2" vid="DAN 7:9">መንኰራኵሮቹም ሁሉ እንደሚነድድ እሳት ነበሩ።<verse eid="DAN 7:9"/></para>
  <para style="q1">
    <verse number="10" style="v" sid="DAN 7:10"/>የእሳት ወንዝ፣ ከፊት ለፊቱ ፈልቆ</para>
  <para style="q2" vid="DAN 7:10">ይፈስስ ነበር፤</para>
  <para style="q1" vid="DAN 7:10">ሺሕ ጊዜ ሺሖች ያገለግሉት ነበር፤</para>
  <para style="q2" vid="DAN 7:10">እልፍ ጊዜ እልፍ በፊቱ ቆመዋል፤</para>
  <para style="q1" vid="DAN 7:10">የፍርድ ጉባኤ ተሰየመ፤</para>
  <para style="q2" vid="DAN 7:10">መጻሕፍትም ተከፈቱ።<verse eid="DAN 7:10"/></para>
  <para style="p">
    <verse number="11" style="v" sid="DAN 7:11"/>“ቀንዱም ከሚናገረው የትዕቢት ቃል የተነሣ፣ መመልከቴን ቀጠልሁ፤ አውሬው እስኪታረድና አካሉ ደቅቆ ወደሚንበለበለው እሳት እስኪጣል ድረስ ማየቴን አላቋረጥሁም። <verse eid="DAN 7:11"/><verse number="12" style="v" sid="DAN 7:12"/>ሌሎቹም አራዊት ሥልጣናቸው ተገፍፎ ነበር፤ ነገር ግን ለተወሰነ ጊዜና ወቅት በሕይወት እንዲኖሩ ተፈቀደላቸው።<verse eid="DAN 7:12"/></para>
  <para style="p">
    <verse number="13" style="v" sid="DAN 7:13"/>“ሌሊት ባየሁት ራእይ፣ የሰውን ልጅ የሚመስል ከሰማይ ደመና ጋር ሲመጣ አየሁ፤ ወደ ጥንታዌ ጥንቱ መጣ፤ ወደ ፊቱም አቀረቡት። <verse eid="DAN 7:13"/><verse number="14" style="v" sid="DAN 7:14"/>ሥልጣን፣ ክብርና ታላቅ ኀይል ተሰጠው፤ በልዩ ልዩ ቋንቋ የሚናገሩ ሰዎች፣ መንግሥታትና ሕዝቦች ሰገዱለት፤ ግዛቱም ለዘላለም የማያልፍ ነው፤ መንግሥቱም ፈጽሞ የማይጠፋ ነው።<verse eid="DAN 7:14"/></para>
  <para style="s1">የሕልሙ ትርጕም</para>
  <para style="p">
    <verse number="15" style="v" sid="DAN 7:15"/>“እኔ ዳንኤል በመንፈሴ ታወክሁ፤ ያየሁትም ራእይ እጅግ አስጨነቀኝ። <verse eid="DAN 7:15"/><verse number="16" style="v" sid="DAN 7:16"/>በዚያ ከቆሙት ወደ አንዱ ቀርቤ፣ የዚህ ሁሉ እውነተኛ ትርጕም ምን እንደ ሆነ ጠየቅሁት።</para>
  <para style="p" vid="DAN 7:16">“እርሱም መለሰልኝ፤ የእነዚህንም ነገሮች ትርጕም እንዲህ ሲል ነገረኝ፤ <verse eid="DAN 7:16"/><verse number="17" style="v" sid="DAN 7:17"/>‘አራቱ ታላላቅ አራዊት ከምድር የሚነሡ መንግሥታት ናቸው፤ <verse eid="DAN 7:17"/><verse number="18" style="v" sid="DAN 7:18"/>ነገር ግን የልዑሉ ቅዱሳን መንግሥቱን ይወስዳሉ፤ ለዘላለምም ይይዙታል፤ አዎን፤ ለዘላለም ይይዙታል።’<verse eid="DAN 7:18"/></para>
  <para style="p">
    <verse number="19" style="v" sid="DAN 7:19"/>“ከዚያም የሚያደቅቀውንና የሚበላውን፣ የቀረውንም ሁሉ በእግሮቹ የሚረጋግጠውን፣ የብረት ጥርሶችና የናስ ጥፍሮች የነበሩትን፣ ከሌሎቹ አራዊት የተለየና እጅግ አስፈሪ የሆነውን የአራተኛውን አውሬ እውነተኛ ትርጕም ማወቅ ፈለግሁ። <verse eid="DAN 7:19"/><verse number="20" style="v" sid="DAN 7:20"/>ደግሞም በራሱ ላይ ስላሉት ዐሥር ቀንዶች፣ ከመካከላቸው ብቅ ስላለው ቀንድና ከዚሁ ቀንድ ፊት ስለ ተነቃቀሉት ሦስት ቀንዶች፣ እንደዚሁም ከሌሎች ስለ በለጠው የሰው ዐይኖች የሚመስሉ ዐይኖች፣ በትዕቢትም የሚናገር አፍ ስለ ነበሩት ስለዚሁ ቀንድ ማወቅ ፈለግሁ። <verse eid="DAN 7:20"/><verse number="21" style="v" sid="DAN 7:21"/>እነሆም፤ ይህ ቀንድ በቅዱሳን ላይ ጦርነት ዐውጆ አሸነፋቸው፤ <verse eid="DAN 7:21"/><verse number="22" style="v" sid="DAN 7:22"/>ይህም የሆነው ጥንታዌ ጥንቱ እስኪመጣና ለልዑሉ ቅዱሳን እስኪፈርድላቸው ድረስ ነበር፤ ከዚያም የልዑሉ ቅዱሳን መንግሥቱን የሚወርሱበት ዘመን መጣ።<verse eid="DAN 7:22"/></para>
  <para style="p">
    <verse number="23" style="v" sid="DAN 7:23"/>“እርሱም እንዲህ አለኝ፣ ‘አራተኛው አውሬ በምድር ላይ የሚነሣ አራተኛው መንግሥት ነው። ከሌሎች መንግሥታት ሁሉ የተለየ ይሆናል፤ መላውንም ምድር እየረገጠና እያደቀቀ ይበላል። <verse eid="DAN 7:23"/><verse number="24" style="v" sid="DAN 7:24"/>ዐሥሩ ቀንዶች ከዚህ መንግሥት የሚወጡ ዐሥር ነገሥታት ናቸው፤ ከዚያም በኋላ ከእነርሱ የተለየ ሌላ ንጉሥ ይነሣል፤ ሦስቱንም ነገሥታት ያንበረክካል። <verse eid="DAN 7:24"/><verse number="25" style="v" sid="DAN 7:25"/>በልዑል ላይ የዐመፅ ቃል ይናገራል፤ የልዑልንም ቅዱሳን ያስጨንቃል፤ ለበዓላት የተመደበውን ጊዜና ሕግን ለመለወጥ ይሞክራል፤ ቅዱሳንም ለዘመን፣ ለዘመናት፣ ለዘመን እኩሌታም<note caller="+" style="f"><char style="fr" closed="false">7፥25 </char><char style="ft" closed="false">ወይም </char><char style="fqa" closed="false">ለአንድ ዓመት፣ ለሁለት ዓመት እንዲሁም ለዓመት እኩሌታም</char></note> ለእርሱ ዐልፈው ይሰጣሉ።<verse eid="DAN 7:25"/></para>
  <para style="p">
    <verse number="26" style="v" sid="DAN 7:26"/>“ ‘ነገር ግን የፍርድ ዙፋን ይዘረጋል፤ ሥልጣኑም ይወሰድበታል፤ ፈጽሞ ለዘላለም ይደመሰሳል። <verse eid="DAN 7:26"/><verse number="27" style="v" sid="DAN 7:27"/>ከዚያም ከሰማይ በታች ያሉ መንግሥታት ልዕልና፣ ሥልጣንና ታላቅነት ለልዑሉ ሕዝብ፣ ለቅዱሳን ይሰጣል። መንግሥቱ የዘላለም መንግሥት ይሆናል፤ ገዦች ሁሉ ያመልኩታል፤ ይታዘዙታልም።’<verse eid="DAN 7:27"/></para>
  <para style="p">
    <verse number="28" style="v" sid="DAN 7:28"/>“የነገሩ ፍጻሜ ይህ ነው፤ እኔም ዳንኤል በሐሳቤ እጅግ ተጨነቅሁ፤ መልኬም ተለዋወጠ፤ ይሁን እንጂ ነገሩን በልቤ ጠበቅሁት።”<verse eid="DAN 7:28"/></para>
  <chapter eid="DAN 7"/>
  <chapter number="8" style="c" sid="DAN 8"/>
  <para style="s1">ዳንኤል በራእዩ ያየው አውራ በግና ፍየል</para>
  <para style="p">
    <verse number="1" style="v" sid="DAN 8:1"/>ንጉሥ ቤልሻዛር በነገሠ በሦስተኛው ዓመት፣ አስቀድሞ ከተገለጠልኝ ራእይ በኋላ እኔ ዳንኤል ሌላ ራእይ አየሁ። <verse eid="DAN 8:1"/><verse number="2" style="v" sid="DAN 8:2"/>በራእዩም፣ በኤላም አውራጃ በሱሳ ግንብ ራሴን አየሁት፤ በራእዩም በኡባል ወንዝ አጠገብ ነበርሁ። <verse eid="DAN 8:2"/><verse number="3" style="v" sid="DAN 8:3"/>ዐይኔን አንሥቼ ስመለከት እነሆ፤ ሁለት ቀንዶች ያሉት አውራ በግ በወንዙ አጠገብ ቆሞ አየሁ፤ ቀንዶቹም ረዣዥሞች ነበሩ፤ ከቀንዶቹም አንዱ ከሌላው ይረዝማል፤ የበቀለው ግን ዘግይቶ ነበር። <verse eid="DAN 8:3"/><verse number="4" style="v" sid="DAN 8:4"/>አውራ በጉም ወደ ምዕራብ፣ ወደ ሰሜንና ወደ ደቡብ በቀንዱ ሲጐሽም አየሁ። ምንም ዐይነት እንስሳ ሊቋቋመው አልቻለም፤ ከእጁም ሊያድን የሚችል አልነበረም፤ የፈለገውን ሁሉ አደረገ፤ ታላቅም ሆነ።<verse eid="DAN 8:4"/></para>
  <para style="p">
    <verse number="5" style="v" sid="DAN 8:5"/>ስለዚህም ነገር እያሰብሁ ሳለሁ፣ በዐይኖቹ መካከል ትልቅ ቀንድ ያለው አውራ ፍየል፣ መሬት ሳይነካ ምድርን ሁሉ እያቋረጠ በድንገት ከምዕራብ መጣ። <verse eid="DAN 8:5"/><verse number="6" style="v" sid="DAN 8:6"/>በወንዙ አጠገብ ቆሞ ወዳየሁት፣ ሁለት ቀንድ ወዳለው አውራ በግ ተንደርድሮ መጣበት፤ በታላቅ ቍጣም መታው፤ <verse eid="DAN 8:6"/><verse number="7" style="v" sid="DAN 8:7"/>እየወጋውና ሁለቱን ቀንዶቹን እየሰበረ፣ በጭካኔ አውራውን በግ ሲጐዳ አየሁ፤ አውራ በጉም ለመቋቋም ጕልበት አልነበረውም። ፍየሉ በምድር ላይ ጥሎ ረገጠው፤ አውራ በጉንም ከፍየሉ እጅ ለማዳን የሚችል አልነበረም። <verse eid="DAN 8:7"/><verse number="8" style="v" sid="DAN 8:8"/>ፍየሉም ታላቅ ሆነ፤ ነገር ግን በኀይሉ በበረታ ጊዜ፣ ትልቁ ቀንዱ ተሰበረ፤ በቦታውም ወደ አራቱ የሰማይ ነፋሳት የሚያመለክቱ አራት ታላላቅ ቀንዶች በቀሉ።<verse eid="DAN 8:8"/></para>
  <para style="p">
    <verse number="9" style="v" sid="DAN 8:9"/>ከእነዚህም ቀንዶች መካከል በአንዱ ላይ አንድ ሌላ ትንሽ ቀንድ በቀለ፤ ወደ ደቡብ፣ ወደ ምሥራቅና ወደ መልካሚቱ ምድር በኀይል አደገ። <verse eid="DAN 8:9"/><verse number="10" style="v" sid="DAN 8:10"/>ወደ ሰማይ ሰራዊት እስኪደርስ ድረስ አደገ፤ ከከዋክብት ሰራዊትም የተወሰኑትን ወደ ምድር ጣለ፤ ረጋገጣቸውም። <verse eid="DAN 8:10"/><verse number="11" style="v" sid="DAN 8:11"/>ከሰማይ ሰራዊት አለቃ ጋር እስኪተካከል ድረስ ራሱን ከፍ ከፍ አደረገ፤ የልዑሉንም የዘወትር መሥዋዕት ወሰደበት፤ የመቅደሱንም ስፍራ አረከሰ። <verse eid="DAN 8:11"/><verse number="12" style="v" sid="DAN 8:12"/>ከዐመፅ የተነሣም የቅዱሳን ሰራዊት<note caller="+" style="f"><char style="fr" closed="false">8፥12 </char><char style="ft" closed="false">ወይም </char><char style="fqa" closed="false">ከዐመፅ…ሰራዊቱ</char></note> ከዘወትሩ መሥዋዕት ጋር ለእርሱ ዐልፎ ተሰጠ፤ የሚያደርገው ሁሉ ተከናወነለት፤ እውነትም ወደ ምድር ተጣለች።<verse eid="DAN 8:12"/></para>
  <para style="p">
    <verse number="13" style="v" sid="DAN 8:13"/>ከቅዱሳኑም አንዱ ሲናገር ሰማሁ፤ ሌላውም ቅዱስ እንዲህ አለው፤ “ስለ ዘወትሩ መሥዋዕት፣ ለጥፋት ምክንያት ስለ ሆነው ዐመፅ፣ ከእግር በታች እንዲረገጡ ዐልፈው ስለሚሰጡት መቅደስና ሰራዊት የታየው ራእይ የሚፈጸመው መቼ ነው?”<verse eid="DAN 8:13"/></para>
  <para style="p">
    <verse number="14" style="v" sid="DAN 8:14"/>እርሱም፣ “እስከ ሁለት ሺሕ ሦስት መቶ ምሽቶችና ማለዳዎች ድረስ ይቈያል፤ ከዚያም መቅደሱ እንደ ገና ይነጻል” አለኝ።<verse eid="DAN 8:14"/></para>
  <para style="s1">የራእዩ ትርጓሜ</para>
  <para style="p">
    <verse number="15" style="v" sid="DAN 8:15"/>እኔ ዳንኤል ራእዩን ስመለከትና ሳስተውል ሳለ፣ ሰውን የሚመስል ከፊት ለፊቴ ቆመ፤ <verse eid="DAN 8:15"/><verse number="16" style="v" sid="DAN 8:16"/>ከኡባልም፣ “ገብርኤል ሆይ፤ ለዚህ ሰው የራእዩን ትርጕም ንገረው” ብሎ የሚጮኽ የሰው ድምፅ ሰማሁ።<verse eid="DAN 8:16"/></para>
  <para style="p">
    <verse number="17" style="v" sid="DAN 8:17"/>እኔ ወደ ቆምሁበት ስፍራ እየቀረበ ሲመጣ፣ ደንግጬ በግምባሬ ተደፋሁ፤ እርሱም፣ “የሰው ልጅ ሆይ፤ ራእዩ ስለ ዘመኑ ፍጻሜ እንደ ሆነ አስተውል” አለኝ።<verse eid="DAN 8:17"/></para>
  <para style="p">
    <verse number="18" style="v" sid="DAN 8:18"/>እየተናገረኝ ሳለ፣ በምድር ላይ በግንባሬ ተደፋሁ፤ በከባድ እንቅልፍም ተዋጥሁ፤ እርሱ ግን ዳሰሰኝና በእግሮቼ አቆመኝ።<verse eid="DAN 8:18"/></para>
  <para style="p">
    <verse number="19" style="v" sid="DAN 8:19"/>እርሱም እንዲህ አለኝ፤ “ራእዩ በመጨረሻው ዘመን<note caller="+" style="f"><char style="fr" closed="false">8፥19 </char><char style="ft" closed="false">ወይም </char><char style="fqa" closed="false">መጨረሻው በተወሰነው ጊዜ ስለሚሆን</char></note> ሊሆን ያለውን የሚያመለክት ስለሆነ፣ በኋላ በቍጣው ዘመን ምን እንደሚሆን እነግርሃለሁ፤ <verse eid="DAN 8:19"/><verse number="20" style="v" sid="DAN 8:20"/>ያየኸው ሁለት ቀንዶች የነበሩት አውራ በግ፣ የሜዶንና የፋርስን መንግሥታት ያመለክታል። <verse eid="DAN 8:20"/><verse number="21" style="v" sid="DAN 8:21"/>ጠጕራሙ ፍየል የግሪክ ንጉሥ ሲሆን፣ በዐይኖቹም መካከል ያለው ትልቁ ቀንድ የመጀመሪያው ንጉሥ ነው። <verse eid="DAN 8:21"/><verse number="22" style="v" sid="DAN 8:22"/>የተሰበረውን ቀንድ የተኩት አራቱ ቀንዶች፣ ከመንግሥቱ የሚወጡትን አራት መንግሥታት ያመለክታሉ፤ ነገር ግን በኀይል አይተካከሉትም።<verse eid="DAN 8:22"/></para>
  <para style="p">
    <verse number="23" style="v" sid="DAN 8:23"/>“በዘመነ መንግሥታቸው በስተ መጨረሻ፣ ዐመፀኞች ፍጹም እየከፉ በሚሄዱበት ጊዜ፣ አስፈሪ ፊት ያለው አታላይ ንጉሥ ይነሣል። <verse eid="DAN 8:23"/><verse number="24" style="v" sid="DAN 8:24"/>እጅግ ብርቱ ይሆናል፤ ነገር ግን በገዛ ኀይሉ አይደለም። አሠቃቂ ጥፋት ይፈጽማል፤ የሚያደርገው ሁሉ ይከናወንለታል፤ ኀያላን ሰዎችንና ቅዱሳኑን ሕዝብ ያጠፋል። <verse eid="DAN 8:24"/><verse number="25" style="v" sid="DAN 8:25"/>እያጭበረበረ ይበለጽጋል፤ ራሱንም ታላቅ አድርጎ ይቈጥራል። በሰላም ተደላድለን ተቀምጠናል ሲሉ፣ ብዙዎችን ያጠፋል፤ በልዑላን ልዑልም ላይ ይነሣል፤ ይሁን እንጂ እርሱም ይጠፋል፤ ነገር ግን በሰው ኀይል አይደለም።<verse eid="DAN 8:25"/></para>
  <para style="p">
    <verse number="26" style="v" sid="DAN 8:26"/>“የተሰጠህ የምሽቱና የማለዳው ራእይ እውነት ነው፤ ነገር ግን ከብዙ ዘመን በኋላ የሚሆነውን ስለሚያመለክት ራእዩን ዝጋው።”<verse eid="DAN 8:26"/></para>
  <para style="p">
    <verse number="27" style="v" sid="DAN 8:27"/>እኔ ዳንኤል ዐቅሜ ተሟጥጦ ነበር፤ ለብዙ ቀናት ታመምሁ፤ ተኛሁም። ከዚያም በኋላ ተነሥቼ ወደ ንጉሡ ሥራ ሄድሁ። ባየሁት ራእይ ተደናግጬ ነበር፤ ነገሩም አልገባኝም።<verse eid="DAN 8:27"/></para>
  <chapter eid="DAN 8"/>
  <chapter number="9" style="c" sid="DAN 9"/>
  <para style="s1">የዳንኤል ጸሎት</para>
  <para style="p">
    <verse number="1" style="v" sid="DAN 9:1"/>የሜዶናዊው የአርጤክስስ<note caller="+" style="f"><char style="fr" closed="false">9፥1 </char><char style="ft" closed="false">ወይም </char><char style="fqa" closed="false">አሀሱሩስ</char></note> ልጅ ዳርዮስ በባቢሎን<note caller="+" style="f"><char style="fr" closed="false">9፥1 </char><char style="ft" closed="false">ወይም </char><char style="fqa" closed="false">ከለዳውያን</char></note> በነገሠ በመጀመሪያው ዓመት፣ <verse eid="DAN 9:1"/><verse number="2" style="v" sid="DAN 9:2"/>በዘመነ መንግሥቱ በመጀመሪያው ዓመት፣ እኔ ዳንኤል ለነቢዩ ለኤርምያስ በተሰጠው <char style="nd">የእግዚአብሔር</char> ቃል መሠረት፣ የኢየሩሳሌም መፈራረስ ሰባ ዓመት እንደሚቈይ ከቅዱሳት መጻሕፍት አስተዋልሁ። <verse eid="DAN 9:2"/><verse number="3" style="v" sid="DAN 9:3"/>ስለዚህ ማቅ ለብሼ፣ በራሴም ላይ ዐመድ ነስንሼ፣ በጾምና በጸሎት፣ በምልጃም ፊቴን ወደ ጌታ አምላክ አቀናሁ።<verse eid="DAN 9:3"/></para>
  <para style="p">
    <verse number="4" style="v" sid="DAN 9:4"/>ወደ አምላኬ ወደ <char style="nd">እግዚአብሔር</char> እንዲህ ብዬ ጸለይሁ፤ ተናዘዝሁም፤</para>
  <para style="pm" vid="DAN 9:4">“ከሚወድዱህና ትእዛዝህን ከሚፈጽሙ ሁሉ ጋር የፍቅር ቃል ኪዳንህን የምትጠብቅ፣ ታላቅና የተፈራህ አምላክ፤ ጌታ ሆይ፤ <verse eid="DAN 9:4"/><verse number="5" style="v" sid="DAN 9:5"/>እኛ ኀጢአት ሠርተናል፤ በድለናልም፤ ክፋትን አድርገናል፤ ዐምፀናልም፤ ከትእዛዝህና ከሕግህ ዘወር ብለናል። <verse eid="DAN 9:5"/><verse number="6" style="v" sid="DAN 9:6"/>ለንጉሦቻችን፣ ለልዑሎቻችንና ለአባቶቻችን እንዲሁም ለምድሪቱ ሕዝብ ሁሉ በአንተ ስም የተናገሩትን አገልጋዮችህን ነቢያትን አልሰማንም።<verse eid="DAN 9:6"/></para>
  <para style="pm">
    <verse number="7" style="v" sid="DAN 9:7"/>“ጌታ ሆይ፤ አንተ ጻድቅ ነህ፤ ነገር ግን ለአንተ ታማኞች ባለመሆናችን እኛን በበተንህባቸው አገሮች ሁሉ የምንገኝ የይሁዳ ሰዎች፣ የኢየሩሳሌምና የመላው እስራኤል ሕዝብ፣ በሩቅም ሆነ በቅርብ ያለን በዚህ ቀን በኀፍረት ተከናንበናል። <verse eid="DAN 9:7"/><verse number="8" style="v" sid="DAN 9:8"/><char style="nd">እግዚአብሔር</char> ሆይ፤ እኛና ንጉሦቻችን፣ ልዑሎቻችንና አባቶቻችን በአንተ ላይ ኀጢአት ስለ ሠራን በኀፍረት ተከናንበናል። <verse eid="DAN 9:8"/><verse number="9" style="v" sid="DAN 9:9"/>ምንም እንኳ በእርሱ ላይ ያመፅን ብንሆን፣ ጌታ አምላካችን ይቅር ባይና መሓሪ ነው። <verse eid="DAN 9:9"/><verse number="10" style="v" sid="DAN 9:10"/><char style="nd">እግዚአብሔር</char> አምላካችንን አልታዘዝነውም፤ ደግሞም በአገልጋዮቹ በነቢያት በኩል የሰጠንን ሕግ አልጠበቅንም፤ <verse eid="DAN 9:10"/><verse number="11" style="v" sid="DAN 9:11"/>መላው እስራኤል አንተን ባለመታዘዝ ሕግህን ተላልፏል፤ ዘወርም ብሏል።</para>
  <para style="pm" vid="DAN 9:11">“በአንተ ላይ ኀጢአትን ስለ ሠራን፣ በእግዚአብሔር አገልጋይ በሙሴ ሕግ የተጻፈው መሐላና ርግማን ፈሰሰብን። <verse eid="DAN 9:11"/><verse number="12" style="v" sid="DAN 9:12"/>ታላቅ ጥፋት በእኛ ላይ በማምጣት፣ በእኛና በገዦቻችን ላይ የተነገረውን ቃል ፈጸምህብን፤ በኢየሩሳሌም ላይ የተደረገውን የሚያህል ከሰማይ በታች ከቶ የለም። <verse eid="DAN 9:12"/><verse number="13" style="v" sid="DAN 9:13"/>በሙሴም ሕግ እንደ ተጻፈው፣ ይህ ሁሉ ጥፋት በእኛ ላይ ደረሰ፤ ሆኖም ከኀጢአታችን በመመለስና እውነትህን በመከተል ከአምላካችን <char style="nd">ከእግዚአብሔር</char> ምሕረትን አልፈለግንም፤ <verse eid="DAN 9:13"/><verse number="14" style="v" sid="DAN 9:14"/>አምላካችን <char style="nd">እግዚአብሔር</char> በሚያደርገው ሁሉ ጻድቅ ነውና፣ በእኛ ላይ <char style="nd">እግዚአብሔር</char> ጥፋት ከማምጣት አልተመለሰም፤ እኛም አልታዘዝነውም።<verse eid="DAN 9:14"/></para>
  <para style="pm">
    <verse number="15" style="v" sid="DAN 9:15"/>“አሁንም ሕዝብህን ከግብፅ ምድር በብርቱ እጅ ያወጣህ፣ እስከዚህም ቀን ድረስ ስምህ እንዲታወቅ ያደረግህ፣ ጌታ አምላካችን ሆይ፤ እኛ ኀጢአትን ሠርተናል፤ አንተንም በድለናል። <verse eid="DAN 9:15"/><verse number="16" style="v" sid="DAN 9:16"/>ጌታ ሆይ፤ ቀድሞ እንዳደረግኸው የጽድቅ ሥራህ ሁሉ፣ ከከተማህ ከኢየሩሳሌም፣ ከቅዱሱም ተራራህ ቍጣህን መልስ፤ በእኛ ኀጢአትና በአባቶቻችን በደል ምክንያት ኢየሩሳሌምና ሕዝብህ በዙሪያችን ባሉት ዘንድ መሣለቂያ ሆነዋል።<verse eid="DAN 9:16"/></para>
  <para style="pm">
    <verse number="17" style="v" sid="DAN 9:17"/>“አሁንም አምላካችን ሆይ፤ የአገልጋይህን ጸሎትና ልመና ስማ። ጌታ ሆይ፤ ስለ ስምህ ስትል ፊትህን ወደ ፈረሰው መቅደስ መልስ። <verse eid="DAN 9:17"/><verse number="18" style="v" sid="DAN 9:18"/>አምላክ ሆይ፤ ጆሮህን አዘንብለህ ስማ፤ ዐይንህን ገልጠህ መጥፋታችንንና ስምህ የተጠራበትን ከተማ ተመልከት። ልመናችንን የምናቀርበው ስለ ጽድቃችን ሳይሆን፣ ስለ ታላቅ ምሕረትህ ነው። <verse eid="DAN 9:18"/><verse number="19" style="v" sid="DAN 9:19"/>ጌታ ሆይ፤ አድምጥ! ጌታ ሆይ፤ ይቅር በል! ጌታ ሆይ፤ ስማ! አድርግም! ስምህ በከተማህና በሕዝብህ ላይ ተጠርቷልና፣ አምላኬ ሆይ፤ ስለ ስምህ ስትል አትዘግይ።”<verse eid="DAN 9:19"/></para>
  <para style="s1">ሰባው ሱባዔ</para>
  <para style="p">
    <verse number="20" style="v" sid="DAN 9:20"/>እኔም እየተናገርሁና እየጸለይሁ፣ የራሴንና የሕዝቤን የእስራኤልን ኀጢአት እየተናዘዝሁ፣ ስለ ቅዱስ ተራራውም <char style="nd">እግዚአብሔር</char> አምላኬን እየለመንሁ፣ <verse eid="DAN 9:20"/><verse number="21" style="v" sid="DAN 9:21"/>እየጸለይሁም ሳለሁ፣ በመጀመሪያው ራእይ አይቼው የነበረው ሰው ገብርኤል፣ በሠርክ መሥዋዕት ጊዜ በፍጥነት እየበረረ ወደ እኔ መጣ። <verse eid="DAN 9:21"/><verse number="22" style="v" sid="DAN 9:22"/>እርሱም እንዲህ ብሎ አስረዳኝ፤ “ዳንኤል ሆይ፤ አሁን ጥበብንና ማስተዋልን ልሰጥህ መጥቻለሁ። <verse eid="DAN 9:22"/><verse number="23" style="v" sid="DAN 9:23"/>አንተ እጅግ የተወደድህ ስለ ሆንህ፣ ገና መጸለይ ስትጀምር መልስ ተሰጥቷል፤ እኔም ይህን ልነግርህ መጣሁ። ስለዚህ መልእክቱን ልብ በል፤ ራእዩንም አስተውል።<verse eid="DAN 9:23"/></para>
  <para style="p">
    <verse number="24" style="v" sid="DAN 9:24"/>“ዐመፃን ለማስቆም፣ ኀጢአትን ለማስወገድ፣<note caller="+" style="f"><char style="fr" closed="false">9፥24 </char><char style="ft" closed="false">ወይም </char><char style="fqa" closed="false">ለማስቆም</char></note> በደልን ለማስተስረይ፣ ዘላለማዊ ጽድቅን ለማምጣት፣ ራእይንና ትንቢትን ለማተምና፣ እጅግ ቅዱስ የሆነውን<note caller="+" style="f"><char style="fr" closed="false">9፥24 </char><char style="ft" closed="false">ወይም </char><char style="fqa" closed="false">እጅግ ቅዱስ ቦታ፤ ወይም እጅግ ቅዱስ የሆነውን</char></note> ለመቀባት ስለ ሕዝብህና ስለ ተቀደሰችው ከተማህ ሰባ ሱባዔ<note caller="+" style="f"><char style="fr" closed="false">9፥24 </char><char style="ft" closed="false">ወይም </char><char style="fqa" closed="false">ሳምንታት </char><char style="ft" closed="false">እንዲሁም 25 እና 26</char></note> ታውጇል።<verse eid="DAN 9:24"/></para>
  <para style="p">
    <verse number="25" style="v" sid="DAN 9:25"/>“ይህን ዕወቅ፤ አስተውለውም፤ ኢየሩሳሌምን ለማደስና ለመጠገን ዐዋጁ<note caller="+" style="f"><char style="fr" closed="false">9፥25 </char><char style="ft" closed="false">ወይም </char><char style="fqa" closed="false">ቃል</char></note> ከወጣበት ጊዜ ጀምሮ፣ ገዥው መሲሕ<note caller="+" style="f"><char style="fr" closed="false">9፥25 </char><char style="ft" closed="false">ወይም </char><char style="fqa" closed="false">የተቀባው </char><char style="ft" closed="false">እንዲሁም 26</char></note> እስከሚመጣበት ጊዜ ድረስ፣ ሰባት ሱባዔና ስድሳ ሁለት ሱባዔ ይሆናል። ኢየሩሳሌም ከጐዳናዎቿና ከቅጥሮቿ ጋር ትታደሳለች፤ ይህ የሚሆነው ግን በመከራ ጊዜ ነው። <verse eid="DAN 9:25"/><verse number="26" style="v" sid="DAN 9:26"/>ከስድሳ ሁለቱ ሱባዔ በኋላ መሲሑ ይገደላል፤ ምንም አይቀረውም<note caller="+" style="f"><char style="fr" closed="false">9፥26 </char><char style="ft" closed="false">ወይም </char><char style="fqa" closed="false">ይገደላል፤ </char><char style="fqa" closed="false">ብቻውን ይቀራል፤ ወይም ይገደላል፤ ምንም አይቀረውም</char></note>። የሚመጣው አለቃ ሰዎችም፣ ኢየሩሳሌምንና ቤተ መቅደሱን ይደመስሳል። ፍጻሜውም እንደ ጐርፍ ይመጣል፤ ጦርነት እስከ መጨረሻው ይቀጥላል፤ ጥፋትም ታውጇል። <verse eid="DAN 9:26"/><verse number="27" style="v" sid="DAN 9:27"/>አለቃው ከብዙዎች ጋር ለአንድ ሱባዔ<note caller="+" style="f"><char style="fr" closed="false">9፥27 </char><char style="ft" closed="false">ወይም </char><char style="fqa" closed="false">ሳምንት</char></note> ቃል ኪዳኑን ያጸናል፤ በሱባዔውም እኵሌታ መሥዋዕትና ቍርባን ማቅረብን ያስቀራል። የታወጀው ፍርድ በእርሱ ላይ እስኪፈስስ ድረስ፣ ጥፋትን የሚያመጣ የጥፋት ርኩሰት በቤተ መቅደሱ ውስጥ<note caller="+" style="f"><char style="fr" closed="false">9፥27 </char><char style="ft" closed="false">ወይም </char><char style="fqa" closed="false">በላዩ ላይ</char></note> ያቆማል<note caller="+" style="f"><char style="fr" closed="false">9፥27 </char><char style="ft" closed="false">ወይም </char><char style="fqa" closed="false">በፈረሰችው ከተማ ላይ የታወጀው ፍርድ እስኪፈስስና መጨረሻው እስከሚሆን ጥፋት አምጪው በአጸያፊ ቤተ መቅደስ ጫፍ ላይ ይመጣል።</char></note>።”<verse eid="DAN 9:27"/></para>
  <chapter eid="DAN 9"/>
  <chapter number="10" style="c" sid="DAN 10"/>
  <para style="s1">ዳንኤል በራእይ ያየው ሰው</para>
  <para style="p">
    <verse number="1" style="v" sid="DAN 10:1"/>የፋርስ ንጉሥ ቂሮስ በነገሠ በሦስተኛው ዓመት፣ ብልጣሶር ለተባለው ዳንኤል ራእይ ታየው። መልእክቱ እውነት ነው፤ ስለ ታላቅ ጦርነትም የሚገልጽ ነበረ<note caller="+" style="f"><char style="fr" closed="false">10፥1 </char><char style="ft" closed="false">ወይም </char><char style="fqa" closed="false">እውነትና ከባድ ሸክም ነበር</char></note>። መልእክቱንም ይገነዘብ ዘንድ በራእይ ማስተዋል ተሰጠው።<verse eid="DAN 10:1"/></para>
  <para style="p">
    <verse number="2" style="v" sid="DAN 10:2"/>በዚያን ጊዜ እኔ ዳንኤል ለሦስት ሳምንት አለቀስሁ፤ <verse eid="DAN 10:2"/><verse number="3" style="v" sid="DAN 10:3"/>ሦስቱም ሳምንት እስኪፈጸም ድረስ ምርጥ ምግብ አልበላሁም፤ ሥጋም ሆነ የወይን ጠጅ ወደ አፌ አልገባም፤ ቅባትም አልተቀባሁም።<verse eid="DAN 10:3"/></para>
  <para style="p">
    <verse number="4" style="v" sid="DAN 10:4"/>በመጀመሪያው ወር በሃያ አራተኛው ቀን፣ በታላቁ በጤግሮስ ወንዝ ዳር ቆሜ፣ <verse eid="DAN 10:4"/><verse number="5" style="v" sid="DAN 10:5"/>ቀና ብዬ ስመለከት፣ በፊቴ በፍታ የለበሰና በወገቡም ላይ ምርጥ የወርቅ ቀበቶ የታጠቀ አንድ ሰው አየሁ። <verse eid="DAN 10:5"/><verse number="6" style="v" sid="DAN 10:6"/>አካሉ እንደ ዕንቍ፣ ፊቱ እንደ መብረቅ፣ ዐይኖቹ እንደሚንበለበል ፋና፣ ክንዶቹና እግሮቹ እንደ ጋለ ናስ የሚያብረቀርቁ፣ ድምፁም እንደ ብዙ ሕዝብ ድምፅ ነበር።<verse eid="DAN 10:6"/></para>
  <para style="p">
    <verse number="7" style="v" sid="DAN 10:7"/>ራእዩን ያየሁት እኔ ዳንኤል ብቻ ነበርሁ፤ ከእኔ ጋር የነበሩት ሰዎች አላዩም፤ ነገር ግን ታላቅ ፍርሀት ስለ ወደቀባቸው ሸሽተው ተደበቁ። <verse eid="DAN 10:7"/><verse number="8" style="v" sid="DAN 10:8"/>ስለዚህ ይህን ታላቅ ራእይ እያየሁ ብቻዬን ቀረሁ፤ ምንም ጕልበት አልነበረኝም፤ መልኬ እጅጉን ገረጣ፤ ኀይልም አጣሁ። <verse eid="DAN 10:8"/><verse number="9" style="v" sid="DAN 10:9"/>ከዚያም የቃሉን ድምፅ ሰማሁ፤ የቃሉንም ድምፅ በሰማሁ ጊዜ፣ በግንባሬ በምድር ላይ ተደፍቼ በከባድ እንቅልፍ ተዋጥሁ።<verse eid="DAN 10:9"/></para>
  <para style="p">
    <verse number="10" style="v" sid="DAN 10:10"/>እነሆም፣ አንድ እጅ ዳሰሰኝ፤ እየተንቀጠቀጥሁም በእጄና በጕልበቴ አቆመኝ፤ <verse eid="DAN 10:10"/><verse number="11" style="v" sid="DAN 10:11"/>እርሱም፣ “እጅግ የተወደድህ ዳንኤል ሆይ፤ አሁን ወዳንተ ተልኬአለሁና፣ የምነግርህን አስተውል፤ ቀጥ ብለህም ቁም” አለኝ። ይህን ሲለኝም፣ እየተንቀጠቀጥሁ ተነሥቼ ቆምሁ።<verse eid="DAN 10:11"/></para>
  <para style="p">
    <verse number="12" style="v" sid="DAN 10:12"/>ደግሞም እንዲህ አለኝ፤ “ዳንኤል ሆይ፤ አትፍራ፣ ማስተዋልን ለማግኘትና በአምላክህም ፊት ራስህን ለማዋረድ ከወሰንህበት ከመጀመሪያው ቀን አንሥቶ ቃልህ ተሰምቷል፤ እኔም የቃልህን መልስ ይዤ መጥቻለሁ። <verse eid="DAN 10:12"/><verse number="13" style="v" sid="DAN 10:13"/>ነገር ግን የፋርስ መንግሥት አለቃ ሃያ አንድ ቀን ተቋቋመኝ፤ ከዋነኞቹ አለቆች አንዱ የሆነው ሚካኤል ሊረዳኝ መጣ፤ እኔም በዚያ ከፋርስ ንጉሥ ጋር ተውሁት። <verse eid="DAN 10:13"/><verse number="14" style="v" sid="DAN 10:14"/>ራእዩ ሊፈጸም ገና ብዙ ዘመን ስለሚቀረው፣ ወደ ፊት በሕዝብህ ላይ የሚሆነውን ልገልጽልህ አሁን ወደ አንተ መጥቻለሁ።”<verse eid="DAN 10:14"/></para>
  <para style="p">
    <verse number="15" style="v" sid="DAN 10:15"/>ይህን እየተናገረኝ ሳለ፣ ፊቴን ወደ ምድር አቀረቀርሁ፤ የምናገረውንም ዐጣሁ። <verse eid="DAN 10:15"/><verse number="16" style="v" sid="DAN 10:16"/>ከዚያም የሰው ልጅ የሚመስል<note caller="+" style="f"><char style="fr" closed="false">10፥16 </char><char style="ft" closed="false">አብዛኛዎቹ ማሶሬቲክ የጥንት ቅጆች እንዲሁ ሲሆኑ፣ ከማሶሬቴክ አንድ የጥንት ቅጅ፣ የሙት ባሕር ጥቅልሎችና ሰብዓ ሊቃናት ግን </char><char style="fqa" closed="false">ከዚያም የሰው እጅ የሚመስል ነገር </char><char style="ft" closed="false">ይላሉ።</char></note> ከንፈሮቼን ዳሰሰ፤ እኔም አፌን ከፈትሁ፤ መናገርም ጀመርሁ፤ በፊቴ የነበረውንም እንዲህ አልሁት፤ “ጌታዬ ሆይ፤ ከራእዩ የተነሣ ተሠቃይቻለሁ፤ ኀይልም ዐጣሁ። <verse eid="DAN 10:16"/><verse number="17" style="v" sid="DAN 10:17"/>ጌታዬ ሆይ፤ ጕልበቴ ከዳኝ፤ መተንፈስም አቅቶኛል፤ እኔ አገልጋይህ ከአንተ ጋር መነጋገር እንዴት እችላለሁ?”<verse eid="DAN 10:17"/></para>
  <para style="p">
    <verse number="18" style="v" sid="DAN 10:18"/>እንደ ገናም፣ ሰው የሚመስለው ዳሰሰኝ፤ አበረታኝም። <verse eid="DAN 10:18"/><verse number="19" style="v" sid="DAN 10:19"/>እርሱም፣ “እጅግ የተወደድህ ሰው ሆይ፤ አትፍራ፤ ሰላም ለአንተ ይሁን፤ በርታ፤ ጽና” አለኝ።</para>
  <para style="p" vid="DAN 10:19">እየተናገረኝም ሳለ፣ በረታሁና፣ “ጌታዬ ሆይ፤ አበርትተኸኛልና ተናገር” አልሁት።<verse eid="DAN 10:19"/></para>
  <para style="p">
    <verse number="20" style="v" sid="DAN 10:20"/>እርሱም እንዲህ አለኝ፤ “ለምን ወደ አንተ እንደ መጣሁ ታውቃለህ? የፋርስን አለቃ ለመውጋት በቶሎ እመለሳለሁ፤ እኔም ስሄድ የግሪክ አለቃ ይመጣል። <verse eid="DAN 10:20"/><verse number="21" style="v" sid="DAN 10:21"/>አስቀድሜ ግን በእውነት መጽሐፍ ውስጥ የተጻፈውን እነግርሃለሁ፤ ከእነዚህ አለቆች ጋር ለመዋጋት ከአለቃችሁ ከሚካኤል በስተቀር የሚረዳኝ የለም።”<verse eid="DAN 10:21"/></para>
  <chapter eid="DAN 10"/>
  <chapter number="11" style="c" sid="DAN 11"/>
  <para style="nb">
    <verse number="1" style="v" sid="DAN 11:1"/>እኔም፣ ሜዶናዊው ዳርዮስ በነገሠ በመጀመሪያው ዓመት፣ እርሱን ለማገዝና ለማበረታታት በአጠገቡ ቆሜ ነበር።<verse eid="DAN 11:1"/></para>
  <para style="s1">የሰሜንና የደቡብ ነገሥታት</para>
  <para style="p">
    <verse number="2" style="v" sid="DAN 11:2"/>“አሁንም እውነቱን እነግርሃለሁ፤ እነሆ፤ ሦስት ሌሎች ነገሥታት በፋርስ ይነሣሉ፤ አራተኛውም ከሌሎቹ ሁሉ ይልቅ እጅግ ባለጠጋ ይሆናል። በባለጠግነቱም እጅግ በበረታ ጊዜ፣ ሌላውን ሁሉ አሳድሞ በግሪክ መንግሥት ላይ ያስነሣል። <verse eid="DAN 11:2"/><verse number="3" style="v" sid="DAN 11:3"/>ከዚያም በታላቅ ኀይል የሚገዛና የወደደውንም ሁሉ የሚያደርግ ኀያል ንጉሥ ይነሣል። <verse eid="DAN 11:3"/><verse number="4" style="v" sid="DAN 11:4"/>በኀይል እየገነነ ሳለም፣ መንግሥቱ ይፈርሳል፤ ወደ አራቱ የሰማይ ነፋሳትም ይከፋፈላል። መንግሥቱ ተወስዶ ለሌሎች ስለሚሰጥ፣ ለዘሩ አይተላለፍም፤ ኀይሉም እንደ መጀመሪያው አይሆንም።<verse eid="DAN 11:4"/></para>
  <para style="p">
    <verse number="5" style="v" sid="DAN 11:5"/>“የደቡቡ ንጉሥ ይበረታል፤ ነገር ግን ከጦር አዛዦቹ አንዱ ከእርሱ የበለጠ የበረታ ይሆናል፤ ግዛቱም ታላቅ ይሆናል። <verse eid="DAN 11:5"/><verse number="6" style="v" sid="DAN 11:6"/>ከጥቂት ዓመታት በኋላም አንድነት ይፈጥራሉ። የደቡቡ ንጉሥ ሴት ልጅ ስምምነት ለማድረግ ወደ ሰሜኑ ንጉሥ ትሄዳለች፤ ነገር ግን ኀይሏን ይዛ መቈየት አትችልም፤ እርሱም ሆነ የእርሱ ኀይል<note caller="+" style="f"><char style="fr" closed="false">11፥6 </char><char style="ft" closed="false">ወይም </char><char style="fqa" closed="false">ዘሩ</char></note> አይጸናም። በእነዚያ ቀናት እርሷ ከቤተ መንግሥት አጃቢዎቿ፣ ከአባቷና<note caller="+" style="f"><char style="fr" closed="false">11፥6 </char><char style="ft" closed="false">ወይም </char><char style="fqa" closed="false">ከልጇና </char><char style="ft" closed="false">(ቫልጌትንና ሱርስትን ይመ)</char></note> ከደጋፊዎቿ ጋር ዐልፋ ትሰጣለች።<verse eid="DAN 11:6"/></para>
  <para style="p">
    <verse number="7" style="v" sid="DAN 11:7"/>“ከዘመዶቿ አንዱ ስፍራዋን ሊይዝ ይነሣል፤ የሰሜንን ንጉሥ ሰራዊት ይወጋል፤ ምሽጎቹንም ጥሶ ይገባል፤ ከእነርሱም ጋር ተዋግቶ ድል ያደርጋል። <verse eid="DAN 11:7"/><verse number="8" style="v" sid="DAN 11:8"/>አማልክታቸውን፣ የብረት ምስሎቻቸውን፣ ከብርና ከወርቅ የተሠሩ የከበሩ ዕቃዎቻቸውን ይማርካል፤ ወደ ግብፅም ይወስዳል። ለጥቂት ዓመታትም ከሰሜኑ ንጉሥ ጋር ከመዋጋት ይቈጠባል። <verse eid="DAN 11:8"/><verse number="9" style="v" sid="DAN 11:9"/>የሰሜኑም ንጉሥ፣ የደቡቡን ንጉሥ ግዛት ይወርራል፤ ነገር ግን አፈግፍጎ ወደ ገዛ አገሩ ይመለሳል። <verse eid="DAN 11:9"/><verse number="10" style="v" sid="DAN 11:10"/>ወንዶች ልጆቹም ለጦርነት ይዘጋጃሉ፤ እስከ ጠላት ምሽግ ደርሶ የሚዋጋና ሊቋቋሙት እንደማይቻል ጐርፍ የሚጠራርግ ታላቅ ሰራዊት ያሰባስባሉ።<verse eid="DAN 11:10"/></para>
  <para style="p">
    <verse number="11" style="v" sid="DAN 11:11"/>“ከዚያም የደቡቡ ንጉሥ በቍጣ ወጥቶ የሰሜኑን ንጉሥ ይወጋል። የሰሜኑ ንጉሥ ታላቅ ሰራዊት ቢያሰባስብም ይሸነፋል። <verse eid="DAN 11:11"/><verse number="12" style="v" sid="DAN 11:12"/>የደቡቡ ንጉሥ ብዙ ሰራዊት በሚማርክበት ጊዜ ልቡ በትዕቢት ይሞላል፤ በብዙ ሺሕ የሚቈጠሩ ሰዎችንም ይገድላል፤ ነገር ግን በድል አድራጊነቱ አይጸናም። <verse eid="DAN 11:12"/><verse number="13" style="v" sid="DAN 11:13"/>የሰሜን ንጉሥ ከመጀመሪያው የሚበልጥ ታላቅ ሰራዊት ያሰባስባል፤ ከብዙ ዓመትም በኋላ በትጥቅ እጅግ ከተደራጀ ታላቅ ሰራዊት ጋር ተመልሶ ይመጣል።<verse eid="DAN 11:13"/></para>
  <para style="p">
    <verse number="14" style="v" sid="DAN 11:14"/>“በዚያም ዘመን ብዙዎች በደቡብ ንጉሥ ላይ ይነሣሉ፤ ራእዩ ይፈጸም ዘንድ፣ ከሕዝብህ መካከል ዐመፀኛ የሆኑ ሰዎች ይነሣሉ፤ ነገር ግን አይሳካላቸውም። <verse eid="DAN 11:14"/><verse number="15" style="v" sid="DAN 11:15"/>የሰሜኑም ንጉሥ መጥቶ የዐፈር ድልድል ይክባል፤ የተመሸገችውንም ከተማ ይይዛል። የደቡቡ ሰራዊትም ለመቋቋም ኀይል ያጣል፤ የተመረጡት ተዋጊዎቻቸው እንኳ ጸንተው መዋጋት አይችሉም። <verse eid="DAN 11:15"/><verse number="16" style="v" sid="DAN 11:16"/>ወራሪው ደስ ያሰኘውን ያደርጋል፤ ማንም ሊቋቋመው አይችልም። በመልካሚቱ ምድር ላይ ይገዛል፤ እርሷን ለማጥፋትም ኀይል ይኖረዋል። <verse eid="DAN 11:16"/><verse number="17" style="v" sid="DAN 11:17"/>በመንግሥቱ ያለውን ሰራዊት ሁሉ ይዞ ለመምጣት ይወስናል፤ ከደቡብም ንጉሥ ጋር ይስማማል፤ ይህንም መንግሥት ለመጣል ሴት ልጁን ይድርለታል፤ ይሁን እንጂ ዕቅዱ<note caller="+" style="f"><char style="fr" closed="false">11፥17 </char><char style="ft" closed="false">ወይም </char><char style="fqa" closed="false">እርሷ</char></note> አይሳካለትም፤ ያሰበውም ነገር አይጠቅመውም። <verse eid="DAN 11:17"/><verse number="18" style="v" sid="DAN 11:18"/>ከዚህም በኋላ በባሕር ጠረፍ ወዳሉት አገሮች ፊቱን በመመለስ ብዙዎቹን ይይዛል፤ ነገር ግን አንድ አዛዥ ትዕቢቱን ያከሽፍበታል፤ በራሱም ላይ ይመልስበታል። <verse eid="DAN 11:18"/><verse number="19" style="v" sid="DAN 11:19"/>በገዛ አገሩ ወዳሉት ምሽጎችም ፊቱን ይመልሳል፤ ነገር ግን ተሰናክሎ ይወድቃል፤ ዳግምም አይታይም።<verse eid="DAN 11:19"/></para>
  <para style="p">
    <verse number="20" style="v" sid="DAN 11:20"/>“በእርሱ ቦታ የሚተካውም የመንግሥቱን ክብር ለማስጠበቅ ግብር አስገባሪ ይልካል፤ ይሁን እንጂ በቍጣ ወይም በጦርነት ሳይሆን በጥቂት ዓመታት ውስጥ ይገደላል።<verse eid="DAN 11:20"/></para>
  <para style="p">
    <verse number="21" style="v" sid="DAN 11:21"/>“በእርሱም ፈንታ የተናቀ ሰው ይነግሣል፤ ንጉሣዊ ክብርም አይሰጠውም፤ ሕዝቡ በሰላም ተቀምጦ ሳለ በተንኰል መንግሥቱን ይይዛል። <verse eid="DAN 11:21"/><verse number="22" style="v" sid="DAN 11:22"/>ከፊቱ የሚቆመውን ታላቅ ሰራዊት፣ የቃል ኪዳኑንም አለቃ ሳይቀር ይደመስሳል። <verse eid="DAN 11:22"/><verse number="23" style="v" sid="DAN 11:23"/>ከእርሱ ጋር ስምምነት ከተደረገ በኋላ የማታለል ሥራውን ይሠራል፤ ከጥቂት ሰዎች ጋር ለሥልጣን ይበቃል። <verse eid="DAN 11:23"/><verse number="24" style="v" sid="DAN 11:24"/>የበለጸጉትን ክፍለ አገሮች በሰላም ሳሉ በድንገት ይወርራቸዋል፤ አባቶቹም ሆኑ አያቶቹ ያላደረጉትን ነገር ያደርጋል፤ ይከናወንለታልም፤ ብዝበዛውን፣ ምርኮውንና የተገኘውን ሀብት ሁሉ ለተከታዮቹ ያካፍላቸዋል፤ ምሽጎችን ለመጣል ያሤራል፤ ይህን የሚያደርገውም ለጥቂት ጊዜ ብቻ ነው።<verse eid="DAN 11:24"/></para>
  <para style="p">
    <verse number="25" style="v" sid="DAN 11:25"/>“ታላቅ ሰራዊት አደራጅቶ ኀይሉንና ብርታቱን በደቡብ ንጉሥ ላይ ያነሣሣል፤ የደቡብ ንጉሥም ቍጥሩ እጅግ ብዙ የሆነ ኀያል ሰራዊት ይዞ ጦርነትን ያውጃል፤ ነገር ግን ከተዶለተበት ሤራ የተነሣ መቋቋም አይችልም። <verse eid="DAN 11:25"/><verse number="26" style="v" sid="DAN 11:26"/>ከንጉሥ ማዕድ አብረውት ሲበሉ የነበሩት ሊያጠፉት ያሤራሉ፤ ሰራዊቱም ይደመሰሳል፤ ብዙዎቹም በጦርነት ይወድቃሉ። <verse eid="DAN 11:26"/><verse number="27" style="v" sid="DAN 11:27"/>ልባቸው ወደ ክፋት ያዘነበለው ሁለቱ ነገሥታት፣ በአንድ ገበታ አብረው ይቀመጣሉ፤ እርስ በርሳቸውም ሐሰትን ይነጋገራሉ፤ ነገር ግን የተወሰነው ጊዜ ገና ስለሆነ አይከናወንላቸውም። <verse eid="DAN 11:27"/><verse number="28" style="v" sid="DAN 11:28"/>የሰሜን ንጉሥ ብዙ ሀብት ይዞ ወደ ገዛ አገሩ ይመለሳል፤ ነገር ግን ልቡ በተቀደሰው ኪዳን ላይ ይነሣሣል፤ ክፉ ነገርም ያደርግበታል፤ ከዚያም ወደ ገዛ አገሩ ይመለሳል።<verse eid="DAN 11:28"/></para>
  <para style="p">
    <verse number="29" style="v" sid="DAN 11:29"/>“በተወሰነው ጊዜ ደቡቡን እንደ ገና ይወርራል፤ በዚህ ጊዜ ግን ውጤቱ ከበፊቱ የተለየ ይሆናል። <verse eid="DAN 11:29"/><verse number="30" style="v" sid="DAN 11:30"/>የኪቲም<note caller="+" style="f"><char style="fr" closed="false">11፥30 </char><char style="ft" closed="false">ወይም </char><char style="fqa" closed="false">የምዕራብ ባሕር ዳር አገሮች</char></note> መርከቦች ይቃወሙታል፤ ልቡም ይሸበራል። ወደ ኋላም ይመለሳል፤ ቍጣውን በተቀደሰው ኪዳን ላይ ያወርዳል፤ ተመልሶም የተቀደሰውን ኪዳን የተዉትን ይንከባከባል።<verse eid="DAN 11:30"/></para>
  <para style="p">
    <verse number="31" style="v" sid="DAN 11:31"/>“የጦር ሰራዊቶቹም ቤተ መቅደሱንና ቅጥሩን ያረክሳሉ፤ የዘወትሩንም መሥዋዕት ያስቀራሉ፤ በዚያም ጥፋትን የሚያመጣውን የጥፋት ርኩሰት ይተክላሉ። <verse eid="DAN 11:31"/><verse number="32" style="v" sid="DAN 11:32"/>ኪዳኑን የሚተላለፉትን በማታለል ያስታል፤ አምላካቸውን የሚያውቁ ሕዝብ ግን ጸንተው ይቃወሙታል፤ ርምጃም ይወስዳሉ።<verse eid="DAN 11:32"/></para>
  <para style="p">
    <verse number="33" style="v" sid="DAN 11:33"/>“ለጊዜው በሰይፍ ቢወድቁም፣ ቢቃጠሉም፣ ቢማረኩና ቢዘረፉም፣ ጥበበኛ የሆኑ ሰዎች ብዙዎችን ያስተምራሉ። <verse eid="DAN 11:33"/><verse number="34" style="v" sid="DAN 11:34"/>በሚወድቁበት ጊዜ መጠነኛ ርዳታ ያገኛሉ፤ እውነተኛ ያልሆኑ ብዙ ሰዎችም ይተባበሯቸዋል። <verse eid="DAN 11:34"/><verse number="35" style="v" sid="DAN 11:35"/>ጥበበኛ ከሆኑ ሰዎች አንዳንዶቹ ይሰናከላሉ፤ ይህም እስከ ፍጻሜ ዘመን ድረስ የጠሩ፣ የነጠሩና እንከን የሌለባቸው ይሆኑ ዘንድ ነው፤ የተወሰነው ጊዜ ገና አልደረሰምና።<verse eid="DAN 11:35"/></para>
  <para style="s1">ራሱን ከፍ ከፍ የሚያደርግ ንጉሥ</para>
  <para style="p">
    <verse number="36" style="v" sid="DAN 11:36"/>“ንጉሡ ደስ እንዳለው ያደርጋል፤ ከአማልክት ሁሉ በላይ ራሱን እጅግ ከፍ በማድረግ በአማልክት አምላክ ላይ ተሰምቶ የማይታወቅ የስድብ ቃል ይናገራል፤ የቍጣውም ዘመን እስኪፈጸም ድረስ ይሳካለታል፤ የተወሰነው ነገር ሁሉ መሆን አለበትና። <verse eid="DAN 11:36"/><verse number="37" style="v" sid="DAN 11:37"/>ሴቶች ለሚወድዱትም ሆነ ለአባቶቹ አማልክት ክብርን አይሰጥም፤ ማንኛውንም አምላክ አያከብርም፤ ነገር ግን ራሱን ከእነዚህ ሁሉ በላይ ከፍ ከፍ ያደርጋል። <verse eid="DAN 11:37"/><verse number="38" style="v" sid="DAN 11:38"/>በእነርሱም ምትክ የምሽጎችን አምላክ ያከብራል፤ አባቶች የማያውቁትን አምላክ በወርቅ፣ በብር፣ በከበሩ ድንጋዮችና በውድ ስጦታዎች ያከብራል። <verse eid="DAN 11:38"/><verse number="39" style="v" sid="DAN 11:39"/>በባዕድ አምላክ ርዳታ ጽኑ ምሽጎችን ይወጋል፤ ለእርሱ የሚገዙትን በእጅጉ ያከብራቸዋል፤ በብዙ ሕዝብ ላይ ገዦች ያደርጋቸዋል፤ ምድሩንም በዋጋ ያከፋፍላቸዋል።<verse eid="DAN 11:39"/></para>
  <para style="p">
    <verse number="40" style="v" sid="DAN 11:40"/>“በመጨረሻው ዘመን የደቡብ ንጉሥ ጦርነት ያውጅበታል፤ የሰሜን ንጉሥም በፈረሰኞችና በሠረገሎች፣ በብዙ መርከቦችም እንደ ማዕበል ይመጣበታል፤ ብዙ አገሮችን ይወርራል፤ እንደ ጐርፍም እየጠራረገ በመካከላቸው ያልፋል። <verse eid="DAN 11:40"/><verse number="41" style="v" sid="DAN 11:41"/>መልካሚቱንም ምድር ይወርራል፤ ብዙ አገሮች በእጁ ይወድቃሉ፤ ኤዶም፣ ሞዓብና የአሞን መሪዎች ግን ከእጁ ያመልጣሉ። <verse eid="DAN 11:41"/><verse number="42" style="v" sid="DAN 11:42"/>ሥልጣኑን በብዙ አገሮች ላይ ያንሰራፋል፤ ግብፅም አታመልጥም። <verse eid="DAN 11:42"/><verse number="43" style="v" sid="DAN 11:43"/>የወርቅና የብር ክምችትን፣ እንዲሁም የግብፅን ሀብት ሁሉ በቍጥጥሩ ሥር ያደርጋል፤ የሊቢያና የኢትዮጵያ<note caller="+" style="f"><char style="fr" closed="false">11፥43 </char><char style="ft" closed="false">ወይም </char><char style="fqa" closed="false">የኑብያ ወይም የኵሽ</char></note> ሰዎችም ይገዙለታል። <verse eid="DAN 11:43"/><verse number="44" style="v" sid="DAN 11:44"/>ነገር ግን ከምሥራቅና ከሰሜን የሚመጣ ወሬ ያስደነግጠዋል፤ ብዙዎችንም ለማጥፋትና ለመደምሰስ በታላቅ ቍጣ ይወጣል። <verse eid="DAN 11:44"/><verse number="45" style="v" sid="DAN 11:45"/>ንጉሣዊ ድንኳኖቹን በባሕሮች መካከል<note caller="+" style="f"><char style="fr" closed="false">11፥45 </char><char style="ft" closed="false">ወይም </char><char style="fqa" closed="false">በባሕርና ውብ…መካከል</char></note> ውብ በሆነው ቅዱስ ተራራ ላይ ይተክላል፤ ይሁን እንጂ ወደ ፍጻሜው ይመጣል፤ ማንም አይረዳውም።”<verse eid="DAN 11:45"/></para>
  <chapter eid="DAN 11"/>
  <chapter number="12" style="c" sid="DAN 12"/>
  <para style="s1">የመጨረሻ ዘመን</para>
  <para style="p">
    <verse number="1" style="v" sid="DAN 12:1"/>“በዚያን ዘመን ስለ ሕዝብህ የሚቆመው ታላቁ አለቃ ሚካኤል ይነሣል። መንግሥታት ከተመሠረቱበት ጊዜ ጀምሮ እስከዚያ ዘመን ድረስ ታይቶ የማይታወቅ ታላቅ የመከራ ጊዜ ይሆናል። ነገር ግን በዚያን ጊዜ ስማቸው በመጽሐፉ ተጽፎ የተገኘው ሕዝብህ ሁሉ ይድናሉ። <verse eid="DAN 12:1"/><verse number="2" style="v" sid="DAN 12:2"/>በምድር ዐፈር ውስጥ ካንቀላፉት ብዙዎች ይነቃሉ፤ አንዳንዶቹ ለዘላለም ሕይወት፣ ሌሎቹም ለውርደትና ለዘላለም ጕስቍልና ይነሣሉ። <verse eid="DAN 12:2"/><verse number="3" style="v" sid="DAN 12:3"/>ጥበበኞች<note caller="+" style="f"><char style="fr" closed="false">12፥3 </char><char style="ft" closed="false">ወይም </char><char style="fqa" closed="false">ጥበብን የሚገልጡ</char></note> እንደ ሰማይ ጸዳል፣ ብዙዎችንም ወደ ጽድቅ የሚመልሱ እንደ ከዋክብት ለዘላለም ይደምቃሉ። <verse eid="DAN 12:3"/><verse number="4" style="v" sid="DAN 12:4"/>ዳንኤል ሆይ፤ አንተ ግን፣ እስከ ፍጻሜው ዘመን ድረስ የመጽሐፉን ቃል ዝጋ፤ ዐትመውም። ብዙዎች ወዲያ ወዲህ ይራወጣሉ፤ ዕውቀትም ይበዛል።”<verse eid="DAN 12:4"/></para>
  <para style="b"/>
  <para style="p">
    <verse number="5" style="v" sid="DAN 12:5"/>እኔም ዳንኤል ተመለከትሁ፤ እነሆ ከፊት ለፊቴ ሌሎች ሁለት ቆመው ነበር፤ አንዱ ከወንዙ በዚህኛው ዳር፣ ሌላው ደግሞ ከወንዙ በዚያኛው ዳር። <verse eid="DAN 12:5"/><verse number="6" style="v" sid="DAN 12:6"/>ከእነርሱም አንዱ፣ ከወንዙ ውሃ በላይ የነበረውንና በፍታ የለበሰውን ሰው፣ “እነዚህ አስደናቂ ነገሮች ሊፈጸሙ ምን ያህል ጊዜ ይቀራል?” አለው።<verse eid="DAN 12:6"/></para>
  <para style="p">
    <verse number="7" style="v" sid="DAN 12:7"/>ከወንዙ ውሃ በላይ የነበረው በፍታ የለበሰው ሰው፣ ቀኝ እጁንና ግራ እጁን ወደ ሰማይ አንሥቶ፣ “ለዘመን፣ ለዘመናት፣ ለዘመንም እኩሌታ<note caller="+" style="f"><char style="fr" closed="false">12፥7 </char><char style="ft" closed="false">ወይም </char><char style="fqa" closed="false">ለዓመት፣ ለሁለት ዓመታት፣ ለዓመትም እኩሌታ</char></note> ይሆናል፤ የተቀደሰው ሕዝብ ኀይል መሰበር ሲያከትም፣ እነዚህ ሁሉ ነገሮች ይፈጸማሉ” ብሎ ለዘላለም በሚኖረው በእርሱ ሲምል ሰማሁ።<verse eid="DAN 12:7"/></para>
  <para style="p">
    <verse number="8" style="v" sid="DAN 12:8"/>እኔም ሰማሁ፤ ነገር ግን አላስተዋልሁትም፤ ስለዚህ፣ “ጌታዬ ሆይ፤ የዚህ ሁሉ ፍጻሜ ምንድን ነው?” ብዬ ጠየቅሁ።<verse eid="DAN 12:8"/></para>
  <para style="p">
    <verse number="9" style="v" sid="DAN 12:9"/>እርሱም እንዲህ አለኝ፤ “ዳንኤል ሆይ፤ ቃሉ እስከ ፍጻሜው ዘመን ድረስ የተዘጋና የታተመ ስለሆነ ሂድ። <verse eid="DAN 12:9"/><verse number="10" style="v" sid="DAN 12:10"/>ብዙዎች ይነጻሉ፤ ይጠራሉ፤ እንከን አልባም ይሆናሉ፤ ክፉዎች ግን በክፋታቸው ይጸናሉ፤ ከክፉዎች አንዳቸውም አያስተውሉም፤ ጠቢባን ግን ያስተውላሉ።<verse eid="DAN 12:10"/></para>
  <para style="p">
    <verse number="11" style="v" sid="DAN 12:11"/>“የዘወትሩ መሥዋዕት ከተቋረጠበትና ጥፋትን የሚያመጣው የጥፋት ርኩሰት ከተተከለበት ጊዜ ጀምሮ አንድ ሺሕ ሁለት መቶ ዘጠና ቀን ይሆናል። <verse eid="DAN 12:11"/><verse number="12" style="v" sid="DAN 12:12"/>የሚታገሥና እስከ አንድ ሺሕ ሦስት መቶ ሠላሳ አምስት ቀን ፍጻሜ የሚደርስ የተባረከ ነው።<verse eid="DAN 12:12"/></para>
  <para style="p">
    <verse number="13" style="v" sid="DAN 12:13"/>“አንተ ግን እስከ ፍጻሜው ድረስ ሂድ፤ ታርፋለህ፤ በቀኖቹ መጨረሻም ተነሥተህ የተመደበልህን ርስት ትቀበላለህ።”<verse eid="DAN 12:13"/></para>
  <chapter eid="DAN 12"/>
</usx>
