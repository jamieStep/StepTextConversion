<?xml version="1.0" encoding="UTF-8"?>
<usx version="2.6">
  <book code="1TH" style="id">- En Levende Bok: Det Nye Testamentet</book>
  <para style="rem">Copyright © 1978, 1988, 2005 by Biblica, Inc.</para>
  <para style="h">1. TESSALONIKER</para>
  <para style="toc1">Paulus’ første brev til tessalonikerne</para>
  <para style="toc2">1. Tessaloniker</para>
  <para style="toc3">1 Tess</para>
  <para style="mt1">Paulus’ første brev til tessalonikerne</para>
  <chapter number="1" style="c"/>
  <para style="s1">Hilsen</para>
  <para style="p">
    <verse number="1" style="v"/>Hilsen fra Paulus, Silvanus<note caller="+" style="f"><char style="fr" closed="false">1:1 </char><char style="ft" closed="false">Samme person ble kalt Silas i <char style="xt"><ref loc="ACT 1">Apostlenes gjerninger</ref></char>, historien om de første troende.</char></note> og Timoteus.</para>
  <para style="p">Til menigheten i Tessaloniki som lever i fellesskap med Gud, vår Far og Herren Jesus Kristus<note caller="+" style="f"><char style="fr" closed="false">1:1 </char><char style="ft" closed="false">”Kristus” betyr ”den salvede” på gresk. Blant Israels folk ble konger, prester og profeter salvet med olje før de begynte oppgaven sin. Gud hadde ved profetene lovet å sende en salvet konge som skulle herske over alle folk. Det hebraisk ordet ”Messias” betyr også ”den salvede”.</char></note>. Vi ber at Gud vil vise godhet og fylle dere med fred.</para>
  <para style="s1">Paulus takker Gud for menighetens tro</para>
  <para style="p">
    <verse number="2" style="v"/>Vi takker alltid Gud for dere alle og ber stadig for dere. <verse number="3" style="v"/>Vi tenker på alt det dere gjør. Deres tro har blitt omsatt til praktisk handling, deres kjærlighet har vist seg i hardt arbeid, og dere holder fast ved håpet om at vår Herre Jesus Kristus skal frelse dere for evig. Derfor må vi takke vår Gud og Far i himmelen for dere.</para>
  <para style="p">
    <verse number="4" style="v"/>Kjære søsken<note caller="+" style="f"><char style="fr" closed="false">1:4 </char><char style="ft" closed="false">På gresk: Brødre. Samme tolkning blir brukt gjennom hele brevet.</char></note>, Gud elsker dere, og vi vet at dere har takket ja til innbydelsen hans om å tilhøre ham. <verse number="5-6" style="v"/>Da vi kom til dere med det glade budskapet om Jesus, tok dere imot det. Vi kom ikke bare med ord til dere. Guds Hellige Ånd ga oss kraft til å gjøre mirakler, slik at dere så at vi virkelig selv trodde på budskapet. Dere vet alt vi gjorde blant dere for å frelse dere. Dette overbeviste dere, slik at dere tok imot budskapet om Jesus med den glede som Guds Hellige Ånd gir. Det gjorde dere til tross for de forfølgelsene dere ble utsatt for. Dere fulgte vårt eksempel, og dermed også eksemplet til Herren Jesus, ved at dere var villige til å lide. <verse number="7" style="v"/>På den måten ble dere selv et ideal for alle de troende i Makedonia og Akaia<note caller="+" style="f"><char style="fr" closed="false">1:7 </char><char style="ft" closed="false">Makedonia og Akaia var to romerske provinser i nåværende Hellas.</char></note>. <verse number="8" style="v"/>Dere har ført budskapet om Herren Jesus videre til andre, ikke bare i Makedonia og Akaia, men langt utenfor grensene til disse provinsene. Hvor vi enn kommer, har folkene hørt snakk om deres tro på Gud. Vi trenger ikke si noe som helst. <verse number="9" style="v"/>Alle forteller selv om hvordan dere tok imot oss og budskapet vårt. Hvordan dere vendte dere bort fra avgudene for å tjene den eneste Guden som lever og er virkelig. <verse number="10" style="v"/>De forteller at dere venter på at Guds sønn skal komme tilbake fra Gud i himmelen, Jesus, som Gud vakte opp fra de døde, og som er den som frelser oss når Gud straffer resten av verden.</para>
  <chapter number="2" style="c"/>
  <para style="s1">Paulus husker besøket i Tessaloniki</para>
  <para style="p">
    <verse number="1" style="v"/>Kjære søsken, dere kjenner selv til at besøket vårt hos dere ikke ble uten resultater. <verse number="2" style="v"/>Vi hadde, som dere vet, blitt mishandlet og forulempet i Filippi like før vi kom til dere. Gud ga oss mot til å fortelle det glade budskapet om Jesus for dere, til tross for tøff motstand. <verse number="3" style="v"/>Det beviser vel mer enn ord at budskapet vårt ikke er falskt, og at vi ikke har uverdige motiv eller noen bedragerske hensikter. <verse number="4" style="v"/>Nei, Gud har testet oss og funnet oss verdige til å holde fram det glade budskapet. Derfor taler vi som vi gjør. Vi forandrer ikke budskapet for å tilfredsstille menneskene. Den vi vil tilfredsstille, er Gud, som kjenner våre ekte motiv. <verse number="5" style="v"/>Vi har aldri forsøkt å vinne dere ved smiger, det vet dere, og har heller aldri forsøkt å utnytte dere. Det kan Gud bekrefte. <verse number="6" style="v"/>Vi har ikke strevet etter å bli æret av dere eller noen andre. <verse number="7" style="v"/>Som utsendinger<note caller="+" style="f"><char style="fr" closed="false">2:7 </char><char style="ft" closed="false">Blir også kalt apostler.</char></note> for Kristus kunne vi kreve en viss respekt. Nei, i stedet behandlet vi dere med den kjærlighet en mor viser når hun steller barna sine. <verse number="8" style="v"/>Vi elsker dere så høyt at vi ikke bare ga dere det glade budskapet fra Gud, men også var villige til å risikere livet for dere. Vi hjalp dere på alle måter. <verse number="9" style="v"/>Dere kan sikkert huske, kjære søsken, hvordan vi kjempet og slet da vi var hos dere. Dag og natt arbeidet vi, slik at dere ikke skulle behøve å forsørge oss mens vi fortalte Guds glade budskap for dere. <verse number="10" style="v"/>Både dere og Gud kan vitne om at vi fulgte hans vilje da vi var hos dere troende. Vi handlet ikke galt mot noen, og det finnes ikke noe å anklage oss for. <verse number="11-12" style="v"/>Dere vet også at vi ga råd og oppmuntret hver og en av dere personlig, som en far som snakker med sine barn. Vi bønnfalt dere om å leve slik at livet deres ærer Gud som har innbudt dere til å tilhøre hans folk og dele hans herlighet.</para>
  <para style="p">
    <verse number="13" style="v"/>Derfor takker vi ofte Gud for at dere ikke bare tok imot budskapet som om det var noe fra oss selv, men som et budskap fra Gud. Det er virkelig et budskap fra Gud, og det fortsetter å påvirke alle som tror. <verse number="14" style="v"/>Kjære søsken, dere har fått lide på samme måten som Guds menigheter i Judea, som lever i fellesskap med Jesus Kristus. Dere har blitt forfulgt av egne landsmenn på samme måten som de i Judea har blitt plaget av sine landsmenn, som er jødene. <verse number="15" style="v"/>Noen av jødene drepte Herren Jesus, akkurat som forfedrene deres drepte profetene som bar fram Guds budskap<note caller="+" style="f"><char style="fr" closed="false">2:15 </char><char style="ft" closed="false">Profetenes budskap finnes skrevet ned i Bibelens første del, den som vi kaller Det gamle testamente.</char></note>. Andre av jødene forfølger også oss. De spør ikke etter Guds vilje, men er fiender av alle. <verse number="16" style="v"/>De forsøker å hindre oss fra å snakke til andre folk for at de kan bli frelst. Nå er imidlertid målet i ferd med å renne over for Gud. De vil en dag bli straffet for syndene sine.</para>
  <para style="p">
    <verse number="17" style="v"/>Kjære søsken, vi har nå en tid vært skilt fra dere, selv om dere stadig er i våre tanker. Derfor har vi gjort alt for å treffe dere igjen, etter som vi så sterkt lengter etter dere. <verse number="18" style="v"/>Vi har forsøkt å reise til dere. Jeg, Paulus, har forsøkt mer enn en gang, men Satan har hindret oss. <verse number="19" style="v"/>Dere er vårt håp og vår glede. Den seierskransen kan vi med stolthet vise fram, når vår Herre Jesus kommer igjen. <verse number="20" style="v"/>Ja, dere er vår stolthet og vår glede.</para>
  <chapter number="3" style="c"/>
  <para style="s1">Paulus lengter etter å treffe menigheten</para>
  <para style="p">
    <verse number="1" style="v"/>Da vi ikke kunne holde ut lenger, besluttet vi å bli igjen i Aten. <verse number="2" style="v"/>Vi ville heller sende vår bror Timoteus, Guds medarbeider, som sprer det glade budskapet om Jesus. Han skulle styrke og oppmuntre dere i troen. <verse number="3" style="v"/>Mist ikke motet i alle vanskelighetene som møter dere. Dere vet alt nå at lidelser inngår i Guds plan for oss. <verse number="4" style="v"/>Mens vi enda var igjen hos dere, fortalte vi at alle kan bli nødt til å lide. Som dere vet, gikk det også slik.</para>
  <para style="p">
    <verse number="5" style="v"/>Jeg orket ikke lenger å holde ut med uvissheten, og sendte derfor Timoteus for å finne ut om troen deres hadde tålt påkjenningene. Jeg var redd at fristeren hadde fått dere til å falle og vårt arbeid hadde vært uten resultat.</para>
  <para style="s1">Timoteus sin gledelige rapport</para>
  <para style="p">
    <verse number="6" style="v"/>Nå har Timoteus nettopp kommet tilbake med de gode nyhetene om at troen og kjærligheten fortsatt er like sterk hos dere. Han fortalte at dere husker besøket vårt med glede. Det gleder oss å høre at dere lengter like mye etter oss som vi lengter etter dere. <verse number="7" style="v"/>Kjære søsken, dere har gjennom den troen dere viser, trøstet oss i våre vanskeligheter og lidelser. <verse number="8" style="v"/>Nå kjenner vi at livet igjen er herlig! Vi vet at dere holder fast ved troen på Herren Jesus.</para>
  <para style="p">
    <verse number="9" style="v"/>Vi kan ikke takke Gud nok for den glede dere har gitt oss! <verse number="10" style="v"/>Dag og natt ber vi med iver til Gud om at vi må få treffe dere igjen. Da kan vi hjelpe dere med det som fortsatt mangler i troen. <verse number="11" style="v"/>Vi ber at vår Gud og Far i himmelen, og vår Herre Jesus, vil la det bli mulig for oss å reise til dere. <verse number="12" style="v"/>Vi ber også at Herren Jesus vil la deres kjærlighet til hverandre og til alle mennesker bli sterk og overstrømmende, slik som vår kjærlighet er til dere. <verse number="13" style="v"/>Ja, vi ber at Herren Jesus vil styrke dere og sette dere fri fra synd og at dere er verdige å stå for vår Gud og Far i himmelen, den dagen vår Herre Jesus kommer med alle som tilhører ham<note caller="+" style="f"><char style="fr" closed="false">3:13 </char><char style="ft" closed="false">”Alle som tilhører ham” viser enten til troende eller engler, eller begge deler.</char></note>.</para>
  <chapter number="4" style="c"/>
  <para style="s1">Lev til ære for Gud</para>
  <para style="p">
    <verse number="1" style="v"/>Kjære søsken, la meg legge til dette: Dere vet hvordan vi lever til Guds ære. Dere har hørt vår undervisning og lever allerede på det måten vi lærer. Vi henstiller til dere for Herren Jesu skyld, at dere mer og mer lever til Guds ære. <verse number="2" style="v"/>De reglene vi ga dere, kommer fra Herren Jesus selv, det vet dere. <verse number="3" style="v"/>Dette er Guds vilje: At dere skal leve fullt og helt for ham. Dere skal holde dere borte fra all seksuell løssluppenhet. <verse number="4" style="v"/>Hver og en må lære seg å beherske sin egen kropp og respektere og ære den.<note caller="+" style="f"><char style="fr" closed="false">4:4 </char><char style="ft" closed="false">På gresk: vite hvordan han skal behandle sitt eget kar. En annen tolkning: Hver og en skal skaffa sin egen kone og respektere og ære henne.</char></note> <verse number="5" style="v"/>Ikke lev i begjær og lidelser på samme måten som dem som ikke kjenner Gud.</para>
  <para style="p">
    <verse number="6" style="v"/>Pass på at dere ikke bedrar eller utnytter andre troende på det seksuelle området. Herren Jesus straffer slike overgrep. Det har vi allerede klart og tydelig snakket med dere om. <verse number="7" style="v"/>Gud har ikke innbudt oss til å leve i seksuell umoral, men til å leve fullt og helt for ham. <verse number="8" style="v"/>Den som nekter å leve i tråd med disse reglene, er ikke bare ulydig mot mennesker, men mot Gud som gir dere sin Hellige Ånd.</para>
  <para style="p">
    <verse number="9" style="v"/>Når det gjelder å elske hverandre som medlemmer av Guds folk, trenger jeg ikke å skrive til dere. Gud selv har lært dere å elske hverandre. <verse number="10" style="v"/>Deres kjærlighet til alle de troende i hele Makedonia har allerede vokst seg sterk. Til tross for det, kjære søsken, ber vi dere å elske dem enda mer. <verse number="11" style="v"/>Sett deres ære i å leve et stillferdig liv, forsørge dere selv og skjøtt arbeidet deres, slik vi tidligere har undervist dere. <verse number="12" style="v"/>Da vil dere bli respektert av folk utenfor menigheten og blir ikke avhengige av noen.</para>
  <para style="s1">Vi skal stå opp fra de døde</para>
  <para style="p">
    <verse number="13" style="v"/>Kjære søsken, vi vil også at dere skal vite hvordan det går med dem som dør. Innsikten i dette gjør at dere ikke skal bli lammet av den samme sorgen som rammer dem som ikke har noe håp. <verse number="14" style="v"/>Vi tror at Jesus har vært død og stått opp igjen. Derfor kan vi være sikre på at Gud også vil føre alle troende som har vært døde, til seg. De vil bli ført til Gud sammen med Jesus når han kommer igjen.</para>
  <para style="p">
    <verse number="15" style="v"/>Vi vil fortelle dere det som Herren Jesus selv har lært oss: Vi som fortsatt lever når Herren kommer igjen, skal ikke møte ham før de døde. <verse number="16" style="v"/>Nei, Herren selv skal komme igjen fra Gud i himmelen. Fanfaren skal gjalle, stemmen til overengelen og lyden fra Guds trompet skal bli hørt over jorden. Da skal alle de som døde mens de trofast fulgte Kristus, først stå opp fra døden. <verse number="17" style="v"/>Etter det skal vi, som fortsatt lever og finnes igjen på jorden, bli ført bort i skyene sammen med dem for å møte Herren i luften. For alltid skal vi da være med ham. <verse number="18" style="v"/>Trøst og oppmuntre hverandre med disse ordene.</para>
  <chapter number="5" style="c"/>
  <para style="s1">Vær beredt når Jesus kommer igjen</para>
  <para style="p">
    <verse number="1" style="v"/>Når skal alt dette skje? Ja, om det trenger vi ikke å skrive til dere, kjære søsken. <verse number="2" style="v"/>Dere vet godt at Herren Jesus kommer igjen like uventet som en tyv om natten. <verse number="3" style="v"/>Mens folk sier: ”Alt er trygt og sikkert”, blir de rammet av undergangen. Det kommer like plutselig som når veene setter inn hos en kvinne som skal føde barn. Ingen vil slippe unna.</para>
  <para style="p">
    <verse number="4" style="v"/>Men dere, kjære søsken, lever ikke i åndelig mørke når det gjelder disse spørsmålene. Derfor skal ikke denne dagen overraske dere som en innbruddstyv. <verse number="5" style="v"/>Dere lever alle i lyset. Vi som tror, tilhører ikke mørket eller natten. <verse number="6" style="v"/>Derfor må vi ikke sove som andre, men holde oss våkne og edru. <verse number="7" style="v"/>Det er om natten vi sover, og om natten folk drikker seg beruset. <verse number="8" style="v"/>Vi som lever i lyset, må være edru og tenke klart. Vi må beskytte våre hjerter med skjold av tro og kjærlighet og bruke håpet om frelse som en hjelm på våre hoder.</para>
  <para style="p">
    <verse number="9" style="v"/>Gud har ikke bestemt at vi en dag skal bli rammet av dommen, men at vi skal bli frelst ved vår Herre Jesus Kristus. <verse number="10" style="v"/>Han døde for oss, for at vi for alltid skal leve med ham, enten vi lever eller er døde når han kommer tilbake. <verse number="11" style="v"/>Derfor skal dere oppmuntre og styrke troen hos hverandre, slik som dere allerede gjør.</para>
  <para style="s1">Råd og påminnelser</para>
  <para style="p">
    <verse number="12" style="v"/>Vi henstiller til dere, kjære søsken, å sette pris på forstanderne hos dere. De som arbeider hardt iblant dere med å undervise og gi råd. <verse number="13" style="v"/>Tenk godt om dem og vis mye kjærlighet. På grunn av det arbeid de gjør, skal de settes høyt. Pass på å leve i fred med hverandre.</para>
  <para style="p">
    <verse number="14" style="v"/>Kjære søsken, vis til rette dem som er late og ikke skikker seg vel. Oppmuntre dem som har sjenert og tilbakeholdne. Ta hånd om de svake, og ha tålmodighet med alle. <verse number="15" style="v"/>Pass på at ingen hevner seg mot noen, men forsøk alltid å gjøre godt mot hverandre, ja, mot alle mennesker. <verse number="16" style="v"/>Vær alltid glade. <verse number="17" style="v"/>Be regelmessig. <verse number="18" style="v"/>Takk Gud uansett hva som skjer, for det vil Gud at dere som tror på Jesus Kristus, skal gjøre. <verse number="19" style="v"/>La Guds Ånd få virke fritt iblant dere. <verse number="20-21" style="v"/>Overse ikke noe budskap som blir framført, men test ut om det kommer fra Gud eller ikke. Ta imot det som er godt og ekte. <verse number="22" style="v"/>Hold dere borte fra alt som er ondt og falskt.</para>
  <para style="s1">Et siste ønske</para>
  <para style="p">
    <verse number="23" style="v"/>Vi ber at Gud, han som gir fred, skal hjelpe dere til å leve fullt og helt for ham. At han skal bevare dere slik at dere til Ånd, sjel og kropp er uten skyld den dagen vår Herre Jesus Kristus kommer igjen. <verse number="24" style="v"/>Gud, som har innbudt dere å tilhøre ham, holder sitt ord. Derfor vil han også gjøre alt dette.</para>
  <para style="p">
    <verse number="25" style="v"/>Kjære søsken, be for oss. <verse number="26" style="v"/>Gi alle de troende et velkomstkyss.<note caller="+" style="f"><char style="fr" closed="false">5:26 </char><char style="ft" closed="false">På gresk: Hils brødrene med en hellig kyss. Det var et ritual som inngikk i menighetens gudstjenester. De hilste hverandre med et kyss, mennene for seg og kvinnene for seg.</char></note> <verse number="27" style="v"/>Lov meg innfor Herren Jesus å lese opp dette brevet for alle de troende.</para>
  <para style="p">
    <verse number="28" style="v"/>Med ønske om at vår Herre Jesu Kristi godhet og kjærlighet skal være med dere alle.</para>
</usx>
