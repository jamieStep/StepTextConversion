<?xml version="1.0" encoding="UTF-8"?>
<usx version="2.6">
  <book code="GAL" style="id">- En Levende Bok: Det Nye Testamentet</book>
  <para style="rem">Copyright © 1978, 1988, 2005 by Biblica, Inc.</para>
  <para style="h">GALATERNE</para>
  <para style="toc1">Paulus’ brev til galaterne</para>
  <para style="toc2">Galaterne</para>
  <para style="toc3">Gal</para>
  <para style="mt1">Paulus’ brev til galaterne</para>
  <chapter number="1" style="c"/>
  <para style="s1">Hilsen</para>
  <para style="p">
    <verse number="1" style="v"/>Hilsen fra Paulus, en utsending<note caller="+" style="f"><char style="fr" closed="false">1:1 </char><char style="ft" closed="false">Kalles også apostel.</char></note> som ikke har fått oppdraget sitt av noe menneske, eller gjennom menneskelige ordninger. Nei, jeg har blitt sendt ut av Jesus Kristus<note caller="+" style="f"><char style="fr" closed="false">1:1 </char><char style="ft" closed="false">”Kristus” betyr ”den salvede” på gresk. Blant Israels folk ble konger, prester og profeter salvet med olje før de begynte oppgaven sin. Gud hadde ved profetene lovet å sende en salvet konge som skulle herske over alle folk. Det hebraisk ordet ”Messias” betyr også ”den salvede”.</char></note> selv og av Gud, vår Far som reiste ham opp fra de døde.</para>
  <para style="p">
    <verse number="2" style="v"/>Jeg og alle troende på dette stedet hilser til menighetene i provinsen Galatia.</para>
  <para style="p">
    <verse number="3" style="v"/>Jeg ber at Gud, vår Far, og Herren Jesus Kristus vil vise dere godhet og fylle dere med fred. <verse number="4" style="v"/>Kristus døde for å ta straffen for syndene våre og frelse oss fra denne onde verden, akkurat som Gud vår Far hadde planlagt. <verse number="5" style="v"/>Æren tilhører Gud i all evighet. Ja, det er sant!<note caller="+" style="f"><char style="fr" closed="false">1:5 </char><char style="ft" closed="false">I grunnteksten: Amen!</char></note></para>
  <para style="s1">Galaterne har gått bort fra det sanne budskapet</para>
  <para style="p">
    <verse number="6" style="v"/>Jeg er forbauset over at dere så snart vender dere bort fra Gud, han som i sin godhet har innbudt dere til å få evig liv gjennom det Kristus gjorde. Dere har begynt å tro på et annet budskap om frelse. <verse number="7" style="v"/>Det til tross for at det slett ikke finnes noe annet budskap som kan frelse dere. Nei, det er bare noen som vil skape forvirring blant dere ved å forvrenge sannheten om Kristus.</para>
  <para style="p">
    <verse number="8" style="v"/>Dersom noen forsøker få dere til å tro på et annet budskap enn det vi har fortalt dere, da ber jeg om at han må bli rammet av Guds dom. Det mener jeg selv om det skulle ramme meg selv eller til og med en engel fra himmelen som kom med det nye budskapet. <verse number="9" style="v"/>Ja, jeg gjentar det jeg også før har sagt: Dersom noen forsøker få dere til å tro på et annet budskap enn det dere allerede har tatt imot, da vil han bli rammet av Guds dom.</para>
  <para style="p">
    <verse number="10" style="v"/>Som dere forstår, jeg sier ikke dette for å holde meg inne med mennesker, men for å bli anerkjent av Gud. Jeg bryr meg ikke om hva menneskene tenker, for dersom jeg fortsatt forsøkte å holde meg inne med mennesker, ville jeg ikke kunne tjene Kristus.</para>
  <para style="s1">Paulus sitt budskap kommer fra Jesus</para>
  <para style="p">
    <verse number="11" style="v"/>Kjære søsken<note caller="+" style="f"><char style="fr" closed="false">1:11 </char><char style="ft" closed="false">På gresk: brødre. Samme tolkning blir brukt gjennom hele brevet.</char></note>, jeg forsikrer dere at det glade budskapet om Jesus som jeg sprer, ikke er en lære som menneskene har tenkt ut. <verse number="12" style="v"/>Jeg har heller ikke fått budskapet gjennom noen menneskelige ordninger, men det er Jesus Kristus selv som åpenbarte det for meg. Ingen andre har undervist meg.</para>
  <para style="p">
    <verse number="13" style="v"/>Dere vet jo hvordan jeg var før, da jeg var en overbevist tilhengere av den jødiske religionen. Jeg forfulgte alle som tilhørte Guds menighet og gjorde alt for å utrydde de som trodde. <verse number="14" style="v"/>Jeg var en av de mest fanatiske jødene på min egen alder og var ekstremt nøye med å følge alle de tradisjonene vi arvet fra forfedrene.</para>
  <para style="p">
    <verse number="15" style="v"/>Men noe skjedde! Allerede før jeg ble født, hadde Gud bestemt at jeg skulle tjene ham, og han ga meg den forretten å bli hans utsending da tiden kom. <verse number="16" style="v"/>En dag lot han sin sønn Jesus vise seg for meg, for at jeg skulle spre budskapet om ham til folk som ikke er jøder. Da dette skjedde, oppsøkte jeg ikke noe menneske for å spørre meg til råds. <verse number="17" style="v"/>Jeg reiste ikke til Jerusalem for å lete opp dem som før hadde blitt utsett til å være utsending for Jesus<note caller="+" style="f"><char style="fr" closed="false">1:17 </char><char style="ft" closed="false">Blir også kalt apostler.</char></note>. Nei, jeg ga meg av sted til Arabia<note caller="+" style="f"><char style="fr" closed="false">1:17 </char><char style="ft" closed="false">Nabateernes land sør om Damaskus og øst om elven Jordan.</char></note> og vendte seinere tilbake til byen Damaskus.<note caller="+" style="f"><char style="fr" closed="false">1:17 </char><char style="ft" closed="false">Paulus gikk kanskje ut i ødemarken for å meditere, og vendte siden tilbake til byen der han hadde begynt å tro på Kristus.</char></note> <verse number="18" style="v"/>Det drøyde hele tre år før jeg reiste til Jerusalem for å besøke Peter<note caller="+" style="f"><char style="fr" closed="false">1:18 </char><char style="ft" closed="false">I grunnteksten: Kefas. Det er arameisk og betyr ”fjellet”. Peter er gresk og betyr samme sak. Vi bruker Peter gjennom hele brevet.</char></note>. Da stanset jeg to uker hos ham. <verse number="19" style="v"/>Den eneste av utsendingene jeg møtte, i tillegg til Peter, var Jakob, som var Herren Jesus sin egen bror. <verse number="20" style="v"/>Det jeg skriver her er sant. Gud selv kan vitne om at jeg ikke lyver for dere. <verse number="21" style="v"/>Etter besøket i Jerusalem fortsatte jeg nordover til provinsene Syria og Kilikia. <verse number="22" style="v"/>Jeg møtte aldri de andre troende i Judea. <verse number="23" style="v"/>Det eneste de hadde hørt, var et rykte som sa: ”han som før forfulgte oss, sprer nå selv budskapet om Jesus og overbeviser andre om den tro han ville utrydde.” <verse number="24" style="v"/>De hyllet Gud for min skyld.</para>
  <chapter number="2" style="c"/>
  <para style="s1">Paulus møter lederne i menighetene i Jerusalem</para>
  <para style="p">
    <verse number="1" style="v"/>Etter 14 år kom jeg tilbake til Jerusalem sammen med Barnabas. Titus var også med oss. <verse number="2" style="v"/>Den gangen reiste jeg dit fordi Gud hadde vist meg at jeg skulle gjøre det. Ved en spesiell anledning møtte jeg lederne i menigheten og fortalte om innholdet i det glade budskap jeg sprer til folk som ikke er jøder. Jeg ville at de skulle anerkjenne undervisningen min, slik at jeg ikke hadde arbeidet, eller fortsatte å arbeide forgjeves blant andre folk. <verse number="3" style="v"/>De aksepterte undervisningen min. De krevde ikke en gang at min reisekamerat Titus, som ikke er jøde, skulle bli omskåret.</para>
  <para style="p">
    <verse number="4" style="v"/>Spørsmålet om omskjærelse av personer som ikke er jøder, var en av de sakene vi diskuterte. Noen falske troende hadde nemlig lurt seg inn blant oss for å spionere på den friheten vi har i Jesus Kristus. Disse personene ville gjøre oss til slaver under jødiske regler og lover. <verse number="5" style="v"/>Ikke et øyeblikk ga vi etter og bøyde oss for kravene deres. For vi ville at alle som ikke er jøder, også i framtiden skulle få høre et uforandret budskap om Jesus.</para>
  <para style="p">
    <verse number="6" style="v"/>Lederne for menigheten i Jerusalem aksepterte altså undervisningen min. At disse lederne før hadde vært Jesu nærmeste disipler, teller ikke i denne sammenhengen, for i Guds øyne er alle like. Disse mennene, som nå har så høy anseelse blant de troende, ville altså ikke legge noe til i undervisningen min. <verse number="7" style="v"/>Tvert imot innså de at jeg hadde fått oppdraget med å spre det glade budskapet om Jesus til folk som ikke er jøder, mens Peter hadde fått oppdraget å arbeide blant jødene. <verse number="8" style="v"/>Den samme Gud som hadde gitt Peter kraft til å være utsending blant jødene, hadde gitt meg kraft til å arbeide blant folk som ikke er jøder. <verse number="9" style="v"/>Når da de fremste lederne i menigheten, Jakob, Peter og Johannes, forsto hvilket oppdrag Gud i sin godhet hadde gitt meg, rakte de meg og Barnabas hånden som et tegn på vårt samarbeid. Vi skulle fortsette å arbeide blant folk som ikke er jøder, mens de selv skulle arbeide blant jødene. <verse number="10" style="v"/>Det eneste de ba oss om, var at vi skulle hjelpe de fattige blant de troende i Jerusalem, og det har jeg virkelig forsøkt å gjøre.</para>
  <para style="s1">Paulus og Peter blir uenige</para>
  <para style="p">
    <verse number="11" style="v"/>Da Peter kom til Antiokia, ble jeg nødt til åpent å anklage ham, etter som han handlet helt galt. <verse number="12" style="v"/>Før han kom til oss, brukte han å spise sammen med de troende som ikke var jøder, men etter at andre troende kom hit fra Jakob og menigheten i Jerusalem, våget han ikke lenger å spise sammen med dem som ikke var jøder. Han var redd for å bli uvenn med de representantene som forlangte at alle troende menn som ikke var jøder, måtte bli omskåret. <verse number="13" style="v"/>De andre troende jødene oppførte seg på samme feige måten. Til og med Barnabas ble dratt med i dette.</para>
  <para style="p">
    <verse number="14" style="v"/>Da jeg så at de handlet stikk i strid med det sanne budskapet om Jesus, sa jeg til Peter mens alle de troende hørte på: ”Du er født jøde, men har nå lenge fulgt skikker som ikke er jødiske i stedet for de jødiske tradisjonene. Hvorfor vil du plutselig nå tvinge dem som ikke er jøder, til å følge jødiske tradisjoner igjen?</para>
  <para style="p">
    <verse number="15" style="v"/>Du og jeg ble født som jøder. Vi er ikke noen ’syndere’ som ikke kjenner til Moseloven<note caller="+" style="f"><char style="fr" closed="false">2:15 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note>. <verse number="16" style="v"/>Men vi innså at alle blir skyldfri innfor Gud ved å tro på Jesus Kristus, og ikke gjennom det å være lydige mot loven. Derfor begynte vi selv å tro på Kristus, slik at vi kunne bli skyldfri innfor Gud ved troen på Kristus og ikke på grunn av at vi var lydige mot loven. Ingen kan noen gang bli skyldfri innfor Gud gjennom det å være lydige mot loven.</para>
  <para style="p">
    <verse number="17" style="v"/>Vi som ville bli skyldfri innfor Gud gjennom troen på Kristus, ble altså i jødene sine øyne lik disse ’synderne’ som ikke kjenner til Moseloven. Men betyr det at Kristus har fått oss til å synde? Nei, naturligvis ikke! <verse number="18" style="v"/>Om jeg derimot bygger opp det jeg har revet ned, og enda en gang forsøker å bli skyldfri gjennom å være lydig mot loven, da blir jeg en virkelig synder. <verse number="19" style="v"/>Det er jo loven som får meg til å synde, og derfor har jeg forlatt loven, etter som den likevel ikke kunne frelse meg. Ja, jeg døde bort fra loven for å leve for Gud, da jeg lot mitt gamle ego bli spikret fast på korset sammen med Kristus. <verse number="20" style="v"/>Nå lever jeg selv om mitt gamle ego er avgått ved døden, for Kristus lever i meg. Så lenge jeg lever her på jorden, lever jeg altså gjennom troen på Guds sønn, han som elsket meg og ga livet sitt for å ta straffen for syndene mine på seg. <verse number="21" style="v"/>Jeg tilhører ikke dem som sier at den nåden Gud viste oss, var uten mening. Om vi kunne lykkes med å være lydige mot hele Moseloven, og gjennom det blitt skyldfri innfor Gud, da trengte ikke Kristus ha gått i døden for oss.”</para>
  <chapter number="3" style="c"/>
  <para style="s1">Skyldfri gjennom troen</para>
  <para style="p">
    <verse number="1" style="v"/>Hvor dumme går det an å bli, dere galatere! Hvem er det som har forhekset dere på denne måten? Jeg har nøye undervist dere om hvorfor Jesus Kristus måtte dø på korset. <verse number="2" style="v"/>La meg stille et enkelt spørsmål til dere: Var det fordi dere hadde lykkes med å holde hele Moseloven<note caller="+" style="f"><char style="fr" closed="false">3:2 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note> at dere fikk ta imot Guds Ånd, eller var det fordi dere trodde på budskapet dere hørte? <verse number="3" style="v"/>Har dere helt mistet forstanden? Guds Ånd ga dere det nye livet som en gave, hvorfor vil dere da forsøke å vinne det gjennom menneskelige anstrengelser? <verse number="4" style="v"/>Dere som har måtte lide så mye for troen. Det har vel ikke vært til ingen nytte? Vil dere virkelig kaste vrak på alt sammen? <verse number="5" style="v"/>Jeg spør igjen: Når Gud gir dere sin Ånd og utfører mirakler hos dere, er det på grunn av at dere har lykkes med å holde hele Moseloven eller er det fordi dere tror budskapet dere har fått høre?</para>
  <para style="p">
    <verse number="6" style="v"/>Tenk på hvordan det var med Abraham: ”Han trodde på Gud, og derfor ble han regnet som skyldfri innfor ham.”<note caller="+" style="f"><char style="fr" closed="false">3:6 </char><char style="ft" closed="false">Se <char style="xt"><ref loc="GEN 15:6">Første Mosebok 15:6</ref></char>.</char></note> <verse number="7" style="v"/>Dere må forstå, at det er de som tror som er ekte barn av Abraham. <verse number="8" style="v"/>Gud har hele tiden forutsagt i Skriften<note caller="+" style="f"><char style="fr" closed="false">3:8 </char><char style="ft" closed="false">”Skriften” for jødene er Bibelens første del, den som vi kaller Det gamle testamente.</char></note> at han en dag ville gjøre alle folk skyldfri innfor ham gjennom troen. Han lot Abraham få innsikt i disse glade nyhetene allerede i forveien. Han sa: ”Gjennom deg skal alle verdens folk få del i mine goder.”<note caller="+" style="f"><char style="fr" closed="false">3:8 </char><char style="ft" closed="false">Se <char style="xt"><ref loc="GEN 12:3">Første Mosebok 12:3</ref></char>.</char></note> <verse number="9" style="v"/>Derfor får alle som tror på Kristus, del i Guds godhet, akkurat som Abraham fikk del i hans godhet da han trodde.</para>
  <para style="p">
    <verse number="10" style="v"/>De som stoler på at de blir skyldfri innfor Gud gjennom å forsøke å holde hele Moseloven, de vil bli rammet av Guds dom. Det står i Skriften: ”Den som ikke holder alle budene som er skrevet i Guds lov, vil bli rammet av Guds dom.”<note caller="+" style="f"><char style="fr" closed="false">3:10 </char><char style="ft" closed="false">Se <char style="xt"><ref loc="DEU 27:26">Femte Mosebok 27:26</ref></char>.</char></note> <verse number="11" style="v"/>At ingen mennesker kan bli skyldfri innfor Gud gjennom å holde loven er helt innlysende etter som det står i Skriften: ”Den som tror, han blir skyldfri for Gud og får leve.”<note caller="+" style="f"><char style="fr" closed="false">3:11 </char><char style="ft" closed="false">Se <char style="xt"><ref loc="HAB 2:4">Habakkuk 2:4</ref></char>.</char></note> <verse number="12" style="v"/>Loven bygger ikke på tro, men på at alle budene blir holdt. Det står i Skriften: ”Hver den som holder alle budene, skal få liv gjennom loven.”<note caller="+" style="f"><char style="fr" closed="false">3:12 </char><char style="ft" closed="false">Se <char style="xt"><ref loc="LEV 18:5">Tredje Mosebok 18:5</ref></char>.</char></note> <verse number="13" style="v"/>Kristus har kjøpt oss fri fra den dommen som rammer alle som ikke holder hele loven. Det gjorde han ved selv å ta straffen vår på seg. Da han døde på korset, ble han rammet av Guds dom. Det står i Skriften: ”Den som er hengt opp på et kors, er rammet av Guds dom.”<note caller="+" style="f"><char style="fr" closed="false">3:13 </char><char style="ft" closed="false">Se <char style="xt"><ref loc="DEU 21:23">Femte Mosebok 21:23</ref></char></char></note> <verse number="14" style="v"/>Gjennom det som Jesus Kristus gjorde for oss, vil alle folk få del i det gode som Gud har lovet Abraham. Når vi derfor tror på Kristus, får vi del i Guds Ånd, akkurat som Gud lovet for lenge siden.</para>
  <para style="s1">Guds løfte er viktigere enn Moseloven</para>
  <para style="p">
    <verse number="15" style="v"/>Kjære søsken, la meg forsøke å forklare med et bilde fra dagliglivet: Dersom et menneske skriver sitt testamente, da kan ingen etterpå endre det eller legge noe til etter at testamentet er gyldig.</para>
  <para style="p">
    <verse number="16" style="v"/>På samme måten er det med det løfte Gud ga Abraham og hans avkom.<note caller="+" style="f"><char style="fr" closed="false">3:16 </char><char style="ft" closed="false">Se <char style="xt"><ref loc="GEN 12:7">Første Mosebok 12:7</ref></char>.</char></note> Legg merke til at det ikke står flertall, ”hans etterkommere”, som det ville ha gjort dersom det gjaldt mange. Nei, det står entall, ”hans avkom”, som siktet til en enkelt<note caller="+" style="f"><char style="fr" closed="false">3:16 </char><char style="ft" closed="false">På hebraisk dere ordet ”avkom” singularis, akkurat som på norsk. Paulus utnyttet ordets grammatiske form for å bevise at Guds løfte gjaldt Kristus.</char></note> person, og det var Kristus. <verse number="17" style="v"/>Det jeg vil si, er dette: Guds testamente, det løfte han ga Abraham, kan ikke bli endret eller erklært ugyldig av Moseloven<note caller="+" style="f"><char style="fr" closed="false">3:17 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note> som han ga til Israels folk 430 år seinere. <verse number="18" style="v"/>Dersom de kunne få del i den arven Gud lovet Abraham gjennom å være lydig mot hele Moseloven, da ville det jo ikke lenger være på grunn av det løftet de fikk i arven. Men nå har Gud bestemt at arven fra Abraham skulle være en fri gave, som de får på grunn av Guds løfte.</para>
  <para style="p">
    <verse number="19-20" style="v"/>Hvilken nytte har vi av Moseloven? Jo, den var et tillegg som skulle vise menneskene at de ikke følger Guds vilje. Loven skulle gjelde til Kristus kom, han som var ”avkom” og hadde fått Guds løfte. Det var også en annen forskjell mellom loven og løftet. Moseloven var en pakt som ble inngått mellom Gud og hele Israels folk. Derfor trengtes det en mellommann. Moses fikk ta imot loven fra engler og ga den videre til folket. Da Gud ga løftet sitt til Abraham, gjorde han det direkte.</para>
  <para style="p">
    <verse number="21-22" style="v"/>Finnes det da en konflikt mellom Guds lov og Guds løfter? Nei, naturligvis ikke! Dersom vi kunne ha fått evig liv gjennom det å følge Moseloven, da hadde den virkelig vært veien til å bli skyldfri innfor Gud. Men Gud har erklært i Skriften at vi mennesker er fanger under synden. Derfor finnes det bare en måte å få del i den arven som Gud har lovet oss, og det er ved å tro på Jesus Kristus.</para>
  <para style="p">
    <verse number="23" style="v"/>Inntil vi fikk muligheten til å tro, disiplinerte Moseloven oss og holdt oss i et autoritært grep. Ja, den styrte oss helt til den dagen vi begynte å tro på Kristus. <verse number="24" style="v"/>Eller for å si det på en annen måte: Moseloven tok hånd om oss og veiledet oss inntil Kristus kom, og vi da kunne bli skyldfri innfor Gud ved troen på ham. <verse number="25" style="v"/>Da vi nå har fått muligheten til å tro på Kristus, behøver vi ikke lenger loven som holder sitt grep om oss.</para>
  <para style="p">
    <verse number="26" style="v"/>Alle dere som tror på Jesus Kristus og lever i fellesskap med ham, er Guds barn. <verse number="27" style="v"/>Dersom dere er døpt til fellesskap med Kristus, har dere blitt lik Kristus. <verse number="28" style="v"/>Derfor spiller det ikke lenger noen rolle om dere er jøder eller ikke er jøder, om dere er slaver eller frie, om dere er menn eller kvinner. Alle som lever i fellesskap med Jesus Kristus, er likeverdige for ham. <verse number="29" style="v"/>Dersom dere tilhører Kristus, er dere også etterkommere av Abraham og får arve alt det gode som Gud lovet ham.</para>
  <chapter number="4" style="c"/>
  <para style="s1">Guds barn ved troen</para>
  <para style="p">
    <verse number="1" style="v"/>La meg gjennom et nytt bilde forklare dette: Dersom sønnen skal arve sin fars formue den dagen han blir myndig, da er det ingen forskjell mellom ham og en slave fram til dagen da sønnen er myndig. Slik er det til tross for at han egentlig eier alt. <verse number="2" style="v"/>Sønnen må rette seg etter sin formynder og forvalter, helt til han har oppnådd den alderen faren hans hadde bestemt.</para>
  <para style="p">
    <verse number="3" style="v"/>Slik var det også for oss før Kristus kom. Vi var slaver under denne verdens onde makter. <verse number="4" style="v"/>Men da tiden kom som Gud hadde bestemt, sendte han sin sønn. Han ble født av en kvinne og var selv nødt til å være lydig mot Moseloven<note caller="+" style="f"><char style="fr" closed="false">4:4 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note>. <verse number="5" style="v"/>Sønnen kom for å kjøpe oss fri fra vårt slaveri under Moseloven, slik at vi kunne bli Guds egne barn. <verse number="6" style="v"/>Etter som vi som tror er Guds barn, har han gitt oss sin sønns Ånd, som roper i oss til Gud: ”Far<note caller="+" style="f"><char style="fr" closed="false">4:6 </char><char style="ft" closed="false">Grunnteksten har ordet ”abba”, som betyr ”far” på morsmålet til Jesus, arameisk.</char></note>, min Far i himmelen”. <verse number="7" style="v"/>Den som har Guds Ånd, er altså ikke lenger slave, men Guds barn. Som Guds barn skal vi også få arve alt det gode som finnes hos ham.</para>
  <para style="s1">Vend ikke tilbake til slaveriet</para>
  <para style="p">
    <verse number="8" style="v"/>Før dere galatere kjente Gud, var dere slaver under makter som dere trodde var guder. <verse number="9" style="v"/>Hvordan kan dere da, etter at dere har lært Gud å kjenne, eller rettere sagt, etter at Gud har lært dere å kjenne, på nytt vende tilbake og bli slaver under denne verdens svake og ynkelige makter? <verse number="10" style="v"/>Dere forsøker å tilfredsstille Gud gjennom det å følge en mengde regler om forskjellige dager, måneder, høytider og år. <verse number="11" style="v"/>Jeg er urolig for dere. Har mitt arbeid blant dere vært bortkastet? <verse number="12" style="v"/>Jeg henstiller til dere, kjære søsken, å leve i samme frihet som jeg gjør. Jeg har jo blitt som dere som ikke er jøder, fri fra Moseloven<note caller="+" style="f"><char style="fr" closed="false">4:12 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note>.</para>
  <para style="p">Husk på hvordan det var da jeg først kom til dere. Da behandlet dere meg aldri dårlig. <verse number="13" style="v"/>Dere vet at det var på grunn av sykdom jeg første gangen kom til byen deres og fikk fortelle det glade budskapet om Jesus. <verse number="14" style="v"/>Til tross for at min fysiske svakhet kunne ha fristet dere til å se ned på meg, hånte dere meg ikke eller støtte meg bort. Nei, dere hilste meg velkommen som om jeg hadde vært en engel fra Gud, eller til og med Jesus Kristus selv. <verse number="15" style="v"/>Dere var så lykkelige og glade. Hvor er gleden deres nå? Jeg vet at dere på den tiden ville ha gjort hva som helst for meg. Dere ville ha revet ut øynene deres og gitt meg om det hadde vært mulig. <verse number="16" style="v"/>Men nå virker det som om jeg har blitt en fiende, etter som jeg sier dere sannheten!</para>
  <para style="p">
    <verse number="17" style="v"/>Disse personene som sprer falske budskap, gjør det ikke for at dere skal ha det godt. De forsøker bare å få dere bort fra meg, slik at dere skal bli deres tilhengere i stedet. <verse number="18" style="v"/>Visst nok er hengivenhet vel og bra, bare den gjelder en god sak, slik som å være hengivne til det gode budskapet også når jeg ikke er hos dere. <verse number="19" style="v"/>Hør, mine kjære barn, det ser ut som om jeg enda en gang må gå gjennom den smertefulle prosessen med å føde dere fram til et liv sammen med Kristus. <verse number="20" style="v"/>Jeg skulle ønske at jeg var hos dere nå, slik at jeg kunne tale på en måte som nådde inn i hjertene deres. Jeg vet virkelig ikke hva jeg skal gjøre med dere.</para>
  <para style="s1">Abrahams to barn</para>
  <para style="p">
    <verse number="21" style="v"/>Lytt til meg, dere som vil være lydige mot Moseloven$1<note caller="+" style="f"><char style="fr" closed="false">4:21 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note>. Vet dere egentlig hva Moses har skrevet? <verse number="22" style="v"/>Det står at Abraham hadde to sønner, den ene fikk han med sin slavekvinne Hagar og den andre med kona si Sara, som var en fri kvinne.<note caller="+" style="f"><char style="fr" closed="false">4:22 </char><char style="ft" closed="false">Se <char style="xt"><ref loc="GEN 16:1-4">Første Mosebok 16:1-4</ref> og <ref loc="GEN 21:1-3">21:1-3</ref></char>.</char></note> <verse number="23" style="v"/>Slavekvinnen sin første sønn ble født i tråd med naturens lover, men den frie kvinnen sin første sønn ble født som et resultat av Guds løfte.</para>
  <para style="p">
    <verse number="24" style="v"/>Fortellingen om disse to kvinnene har en dypere mening. De representerer to forskjellige pakter som Gud har inngått med menneskene. Den første pakten er den som ble inngått på fjellet Sinai, der Gud ga Israels folk loven. Den er representert ved slavekvinnen Hagar. Alle som blir født i den pakten, blir slaver. <verse number="25" style="v"/>Dette fjellet, Sinai i Arabia, er et symbol for det nåværende Jerusalem, sentrum og hovedstad for alle jøder som lever i slaveri under Moseloven. <verse number="26" style="v"/>Men Sara, den frie kvinnen, representerer den andre pakten. Hun er et symbol for det nye Jerusalem, det som finnes i himmelen. Alle vi som tilhører Kristus, lever i frihet og har Sara til mor, hun som før ikke kunne få barn. <verse number="27" style="v"/>Det er derfor det står i Skriften<note caller="+" style="f"><char style="fr" closed="false">4:27 </char><char style="ft" closed="false">”Skriften” for jødene er Bibelens første del, den som vi kaller Det gamle testamente.</char></note>:</para>
  <para style="q1">”Vær glad, du kvinne som ikke kan få barn.</para>
  <para style="q2">Juble av glede, du som aldri har kjent noen veer og født fram noe barn.</para>
  <para style="q1">Den ensomme kvinnen får mange barn, flere enn den kvinnen som har mann.”<note caller="+" style="f"><char style="fr" closed="false">4:27 </char><char style="ft" closed="false">Se <char style="xt"><ref loc="ISA 54:1">Jesaja 54:1</ref></char>.</char></note></para>
  <para style="p">
    <verse number="28" style="v"/>Dere, kjære søsken, er altså de barna som Gud lovet Abraham, akkurat slik Isak var det. <verse number="29" style="v"/>Derfor blir vi forfulgt i dag, på samme måten som Isak ble: Han var født på en overnaturlig måte og ble forfulgt av slavekvinnens første sønn. Vi er født av Guds Ånd og blir forfulgt av dem som er slaver under Moseloven. <verse number="30" style="v"/>Finnes det da noen løsning i Skriften på dette problemet? Jo, det står: ”Driv bort slavekvinnen og sønnen hennes, for slavekvinnen sin første sønn skal ikke få dele arven sammen med den frie kvinnens første sønn.”<note caller="+" style="f"><char style="fr" closed="false">4:30 </char><char style="ft" closed="false">Se <char style="xt"><ref loc="GEN 21:10">Første Mosebok 21:10</ref></char>.</char></note> <verse number="31" style="v"/>Altså, mine kjære søsken, vi er ikke født til å leve i slaveri, men til å leve i frihet.</para>
  <chapter number="5" style="c"/>
  <para style="s1">Mist ikke den frihet Kristus har gitt dere</para>
  <para style="p">
    <verse number="1" style="v"/>Kristus har satt oss fri fra vårt slaveri, slik at vi for all framtid kan leve i friheten. Hold derfor fast ved troen, og la ingen tvinge dere til å bli slaver under Moseloven<note caller="+" style="f"><char style="fr" closed="false">5:1 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note>. <verse number="2" style="v"/>Lytt på meg, Paulus, for jeg vet hva jeg snakker om: Dersom dere troende menn lar dere omskjære for å bli skyldfri innfor Gud, da har dere ingen nytte av at Kristus døde for å ta straffen deres på seg. <verse number="3" style="v"/>Ja, jeg sier det en gang til: Den av dere som forsøker å bli skyldfri innfor Gud ved å la seg omskjære og bli som jødene, han må også være lydig mot alle de andre budene i Moseloven. <verse number="4" style="v"/>Men om dere vil bli skyldfri innfor Gud ved å være lydig mot Moseloven, da har dere ikke lenger noe fellesskap med Kristus. Dere har takket nei til det tilbudet om tilgivelse som Gud i sin godhet ga dere. <verse number="5" style="v"/>Hans Ånd har jo gitt oss det sikre håpet at vi en dag skal stå skyldfri innfor Gud ved troen på Kristus. <verse number="6" style="v"/>Når vi lever i fellesskap med Kristus, spiller det derfor ingen rolle for en mann om han er omskåret eller ikke. Det eneste som betyr noe, er troen på Kristus som får oss til å elske våre medmennesker.</para>
  <para style="p">
    <verse number="7" style="v"/>Dere begynte med å følge det sanne budskapet om Jesus Kristus og løp i god fart mot målet. Hvem er det nå som har stilt seg i veien slik at dere ikke lenger følger det sanne budskapet? <verse number="8" style="v"/>Det er i alle fall ikke Gud, han som innbød dere til å tilhøre ham. <verse number="9" style="v"/>Pass dere for denne falske undervisningen, for den sprer seg som gjæren i en deig. <verse number="10" style="v"/>Jeg stoler på at Herren Jesus skal få dere til å tenke på samme måten som jeg gjør når det gjelder disse tingene. Den som forsøker å bedra dere og føre dere bort fra det sanne budskapet, skal bli rammet av Guds dom, hvem det en skulle være.</para>
  <para style="p">
    <verse number="11" style="v"/>Noen personer påstår, kjære søsken, at jeg oppfordrer alle troende menn til å la seg omskjære og bli som jødene. Men dersom jeg fortsatt holdt fast ved denne jødiske skikken, hvorfor blir jeg da hele tiden forfulgt? Da trengte jo ikke jødene forarge seg på budskapet om at Kristus døde på korset for vår skyld. <verse number="12" style="v"/>Nei, jeg ønsker at de som skaper uro blant dere, skal skjære av seg så mye at de blir kastrert.</para>
  <para style="s1">La Guds Ånd lede dere</para>
  <para style="p">
    <verse number="13" style="v"/>Kjære søsken, dere er innbudt til å leve i frihet og slipper å følge Moseloven$1<note caller="+" style="f"><char style="fr" closed="false">5:13 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note>. Men utnytt på ingen måte friheten til å følge deres gamle menneskelige natur, men hjelp hverandre og vis hverandre kjærlighet. <verse number="14" style="v"/>Dere må følge det budet som sammenfatter hele loven: ”Du skal elske dine medmennesker som deg selv.”<note caller="+" style="f"><char style="fr" closed="false">5:14 </char><char style="ft" closed="false">Se <char style="xt"><ref loc="LEV 19:18">Tredje Mosebok 19:18</ref></char>.</char></note> <verse number="15" style="v"/>Om dere i stedet sårer og gjør hverandre ondt, da er risikoen stor for at dere skader hverandres tro.</para>
  <para style="p">
    <verse number="16" style="v"/>Jeg oppfordrer dere derfor til å la Guds Ånd lede dere, slik at dere ikke gir etter for de begjær som finnes i den menneskelige naturen. <verse number="17" style="v"/>Deres menneskelige natur vil få dere til å gjøre det som er ondt, mens Guds Ånd vil få dere til å gjøre det som er godt. Det er en strid som stadig pågår i dere, og som hindrer dere i å gjøre det dere vil. <verse number="18" style="v"/>Men dersom Guds Ånd får lede dere, er dere ikke lenger slaver under syndens lov som finnes i deres gamle natur.</para>
  <para style="p">
    <verse number="19" style="v"/>Hvilket resultat det blir om dere lar den menneskelige naturen styre, det vet vi alle: Seksuell løssluppenhet, umoral og grenseløse orgier. <verse number="20" style="v"/>Videre ser vi avgudsdyrkelse, magi, okkultisme, hat, fiendskap, misunnelse, raseriutbrudd, egoisme, strid, intriger og falsk lære. <verse number="21" style="v"/>Det blir maktkamp, fylleri, ville fester og mye annet. La meg advare dere enda en gang: Den som lever i dette uføret, får ikke tilhøre Guds eget folk.</para>
  <para style="p">
    <verse number="22" style="v"/>Når Guds Ånd får lede oss, blir følgene at vi elsker våre medmennesker, vi fylles av glede, fred og tålmodighet. Vi blir vennlige, gode mot hverandre og pålitelige. <verse number="23" style="v"/>Vi behandler andre med mildhet og viser selvbeherskelse. Det er nettopp dette som er summen i Moseloven.</para>
  <para style="p">
    <verse number="24" style="v"/>De som tilhører Jesus Kristus, har spikret sitt gamle ego, med alle sine begjær og onde lyster, til Kristi kors. <verse number="25" style="v"/>Dersom Guds Ånd har gitt oss livet, skal vi også la Guds Ånd lede oss. <verse number="26" style="v"/>Pass på at dere aldri er arrogante, går med misunnelse eller provoserer hverandre.</para>
  <chapter number="6" style="c"/>
  <para style="s1">Som du sår, skal du høste</para>
  <para style="p">
    <verse number="1" style="v"/>Kjære søsken, om likevel noen synder mot Gud, da skal dere som blir styrt av Guds Ånd, hjelpe den personen til å få et godt forhold til Gud. Gjør det uten å fremheve dere selv, og pass på at dere ikke selv faller for samme fristelse. <verse number="2" style="v"/>Støtt andre på de områdene der de er svake, for da lyder dere den kjærlighetens lov som Kristus har gitt oss.<note caller="+" style="f"><char style="fr" closed="false">6:2 </char><char style="ft" closed="false">Se <char style="xt"><ref loc="JHN 1">Johannes</ref> sin fortelling om Jesus <ref loc="JHN 13:34-35">13:34-35</ref></char>, der Jesus sier: ”Så nå befaler jeg dere noe nytt: elske hverandre…”</char></note> <verse number="3" style="v"/>Den som innbiller seg at han er bedre enn andre, til tross for at han selv har en masse svakheter, han lurer bare seg selv. <verse number="4" style="v"/>Hver og en må tenke gjennom sine egne handlinger, og ikke sammenligne seg med andre. Vær ikke stolte over dere selv, bare fordi andre kanskje er et hakk verre. <verse number="5" style="v"/>Hver og en er ansvarlig for sine egne handlinger for Gud. <verse number="6" style="v"/>Den som blir undervist om Guds budskap, har ansvaret for å dele med den som underviser. <verse number="7" style="v"/>Ikke bedra dere selv! Det er ikke mulig å bedra Gud. Det et menneske sår, får det også høste. <verse number="8" style="v"/>Dersom vi lar den menneskelige naturen styre handlingene våre, får vi til slutt høste evig ødeleggelse. Men dersom vi lar Guds Ånd styre handlingene våre, skal Ånden en dag la oss få høste evig liv. <verse number="9" style="v"/>La oss ikke bli trette av å gjøre det som er godt. Bare dersom vi ikke gir opp, vil vi nyte godt av det evige livet når den tiden kommer som Gud har bestemt. <verse number="10" style="v"/>Ta derfor vare på hver anledning til å gjøre godt mot andre mennesker, og spesielt mot dem som tror på Kristus.</para>
  <para style="s1">Avsluttende advarsel</para>
  <para style="p">
    <verse number="11" style="v"/>For riktig å understreke det jeg vil ha sagt, skriver jeg med egne hender og store bokstaver: <verse number="12" style="v"/>De personene som forsøker å tvinge troende menn til å la seg omskjære, gjør det bare for å holde seg til venns med jødene. De vil unngå å bli forfulgt for sin tro på at Kristus døde på korset. <verse number="13" style="v"/>Disse som påstår at alle troende menn må bli omskåret, er ikke selv lydige mot hele Moseloven<note caller="+" style="f"><char style="fr" closed="false">6:13 </char><char style="ft" closed="false">Moseloven, eller den jødiske loven, finnes skrevet ned i Første til Femte Mosebok.</char></note>. De vil bare at dere skal la dere omskjære, slik at de kan rose seg over å ha gjort dere til jøder.</para>
  <para style="p">
    <verse number="14" style="v"/>Men det eneste jeg vil rose meg over, er at vår Herre Jesus Kristus døde på korset for vår skyld. På grunn av hans død har denne onde verden ikke lenger noen makt over meg, etter som mitt gamle ego ble spikret fast på korset sammen med ham. <verse number="15" style="v"/>Om en troende mann er omskåret eller ikke spiller ingen rolle. Det handler i stedet om at Kristus må forvandle hele mennesket og gjøre det til en ny skikkelse.</para>
  <para style="s1">Et siste ønske</para>
  <para style="p">
    <verse number="16" style="v"/>Jeg ber om at Gud skal ha omsorg for dere som vil leve etter dette prinsippet og fylle dere med sin fred. Dere er Guds eget folk, det virkelige Israel. <verse number="17" style="v"/>Gi meg nå ikke flere bekymringer når det gjelder dette spørsmålet, for det er jeg som har måtte lide for Jesus, og det er jeg som tilhører ham, ikke disse personene som vil forvirre dere.</para>
  <para style="p">
    <verse number="18" style="v"/>Med ønsker om at vår Herre Jesus Kristus i sin godhet og kjærlighet skal beskytte dere, kjære søsken. Ja, det er min bønn!<note caller="+" style="f"><char style="fr" closed="false">6:18 </char><char style="ft" closed="false">I grunnteksten: Amen!</char></note></para>
</usx>
