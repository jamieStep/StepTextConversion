<?xml version="1.0" encoding="UTF-8"?>
<usx version="3.0">
  <book code="PHP" style="id">- Habrit Hakhadasha/Haderekh “The Way” (Hebrew Living NT)</book>
  <para style="rem">Copyright © 1979, 2009 by Biblica, Inc.‎®‎</para>
  <para style="h">אגרת פולוס השליח אל־הפיליפיים</para>
  <para style="toc1">אגרת פולוס השליח אל־הפיליפיים</para>
  <para style="toc2">אגרת פולוס השליח אל־הפיליפיים</para>
  <para style="toc3">אל הפיליפיים</para>
  <para style="mt1">אגרת פולוס השליח אל־הפיליפיים</para>
  <chapter number="1" style="c" pubnumber="א" sid="PHP 1"/>
  <para style="p">
    <verse number="1" style="v" sid="PHP 1:1"/>מאת פולוס וטימותיוס, עבדי ישוע המשיח.</para>
  <para style="b" vid="PHP 1:1"/>
  <para style="p" vid="PHP 1:1">אל ראשי הקהילות, אל בעלי התפקידים השונים בקהילות ואל כל המאמינים המשיחיים בעיר פיליפי.<verse eid="PHP 1:1"/></para>
  <para style="b"/>
  <para style="p">
    <verse number="2" style="v" sid="PHP 1:2"/>מי ייתן שאלוהים יברך את כולכם. כן, אני מתפלל שאבינו ואדוננו יברך כל אחד מכם בברכה מיוחדת, וימלא אתכם בשלום ובשלווה.<verse eid="PHP 1:2"/></para>
  <para style="b"/>
  <para style="p">
    <verse number="3" style="v" sid="PHP 1:3"/>בכל פעם שאני מתפלל בעדכם אני מודה לאלוהים מעומק לבי, <verse eid="PHP 1:3"/><verse number="4‏-5" style="v" sid="PHP 1:4-5"/>ונמלא שמחה על עזרתכם הנפלאה בהפצת הבשורה על ישוע המשיח, מהיום הראשון ששמעתם עליו ועד היום. <verse eid="PHP 1:4-5"/><verse number="6" style="v" sid="PHP 1:6"/>אני בטוח שאלוהים ימשיך לעזור לכם לגדול ולהתחזק באמונתכם, וישלים את העבודה הטובה שהחל בכם עד יום שובו של ישוע המשיח.<verse eid="PHP 1:6"/></para>
  <para style="p">
    <verse number="7" style="v" sid="PHP 1:7"/>אין פלא שאני אוהב אתכם כל־כך, שהרי שמור לכם בלבי מקום מיוחד. יחד סיפרנו על ישוע המשיח, ואלוהים ברך בנו את עדותנו. <verse eid="PHP 1:7"/><verse number="8" style="v" sid="PHP 1:8"/>אלוהים לבדו יודע עד כמה אני מתגעגע אליכם ועד כמה אני אוהב אתכם. <verse eid="PHP 1:8"/><verse number="9" style="v" sid="PHP 1:9"/>אני מתפלל שה׳ ימלא אתכם באהבה רבה לזולתכם, ושיעזור לכם לגדול ולהתפתח בהבנה ובידע רוחני, <verse eid="PHP 1:9"/><verse number="10" style="v" sid="PHP 1:10"/>כי ברצוני שתדעו תמיד להבחין בין טוב לרע, ושיהיה לכם מצפון נקי. אל תתנו סיבה לאיש למתוח עליכם ביקורת, מעתה ועד שובו של אדוננו. <verse eid="PHP 1:10"/><verse number="11" style="v" sid="PHP 1:11"/>עשו תמיד מעשים טובים אשר יוכיחו לעולם כי בני אלוהים אתם, וכך יביאו מעשיכם כבוד ותהילה לאלוהים.<verse eid="PHP 1:11"/></para>
  <para style="p">
    <verse number="12" style="v" sid="PHP 1:12"/>דעו לכם, אחים יקרים, כי כל מה שקרה לי כאן בכלא עזר מאוד בהפצת הבשורה על ישוע המשיח. <verse eid="PHP 1:12"/><verse number="13" style="v" sid="PHP 1:13"/>הן כל אחד יודע כאן (כולל חיילי הארמון) שאני יושב בכלא רק משום שאני מאמין כי ישוע הוא המשיח. <verse eid="PHP 1:13"/><verse number="14" style="v" sid="PHP 1:14"/>כתוצאה ממאסרי חדלו מאמינים רבים לפחד ממאסר אפשרי. סבלנותי עודדה אותם, ועדותם למען המשיח נעשית אמיצה והחלטית יותר.<verse eid="PHP 1:14"/></para>
  <para style="p">
    <verse number="15" style="v" sid="PHP 1:15"/>יש אנשים שמבשרים את הבשורה רק מתוך קנאה בדרך שבה אלוהים משתמש בי. אנשים אלה שואפים לתדמית של מטיפים אמיצים! ואילו אחרים מבשרים את הבשורה מתוך מניעים טהורים – <verse eid="PHP 1:15"/><verse number="16‏-17" style="v" sid="PHP 1:16-17"/>מתוך אהבתם אלי. הם יודעים שאלוהים הביאני לכאן כדי שיוכל להשתמש בי להגן על האמת. יש גם המעוניינים לעורר את קנאתי; הם חושבים כי הצלחתם בהפצת הבשורה תוסיף על סבלי כאן בכלא! <verse eid="PHP 1:16-17"/><verse number="18" style="v" sid="PHP 1:18"/>אך למעשה כלל לא אכפת לי מה המניעים שלהם. אני שמח שהם מפיצים את הבשורה על ישוע המשיח, וזה העיקר.<verse eid="PHP 1:18"/></para>
  <para style="p">
    <verse number="19" style="v" sid="PHP 1:19"/>אני ממשיך לשמוח ואיני מתייאש, כי אני יודע שבתשובה לתפילותיכם, ובעזרת רוח הקודש, יסתדר הכול על הצד הטוב ביותר. <verse eid="PHP 1:19"/><verse number="20" style="v" sid="PHP 1:20"/>אני מאמין ומקווה שלעולם לא אעשה מעשה שיגרום לי להתבייש בעצמי, אלא שאהיה תמיד מוכן לספר לכל אחד על ישוע המשיח בביטחון, כפי שנהגתי בעבר, ואני מקווה שאביא תמיד כבוד למשיח – בחיי או במותי.<verse eid="PHP 1:20"/></para>
  <para style="p">
    <verse number="21" style="v" sid="PHP 1:21"/>עבורי לחיות פירושו לשרת את המשיח, ואילו מוות – בגדר רווח. <verse eid="PHP 1:21"/><verse number="22" style="v" sid="PHP 1:22"/>אך אם בחיי אוכל להביא עוד אנשים לאמונה במשיח, שוב איני יודע מה עדיף על מה, לחיות או למות! <verse eid="PHP 1:22"/><verse number="23" style="v" sid="PHP 1:23"/>לפעמים אני רוצה לחיות ולפעמים אני רוצה למות, שכן אני נכסף להיות עם המשיח, וברור שאני מעדיף להיות איתו. <verse eid="PHP 1:23"/><verse number="24" style="v" sid="PHP 1:24"/>אך למעשה אביא לכם תועלת רבה יותר אם אשאר בחיים.<verse eid="PHP 1:24"/></para>
  <para style="p">
    <verse number="25" style="v" sid="PHP 1:25"/>עדיין יש בי צורך בעולם הזה, ולכן אני בטוח שאשאר בחיים עוד זמן מה, כדי שאוכל לעזור לכם לגדול ולשמוח באמונתכם. <verse eid="PHP 1:25"/><verse number="26" style="v" sid="PHP 1:26"/>כאשר אשוב לבקר אתכם, תהיה לכם סיבה לשמוח ולהודות לישוע המשיח על שהשאירני בחיים.<verse eid="PHP 1:26"/></para>
  <para style="p">
    <verse number="27" style="v" sid="PHP 1:27"/>יקרה אשר יקרה, זכרו תמיד שעליכם לחיות כיאה למאמינים משיחיים, כך שאם אשוב לראותכם אם לאו, אמשיך לשמוע שכולכם מאוחדים במטרה נעלה אחת: להפיץ את בשורת האלוהים <verse eid="PHP 1:27"/><verse number="28" style="v" sid="PHP 1:28"/>ללא פחד מאויביכם, ולא משנה מה יעשו לכם. הם יראו בהתנהגותכם האמיצה אות לכישלונם, ואילו לכם יהיה זה סימן ברור מאלוהים – סימן שמאשר כי אלוהים אתכם וכי נתן לכם חיי נצח! <verse eid="PHP 1:28"/><verse number="29" style="v" sid="PHP 1:29"/>שהרי ניתנה לכם הזכות לא רק לבטוח בו אלא גם לסבול למענו. <verse eid="PHP 1:29"/><verse number="30" style="v" sid="PHP 1:30"/>כולנו נמצאים יחד במערכה זאת. ראיתם כיצד סבלתי בעבר למען המשיח, וכפי שאתם רואים אני עדיין נמצא בעיצומו של מאבק גדול וקשה.<verse eid="PHP 1:30"/></para>
  <chapter eid="PHP 1"/>
  <chapter number="2" style="c" pubnumber="ב" sid="PHP 2"/>
  <para style="p">
    <verse number="1" style="v" sid="PHP 2:1"/>אם קיים עידוד הדדי כלשהו בין המאמינים, אם אתם אוהבים אותי עד כדי לרצות לעזור לי, אם יש בלבכם רחמים ואהדה, אם יש בעיניכם משמעות כלשהי לעובדה שאנו אחים באמונה וששוכן בנו אותו רוח הקודש, <verse eid="PHP 2:1"/><verse number="2" style="v" sid="PHP 2:2"/>אזי דעו לכם שתגרמו לי שמחה אמיתית אם תאהבו איש את רעהו, אם לא תריבו זה עם זה, ואם תעבדו יחד בלב ובדעה אחת למען מטרה אחת.<verse eid="PHP 2:2"/></para>
  <para style="p">
    <verse number="3" style="v" sid="PHP 2:3"/>אל תהיו אנוכיים, ואל תנסו לעשות רושם על אחרים. היו ענווים, התחשבו באחרים והעריכו אותם יותר מאשר את עצמכם. <verse eid="PHP 2:3"/><verse number="4" style="v" sid="PHP 2:4"/>אל תעסקו כל הזמן רק בעניינים שלכם, אלא התעניינו גם באנשים אחרים ובמעשיהם. <verse eid="PHP 2:4"/><verse number="5" style="v" sid="PHP 2:5"/>התנהגו עם הזולת כמו שישוע התנהג איתנו: <verse eid="PHP 2:5"/><verse number="6" style="v" sid="PHP 2:6"/>למרות שהיה בדמות אלוהים הוא לא דרש את זכויותיו כאלוהים, <verse eid="PHP 2:6"/><verse number="7" style="v" sid="PHP 2:7"/>אלא הפשיט מעצמו את כוחו הרב, את ההוד והתהילה, ולבש דמות עבד הדומה לבן־אדם. <verse eid="PHP 2:7"/><verse number="8" style="v" sid="PHP 2:8"/>הוא אף השפיל את עצמו כל־כך עד שבחר למות מוות בזוי על הצלב.<verse eid="PHP 2:8"/></para>
  <para style="p">
    <verse number="9" style="v" sid="PHP 2:9"/>על כן העלהו אלוהים למרומי השמים ונתן לו שם העולה בכבודו על כל שם אחר, <verse eid="PHP 2:9"/><verse number="10" style="v" sid="PHP 2:10"/>כדי שבשם ישוע יכרעו כולם ברך וישתחוו לו בשמים, בארץ ומתחת לארץ, <verse eid="PHP 2:10"/><verse number="11" style="v" sid="PHP 2:11"/>וכל אדם יודה שישוע הוא האדון, לכבודו של אלוהים האב.<verse eid="PHP 2:11"/></para>
  <para style="p">
    <verse number="12" style="v" sid="PHP 2:12"/>ידידי היקרים, כשהייתי אצלכם שמעתם בקולי תמיד. עתה כשאני רחוק מכם, אני מבקש שתמשיכו לעשות מעשים טובים שנובעים מישועתכם. שמעו בקול אלוהים ביראה עמוקה, והתרחקו מכל דבר העלול לא למצוא־חן בעיניו. <verse eid="PHP 2:12"/><verse number="13" style="v" sid="PHP 2:13"/>כי אלוהים הוא פועל בכם לרצות להישמע לו, והוא גם עוזר לכם למלא את רצונו.<verse eid="PHP 2:13"/></para>
  <para style="p">
    <verse number="14" style="v" sid="PHP 2:14"/>עשו כל דבר ללא ויכוחים וללא תלונות, <verse eid="PHP 2:14"/><verse number="15" style="v" sid="PHP 2:15"/>כדי שאיש לא יוכל לדבר נגדכם. עליכם לחיות חיים פשוטים, טהורים ותמימים, כמו בני אלוהים בתוך עולם של נוכלים ורמאים. עליכם להאיר ולזרוח ביניהם כקרני אור בחשכה, <verse eid="PHP 2:15"/><verse number="16" style="v" sid="PHP 2:16"/>ולספר להם על דבר אלוהים – על דבר החיים! אם כך תנהגו, אתגאה בכם בשובו של המשיח אלינו, שכן עבודתי ביניכם לא הייתה לשווא.<verse eid="PHP 2:16"/></para>
  <para style="p">
    <verse number="17" style="v" sid="PHP 2:17"/>גם אם עלי לשפוך את דמי כנסך על קורבן אמונתכם, כלומר, אם יהיה עלי להקריב את חיי למענכם, אגיל ואשמח עם כל אחד מכם. <verse eid="PHP 2:17"/><verse number="18" style="v" sid="PHP 2:18"/>גם אתם צריכים לשמוח איתי על כך.<verse eid="PHP 2:18"/></para>
  <para style="p">
    <verse number="19" style="v" sid="PHP 2:19"/>אם ירצה השם אשלח אליכם בקרוב את טימותיוס, וכשישוב מביקורו אשמח לשמוע מפיו מה נשמע אצלכם. <verse eid="PHP 2:19"/><verse number="20" style="v" sid="PHP 2:20"/>הידעתם שטימותיוס מתעניין בכם יותר מכל אדם אחר? <verse eid="PHP 2:20"/><verse number="21" style="v" sid="PHP 2:21"/>נראה שכל אחד אחר דואג רק לעצמו ולתוכניותיו, ולא לתוכניותיו של ישוע המשיח. <verse eid="PHP 2:21"/><verse number="22" style="v" sid="PHP 2:22"/>אך מכירים אתם את טימותיוס. בכל הנוגע להפצת הבשורה על המשיח הוא כבן לי. <verse eid="PHP 2:22"/><verse number="23" style="v" sid="PHP 2:23"/>אני מקווה לשלחו אליכם ברגע שאדע מה עומד לקרות לי כאן. <verse eid="PHP 2:23"/><verse number="24" style="v" sid="PHP 2:24"/>אני בטוח שהאדון יאפשר לי לבקר אתכם בקרוב.<verse eid="PHP 2:24"/></para>
  <para style="p">
    <verse number="25" style="v" sid="PHP 2:25"/>חושבני כי בינתיים מוטב שאשלח אליכם חזרה את אפפרודיטוס. שלחתם אותו כדי שיעזור לי בענייני, והוא אמנם עזר לי. שנינו היינו ממש כאחים; עבדנו יחד ואף סבלנו יחד למען המשיח. <verse eid="PHP 2:25"/><verse number="26" style="v" sid="PHP 2:26"/>עתה אני מחזירו הביתה, שכן הוא מתגעגע אליכם מאוד ומודאג מהעובדה ששמעתם כי היה חולה. <verse eid="PHP 2:26"/><verse number="27" style="v" sid="PHP 2:27"/>הוא באמת היה חולה, ואפילו עמד למות! אולם אלוהים ריחם עליו וגם עלי – בחסכו ממני את הצער הזה שלא יתווסף לסבלי.<verse eid="PHP 2:27"/></para>
  <para style="p">
    <verse number="28" style="v" sid="PHP 2:28"/>אני רוצה מאוד להחזיר אליכם את אפפרודיטוס, שכן אני יודע עד כמה תשמחו לראותו, וגם אני אשמח ויוקל לי מאוד. <verse eid="PHP 2:28"/><verse number="29" style="v" sid="PHP 2:29"/>קבלוהו באדון בשמחה רבה, והביעו את הוקרתכם והערכתכם, כי הוא סיכן את חייו למען עבודת המשיח, <verse eid="PHP 2:29"/><verse number="30" style="v" sid="PHP 2:30"/>ואף עמד למות בעודו משתדל לעשות מה שאתם לא יכולתם לעשות, בגלל היותכם רחוקים ממני.<verse eid="PHP 2:30"/></para>
  <chapter eid="PHP 2"/>
  <chapter number="3" style="c" pubnumber="ג" sid="PHP 3"/>
  <para style="p">
    <verse number="1" style="v" sid="PHP 3:1"/>אחים יקרים, יקרה אשר יקרה, שמחו תמיד באדוננו! אף פעם לא אחדל להזכיר לכם, וטוב שתשמעו זאת פעמים רבות.<verse eid="PHP 3:1"/></para>
  <para style="p">
    <verse number="2" style="v" sid="PHP 3:2"/>היזהרו מהאנשים הרשעים – אני קורא להם ”כלבים מסוכנים“ – שטוענים שאם ברצונכם להיוושע עליכם לקיים ברית־מילה. <verse eid="PHP 3:2"/><verse number="3" style="v" sid="PHP 3:3"/>הרי חיתוך בשרנו לא עושה אותנו בני־אלוהים; המילה האמיתית היא לאהוב את אלוהים ולשרתו בלב ונפש. אנחנו, המאמינים, מתפארים במה שהמשיח עשה למעננו, ואנו יודעים שאיננו מסוגלים להושיע את עצמנו.<verse eid="PHP 3:3"/></para>
  <para style="p">
    <verse number="4" style="v" sid="PHP 3:4"/>אם למישהו הייתה סיבה לקוות שיוכל להושיע את עצמו – לי הייתה סיבה כזאת. אילו אפשר היה להיוושע על־ידי מעשים, הייתי נימנה עם הנושעים. <verse eid="PHP 3:4"/><verse number="5" style="v" sid="PHP 3:5"/>הרי נולדתי למשפחה יהודית טהורה משבט בנימין, עברתי מילה בהיותי בן שמונה ימים, כך שהייתי יהודי יהודי! הייתי חבר בכת הפרושית, אשר דרשה קיום קפדני של כל מצוות התורה וכל המנהגים היהודיים. <verse eid="PHP 3:5"/><verse number="6" style="v" sid="PHP 3:6"/>האם הייתי קנאי? כן, הייתי קנאי כל־כך עד שרדפתי את הקהילה המשיחית; והשתדלתי לקיים את כל המצוות, החוקים והמנהגים היהודיים עד לפרט הקטן ביותר.<verse eid="PHP 3:6"/></para>
  <para style="p">
    <verse number="7" style="v" sid="PHP 3:7"/>אך עתה השלכתי הצידה את כל הדברים שפעם הגזמתי בהערכתם ובחשיבותם, כדי שאוכל לקוות ולבטוח רק במשיח. <verse eid="PHP 3:7"/><verse number="8" style="v" sid="PHP 3:8"/>אכן, בהשוואה ליתרון היקר והחשוב שבהכרת המשיח, כל דבר אחר הוא חסר חשיבות. ויתרתי על הכול, כי לעומת המשיח הכול נראה חסר ערך. עשיתי זאת למען המשיח, <verse eid="PHP 3:8"/><verse number="9" style="v" sid="PHP 3:9"/>כדי שיחיה בי ואני בו, ולא חשבתי יותר שביכולתי להושיע את עצמי על־ידי מעשים טובים או על־ידי קיום מצוות התורה. אלוהים מצדיק אותנו בזכות אמונתנו בישוע המשיח, ולכן עלינו לבטוח במשיח ולהאמין שהוא זה שמושיע אותנו. <verse eid="PHP 3:9"/><verse number="10" style="v" sid="PHP 3:10"/>ויתרתי על הכול, כי נוכחתי לדעת שזוהי הדרך היחידה להכיר את המשיח, להתנסות בכוחו האדיר אשר הקימו מן המתים, ולגלות בעצמי את משמעות הסבל והמוות עם המשיח. <verse eid="PHP 3:10"/><verse number="11" style="v" sid="PHP 3:11"/>כל זה בתקווה להיות בין אלה שהמשיח יקים לתחייה מן המתים.<verse eid="PHP 3:11"/></para>
  <para style="p">
    <verse number="12" style="v" sid="PHP 3:12"/>איני מנסה לרמוז שאני מושלם. טרם למדתי את כל אשר עלי ללמוד, אך אני חותר לקראת היום שבו אהיה מה שהמשיח רצה שאהיה כאשר הושיע אותי. <verse eid="PHP 3:12"/><verse number="13" style="v" sid="PHP 3:13"/>עדיין לא הגעתי לשלמות הזאת, אך אני אוזר את מיטב כוחותיי למען מטרה אחת: לשכוח את העבר ולהביט בציפייה ובתקווה אל העתיד. <verse eid="PHP 3:13"/><verse number="14" style="v" sid="PHP 3:14"/>אני מתאמץ להגיע אל סוף המרוץ, כדי לקבל את הפרס שלמענו קורא לנו אלוהים השמימה, בזכות מה שעשה ישוע המשיח למעננו.<verse eid="PHP 3:14"/></para>
  <para style="p">
    <verse number="15" style="v" sid="PHP 3:15"/>אני מקווה שגם אתם, המבוגרים יותר באמונה, שואפים לאותה מטרה. אם אינכם מסכימים איתי בכמה דברים, אני מאמין שאלוהים יבהיר לכם אותם – <verse eid="PHP 3:15"/><verse number="16" style="v" sid="PHP 3:16"/>בתנאי שתצייתו לקול אלוהים שבקרבכם.<verse eid="PHP 3:16"/></para>
  <para style="p">
    <verse number="17" style="v" sid="PHP 3:17"/>אחים יקרים, קחו דוגמה מדרך החיים שלי ושל כל אלה שחיים כמוני. <verse eid="PHP 3:17"/><verse number="18" style="v" sid="PHP 3:18"/>כבר אמרתי לכם פעמים רבות, ואני שוב אומר לכם כשדמעות בעיני: אנשים רבים נותנים את הרושם כאילו הם הולכים בדרך המשיחית, בעוד שלמעשה הם אויבי המשיח! <verse eid="PHP 3:18"/><verse number="19" style="v" sid="PHP 3:19"/>אנשים אלה נועדו לאבדון! שכן אלוהיהם הוא תאבונם. הם מתגאים במה שעליהם להתבייש, וחושבים על חיי העולם הזה בלבד. <verse eid="PHP 3:19"/><verse number="20" style="v" sid="PHP 3:20"/>ואילו אנחנו אזרחי השמים, ומשם אנו מצפים לשובו של המשיח ישוע. <verse eid="PHP 3:20"/><verse number="21" style="v" sid="PHP 3:21"/>כשהמשיח יחזור אלינו, הוא ישנה את גופנו המת לגוף מפואר והדור כגופו, על־ידי אותו כוח אדיר שבו ינצח את הכול.<verse eid="PHP 3:21"/></para>
  <chapter eid="PHP 3"/>
  <chapter number="4" style="c" pubnumber="ד" sid="PHP 4"/>
  <para style="p">
    <verse number="1" style="v" sid="PHP 4:1"/>אחים יקרים, אני אוהב אתכם ומתגעגע אליכם מאוד, כי אתם מקור שמחה בשבילי וגמול על עבודתי. חברים אהובים, אנא, היו נאמנים לאדון.<verse eid="PHP 4:1"/></para>
  <para style="p">
    <verse number="2" style="v" sid="PHP 4:2"/>יש לי בקשה אל שתי הנשים היקרות, אַבְהוֹדִיָּה וסוּנְטִיכִי: אני מתחנן לפניכן, בשם אלוהים, הפסיקו לריב – התפייסו ושובו להיות חברות! <verse eid="PHP 4:2"/><verse number="3" style="v" sid="PHP 4:3"/>ואני מבקש מכם, שותפי לעבודה, עזרו לנשים האלה, כי הן עבדו איתי בהפצת הבשורה על ישוע המשיח. הן עבדו גם עם קלימיס ועם שאר חברי לעבודה, ושמם כתוב בספר החיים.<verse eid="PHP 4:3"/></para>
  <para style="p">
    <verse number="4" style="v" sid="PHP 4:4"/>שמחו תמיד בישוע אדוננו; אני חוזר ואומר: שמחו! <verse eid="PHP 4:4"/><verse number="5" style="v" sid="PHP 4:5"/>הוכיחו לכולם שאינכם אנוכיים ושאתם מתחשבים תמיד באחרים. זכרו, אדוננו ישוע קרוב!<verse eid="PHP 4:5"/></para>
  <para style="p">
    <verse number="6" style="v" sid="PHP 4:6"/>אל תדאגו לדבר, אלא התפללו ואמרו לאלוהים למה אתם זקוקים, ואל תשכחו להודות לו. <verse eid="PHP 4:6"/><verse number="7" style="v" sid="PHP 4:7"/>אם באמת תעשו כך, אלוהים ישכין בלבכם שלווה נפלאה שאינכם מסוגלים אפילו לתאר לעצמכם. <verse eid="PHP 4:7"/><verse number="8" style="v" sid="PHP 4:8"/>אחים יקרים, לסיום מכתבי ברצוני לומר לכם דבר נוסף: רכזו את תשומת לבכם בכל דבר טוב, אמיתי וישר. חישבו על דברים טהורים ונעימים; חישבו על כל דבר משמח, ועל כל מה שאתם יכולים להודות עליו לאלוהים. <verse eid="PHP 4:8"/><verse number="9" style="v" sid="PHP 4:9"/>המשיכו לקיים הלכה למעשה את כל אשר לימדתי אתכם, ואת כל אשר ראיתם אותי עושה, ואלוהי השלום יהיה אתכם.<verse eid="PHP 4:9"/></para>
  <para style="p">
    <verse number="10" style="v" sid="PHP 4:10"/>אני אסיר תודה לכם ומודה לאלוהים על ששוב עזרתם לי. אני יודע שתמיד רציתם לשלוח לי מתנות כפי שמשיגה ידכם, אולם במשך זמן־מה לא הייתה לכם אפשרות לכך. <verse eid="PHP 4:10"/><verse number="11" style="v" sid="PHP 4:11"/>איני אומר זאת משום שאני זקוק לכסף, שכן למדתי להסתפק במה שיש לי, אם בהרבה ואם במעט. <verse eid="PHP 4:11"/><verse number="12" style="v" sid="PHP 4:12"/>אני יודע כיצד לחיות בעוני או בעושר. למדתי לשמוח ולהסתפק בחלקי בכל מצב – בשובע או ברעב, בשפע או במחסור. <verse eid="PHP 4:12"/><verse number="13" style="v" sid="PHP 4:13"/>כל זאת משום שאני מסוגל לעשות כל מה שאלוהים רוצה שאעשה, בעזרת המשיח שנותן לי כוח. <verse eid="PHP 4:13"/><verse number="14" style="v" sid="PHP 4:14"/>ובכל זאת, נהגתם יפה מאוד כשעזרתם לי במצוקתי הנוכחית.<verse eid="PHP 4:14"/></para>
  <para style="p">
    <verse number="15" style="v" sid="PHP 4:15"/>כידוע לכם, כשעזבתי את מקדוניה ובאתי לספר לכם את הבשורה בפעם הראשונה, רק אתם, אנשי פיליפי, עזרתם לי מבחינה כלכלית. אף קהילה אחרת לא עזרה לי, <verse eid="PHP 4:15"/><verse number="16" style="v" sid="PHP 4:16"/>גם בהיותי בתסלוניקי שלחתם לי מתנות פעמיים. <verse eid="PHP 4:16"/><verse number="17" style="v" sid="PHP 4:17"/>אני מעריך מאוד את מתנותיכם, אבל מעל לכל אני שמח על הגמול שייתן לכם אלוהים בעד טוב־לבכם.<verse eid="PHP 4:17"/></para>
  <para style="p">
    <verse number="18" style="v" sid="PHP 4:18"/>כרגע יש לי את כל מה שאני צריך, ואפילו יותר ממה שאני צריך! עדיין נשאר לי די והותר מהמתנות ששלחתם לי ביד אפפרודיטוס. אני יודע שמתנות אלה הן קורבן יקר מאוד, ואלוהים מעריך זאת. <verse eid="PHP 4:18"/><verse number="19" style="v" sid="PHP 4:19"/>אלוהים ייתן לכם כל מה שאתם צריכים, מתוך אוצרו בשמים, בזכות קורבנו של המשיח למעננו. <verse eid="PHP 4:19"/><verse number="20" style="v" sid="PHP 4:20"/>שבח ותהילת עולם לאבינו שבשמים. – אמן.<verse eid="PHP 4:20"/></para>
  <para style="p">
    <verse number="21" style="v" sid="PHP 4:21"/>מסרו דרישת שלום חמה בשמי לכל המאמינים בפיליפי. גם האחים הנמצאים איתי כאן מוסרים דרישת שלום. <verse eid="PHP 4:21"/><verse number="22" style="v" sid="PHP 4:22"/>כל שאר המאמינים מוסרים דרישת שלום, במיוחד אלה שנמצאים בבית הקיסר. <verse eid="PHP 4:22"/><verse number="23" style="v" sid="PHP 4:23"/>חסד אדוננו ישוע המשיח עם רוחכם. – אמן.<verse eid="PHP 4:23"/></para>
  <chapter eid="PHP 4"/>
</usx>
