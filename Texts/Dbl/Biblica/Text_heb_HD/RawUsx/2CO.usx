<?xml version="1.0" encoding="UTF-8"?>
<usx version="3.0">
  <book code="2CO" style="id">- Habrit Hakhadasha/Haderekh “The Way” (Hebrew Living NT)</book>
  <para style="rem">Copyright © 1979, 2009 by Biblica, Inc.‎®‎</para>
  <para style="h">אגרת פולוס השנייה אל־הקורנתים</para>
  <para style="toc1">אגרת פולוס השנייה אל־הקורנתים</para>
  <para style="toc2">אגרת פולוס השנייה אל־הקורנתים</para>
  <para style="toc3">השנייה אל הקורנתים</para>
  <para style="mt1">אגרת פולוס השנייה אל־הקורנתים</para>
  <chapter number="1" style="c" pubnumber="א" sid="2CO 1"/>
  <para style="p">
    <verse number="1" style="v" sid="2CO 1:1"/>מאת פולוס, שליח ישוע המשיח לפי רצון אלוהים, ומאת אחינו טימותיוס.</para>
  <para style="b" vid="2CO 1:1"/>
  <para style="p" vid="2CO 1:1">אל המאמינים המשיחיים בקורינתוס וביוון כולה.<verse eid="2CO 1:1"/></para>
  <para style="b"/>
  <para style="p">
    <verse number="2" style="v" sid="2CO 1:2"/>מי ייתן שהאלוהים אבינו וישוע המשיח אדוננו יברך כל אחד מכם ויעניק לכם שלום.<verse eid="2CO 1:2"/></para>
  <para style="p">
    <verse number="3" style="v" sid="2CO 1:3"/>הבה נברך את האלוהים אבי המשיח אדוננו, שכן הוא מקור ואב הרחמים, שמנחם ומעודד אותנו בצרותינו. <verse eid="2CO 1:3"/><verse number="4" style="v" sid="2CO 1:4"/>אלוהים מנחם אותנו בצרותינו, על־מנת שבאותו אופן נעזור גם אנחנו למתנסים בצרות שעברו עלינו. <verse eid="2CO 1:4"/><verse number="5" style="v" sid="2CO 1:5"/>שכן ככל שאנו מרבים לסבול למען המשיח, כך הוא ירבה לעודדנו ולנחמנו. <verse eid="2CO 1:5"/><verse number="6" style="v" sid="2CO 1:6"/>אם אנחנו סובלים, הרי שזה למען נחמתכם וישועתכם; אם אנחנו מנוחמים, הרי שזה למען נחמתכם: להראות לכם מניסיוננו כיצד ינחם אלוהים גם אתכם כשתתנסו בסבלנו. <verse eid="2CO 1:6"/><verse number="7" style="v" sid="2CO 1:7"/>אין לנו ספק שאם עליכם לסבול כמונו, הרי שגם תנוחמו כמונו.<verse eid="2CO 1:7"/></para>
  <para style="p">
    <verse number="8" style="v" sid="2CO 1:8"/>אחים יקרים, ברצוננו להזכיר לכם את דבר הצרות שעברו עלינו באסיה. המשא והלחצים היו כבדים מנשוא, עד כי לא האמנו שנישאר בחיים. <verse eid="2CO 1:8"/><verse number="9" style="v" sid="2CO 1:9"/>חשנו שנגזר עלינו דין מוות, אך הדבר נועד ללמדנו שאל לנו לבטוח בעצמנו, אלא רק באלוהים המחיה את המתים. <verse eid="2CO 1:9"/><verse number="10" style="v" sid="2CO 1:10"/>אלוהים אכן הצילנו ממוות נורא, ואנו בטוחים שאף יוסיף להצילנו. <verse eid="2CO 1:10"/><verse number="11" style="v" sid="2CO 1:11"/>אך על כולכם להתפלל בעדנו, כי ככל שירבו המתפללים למען ביטחוננו, כן ירבו המודים לאלוהים כשיענה לתפילותיכם.<verse eid="2CO 1:11"/></para>
  <para style="p">
    <verse number="12" style="v" sid="2CO 1:12"/>אנו גאים בעובדה שתמיד התנהגנו בתם ויושר, בוטחים באלוהים ולא בעצמנו. גם איתכם נהגנו כך! <verse eid="2CO 1:12"/><verse number="13‏-14" style="v" sid="2CO 1:13-14"/>מכתבי היו כנים ולא כתבתי דבר בין השורות. ואם כי עדיין אינכם מכירים אותי היטב (אני מקווה שבקרוב תטיבו להכירני), אנא, השתדלו להתגאות בי, כשם שאני אתגאה בכם ביום שובו של ישוע אדוננו.<verse eid="2CO 1:13-14"/></para>
  <para style="p">
    <verse number="15‏-16" style="v" sid="2CO 1:15-16"/>הואיל ולא הטלתי ספק בביטחונכם והבנתכם, החלטתי לבקרכם בדרכי למקדוניה ובשובי משם, כדי שאהיה לכם לברכה כפולה וכדי שתשלחוני ליהודה. <verse eid="2CO 1:15-16"/><verse number="17" style="v" sid="2CO 1:17"/>ודאי תשאלו מדוע שיניתי את דעתי; האם נהגתי בפזיזות? או האם נהגתי באנוכיות ואמרתי ”כן“ כשהתכוונתי ל”לא“? <verse eid="2CO 1:17"/><verse number="18" style="v" sid="2CO 1:18"/>חס וחלילה! כשם שאלוהים מהימן כך לא נהגתי בקלות ראש. כשאני אומר ”כן“ אני מתכוון לכך. <verse eid="2CO 1:18"/><verse number="19" style="v" sid="2CO 1:19"/>טימותיוס, סילוונוס ואני סיפרנו לכם על ישוע המשיח בן־האלוהים. המשיח תמיד מקיים את דבריו ולעולם אינו אומר ”כן“ בהתכוונו ל”לא“.<verse eid="2CO 1:19"/></para>
  <para style="p">
    <verse number="20" style="v" sid="2CO 1:20"/>הוא מקיים את כל הבטחות אלוהים, יהיה מספרן אשר יהיה. אנו סיפרנו לכולם מה נאמן הוא, וכך פארנו את שם אלוהים. <verse eid="2CO 1:20"/><verse number="21" style="v" sid="2CO 1:21"/>אלוהים הוא אשר עשה אתכם ואותי למאמינים משיחיים נאמנים, והטיל עלינו את השליחות לבשר את הבשורה. <verse eid="2CO 1:21"/><verse number="22" style="v" sid="2CO 1:22"/>הוא אף חתם אותנו בחותמו, והשכין בלבנו את רוח הקודש כערבות להשתייכותנו אליו.<verse eid="2CO 1:22"/></para>
  <para style="p">
    <verse number="23" style="v" sid="2CO 1:23"/>אלוהים עדי שלא באתי אליכם עד כה מפני שחסתי עליכם; לא רציתי לצער אתכם בתוכחה קשה. <verse eid="2CO 1:23"/><verse number="24" style="v" sid="2CO 1:24"/>איני מנסה לשפוט אתכם בענייני האמונה, שהרי אמונתכם איתנה. ברצוני לעזור לשמחתכם; כן, ברצוני לשמח אתכם ולא לצער.<verse eid="2CO 1:24"/></para>
  <chapter eid="2CO 1"/>
  <chapter number="2" style="c" pubnumber="ב" sid="2CO 2"/>
  <para style="p">
    <verse number="1" style="v" sid="2CO 2:1"/>החלטתי שלא אבוא יותר לצער אתכם, <verse eid="2CO 2:1"/><verse number="2" style="v" sid="2CO 2:2"/>כי אם אני אגרום לכם צער, מי ישמח אותי? בטח שלא מישהו שהעצבתי. <verse eid="2CO 2:2"/><verse number="3" style="v" sid="2CO 2:3"/>מסיבה זאת כתבתי לכם את המכתב ההוא – לא רציתי לבוא אליכם ולהתעצב בגלל אלה שצריכים לשמחני, ואני בטוח ששמחתי היא שמחת כולכם.<verse eid="2CO 2:3"/></para>
  <para style="p">
    <verse number="4" style="v" sid="2CO 2:4"/>מה שנאתי לכתוב לכם אותו מכתב! כתבתי אותו בכאב ובדמעות לא כדי להכאיב לכם, אלא כדי להראות לכם מה רבה אהבתי אליכם.<verse eid="2CO 2:4"/></para>
  <para style="p">
    <verse number="5‏-6" style="v" sid="2CO 2:5-6"/>זכרו כי האיש אשר גרם לכל הצרה הזאת ציער לא רק אותי, אלא את כולכם – לפחות במידת־מה, כדי שלא להגזים. איני רוצה להחמיר איתו למעלה מן הצורך, כי הוא כבר נענש דיו מהתוכחה של כולכם. <verse eid="2CO 2:5-6"/><verse number="7" style="v" sid="2CO 2:7"/>כעת עליכם לסלוח לו ולנחם אותו, שאם לא כן הוא עלול להתמוטט מרוב צער. <verse eid="2CO 2:7"/><verse number="8" style="v" sid="2CO 2:8"/>אנא, הוכיחו לו שאתם עדיין אוהבים אותו.<verse eid="2CO 2:8"/></para>
  <para style="p">
    <verse number="9" style="v" sid="2CO 2:9"/>כתבתי את מכתבי על־מנת לבחון את נכונותכם לציית בכל הדברים. <verse eid="2CO 2:9"/><verse number="10" style="v" sid="2CO 2:10"/>אם אתם סולחים למישהו על איזה דבר, גם אני סולח לו. שהרי כאשר אני סולח, אם אכן עלי לסלוח למישהו, אני עושה זאת למענכם ובסמכות המשיח, <verse eid="2CO 2:10"/><verse number="11" style="v" sid="2CO 2:11"/>כדי שהשטן לא יערים עלינו במזימותיו ותחבולותיו המוכרות לנו.<verse eid="2CO 2:11"/></para>
  <para style="p">
    <verse number="12" style="v" sid="2CO 2:12"/>בהגיעי לעיר טרואס נתן לי האדון הזדמנות נפלאה לבשר את בשורת המשיח, <verse eid="2CO 2:12"/><verse number="13" style="v" sid="2CO 2:13"/>אך לא מצאתי מנוחה לנפשי, כי לא פגשתי כמתוכנן את טיטוס אחי. לפיכך נפרדתי מאנשי טרואס ויצאתי למקדוניה לחפש את טיטוס.<verse eid="2CO 2:13"/></para>
  <para style="p">
    <verse number="14" style="v" sid="2CO 2:14"/>השבח לאלוהים המוביל אותנו במסע הניצחון של המשיח, ומפיץ על־ידינו את בשורת המשיח כריח ניחוח בכל מקום. <verse eid="2CO 2:14"/><verse number="15" style="v" sid="2CO 2:15"/>אנחנו כניחוח המשיח לאלוהים בקרב הנושעים ובקרב הלא־נושעים. <verse eid="2CO 2:15"/><verse number="16" style="v" sid="2CO 2:16"/>ללא־נושעים אנו כריח מוות, ואילו לנושעים אנו כניחוח המעניק חיים. אך מי ראוי למשימה כזאת?<verse eid="2CO 2:16"/></para>
  <para style="p">
    <verse number="17" style="v" sid="2CO 2:17"/>רק אלה אשר הם ישרים, שליחי אלוהים, מדברים בגבורת המשיח ובהשגחת אלוהים. איננו כאותם רבים שסוחרים בדבר־אלוהים לשם רווח.<verse eid="2CO 2:17"/></para>
  <chapter eid="2CO 2"/>
  <chapter number="3" style="c" pubnumber="ג" sid="2CO 3"/>
  <para style="p">
    <verse number="1" style="v" sid="2CO 3:1"/>האם עלינו לשוב ולשבח את עצמנו? האם עלינו לנהוג כמורי השקר ולהציג לפניכם מכתבי המלצה? אני חושב שאיננו זקוקים למכתב המלצה אליכם או מכם! <verse eid="2CO 3:1"/><verse number="2" style="v" sid="2CO 3:2"/>אתם בעצמכם מכתב ההמלצה שלנו, שהרי כל הרואה את השינוי לטובה שחל בכם יודע מיד שעשינו בכם עבודה טובה. <verse eid="2CO 3:2"/><verse number="3" style="v" sid="2CO 3:3"/>אתם מראים שהינכם מכתב מאת המשיח שנכתב על־ידינו. הוא לא נכתב בדיו, אלא ברוח אלוהים חיים; אין הוא כתוב על לוחות אבן, אלא על לבבות של בשר ודם.<verse eid="2CO 3:3"/></para>
  <para style="p">
    <verse number="4" style="v" sid="2CO 3:4"/>אנו מעזים לומר דברים אלה על עצמנו רק משום שאנו בוטחים באלוהים, באמצעות המשיח, שהוא אכן יעזור לנו לקיים את דברינו, <verse eid="2CO 3:4"/><verse number="5" style="v" sid="2CO 3:5"/>ולא משום שאנו סומכים על כוחנו ויכולתנו. כוחנו והצלחתנו באים מאלוהים לבדו! <verse eid="2CO 3:5"/><verse number="6" style="v" sid="2CO 3:6"/>הוא הכשיר אותנו לספר לאחרים על בריתו החדשה שנועדה להושיעם. איננו אומרים להם שאם לא יצייתו לתורת ה׳ ימותו; אנו מספרים להם על רוח הקודש שמעניק חיים. הניסיון להיוושע על־ידי שמירת מצוות התורה סופו מוות, ואילו רוח הקודש מעניק חיים.<verse eid="2CO 3:6"/></para>
  <para style="p">
    <verse number="7" style="v" sid="2CO 3:7"/>השיטה הישנה של חוקי התורה, אשר הביאה מוות, לוותה בהוד כה רב, עד כי בני־ישראל לא יכלו להביט בפניו של משה. שכן במסרו לעם את לוחות הברית זרחו פניו בכבוד ה׳, אם כי הזוהר כבר החל לחלוף. <verse eid="2CO 3:7"/><verse number="8" style="v" sid="2CO 3:8"/>אם השיטה הישנה לוותה בהוד כה רב, האם לא נצפה להוד רב יותר כשרוח הקודש מעניק חיים? <verse eid="2CO 3:8"/><verse number="9" style="v" sid="2CO 3:9"/>אם התוכנית שהביאה מוות לוותה בהוד כה רב, הרי התוכנית שמצדיקה את האדם בעיני אלוהים מלווה בהוד נעלה יותר. <verse eid="2CO 3:9"/><verse number="10" style="v" sid="2CO 3:10"/>למעשה הזוהר שקרן מפני משה הוא כאין וכאפס לעומת הוד הברית החדשה. <verse eid="2CO 3:10"/><verse number="11" style="v" sid="2CO 3:11"/>שכן אם השיטה הישנה שחלפה והתבטלה לוותה בהוד, השיטה החדשה והנצחית מלווה בהוד נעלה הרבה יותר.<verse eid="2CO 3:11"/></para>
  <para style="p">
    <verse number="12" style="v" sid="2CO 3:12"/>מאחר שאנו יודעים כי הוד חדש זה קיים לנצח, אנו יכולים לבשר את דבר ה׳ באומץ רב. <verse eid="2CO 3:12"/><verse number="13" style="v" sid="2CO 3:13"/>איננו כמשה אשר הסתיר את פניו כדי שבני־ישראל לא יביטו בזוהר שחולף ומתבטל. <verse eid="2CO 3:13"/><verse number="14" style="v" sid="2CO 3:14"/>אך לבם של בני־ישראל קהה, שכן עד היום בקראם את הכתובים נדמה שמסווה נתון על לבם, ואין ביכולתם להבין את משמעות הכתובים. מסווה זה יוסר רק כשיאמינו בה׳. <verse eid="2CO 3:14"/><verse number="15" style="v" sid="2CO 3:15"/>אכן, אפילו היום בקראם את תורת משה, המסווה מונח על לבם. <verse eid="2CO 3:15"/><verse number="16" style="v" sid="2CO 3:16"/>אך בשובם אל ה׳ יוסר המסווה. <verse eid="2CO 3:16"/><verse number="17" style="v" sid="2CO 3:17"/>האדון הוא הרוח, והיכן שנמצא רוח האדון שם יש חירות. <verse eid="2CO 3:17"/><verse number="18" style="v" sid="2CO 3:18"/>אך אנו, המאמינים המשיחיים, אין מסווה על פנינו; אנו הולכים ומשקפים את כבוד ה׳ כמראה, ורוח הקודש הפועל בנו הופך אותנו בהדרגה לצלמו.<verse eid="2CO 3:18"/></para>
  <chapter eid="2CO 3"/>
  <chapter number="4" style="c" pubnumber="ד" sid="2CO 4"/>
  <para style="p">
    <verse number="1" style="v" sid="2CO 4:1"/>אלוהים בעצמו נתן לנו ברחמיו את העבודה הנפלאה של הפצת דברו, ולכן איננו מתייאשים. <verse eid="2CO 4:1"/><verse number="2" style="v" sid="2CO 4:2"/>איננו מרמים איש, איננו משתמשים בתכסיסים ותחבולות כדי להביא אנשים לידי אמונה, ומעולם לא סילפנו את דבר אלוהים. שכן אנו בוחלים בכל הונאה. אנו עומדים לנוכח ה׳ ודוברים אמת, וכל המכיר אותנו יודה בכך.<verse eid="2CO 4:2"/></para>
  <para style="p">
    <verse number="3" style="v" sid="2CO 4:3"/>אם הבשורה שאנו מספרים נסתרת מאיש, היא נסתרת מאלה שפניהם מועדות לאבדון. <verse eid="2CO 4:3"/><verse number="4" style="v" sid="2CO 4:4"/>השטן, שהוא שר העולם המרושע הזה, עיוור את עיניהם, כדי שלא יוכלו לראות את אור הבשורה שזורח עליהם, ושלא יבינו את הבשורה הנפלאה על כבוד המשיח שהוא צלם האלוהים. <verse eid="2CO 4:4"/><verse number="5" style="v" sid="2CO 4:5"/>איננו מכריזים על עצמנו, אלא על ישוע המשיח כאדון, ועל עצמנו כעבדיכם בזכות המשיח. <verse eid="2CO 4:5"/><verse number="6" style="v" sid="2CO 4:6"/>האלוהים אשר אמר: ”יהי אור מן החושך“, הציף את לבנו באור דעת כבוד אלוהים אשר בפניו של המשיח.<verse eid="2CO 4:6"/></para>
  <para style="p">
    <verse number="7" style="v" sid="2CO 4:7"/>אך אוצר זה – האור והגבורה שזורחים בנו – טמון בכלי חרס בר־חלוף, כלומר בגופנו. עובדה זאת מוכיחה שהגבורה בתוכנו היא מאת אלוהים ולא מעצמנו.<verse eid="2CO 4:7"/></para>
  <para style="p">
    <verse number="8" style="v" sid="2CO 4:8"/>הצרות לוחצות עלינו מכל עבר, אך לא נשברנו. אנו נבוכים, אך לא נואשנו. <verse eid="2CO 4:8"/><verse number="9" style="v" sid="2CO 4:9"/>אנו נרדפים, אך אלוהים לא נטש אותנו. אנו מוכים, אך לא הושמדנו. <verse eid="2CO 4:9"/><verse number="10" style="v" sid="2CO 4:10"/>מדי יום אנו מתנסים במידת־מה במות המשיח, על מנת שגבורת חיי המשיח תיגלה בגופנו.<verse eid="2CO 4:10"/></para>
  <para style="p">
    <verse number="11" style="v" sid="2CO 4:11"/>אכן, חיינו בסכנה מתמדת כי אנו משרתים את האדון, אך הדבר מאפשר לנו להפגין את גבורת ישוע בגופנו בר־התמותה. <verse eid="2CO 4:11"/><verse number="12" style="v" sid="2CO 4:12"/>לפיכך, אנו עומדים בפני מוות, בגלל הטפת דבר אלוהים, על־מנת שתזכו בחיי נצח. <verse eid="2CO 4:12"/><verse number="13" style="v" sid="2CO 4:13"/>כתבי־הקודש אומרים:<note caller="+" style="f"><char style="fr" closed="false">4‏.13 </char><char style="fl" closed="false">ד 13 </char><char style="ft" closed="false">תהלים קטז 10</char></note> ”האמנתי כי אדבר.“ באותה רוח אמונה גם אנחנו מאמינים ולכן מדברים. <verse eid="2CO 4:13"/><verse number="14" style="v" sid="2CO 4:14"/>אנו יודעים כי האלוהים אשר הקים לתחייה את האדון ישוע, יקים לתחייה גם אותנו עם ישוע ויציגנו לפניו יחד אתכם. <verse eid="2CO 4:14"/><verse number="15" style="v" sid="2CO 4:15"/>סבלנו הוא למענכם, וככל שירבו מקרבכם המאמינים במשיח, כן ירבו המודים לו על טובו לכבוד אלוהים.<verse eid="2CO 4:15"/></para>
  <para style="p">
    <verse number="16" style="v" sid="2CO 4:16"/>משום כך איננו מתייאשים. גופנו הפיזי אמנם הולך ובלה, אך כוחנו הפנימי שמקורו בה׳ הולך ומתחזק מדי יום. <verse eid="2CO 4:16"/><verse number="17" style="v" sid="2CO 4:17"/>צרתנו הקלה של הרגע תביא לנו את ברכתו העשירה והנצחית של אלוהים. <verse eid="2CO 4:17"/><verse number="18" style="v" sid="2CO 4:18"/>לפיכך איננו מתרכזים בדברים שאנו רואים עתה, כלומר בצרות הסובבות אותנו, אלא עינינו נשואות לשמחה המצפה לנו בשמים ושטרם ראינו אותה. הצרות תעלמנה בקרוב, אך השמחה שמצפה לנו תעמוד לעולם.<verse eid="2CO 4:18"/></para>
  <chapter eid="2CO 4"/>
  <chapter number="5" style="c" pubnumber="ה" sid="2CO 5"/>
  <para style="p">
    <verse number="1" style="v" sid="2CO 5:1"/>אנו יודעים שכאשר משכננו הארצי ייהרס, כלומר כאשר נמות ונצא מגופנו הגשמי, יצפה לנו בשמים משכן נצחי מאת אלוהים, שאינו מעשה ידי אדם. <verse eid="2CO 5:1"/><verse number="2" style="v" sid="2CO 5:2"/>מה עייפנו מגופנו הנוכחי! אנו נכספים ליום שבו נקבל גוף חדש מן השמים אשר נלבשהו כבגד, <verse eid="2CO 5:2"/><verse number="3" style="v" sid="2CO 5:3"/>כדי שלא נהיה נשמות ללא גוף. <verse eid="2CO 5:3"/><verse number="4" style="v" sid="2CO 5:4"/>כל עוד אנו בגופנו הגשמי, אנו נאנחים מתוך דיכאון ומועקה, אך איננו רוצים למות ולהיוותר ללא גוף. ברצוננו ללבוש את הגוף החדש, כך שהגוף בן התמותה יבלע על־ידי החיים. <verse eid="2CO 5:4"/><verse number="5" style="v" sid="2CO 5:5"/>אלוהים הוא שהכין כל זאת למעננו, וכערבות לכך נתן לנו את רוח הקודש.<verse eid="2CO 5:5"/></para>
  <para style="p">
    <verse number="6" style="v" sid="2CO 5:6"/>עתה אנו מצפים בביטחון לגופנו הרוחני, כי אנו יודעים שכל עוד אנו שוכנים בגופנו הגשמי אנו רחוקים מן האדון. <verse eid="2CO 5:6"/><verse number="7" style="v" sid="2CO 5:7"/>אנו יודעים שאלה דברי אמת מתוך אמונה, ולא ממראה עיניים. <verse eid="2CO 5:7"/><verse number="8" style="v" sid="2CO 5:8"/>אנו כה בטוחים בדבר, עד כי אנו מעדיפים לצאת מן הגוף ולבוא הביתה אל האדון. <verse eid="2CO 5:8"/><verse number="9" style="v" sid="2CO 5:9"/>משום כך אנו משתדלים למצוא־חן בעיניו בכל מעשינו, אם אנו בגופנו הגשמי ואם בשמים. <verse eid="2CO 5:9"/><verse number="10" style="v" sid="2CO 5:10"/>כי כולנו עתידים לעמוד לפני המשיח ולהישפט על־ידו. כל אחד יקבל את המגיע לו על־פי מעשיו הטובים או הרעים בחייו הגשמיים.<verse eid="2CO 5:10"/></para>
  <para style="p">
    <verse number="11" style="v" sid="2CO 5:11"/>מתוך הכרת יראת ה׳ אנו משתדלים להביא אנשים לידי אמונה בו. מניעינו הטהורים בעניין זה גלויים לפני אלוהים, ואני מקווה שגם לפני מצפונכם! <verse eid="2CO 5:11"/><verse number="12" style="v" sid="2CO 5:12"/>האם אנו שוב טופחים לעצמנו על השכם? לא! אני נותן לכם הזדמנות להתגאות בנו לפי אלה המתפארים בהופעתם החיצונית ובדרך הטפתם, במקום בטוהר לבם. אנחנו לפחות ישרים ומניעינו טהורים. <verse eid="2CO 5:12"/><verse number="13" style="v" sid="2CO 5:13"/>האם יצאנו מדעתנו? אם כן, הרי זה כדי להביא כבוד לאלוהים. אך אם דעתנו שפויה, הרי זה למענכם. <verse eid="2CO 5:13"/><verse number="14" style="v" sid="2CO 5:14"/>איננו עושים דבר למען עצמנו, שכן אהבת המשיח מכוונת עתה את מעשינו. הואיל ואנו מאמינים שהמשיח מת בעד כולנו, עלינו להאמין שמתנו לגבי החיים שנהגנו לחיות. <verse eid="2CO 5:14"/><verse number="15" style="v" sid="2CO 5:15"/>הוא מת למען כולם כדי שכל החיים – אשר קיבלו ממנו חיי נצח – שוב לא יחיו למען עצמם, אלא למען המשיח אשר מת וקם לתחייה בעדם.<verse eid="2CO 5:15"/></para>
  <para style="p">
    <verse number="16" style="v" sid="2CO 5:16"/>לכן חדלו לשפוט את המאמינים על־פי חיצוניותם או על־פי דעתם של הלא־מאמינים. פעם שגיתי ושפטתי את המשיח על־פי קנה מידה אנושי, אך איני עושה זאת שוב. <verse eid="2CO 5:16"/><verse number="17" style="v" sid="2CO 5:17"/>המאמין במשיח נעשה בריאה חדשה; שוב אין הוא אותו אדם כמקודם, שכן יש בו עתה חיים חדשים. <verse eid="2CO 5:17"/><verse number="18" style="v" sid="2CO 5:18"/>כל הדברים החדשים האלה הינם מאת האלוהים אשר השיבנו לעצמו בזכות קורבנו של המשיח. אלוהים העניק לנו את הזכות לעודד אחרים לשוב אליו, <verse eid="2CO 5:18"/><verse number="19" style="v" sid="2CO 5:19"/>ולבשר להם שהוא מקרב אליו את כל בני־האדם באמצעות המשיח, ושוב אין הוא זוכר להם את חטאיהם. זוהי הבשורה הנפלאה שמסר לנו לבשר לאחרים.<verse eid="2CO 5:19"/></para>
  <para style="p">
    <verse number="20" style="v" sid="2CO 5:20"/>לפיכך שגרירי המשיח אנחנו, ואלוהים מזהיר אתכם באמצעותנו. על כן אנו מתחננים לפניכם בשם המשיח: אנא, היענו לאהבתו והתרצו לאלוהים. <verse eid="2CO 5:20"/><verse number="21" style="v" sid="2CO 5:21"/>למרות שהמשיח היה ללא חטא, אלוהים שם בו את חטאינו, ואחר כך שם בנו את צדקת אלוהים.<note caller="+" style="f"><char style="fr" closed="false">5‏.21 </char><char style="fl" closed="false">ה 21 </char><char style="ft" closed="false">או: אם כי המשיח היה ללא חטא, אלוהים עשהו לחטאה בעדנו, כדי שנלבש את צדקת אלוהים בו.</char></note><verse eid="2CO 5:21"/></para>
  <chapter eid="2CO 5"/>
  <chapter number="6" style="c" pubnumber="ו" sid="2CO 6"/>
  <para style="p">
    <verse number="1" style="v" sid="2CO 6:1"/>כעוזרי אלוהים אנו מתחננים לפניכם לא להזניח את חסד אלוהים שקיבלתם; אל תבזבזו את טובו וחסדו של אלוהים! <verse eid="2CO 6:1"/><verse number="2" style="v" sid="2CO 6:2"/>כי הוא אומר:<note caller="+" style="f"><char style="fr" closed="false">6‏.2 </char><char style="fl" closed="false">ו 2 </char><char style="ft" closed="false">ישעיהו מט 8</char></note> ”בעת רצון עניתיך וביום ישועה עזרתיך“. עתה עת רצון והיום יום ישועה!<verse eid="2CO 6:2"/></para>
  <para style="p">
    <verse number="3" style="v" sid="2CO 6:3"/>אנו משתדלים לא להיות מכשול לאיש, כדי שלא יטילו דופי בעבודתנו. <verse eid="2CO 6:3"/><verse number="4" style="v" sid="2CO 6:4"/>אדרבא, בכל מעשינו אנו משתדלים להראות שאנו משרתי אלוהים. בסבלנות רבה אנו נושאים סבל, צרות ומצוקות. <verse eid="2CO 6:4"/><verse number="5" style="v" sid="2CO 6:5"/>הוכינו, הושלכנו לכלא, נמסרנו לידי המון זועם; עמלנו עד אפיסת כוחות, לא אכלנו ולא ישנו. <verse eid="2CO 6:5"/><verse number="6" style="v" sid="2CO 6:6"/>הוכחנו שאנו משרתי אלוהים בחיינו הטהורים, בהבנתנו את הבשורה, בסבלנותנו, בנדיבות לבנו, באהבתנו הכנה, ברוח הקודש הממלא אותנו, <verse eid="2CO 6:6"/><verse number="7" style="v" sid="2CO 6:7"/>בדבר האמת שבפינו ובגבורת אלוהים. אנו חמושים בנשק הצדקה להגנה ולהתקפה. <verse eid="2CO 6:7"/><verse number="8" style="v" sid="2CO 6:8"/>אנו שומרים על נאמנותנו לאדון אם מכבדים אותנו ואם בזים לנו, אם מבקרים או משבחים אותנו. אנו כנים וישרים אך נחשבים לשקרנים. <verse eid="2CO 6:8"/><verse number="9" style="v" sid="2CO 6:9"/>העולם מתעלם מאתנו, אך רבים מכירים אותנו; אנו קרובים למוות, ובכל זאת חיים. נפצענו אך לא מתנו. <verse eid="2CO 6:9"/><verse number="10" style="v" sid="2CO 6:10"/>לבנו מלא צער, ובכל זאת אנו שמחים באדון. אנו אמנם עניים, אך מעשירים אנשים רבים במתנות רוחניות. אנו חסרי־כל אך נהנים מן הכול.<verse eid="2CO 6:10"/></para>
  <para style="p">
    <verse number="11" style="v" sid="2CO 6:11"/>הו, ידידי הקורינתיים, דיברתי אליכם בכנות ופתחתי לפניכם את לבי. <verse eid="2CO 6:11"/><verse number="12" style="v" sid="2CO 6:12"/>לא סגרתי את לבי בפניכם; אתם סגרתם את לבכם בפני! <verse eid="2CO 6:12"/><verse number="13" style="v" sid="2CO 6:13"/>אני פונה אליכם עתה כאל בני: אנא, פתחו לנו את לבכם והיענו לאהבתנו.<verse eid="2CO 6:13"/></para>
  <para style="p">
    <verse number="14" style="v" sid="2CO 6:14"/>אל תיכנסו לשותפות עם אלה שאינם אוהבים את האדון, שכן מה המשותף לאנשי אלוהים ולאנשי חטא? כיצד יכול האור לחיות עם החושך?<verse eid="2CO 6:14"/></para>
  <para style="p">
    <verse number="15" style="v" sid="2CO 6:15"/>איזו הסכמה יכולה להיות בין המשיח לבין השטן? כיצד יכול המאמין להיות שותף ללא־מאמין? <verse eid="2CO 6:15"/><verse number="16" style="v" sid="2CO 6:16"/>איזה קשר יש להיכל אלוהים עם האלילים? הלא אתם היכל אלוהים, משכן אלוהים חיים, שכן הוא עצמו אמר:<note caller="+" style="f"><char style="fr" closed="false">6‏.16 </char><char style="fl" closed="false">ו 16 </char><char style="ft" closed="false">ויקרא כו 11,12</char></note> ”ונתתי משכני בתוככם … והתהלכתי בתוככם והייתי לכם לאלוהים ואתם תהיו לי לעם“. <verse eid="2CO 6:16"/><verse number="17" style="v" sid="2CO 6:17"/>על כן אמר ה׳:<note caller="+" style="f"><char style="fr" closed="false">6‏.17 </char><char style="fl" closed="false">ו 17 </char><char style="ft" closed="false">ישעיה נב 11; יחזקאל כ 34,41</char></note> ”צאו מתוכם והברו, נאום ה׳, וטמא אל תיגעו ואני אקבץ אתכם. <verse eid="2CO 6:17"/><verse number="18" style="v" sid="2CO 6:18"/>והייתי לכם לאב ואתם תהיו לי לבנים ולבנות, נאום ה׳ צבאות.“<verse eid="2CO 6:18"/></para>
  <chapter eid="2CO 6"/>
  <chapter number="7" style="c" pubnumber="ז" sid="2CO 7"/>
  <para style="p">
    <verse number="1" style="v" sid="2CO 7:1"/>ידידים יקרים, הואיל ויש לנו הבטחות נפלאות כאלה, הבה נטהר את עצמנו מכל טומאה רוחנית וגופנית. הבה נחיה ביראת אלוהים ונקדיש לו את עצמנו. <verse eid="2CO 7:1"/><verse number="2" style="v" sid="2CO 7:2"/>אנא, פתחו לנו את לבכם. הרי לא פגענו באיש, לא רימינו ולא ניצלנו איש מכם. <verse eid="2CO 7:2"/><verse number="3" style="v" sid="2CO 7:3"/>איני אומר זאת כדי להרשיע אתכם, שהרי כבר אמרתי שאתם כה יקרים לי, עד כי אחיה ואמות עמכם. <verse eid="2CO 7:3"/><verse number="4" style="v" sid="2CO 7:4"/>יש לי ביטחון רב בכם, ואני גאה בכם מאוד. עודדתם ושימחתם אותי למרות סבלי וצרותי.<verse eid="2CO 7:4"/></para>
  <para style="p">
    <verse number="5" style="v" sid="2CO 7:5"/>בהגיענו למקדוניה, לא מצאנו מנוחה לגופנו. הצרות הקיפונו מכל עבר: מריבות מבחוץ וחרדה מבפנים. <verse eid="2CO 7:5"/><verse number="6" style="v" sid="2CO 7:6"/>אך אלוהים המעודד את הנדכאים ניחם אותנו בבואו של טיטוס. <verse eid="2CO 7:6"/><verse number="7" style="v" sid="2CO 7:7"/>לא רק נוכחותו שימחה אותנו, אלא גם החדשות על שעזרתם לו ועודדתם אותו. הוא סיפר לנו על געגועיכם אלי, על השתתפותכם בסבלי, על נאמנותכם ואהבתכם אלי. חדשות אלה ממלאות אותי שמחה רבה.<verse eid="2CO 7:7"/></para>
  <para style="p">
    <verse number="8" style="v" sid="2CO 7:8"/>גם אם העצבתי אתכם במכתבי האחרון, איני מתחרט על כך. האמת היא שבתחילה הצטערתי מאוד, כי ידעתי שיכאיב לכם, אך הוא הכאיב לכם לזמן קצר בלבד. <verse eid="2CO 7:8"/><verse number="9" style="v" sid="2CO 7:9"/>עתה אני שמח, לא בגלל שהכאיב לכם, אלא בגלל שהכאב הביא אתכם לידי תשובה. שכן נעצבתם ברצון אלוהים, ואנו לא גרמנו לכם כל נזק. <verse eid="2CO 7:9"/><verse number="10" style="v" sid="2CO 7:10"/>עצב הבא עלינו ברצון אלוהים מביא אותנו לידי תשובה וישועה, ואיש אינו מתחרט על כך. לעומת זאת, עצב הבא על הלא־מאמינים אינו מביא לידי תשובה, אלא למוות.<verse eid="2CO 7:10"/></para>
  <para style="p">
    <verse number="11" style="v" sid="2CO 7:11"/>ראו מה עורר בכם העצב מאלוהים: נמלאתם חריצות וחפצתם להיפטר מהחטא שעליו כתבתי לכם. נבהלתם ממה שקרה והשתוקקתם שאבוא לעזרתכם. מיד נקטתם צעדים לפתור את הבעיה (והענשתם את החוטא). בכל מעשיכם הוכחתם שבעניין ההוא אין בכם דופי.<verse eid="2CO 7:11"/></para>
  <para style="p">
    <verse number="12" style="v" sid="2CO 7:12"/>לא כתבתי את המכתב למען האדם שחטא, ואף לא למען זה שנפגע מהחטא; כתבתי כדי שאלוהים יראה לכם באיזו מידה אתם אוהבים אותנו. <verse eid="2CO 7:12"/><verse number="13" style="v" sid="2CO 7:13"/>מלבד נחמתנו מאהבתכם, שמחנו במיוחד בשמחתו של טיטוס, שכן קיבלתם אותו בחמימות וגרמתם לנו נחת רוח. <verse eid="2CO 7:13"/><verse number="14" style="v" sid="2CO 7:14"/>התגאיתי בכם לפניו, ואני שמח שלא אכזבתם אותי. הלא תמיד דיברתי אליכם אמת, ואף הפעם התפארותי הוכחה כאמת. <verse eid="2CO 7:14"/><verse number="15" style="v" sid="2CO 7:15"/>טיטוס אוהב אתכם יותר מתמיד בזכרו כיצד הקשבתם לו בדריכות, וקיבלתם אותו ביראה ובחרדה. <verse eid="2CO 7:15"/><verse number="16" style="v" sid="2CO 7:16"/>מה שמח אני על ששוב אני יכול לסמוך עליכם ולבטוח בכם בכל דבר.<verse eid="2CO 7:16"/></para>
  <chapter eid="2CO 7"/>
  <chapter number="8" style="c" pubnumber="ח" sid="2CO 8"/>
  <para style="p">
    <verse number="1" style="v" sid="2CO 8:1"/>ברצוני לספר לכם על החסד שהעניק אלוהים לקהילות במקדוניה.<verse eid="2CO 8:1"/></para>
  <para style="p">
    <verse number="2" style="v" sid="2CO 8:2"/>הם אמנם התנסו בסבל רב ובצרות, אך שמחתם הייתה כה גדולה עד כי הפגינו נדיבות ורוחב־לב למרות העוני שלהם. <verse eid="2CO 8:2"/><verse number="3" style="v" sid="2CO 8:3"/>הם נתנו לא רק כפי יכולתם, אלא מעל ומעבר ליכולתם, ואני יכול להעיד שעשו זאת מרצון ולא מכורח. <verse eid="2CO 8:3"/><verse number="4" style="v" sid="2CO 8:4"/>הם ממש התחננו לפנינו לקבל את מתנתם הכספית, כדי שישתתפו בשמחה שבעזרה למאמינים בירושלים. <verse eid="2CO 8:4"/><verse number="5" style="v" sid="2CO 8:5"/>נדיבותם עלתה על ציפיותינו, שכן קודם הקדישו את עצמם לאדון ואחר כך לנו, לפי רצון אלוהים. <verse eid="2CO 8:5"/><verse number="6" style="v" sid="2CO 8:6"/>הם כל־כך התלהבו מהדבר, עד שהאצנו בטיטוס, אשר עודד אתכם בתחילה לעזור למאמינים, לבקרכם ולעודד אתכם להשלים את חלקכם בשירות זה של גמילות חסדים.<verse eid="2CO 8:6"/></para>
  <para style="p">
    <verse number="7" style="v" sid="2CO 8:7"/>אתם הלא מצטיינים בתחומים רבים: באמונתכם הרבה, במספר המטיפים ביניכם, בדעת, בשקידה ובאהבתכם אלינו. עתה ברצוני שתצטיינו גם בנדיבותכם. <verse eid="2CO 8:7"/><verse number="8" style="v" sid="2CO 8:8"/>איני מצווה עליכם לעשות זאת; ברצוני רק לבחון את כנות אהבתכם בהשוואה להתלהבותם של אחרים.<verse eid="2CO 8:8"/></para>
  <para style="p">
    <verse number="9" style="v" sid="2CO 8:9"/>הלא יודעים אתם את אהבתו וחסדו של ישוע אדוננו: למרות היותו עשיר הוא נעשה עני למענכם, כדי שתעשירו על־ידי עניותו.<verse eid="2CO 8:9"/></para>
  <para style="p">
    <verse number="10" style="v" sid="2CO 8:10"/>אני מציע שתשלימו את אשר התחלתם לעשות לפני שנה, שהרי הייתם לא רק הראשונים להציע את הרעיון, אלא גם הראשונים לעשות משהו בנידון. <verse eid="2CO 8:10"/><verse number="11" style="v" sid="2CO 8:11"/>עתה השלימו את המלאכה באותה התלהבות שבה התחלתם, ותנו ככל שמשגת ידכם. <verse eid="2CO 8:11"/><verse number="12" style="v" sid="2CO 8:12"/>אם אתם באמת מוכנים לתת, אין זה חשוב אם יש באפשרותכם לתת רק סכום קטן, שכן אלוהים אינו מצפה מכם לתת מה שאין לכם.<verse eid="2CO 8:12"/></para>
  <para style="p">
    <verse number="13‏-14" style="v" sid="2CO 8:13-14"/>איני מתכוון שמקבלי התרומות יחיו ברווחה על חשבונכם, אך עליכם להתחלק עמם. כעת יש לכם די והותר ובאפשרותכם לעזור להם; בעת הצורך הם יתחלקו עמכם. כך לכל אחד יהיה כפי צרכו. <verse eid="2CO 8:13-14"/><verse number="15" style="v" sid="2CO 8:15"/>הזוכרים אתם מה אומרים על כך הכתובים?<note caller="+" style="f"><char style="fr" closed="false">8‏.15 </char><char style="fl" closed="false">ח 15 </char><char style="ft" closed="false">שמות טז 18</char></note> ”לא העדיף המרבה, והממעיט לא החסיר“. לכן עליכם להתחלק עם הנזקקים.<verse eid="2CO 8:15"/></para>
  <para style="p">
    <verse number="16" style="v" sid="2CO 8:16"/>אני מודה לאלוהים על ששם בלב טיטוס אותה התלהבות לעזור לכם כמונו. <verse eid="2CO 8:16"/><verse number="17" style="v" sid="2CO 8:17"/>הוא שמח לקבל את הצעתי לבקרכם, אך אני בטוח שהיה בא לבקרכם גם אלמלא הצעתי, שכן הוא משתוקק לראותכם. <verse eid="2CO 8:17"/><verse number="18" style="v" sid="2CO 8:18"/>אני שולח עם טיטוס אח שמוכר היטב בין כל הקהילות כמטיף מחונן של בשורת אלוהים. <verse eid="2CO 8:18"/><verse number="19" style="v" sid="2CO 8:19"/>אח זה נבחר למעשה על־ידי הקהילות להתלוות אלי במסעי לירושלים, כדי להביא את המתנה למאמינים שם. הדבר יכבד את אלוהים ויוכיח את נכונותנו לעזור זה לזה. <verse eid="2CO 8:19"/><verse number="20" style="v" sid="2CO 8:20"/>ברצוננו למנוע כל ביקורת על הדרך שבה אנו מטפלים בתרומה נדיבה זו. <verse eid="2CO 8:20"/><verse number="21" style="v" sid="2CO 8:21"/>אלוהים יודע את יושר לבנו, אך ברצוני שגם אתם תדעו זאת. משום כך החלטנו לנסוע יחד.<verse eid="2CO 8:21"/></para>
  <para style="p">
    <verse number="22" style="v" sid="2CO 8:22"/>אני שולח אליכם אח נוסף אשר הוכיח את מסירותו פעמים רבות. עתה מסירותו והתלהבותו גדלו עוד יותר, שכן סיפרתי לו על נכונותכם לעזור בעניין התרומה.<verse eid="2CO 8:22"/></para>
  <para style="p">
    <verse number="23" style="v" sid="2CO 8:23"/>אם מישהו ישאל לזהותו של טיטוס, אמרו שהוא שותפי ועובד אתי למענכם. אתם גם יכולים לומר ששני האחים האחרים מייצגים את הקהילות כאן והם דוגמת מופת למאמינים במשיח.<verse eid="2CO 8:23"/></para>
  <para style="p">
    <verse number="24" style="v" sid="2CO 8:24"/>אנא, הוכיחו לאנשים אלה שאתם באמת אוהבים אותי, ושיש לי סיבה להתגאות בכם.<verse eid="2CO 8:24"/></para>
  <chapter eid="2CO 8"/>
  <chapter number="9" style="c" pubnumber="ט" sid="2CO 9"/>
  <para style="p">
    <verse number="1" style="v" sid="2CO 9:1"/>איני צריך לכתוב לכם על העזרה הכספית למאמינים ביהודה, <verse eid="2CO 9:1"/><verse number="2" style="v" sid="2CO 9:2"/>כי אני יודע שאתם מוכנים לעזור, ואף התגאיתי בכם לפני המאמינים במקדוניה. ”המאמינים ביוון היו מוכנים לשלוח תרומה כבר לפני שנה“, אמרתי להם. התלהבותכם עוררה רבים מהם להשתתף בתרומה. <verse eid="2CO 9:2"/><verse number="3" style="v" sid="2CO 9:3"/>עתה אני שולח אחים אלה רק כדי לוודא שאתם באמת מוכנים ושכבר אספתם את כל התרומות, כפי שאמרתי להם. איני רוצה לגלות שהפעם התגאיתי בכם לשווא.<verse eid="2CO 9:3"/></para>
  <para style="p">
    <verse number="4" style="v" sid="2CO 9:4"/>אם יבואו אתי האנשים ממקדוניה וייווכחו שאינכם מוכנים, הרי אתבייש מאוד וגם אתם תתביישו.<verse eid="2CO 9:4"/></para>
  <para style="p">
    <verse number="5" style="v" sid="2CO 9:5"/>על כן ביקשתי מהאחים לבוא אליכם לפני, כדי לוודא שהתרומה אשר הבטחתם אכן מוכנה. ברצוני שתתרמו מתוך נדיבות ולא מתוך קמצנות.<verse eid="2CO 9:5"/></para>
  <para style="p">
    <verse number="6" style="v" sid="2CO 9:6"/>זכרו, אם תתנו מעט תקבלו מעט. איכר שזורע זרעים מעטים יקצור יבול דל, אך אם יזרע זרעים רבים יקצור יבול רב. <verse eid="2CO 9:6"/><verse number="7" style="v" sid="2CO 9:7"/>כל אחד ייתן כאשר ידרבנו לבו; אל תאלצו איש לתת מעל רצונו, כי אלוהים אוהב את הנותנים בשמחה. <verse eid="2CO 9:7"/><verse number="8" style="v" sid="2CO 9:8"/>אלוהים יכול לתת לכם מעל מה שאתם צריכים, כך שתמיד יהיה לכם די והותר לעצמכם, ואף תוכלו לתת לנזקקים בנדיבות ובשמחה.<verse eid="2CO 9:8"/></para>
  <para style="p">
    <verse number="9" style="v" sid="2CO 9:9"/>ככתוב:<note caller="+" style="f"><char style="fr" closed="false">9‏.9 </char><char style="fl" closed="false">ט 9 </char><char style="ft" closed="false">תהלים קיב 9</char></note> ”פזר נתן לאביונים, צדקתו עומדת לעד“.<verse eid="2CO 9:9"/></para>
  <para style="p">
    <verse number="10" style="v" sid="2CO 9:10"/>האלוהים שנותן לאיכר זרע לזרוע, ואחר כך יבול לאכול, ייתן לכם זרע בשפע ויברך את יבול מעשיכם הטובים.<verse eid="2CO 9:10"/></para>
  <para style="p">
    <verse number="11" style="v" sid="2CO 9:11"/>אכן, אלוהים ייתן לכם שפע כדי שתוכלו לתת לזולת בשפע, וכאשר נמסור את מתנותיכם לנזקקים הם יודו לאלוהים על עזרתכם הנדיבה. <verse eid="2CO 9:11"/><verse number="12" style="v" sid="2CO 9:12"/>וכך שירותכם לא רק יספק את צרכי המאמינים, אלא גם יביאם לידי הודיה לה׳.<verse eid="2CO 9:12"/></para>
  <para style="p">
    <verse number="13" style="v" sid="2CO 9:13"/>הואיל ושירותכם זה עמד במבחן, יודו רבים לה׳ על עזרתכם הנדיבה, ועל שאתם מקיימים הלכה למעשה את בשורת המשיח שבה אתם מאמינים.<verse eid="2CO 9:13"/></para>
  <para style="p">
    <verse number="14" style="v" sid="2CO 9:14"/>יתרה מזאת, הם יתפללו בעדכם בחיבה רבה, בגלל החסד הנפלא שהעניק לכם אלוהים.<verse eid="2CO 9:14"/></para>
  <para style="p">
    <verse number="15" style="v" sid="2CO 9:15"/>הבה נודה לאלוהים על מתנתו העצומה מספר.<verse eid="2CO 9:15"/></para>
  <chapter eid="2CO 9"/>
  <chapter number="10" style="c" pubnumber="י" sid="2CO 10"/>
  <para style="p">
    <verse number="1" style="v" sid="2CO 10:1"/>אני, פולוס, מתחנן לפניכם בענווה, כפי שהמשיח היה מתחנן לפניכם. אחדים מכם טוענים: ”מכתביו של פולוס נועזים כל עוד הוא רחוק מאתנו, אך בבואו הנה יפחד להרים את קולו!“<verse eid="2CO 10:1"/></para>
  <para style="p">
    <verse number="2" style="v" sid="2CO 10:2"/>אני מתחנן לפניכם שלא תאלצוני לנהוג בכם ביד קשה בבואי אליכם, כי אני בטוח שאוכל לנהוג בחומרה באלה שטוענים שמעשי ומניעי הינם של אדם רגיל. <verse eid="2CO 10:2"/><verse number="3" style="v" sid="2CO 10:3"/>אני אמנם אדם רגיל וחלש, אך איני נלחם את מלחמותיי בדרך אנושית רגילה. <verse eid="2CO 10:3"/><verse number="4" style="v" sid="2CO 10:4"/>איני נלחם בכלי מלחמה רגילים, אלא בכלי המלחמה של אלוהים, ובעזרתם אני הורס את מבצרי השטן. <verse eid="2CO 10:4"/><verse number="5" style="v" sid="2CO 10:5"/>אכן, כלי מלחמה אלה יכולים למוטט תחבולות וכל דבר שמתנשא נגד דעת אלוהים. בעזרתם אני מכניע את אלה לציות למשיח. <verse eid="2CO 10:5"/><verse number="6" style="v" sid="2CO 10:6"/>אני מוכן להעניש כל הפרת משמעת עד שתושלם המשמעת שלכם במשיח.<verse eid="2CO 10:6"/></para>
  <para style="p">
    <verse number="7" style="v" sid="2CO 10:7"/>הבעיה אתכם היא, שאתם מסתכלים רק בקנקן ולא במה שיש בו. אם מישהו בטוח בעצמו שהוא שייך למשיח, שלא ישכח שאני שייך למשיח בדיוק כמוהו! <verse eid="2CO 10:7"/><verse number="8" style="v" sid="2CO 10:8"/>גם אם נראה שאני מתגאה מדי על הסמכות שנתן לי האדון, לבנותכם ולא לפגוע בכם, איני מתבייש. <verse eid="2CO 10:8"/><verse number="9" style="v" sid="2CO 10:9"/>אני אומר זאת כדי שלא תחשבו שאני מאיים עליכם סתם במכתבי.<verse eid="2CO 10:9"/></para>
  <para style="p">
    <verse number="10" style="v" sid="2CO 10:10"/>”אל תשימו לב למכתביו של פולוס“, אומרים אחדים מכם. ”הוא אמנם נשמע מרשים ותקיף, אך בבואו אלינו אישית תראו שהוא חלש ודיבורו אינו משכנע.“ <verse eid="2CO 10:10"/><verse number="11" style="v" sid="2CO 10:11"/>הפעם ביקורי האישי יהיה מרשים ותקיף כמכתבי.<verse eid="2CO 10:11"/></para>
  <para style="p">
    <verse number="12" style="v" sid="2CO 10:12"/>כמובן שאיני מעיז לכלול את עצמי עם אלה שמשבחים את עצמם, ואף לא להשוות את עצמי אליהם. מה טיפשים הם! הם משווים את עצמם לעצמם, ושופטים את עצמם על־פי קנה המידה שקבעו בעצמם.<verse eid="2CO 10:12"/></para>
  <para style="p">
    <verse number="13" style="v" sid="2CO 10:13"/>אנחנו לעומתם איננו מתפארים יתר על המידה; אנו מתפארים רק בתחום העבודה שהקצה לנו אלוהים, ואתם נכללים בתחום זה.<verse eid="2CO 10:13"/></para>
  <para style="p">
    <verse number="14" style="v" sid="2CO 10:14"/>איננו מפריזים בסמכותנו עליכם, שכן אנו הבאנו לכם ראשונים את בשורת המשיח.<verse eid="2CO 10:14"/></para>
  <para style="p">
    <verse number="15" style="v" sid="2CO 10:15"/>איננו מתפארים בדברים מעבר לתחומנו, ואף לא בעמלם של אחרים. אנו רק מקווים שאמונתכם תגדל ושעבודתנו ביניכם תגדל גם היא, אך רק בתחום שהוקצה לנו.<verse eid="2CO 10:15"/></para>
  <para style="p">
    <verse number="16" style="v" sid="2CO 10:16"/>לאחר מכן נוכל לבשר את הבשורה לערים הרחוקות מכם, היכן שאיש אינו מבשר את הבשורה, וכך לא נפלוש לתחומם של אחרים. <verse eid="2CO 10:16"/><verse number="17" style="v" sid="2CO 10:17"/>הכתובים אומרים:<note caller="+" style="f"><char style="fr" closed="false">10‏.17 </char><char style="fl" closed="false">י 17 </char><char style="ft" closed="false">ירמיהו ט 23</char></note> ”המתהלל יתהלל בה׳!“ <verse eid="2CO 10:17"/><verse number="18" style="v" sid="2CO 10:18"/>כי הלא אין ערך רב להתפארותו של אדם בעצמו, אך כאשר אלוהים משבח אדם יש לשבח ערך רב!<verse eid="2CO 10:18"/></para>
  <chapter eid="2CO 10"/>
  <chapter number="11" style="c" pubnumber="יא" sid="2CO 11"/>
  <para style="p">
    <verse number="1" style="v" sid="2CO 11:1"/>אני מקווה שתתייחסו אלי בסבלנות גם אם אני מדבר בטיפשות.</para>
  <para style="p" vid="2CO 11:1">אנא, סלחו לי והניחו לי לומר את אשר על לבי. <verse eid="2CO 11:1"/><verse number="2" style="v" sid="2CO 11:2"/>אני דואג לכם דאגה עמוקה כאלוהים עצמו; אתם כבתולה טהורה שהארשתי לאיש אחד, למשיח. <verse eid="2CO 11:2"/><verse number="3" style="v" sid="2CO 11:3"/>אך אני חושש שמא תסטו יום אחד ממסירותכם הטהורה למשיח, כשם שחווה רומתה על־ידי הנחש בגן העדן. <verse eid="2CO 11:3"/><verse number="4" style="v" sid="2CO 11:4"/>אתם מתנהגים כפתאים ומאמינים לכל מה שאומרים לכם, גם אם מישהו מכריז לכם על ישוע השונה מזה שהכרזנו, או על רוח ששונה מרוח הקודש שקיבלתם, או על דרך שונה לישועה. אכן, אתם מוכנים להאמין לכל דבר!<verse eid="2CO 11:4"/></para>
  <para style="p">
    <verse number="5" style="v" sid="2CO 11:5"/>סבורני שאיני נופל במאומה מ”שליחים“ מיוחדים אלה! <verse eid="2CO 11:5"/><verse number="6" style="v" sid="2CO 11:6"/>אולי אינני נואם מעולה, אך אני יודע לפחות על מה אני מדבר, כפי שהוכחנו לכם פעמים רבות.<verse eid="2CO 11:6"/></para>
  <para style="p">
    <verse number="7" style="v" sid="2CO 11:7"/>האם חטאתי כשהשפלתי את עצמי (כדי לרומם אתכם!) ובישרתי לכם את בשורת האלוהים ללא תשלום? <verse eid="2CO 11:7"/><verse number="8" style="v" sid="2CO 11:8"/>קהילות אחרות תמכו בי בעת שעבדתי למענכם. כן, לקחתי את כספם כדי לעזור לכם. <verse eid="2CO 11:8"/><verse number="9" style="v" sid="2CO 11:9"/>בכל עת שהותי עמכם לא ביקשתי מכם פרוטה; האחים שבאו ממקדוניה סיפקו את כל צרכי. מעולם לא ביקשתי מכם דבר, וגם להבא לא אבקש. <verse eid="2CO 11:9"/><verse number="10" style="v" sid="2CO 11:10"/>בשם אמת המשיח בי, אני מבטיח שאתגאה על כך בכל יוון! <verse eid="2CO 11:10"/><verse number="11" style="v" sid="2CO 11:11"/>מדוע? האם משום שאיני אוהב אתכם? אלוהים יודע שאני אוהב אתכם! <verse eid="2CO 11:11"/><verse number="12" style="v" sid="2CO 11:12"/>אעשה זאת כדי לסכור את פיהם של אלה שמתפארים וטוענים: ”אנחנו עושים את עבודת אלוהים בדיוק כמו פולוס וטימותיוס!“<verse eid="2CO 11:12"/></para>
  <para style="p">
    <verse number="13" style="v" sid="2CO 11:13"/>אנשים אלה הינם שליחי־שקר, רמאים שמתחפשים לשליחי המשיח. <verse eid="2CO 11:13"/><verse number="14" style="v" sid="2CO 11:14"/>אך איני מתפלא על כך! אם השטן עצמו יכול להתחפש למלאך אור, <verse eid="2CO 11:14"/><verse number="15" style="v" sid="2CO 11:15"/>אין פלא שמשרתיו יכולים להתחפש למשרתי צדק. אך לבסוף הם יקבלו את העונש שמגיע להם על מעלליהם.<verse eid="2CO 11:15"/></para>
  <para style="p">
    <verse number="16" style="v" sid="2CO 11:16"/>אני חוזר ואומר, אל תחשבוני לשוטה, אך גם אם אתם חושבים אותי לשוטה, הקשיבו לי בכל זאת והניחו לי להתגאות כמוהם. <verse eid="2CO 11:16"/><verse number="17" style="v" sid="2CO 11:17"/>גאווה זאת לא ניתנה לי מאת המשיח, שכן אני נוהג כשוטה. <verse eid="2CO 11:17"/><verse number="18" style="v" sid="2CO 11:18"/>אך מאחר שרבים מתגאים על הישגיהם האנושיים, גם אני אתגאה כמוהם. <verse eid="2CO 11:18"/><verse number="19" style="v" sid="2CO 11:19"/>אתם חושבים את עצמכם לחכמים גדולים, אך אתם מקשיבים ברצון לשוטים האלה. <verse eid="2CO 11:19"/><verse number="20" style="v" sid="2CO 11:20"/>לא אכפת לכם אם הם משעבדים אתכם, מנצלים אתכם, מכשילים אתכם, סוטרים על פניכם או מתנשאים עליכם. <verse eid="2CO 11:20"/><verse number="21" style="v" sid="2CO 11:21"/>אני מתבייש להודות שאיני חזק או נועז כמוהם. אך בכל מה שהם יכולים להתגאות, אני שוב מדבר כשוטה, גם אני יכול להתגאות! <verse eid="2CO 11:21"/><verse number="22" style="v" sid="2CO 11:22"/>האם הם עברים? גם אני. האם הם ישראלים? גם אני. זרע אברהם? גם אני. <verse eid="2CO 11:22"/><verse number="23" style="v" sid="2CO 11:23"/>האם הם משרתי המשיח? אולי אני מדבר כשוטה, אך אני משרת טוב מהם! עמלתי קשה מהם, הושלכתי לכלא פעמים רבות מהם, הוכיתי יותר, ועמדתי לפני המוות פעמים רבות יותר. <verse eid="2CO 11:23"/><verse number="24" style="v" sid="2CO 11:24"/>חמש פעמים הלקוני היהודים שלושים־ותשע מלקות. <verse eid="2CO 11:24"/><verse number="25" style="v" sid="2CO 11:25"/>שלוש פעמים הולקיתי בשוטים, פעם אחת נסקלתי באבנים, שלוש פעמים נטרפה ספינתי, ופעם נסחפתי עשרים־וארבע שעות בים הפתוח. <verse eid="2CO 11:25"/><verse number="26" style="v" sid="2CO 11:26"/>במסעותיי הרבים והמעייפים ניצלתי מסכנת שיטפונות, מידי שודדים, מידי היהודים ומידי הגויים. הותקפתי על־ידי המון בערים שונות, ניצלתי ממוות במדבר, מטביעה בים ומאנשים שהתחזו כמאמינים משיחיים. <verse eid="2CO 11:26"/><verse number="27" style="v" sid="2CO 11:27"/>עמלתי וטרחתי ולילות רבים לא עצמתי עין. פעמים רבות רעבתי וצמאתי; כן, הייתי ללא אוכל, לבוש או קורת־גג.<verse eid="2CO 11:27"/></para>
  <para style="p">
    <verse number="28" style="v" sid="2CO 11:28"/>מלבד כל אלה אני נושא עמי דאגה מתמדת לשלום הקהילות. <verse eid="2CO 11:28"/><verse number="29" style="v" sid="2CO 11:29"/>כאשר מישהו שוגה, אני חש בצערו. כאשר מישהו חוטא, לבי כואב.<verse eid="2CO 11:29"/></para>
  <para style="p">
    <verse number="30" style="v" sid="2CO 11:30"/>אם עלי להתגאות, אני בוחר להתגאות בדברים שמראים את חולשתי. <verse eid="2CO 11:30"/><verse number="31" style="v" sid="2CO 11:31"/>האלוהים ואבי המשיח אדוננו, יבורך שמו לעולמים, יודע שאני דובר אמת. <verse eid="2CO 11:31"/><verse number="32" style="v" sid="2CO 11:32"/>בהיותי בדמשק, המושל מטעם המלך ארטס הפקיד שומרים על שערי העיר כדי לתפסני, <verse eid="2CO 11:32"/><verse number="33" style="v" sid="2CO 11:33"/>אך הורדתי בסל דרך פתח בחומה ונמלטתי מידיו.<verse eid="2CO 11:33"/></para>
  <chapter eid="2CO 11"/>
  <chapter number="12" style="c" pubnumber="יב" sid="2CO 12"/>
  <para style="p">
    <verse number="1" style="v" sid="2CO 12:1"/>התפארות זאת טיפשית כל־כך, אך הרשו לי להמשיך. ברצוני לספר לכם על חזיונות והתגלויות שהיו לי מאת האדון.<verse eid="2CO 12:1"/></para>
  <para style="p">
    <verse number="2‏-3" style="v" sid="2CO 12:2-3"/>אני מכיר מאמין אחד שנלקח לשמים לפני ארבע־עשרה שנים. אני יודע שהאיש הזה (אם בגוף ממש או שבנפרד מגופו רק האלוהים יודע). <verse eid="2CO 12:2-3"/><verse number="4" style="v" sid="2CO 12:4"/>נלקח לשמים ושמע דברים כה מדהימים, עד כי לא ניתן לבטאם, ואסור לחזור עליהם. <verse eid="2CO 12:4"/><verse number="5" style="v" sid="2CO 12:5"/>חוויה כזאת ראויה להתגאות בה, אך איני מתכוון לעשות כן. אתגאה רק בחולשותיי. <verse eid="2CO 12:5"/><verse number="6" style="v" sid="2CO 12:6"/>לא חסר לי במה להתגאות, ואף לא אנהג כשוטה אם אתגאה, אך איני רוצה שאיש יחשבני ליותר ממה שראה במעשי ובדיבורי.<verse eid="2CO 12:6"/></para>
  <para style="p">
    <verse number="7" style="v" sid="2CO 12:7"/>על־מנת שלא אתמלא יהירות בגלל הדברים הנפלאים שראיתי, ניתנה לי קוץ בבשרי, שליח מאת השטן להטרידני ולעקוץ את גאוותי. <verse eid="2CO 12:7"/><verse number="8" style="v" sid="2CO 12:8"/>שלוש פעמים התחננתי לאלוהים שייקח אותו ממני, <verse eid="2CO 12:8"/><verse number="9" style="v" sid="2CO 12:9"/>ברם בכל פעם האדון אמר לי: ”לא. אך אני אתך, ואינך זקוק ליותר. גבורתי נשלמת בחולשתך.“ עתה אני שמח להתגאות בחולשתי; במקום שאפגין את כוחי ויכולתי, אני שמח להיות דוגמה חיה לגבורת המשיח. <verse eid="2CO 12:9"/><verse number="10" style="v" sid="2CO 12:10"/>הואיל ואני יודע שחולשתי מפארת את המשיח, אני שמח ב”קוץ“ הזה שבבשרי, בעלבונות, בצרות, ברדיפות ובמצוקות. שכן בהיותי חלש, אז אני חזק – ככל שאני חלש יותר כך אני תלוי יותר במשיח.<verse eid="2CO 12:10"/></para>
  <para style="p">
    <verse number="11" style="v" sid="2CO 12:11"/>אני מתנהג כשוטה, אך אתם גרמתם לכך. אתם הייתם צריכים להתגאות בי, כי למרות שאני כאין וכאפס, איני נופל במאומה מהשליחים ”הנפלאים“. <verse eid="2CO 12:11"/><verse number="12" style="v" sid="2CO 12:12"/>כבר הוכחתי לכם שאכן אלוהים עצמו שלחני אליכם, שהרי בסבלנות רבה חוללתי ביניכם נסים, נפלאות ואותות גבורה. <verse eid="2CO 12:12"/><verse number="13" style="v" sid="2CO 12:13"/>מדוע אתם מרגישים נחותים מהקהילות האחרות? האם משום שלא הנחתי לכם לתמוך בי כספית? אנא, סלחו לי על העוול הנורא הזה!<verse eid="2CO 12:13"/></para>
  <para style="p">
    <verse number="14" style="v" sid="2CO 12:14"/>עתה אני בא לבקרכם בפעם השלישית, וגם הפעם לא יעלה לכם הדבר פרוטה. איני מעוניין בכספכם, אלא בכם! אחרי הכול, הילדים אינם צריכים לכלכל את הוריהם אלא להיפך, על ההורים לכלכל את ילדיהם. <verse eid="2CO 12:14"/><verse number="15" style="v" sid="2CO 12:15"/>אני מוכן בשמחה לתת לכם את עצמי ואת כל אשר לי למען טובתכם הרוחנית, אם כי נראה שככל שאני אוהב אתכם יותר, אתם אוהבים אותי פחות.<verse eid="2CO 12:15"/></para>
  <para style="p">
    <verse number="16" style="v" sid="2CO 12:16"/>אחדים מכם אומרים: ”אמנם נראה שביקוריו לא עלו לנו דבר, אך הפולוס הזה איש ערמומי ואין ספק ששיחק בנו. הוא ודאי הרוויח מאתנו כסף איכשהו!“<verse eid="2CO 12:16"/></para>
  <para style="p">
    <verse number="17" style="v" sid="2CO 12:17"/>אך כיצד? האם ניצל אתכם אחד מהאנשים אשר שלחתי אליכם?<verse eid="2CO 12:17"/></para>
  <para style="p">
    <verse number="18" style="v" sid="2CO 12:18"/>כשהאצתי בטיטוס לבקרכם ושלחתי עמו אח נוסף, האם הם רימו או ניצלו אתכם? ודאי שלא. הרי אנחנו פועלים מתוך אותם המניעים ומתנהגים באותה דרך.<verse eid="2CO 12:18"/></para>
  <para style="p">
    <verse number="19" style="v" sid="2CO 12:19"/>החושבים אתם שאנו מנסים להצטדק לפניכם? אם כן, אתם טועים! לנוכח אלוהים אני אומר לכם שהדברים נאמרו למענכם, ידידים יקרים, כדי לעזור לכם להיבנות באופן רוחני. <verse eid="2CO 12:19"/><verse number="20" style="v" sid="2CO 12:20"/>אני חושש שמא בבואי אליכם לא ימצא־חן בעיני מה שאראה, והצעדים שאאלץ לנקוט לא ימצאו חן בעיניכם. אני חושש שמא אמצא בקרבכם מריבה, קנאה, רוגז אנוכיות, רכלנות, הוצאת־דיבה, יהירות ומבוכה. <verse eid="2CO 12:20"/><verse number="21" style="v" sid="2CO 12:21"/>אכן, אני חושש שמא בשובי אליכם ישפילני אלוהים לפניכם, ואתאבל על רבים מכם אשר חטאו זה מכבר ולא חזרו בתשובה על מעשיהם הבלתי־מוסריים, על זנות וזימה.<verse eid="2CO 12:21"/></para>
  <chapter eid="2CO 12"/>
  <chapter number="13" style="c" pubnumber="יג" sid="2CO 13"/>
  <para style="p">
    <verse number="1" style="v" sid="2CO 13:1"/>זוהי הפעם השלישית שאבוא אליכם. הכתובים אומרים שעל־פי שניים או שלושה עדים יקום כל דבר. <verse eid="2CO 13:1"/><verse number="2" style="v" sid="2CO 13:2"/>כבר הזהרתי אתכם פעם אחת בביקורי הקודם, ועתה בהעדרי אני חוזר על האזהרה: בשובי אליכם הפעם לא אחוס על אלה שחטאו מקודם ועל כל הראויים לעונש.<verse eid="2CO 13:2"/></para>
  <para style="p">
    <verse number="3" style="v" sid="2CO 13:3"/>אוכיח לכם מעל כל ספק שהמשיח אכן מדבר באמצעותי. המשיח שבו אתם מאמינים אינו חלש לפניכם, אלא חזק בתוככם! <verse eid="2CO 13:3"/><verse number="4" style="v" sid="2CO 13:4"/>המשיח אמנם נצלב בחולשה, אך עתה הוא חי בגבורת אלוהים. כך גם אנחנו חלשים, כשם שהמשיח היה חלש, אך אנו נחיה עמו למענכם בגבורת אלוהים.<verse eid="2CO 13:4"/></para>
  <para style="p">
    <verse number="5" style="v" sid="2CO 13:5"/>בחנו את עצמכם וראו אם אתם עומדים במבחן: האם אתם באמת מאמינים במשיח? האם אתם מרגישים בקרבכם את נוכחותו וגבורתו? או האם אמונתכם במשיח אינה אלא העמדת פנים? <verse eid="2CO 13:5"/><verse number="6" style="v" sid="2CO 13:6"/>אני מקווה שאתם מסכימים אתי שעברתי מבחן זה בהצלחה.<verse eid="2CO 13:6"/></para>
  <para style="p">
    <verse number="7" style="v" sid="2CO 13:7"/>אני מתפלל לאלוהים שלא תעשו רע – לא כדי להוכיח את הצלחתנו, אלא כדי שתעשו את הטוב גם אם כלפי חוץ ייראה שנכשלנו. <verse eid="2CO 13:7"/><verse number="8" style="v" sid="2CO 13:8"/>תפקידנו לעודד את הטוב בכל עת, ולא לקוות לרע.<note caller="+" style="f"><char style="fr" closed="false">13‏.8 </char><char style="fl" closed="false">יג 8 </char><char style="ft" closed="false">או: כי איננו יכולים לעשות דבר נגד האמת אלא רק בעד האמת.</char></note><verse eid="2CO 13:8"/></para>
  <para style="p">
    <verse number="9" style="v" sid="2CO 13:9"/>אנו תמיד מוכנים להיות חלשים, אם פרוש הדבר שאתם חזקים. משאלתנו ותפילתנו היא שתתבגרו באמונתכם.<verse eid="2CO 13:9"/></para>
  <para style="p">
    <verse number="10" style="v" sid="2CO 13:10"/>אני כותב לכם עתה מכתב זה בתקווה שלא אצטרך לנזוף בכם או להעניש אתכם בבואי, כי ברצוני להשתמש בסמכות שנתן לי האדון לחזק אתכם ולא להענישכם.<verse eid="2CO 13:10"/></para>
  <para style="p">
    <verse number="11" style="v" sid="2CO 13:11"/>אני מסיים מכתבי במילים הבאות: שמחו, התבגרו באמונתכם, שימו לב לדברים שאמרתי, חיו באהבה ובשלום. מי ייתן שאלוהי האהבה והשלום יהיה עמכם.<verse eid="2CO 13:11"/></para>
  <para style="p">
    <verse number="12‏-13" style="v" sid="2CO 13:12-13"/>ברכו איש את רעהו לשלום בנשיקה קדושה. כל המאמינים המשיחיים מוסרים לכם דרישת שלום.<verse eid="2CO 13:12-13"/></para>
  <para style="p">
    <verse number="14" style="v" sid="2CO 13:14"/>מי ייתן שחסד אדוננו ישוע המשיח, אהבת האלוהים וחברת רוח־הקודש יהיו עם כולכם.<verse eid="2CO 13:14"/></para>
  <chapter eid="2CO 13"/>
</usx>
