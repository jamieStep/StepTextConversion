<?xml version="1.0" encoding="UTF-8"?>
<usx version="3.0">
  <book code="COL" style="id">- Habrit Hakhadasha/Haderekh “The Way” (Hebrew Living NT)</book>
  <para style="rem">Copyright © 1979, 2009 by Biblica, Inc.‎®‎</para>
  <para style="h">אגרת פולוס השליח אל־הקולוסים</para>
  <para style="toc1">אגרת פולוס השליח אל־הקולוסים</para>
  <para style="toc2">אגרת פולוס השליח אל־הקולוסים</para>
  <para style="toc3">אל הקולוסים</para>
  <para style="mt1">אגרת פולוס השליח אל־הקולוסים</para>
  <chapter number="1" style="c" pubnumber="א" sid="COL 1"/>
  <para style="p">
    <verse number="1" style="v" sid="COL 1:1"/>מאת פולוס, שליחו של ישוע המשיח לפי רצון אלוהים, ומאת טימותיוס אחינו.<verse eid="COL 1:1"/></para>
  <para style="b"/>
  <para style="p">
    <verse number="2" style="v" sid="COL 1:2"/>אל כל האחים הנאמנים לישוע המשיח בעיר קוֹלוֹסָה.</para>
  <para style="b" vid="COL 1:2"/>
  <para style="p" vid="COL 1:2">שלום רב ושפע ברכות מאת האלוהים אבינו וישוע המשיח אדוננו.<verse eid="COL 1:2"/></para>
  <para style="b"/>
  <para style="p">
    <verse number="3" style="v" sid="COL 1:3"/>אנחנו תמיד מתפללים בעדכם ומודים לאלוהים, אבי אדוננו ישוע המשיח, <verse eid="COL 1:3"/><verse number="4" style="v" sid="COL 1:4"/>כי שמענו על אמונתכם החזקה במשיח ועל אהבתכם הנפלאה לכל המאמינים. <verse eid="COL 1:4"/><verse number="5" style="v" sid="COL 1:5"/>אנחנו יודעים כי אמונתכם החזקה ואהבתכם הגדולה נובעות מהעובדה שאתם מבינים את מהות התקווה השמורה לכם בשמים, אותה קיבלתם כאשר שמעתם לראשונה את בשורת האמת על המשיח. <verse eid="COL 1:5"/><verse number="6" style="v" sid="COL 1:6"/>אותה בשורה נשמעת בכל העולם, ובכל מקום היא משנה את חיי שומעיה, כשם שחייכם השתנו מהיום שבו שמעתם ותפשתם מה רבה אהבת אלוהים.<verse eid="COL 1:6"/></para>
  <para style="p">
    <verse number="7" style="v" sid="COL 1:7"/>אפפרס האהוב, חברי לעבודה, סיפר לכם לראשונה את הבשורה. הוא משרת נאמן של המשיח, ומלמד אתכם ועוזר לכם במקומנו. <verse eid="COL 1:7"/><verse number="8" style="v" sid="COL 1:8"/>הוא סיפר לנו גם על אהבתכם הנפלאה איש לרעהו, שהיא מתנה מרוח הקודש. <verse eid="COL 1:8"/><verse number="9" style="v" sid="COL 1:9"/>לכן לא חדלנו להתפלל בעדכם מאז היום הראשון ששמענו עליכם, וביקשנו מאלוהים שיעזור לכם להבין את רצונו, ושיעניק לכם חכמה להבין דברים רוחניים. <verse eid="COL 1:9"/><verse number="10" style="v" sid="COL 1:10"/>ביקשנו גם שאורח־חייכם ימצא־חן תמיד בעיני האדון ויביא לו כבוד, שתמיד תעשו את הטוב ותעזרו לזולת, ושעל־ידי כך תלמדו להכיר את אלוהים טוב יותר.<verse eid="COL 1:10"/></para>
  <para style="p">
    <verse number="11" style="v" sid="COL 1:11"/>אנחנו מתפללים שאלוהים יחזק ויאמץ אתכם בכוחו וגבורתו, כדי שתוכלו לשאת כל צרה ובעיה בסבלנות ובשמחה, <verse eid="COL 1:11"/><verse number="12" style="v" sid="COL 1:12"/>וכדי שתודו לאבינו שבשמים, אשר העניק לנו חלק בכל הברכות הנפלאות שהן מנת חלקם של בני־אלוהים החיים בממלכת האור. <verse eid="COL 1:12"/><verse number="13" style="v" sid="COL 1:13"/>אבינו הצילנו מהחשכה והקדרות של ממלכת השטן, והביא אותנו לממלכתו של בנו היקר והאהוב, <verse eid="COL 1:13"/><verse number="14" style="v" sid="COL 1:14"/>אשר קנה את חירותנו בדמו וסלח לכל חטאינו.<verse eid="COL 1:14"/></para>
  <para style="p">
    <verse number="15" style="v" sid="COL 1:15"/>המשיח בן־האלוהים הוא התגלמותו של האלוהים הבלתי־נראה. הוא קדם לכל בריאה, <verse eid="COL 1:15"/><verse number="16" style="v" sid="COL 1:16"/>כי הוא למעשה ברא את הכול בשמים ובארץ, את הנראה והבלתי־נראה. מלכים, שליטים, ממלכות ורשויות – הכול נברא על־ידי המשיח ולמענו. <verse eid="COL 1:16"/><verse number="17" style="v" sid="COL 1:17"/>הוא היה לפני הכול, והוא זה שמלכד, מאחד ומפעיל את היקום! <verse eid="COL 1:17"/><verse number="18" style="v" sid="COL 1:18"/>המשיח הוא ראש הגוף המורכב מקהילת המאמינים שאותה ברא, והוא הראשון שקם מן המתים כדי שיהיה הראשון בכל דבר. <verse eid="COL 1:18"/><verse number="19" style="v" sid="COL 1:19"/>אלוהים האב בחר לקבוע בו את מכלול התכונות האלוהיות.<verse eid="COL 1:19"/></para>
  <para style="p">
    <verse number="20" style="v" sid="COL 1:20"/>בזכות דם המשיח שנצלב ריצה לעצמו אלוהים את כל אשר בשמים ובארץ, <verse eid="COL 1:20"/><verse number="21" style="v" sid="COL 1:21"/>כולל אתכם! גם אתם הייתם פעם רחוקים מאוד מאלוהים: הייתם אויביו במחשבותיכם ומעשיכם הרעים, אך הוא סלח לכם וקרב אתכם אליו.<verse eid="COL 1:21"/></para>
  <para style="p">
    <verse number="22" style="v" sid="COL 1:22"/>על־ידי מותו על הצלב השכין המשיח שלום ביניכם לבין אלוהים, והביאכם לפניו נקיים מכל חטא ואשמה. <verse eid="COL 1:22"/><verse number="23" style="v" sid="COL 1:23"/>כל זאת בתנאי שתאמינו בדבר־אלוהים בכל לבכם, ושלא תחדלו להאמין בתקוות הבשורה אשר שמעתם ואשר הושמעה בכל העולם, ואשר לי, פולוס, יש את הכבוד והזכות לשרתה ולבשרה לאחרים.<verse eid="COL 1:23"/></para>
  <para style="p">
    <verse number="24" style="v" sid="COL 1:24"/>אני אמנם סובל כרגע למענכם, אך איני מתלונן, אלא להפך – אני שמח. כי בגופי אני עוזר להשלים את חלקנו החסר בסבלו של המשיח למען גופו, שהיא הקהילה.<verse eid="COL 1:24"/></para>
  <para style="p">
    <verse number="25" style="v" sid="COL 1:25"/>אלוהים מינה אותי לשרת את הקהילה, לעזור לה בכל הדרוש ולספר לבני־האדם את סודו. <verse eid="COL 1:25"/><verse number="26‏-27" style="v" sid="COL 1:26-27"/>אלוהים שמר סוד זה במשך דורות רבים, אך עתה החליט לגלותו לאוהבים אותו ולחיים למענו. גם לגויים יש חלק בעושר ובכבוד הטמונים בסוד הנפלא הזה! היודעים אתם מהו הסוד? המשיח החי בלבכם! ופירושו של דבר שתיקחו חלק בכבודו הנצחי של אלוהים.<verse eid="COL 1:26-27"/></para>
  <para style="p">
    <verse number="28" style="v" sid="COL 1:28"/>אנו מספרים על אודות המשיח לכל מי שמוכן להקשיב לנו; אנו מזהירים ומלמדים כמיטב ידיעתנו, כי ברצוננו להציג כל אדם לפני המשיח נקי מחטא ואשמה, בזכות קורבנו של ישוע המשיח. <verse eid="COL 1:28"/><verse number="29" style="v" sid="COL 1:29"/>זוהי עבודתי, ואני מסוגל לבצעה אך ורק בעזרת כוחו של המשיח שפועל בי בגבורה.<verse eid="COL 1:29"/></para>
  <chapter eid="COL 1"/>
  <chapter number="2" style="c" pubnumber="ב" sid="COL 2"/>
  <para style="p">
    <verse number="1" style="v" sid="COL 2:1"/>אני רוצה שתדעו באיזו דאגה אני מתפלל בעדכם, בעד הקהילה בלודקיא ובעד כל אלה שאינם מכירים אותי אישית. <verse eid="COL 2:1"/><verse number="2" style="v" sid="COL 2:2"/>אני מבקש מאלוהים שיעודד, ישמח ויאחד אתכם באהבה רבה איש לרעהו, כדי שתתנסו בחוויה המעשירה שבידיעת סודו של אלוהים, הלא הוא ישוע המשיח עצמו, <verse eid="COL 2:2"/><verse number="3" style="v" sid="COL 2:3"/>אשר בו בלבד צפונים כל אוצרות החכמה והדעת.<verse eid="COL 2:3"/></para>
  <para style="p">
    <verse number="4" style="v" sid="COL 2:4"/>היודעים אתם מדוע אני כותב לכם את כל הדברים האלה? כדי שאיש לא יוכל לרמותכם בדברי־חלקות. <verse eid="COL 2:4"/><verse number="5" style="v" sid="COL 2:5"/>אני אמנם רחוק מכם גיאוגרפית, אך לבי אתכם, ואני ממש מאושר לראות את אמונתכם החזקה והיציבה במשיח. <verse eid="COL 2:5"/><verse number="6" style="v" sid="COL 2:6"/>לכן, אם אתם מאמינים שהאדון ישוע הוא מושיעכם, שמעו בקולו ושמרו את מצוותיו. <verse eid="COL 2:6"/><verse number="7" style="v" sid="COL 2:7"/>השתרשו בו ושאבו כוחכם ממנו, החזיקו באמונה שקיבלתם, והודו לאלוהים על כל מעשיו.<verse eid="COL 2:7"/></para>
  <para style="p">
    <verse number="8" style="v" sid="COL 2:8"/>היזהרו מהאנשים שמנסים לרמותכם ולהרוס את אמונתכם בפילוסופיות ובתיאוריות מוטעות ושטחיות, שמבוססות על מחשבות אדם ולא על דברי המשיח. <verse eid="COL 2:8"/><verse number="9" style="v" sid="COL 2:9"/>כל הטבע האלוהי גלום בגוף המשיח, <verse eid="COL 2:9"/><verse number="10" style="v" sid="COL 2:10"/>ואם נקשור את חיינו בחייו, נימלא בכל הדרוש לחיינו הרוחניים. המשיח הוא האדון הנעלה ביותר, ובעל שליטה מוחלטת על כל כוח אחר.<verse eid="COL 2:10"/></para>
  <para style="p">
    <verse number="11" style="v" sid="COL 2:11"/>כאשר האמנתם במשיח לא עברתם מילה פיזית, אלא מילה רוחנית – המשיח הסיר מעליכם את האופי החוטא שלכם, ואת כל המעשים הרעים שנובעים ממנו. <verse eid="COL 2:11"/><verse number="12" style="v" sid="COL 2:12"/>כי הטבע הישן והרע שלכם מת ונקבר עם המשיח כמסומל בטבילתכם, ואתם קמתם מהמוות יחד עם המשיח ונכנסתם לחיים חדשים לגמרי, בזכות אמונתכם בכוחו ובגבורתו של האלוהים אשר הקימו מן המתים. <verse eid="COL 2:12"/><verse number="13" style="v" sid="COL 2:13"/>גם אתם הייתם פעם מתים באופן רוחני בגלל חטאיכם, הייתם משועבדים לתאוותיכם ולא נימלתם, אך אלוהים סלח לכל חטאיכם והעניק לכם חלק בחיי המשיח. <verse eid="COL 2:13"/><verse number="14" style="v" sid="COL 2:14"/>הוא מחק את כל העדויות המאשימות אותנו באי־קיום חוקי התורה ומצוות ה׳. יתר על כן, הוא השמיד את גיליון העדויות המרשיעות בתקעו אותו על צלב המשיח. <verse eid="COL 2:14"/><verse number="15" style="v" sid="COL 2:15"/>במעשה זה שלל אלוהים מהשטן את האפשרות להאשימנו בחטא, והציג לראווה לכל העולם את נצחונו של המשיח על הצלב, אשר בו נמחקו כל חטאינו ולא נותר להם זכר.<verse eid="COL 2:15"/></para>
  <para style="p">
    <verse number="16" style="v" sid="COL 2:16"/>לכן אל תניחו לאיש למתוח עליכם ביקורת על המשקה שאתם שותים, על האוכל שאתם אוכלים, או על ענייני שבתות וחגים, <verse eid="COL 2:16"/><verse number="17" style="v" sid="COL 2:17"/>שכן דברים אלה הם משניים, ואילו הם צילו של העתיד לבוא – ישוע המשיח האדון.<verse eid="COL 2:17"/></para>
  <para style="p">
    <verse number="18" style="v" sid="COL 2:18"/>היזהרו מאנשים שרוצים לרמותכם ולשלול את שכרכם מאלוהים, מאנשים שמתגאים בענוותם ועובדים מלאכים. כל אמונתם מבוססת על ”חזיונות“ והם מלאי גאווה. <verse eid="COL 2:18"/><verse number="19" style="v" sid="COL 2:19"/>אנשים אלה אינם מאמינים בעיקר ובחשוב ביותר – במשיח, שהוא הראש של גוף־המאמינים, וממנו בלבד ניזונים כל איברי הגוף, שגדלים ומתחזקים לפי רצון אלוהים.<verse eid="COL 2:19"/></para>
  <para style="p">
    <verse number="20" style="v" sid="COL 2:20"/>לכן אם מתם עם המשיח והשתחררתם מדרך המחשבה של העולם, מדוע אתם ממשיכים להשתעבד לחוקים וכללים שהומצאו על־ידי בני־אדם, כגון: <verse eid="COL 2:20"/><verse number="21" style="v" sid="COL 2:21"/>אל תאחז בזה, אל תטעם מזה או אל תיגע בזה!? <verse eid="COL 2:21"/><verse number="22" style="v" sid="COL 2:22"/>כל אלה מתייחסים לדברים ארעיים, שחולפים ונגמרים לאחר השימוש. <verse eid="COL 2:22"/><verse number="23" style="v" sid="COL 2:23"/>חוקים אלה נראים מחוכמים בעיני אנשים שמעמידים פנים כאילו שהם משרתים את אלוהים – אלה שמתפארים בצניעותם והגאים בעובדה שהם מייסרים את גופם. אולם למעשה אין כל תועלת במעשים אלה; הם רק מוסיפים לגאוות האדם, ואינם מביאים כבוד לאלוהים.<verse eid="COL 2:23"/></para>
  <chapter eid="COL 2"/>
  <chapter number="3" style="c" pubnumber="ג" sid="COL 3"/>
  <para style="p">
    <verse number="1" style="v" sid="COL 3:1"/>הואיל וקמתם לחיים חדשים עם המשיח, רכזו את תשומת לבכם באוצרות ובברכות שבשמים, שם יושב המשיח לימין האלוהים. <verse eid="COL 3:1"/><verse number="2" style="v" sid="COL 3:2"/>רכזו את מחשבותיכם בכל מה שנוגע למלכות השמים, ואל תדאגו לדברי העולם הזה, <verse eid="COL 3:2"/><verse number="3" style="v" sid="COL 3:3"/>כי מתם עם המשיח, וחייכם שמורים איתו אצל אלוהים. <verse eid="COL 3:3"/><verse number="4" style="v" sid="COL 3:4"/>וכאשר המשיח, שהוא חיינו, ישוב אלינו, אתם תקרינו כבוד והדר יחד איתו.<verse eid="COL 3:4"/></para>
  <para style="p">
    <verse number="5" style="v" sid="COL 3:5"/>לפיכך המיתו את התאוות והיצרים הרעים שחבויים בכם: זנות, ניאוף, מעשי זימה וטומאה, ואל תשתעבדו לחומרנות שבעולם, כי בעיני אלוהים זוהי עבודת אלילים, <verse eid="COL 3:5"/><verse number="6" style="v" sid="COL 3:6"/>והוא יעניש בחומרה את כל מי שממרה את פיו בעניינים אלה. <verse eid="COL 3:6"/><verse number="7" style="v" sid="COL 3:7"/>גם אתם עשיתם את המעשים הנוראים האלה לפני שהאמנתם במשיח, <verse eid="COL 3:7"/><verse number="8" style="v" sid="COL 3:8"/>אך עתה עליכם להסיר מעליכם כל רוגז, כעס, רשע, שנאה, גידופים וניבול־פה.<verse eid="COL 3:8"/></para>
  <para style="p">
    <verse number="9" style="v" sid="COL 3:9"/>אל תשקרו איש לרעהו, שהרי הסרתם מעצמכם את הטבע הישן ואת כל הרוע הנובע ממנו. <verse eid="COL 3:9"/><verse number="10" style="v" sid="COL 3:10"/>פתחתם בחיים חדשים לגמרי, שבהם אתם לומדים לעשות את הטוב והישר, ואתם לומדים יותר ויותר על טבעו ודמותו של המשיח, אשר העניק לכם את החיים הנפלאים האלה שממלאים אתכם. <verse eid="COL 3:10"/><verse number="11" style="v" sid="COL 3:11"/>בחיים אלה אין כל חשיבות למין, דת, גזע, השכלה, מצב כלכלי או מעמד חברתי. חשובה רק האמונה במשיח שמזמינה אליה כל אדם.<verse eid="COL 3:11"/></para>
  <para style="p">
    <verse number="12" style="v" sid="COL 3:12"/>היות שאלוהים בחר בכם והעניק לכם חיים חדשים אלה, ומשום שהוא אוהב אתכם מאוד ודואג לכם, עליכם לנהוג בזולת ברוך וטוב־לב. אל תנסו לעשות רושם על איש, היו מוכנים לסבול בשקט ובסבלנות, <verse eid="COL 3:12"/><verse number="13" style="v" sid="COL 3:13"/>היו אדיבים, סלחניים ואל תשמרו טינה לאיש. זכרו: עליכם לסלוח איש לרעהו כשם שהמשיח סלח לכם! <verse eid="COL 3:13"/><verse number="14" style="v" sid="COL 3:14"/>אך מעל הכול, אהבו איש את רעהו אהבה אמיתית! אהבה כזאת תאחד את כולכם בהרמוניה שלמה. <verse eid="COL 3:14"/><verse number="15" style="v" sid="COL 3:15"/>דאגו לכך שהשקט והשלווה הבאים מהמשיח ימלאו תמיד את לבכם ומצפונכם, כי זוהי זכותכם וחובתכם כאיברי גוף־המשיח, והודו לאלוהים תמיד.<verse eid="COL 3:15"/></para>
  <para style="p">
    <verse number="16" style="v" sid="COL 3:16"/>זכרו את דברי המשיח, כי דבריו וחוכמתו יעשירו את חייכם בתוכן ויחכימו אתכם; למדו אותם איש את רעהו, ושירו לה׳ בהכרת תודה מזמורי תהלים ושירים רוחניים. <verse eid="COL 3:16"/><verse number="17" style="v" sid="COL 3:17"/>אמרו ועשו כל דבר בשם ישוע המשיח אדוננו, והודו לאלוהים האב באמצעותו.<verse eid="COL 3:17"/></para>
  <para style="p">
    <verse number="18" style="v" sid="COL 3:18"/>נשים, שמענה בקול בעליכן, כי זהו רצון האלוהים.<verse eid="COL 3:18"/></para>
  <para style="p">
    <verse number="19" style="v" sid="COL 3:19"/>בעלים, אהבו את נשותיכם ונהגו בהן בעדינות ולא בגסות.<verse eid="COL 3:19"/></para>
  <para style="p">
    <verse number="20" style="v" sid="COL 3:20"/>ילדים, אלוהים רוצה שתשמעו תמיד בקול הוריכם.<verse eid="COL 3:20"/></para>
  <para style="p">
    <verse number="21" style="v" sid="COL 3:21"/>אבות, אל תציקו לילדיכם יותר מדי, כי הם עלולים לאבד את סבלנותם ולמאוס בכל.<verse eid="COL 3:21"/></para>
  <para style="p">
    <verse number="22‏-23" style="v" sid="COL 3:22-23"/>עבדים, שמעו תמיד בקול אדוניכם! לא רק כשהם נמצאים לידכם, אלא כל הזמן! כי עליכם להשתדל למצוא־חן בעיני אלוהים ולא בעיני בני־אדם.<verse eid="COL 3:22-23"/></para>
  <para style="p">
    <verse number="24" style="v" sid="COL 3:24"/>וזכרו, אלוהים ישלם לכם מאוצרותיו גמול מלא על עבודתכם ושירותכם למען המשיח. <verse eid="COL 3:24"/><verse number="25" style="v" sid="COL 3:25"/>אבל אוי לו לעושה הרע! הוא יקבל את מה שמגיע לו, כי אלוהים אינו נושא פנים.<verse eid="COL 3:25"/></para>
  <chapter eid="COL 3"/>
  <chapter number="4" style="c" pubnumber="ד" sid="COL 4"/>
  <para style="p">
    <verse number="1" style="v" sid="COL 4:1"/>אדונים, אל תקפחו את פועליכם! תנו להם את המגיע להם, ואל תשכחו שגם לכם יש אדון בשמים.<verse eid="COL 4:1"/></para>
  <para style="p">
    <verse number="2" style="v" sid="COL 4:2"/>התמידו בתפילה; צפו לתשובתו של אלוהים, וכאשר זו תגיע, אל תשכחו להודות לו.<verse eid="COL 4:2"/></para>
  <para style="p">
    <verse number="3" style="v" sid="COL 4:3"/>התפללו גם בעדנו, שאלוהים ייתן לנו הזדמנויות רבות לבשר את הבשורה על המשיח, מעשה שהביא למאסרי הנוכחי. <verse eid="COL 4:3"/><verse number="4" style="v" sid="COL 4:4"/>התפללו שיהיה בי האומץ לספר את הבשורה בחופשיות, בשלמות ובפשטות, כפי שמוטל עלי.<verse eid="COL 4:4"/></para>
  <para style="p">
    <verse number="5" style="v" sid="COL 4:5"/>התנהגו בחכמה עם הלא־מאמינים, ונצלו היטב כל הזדמנות להעיד על המשיח. <verse eid="COL 4:5"/><verse number="6" style="v" sid="COL 4:6"/>דברו אך ורק דברים נעימים ודברי טעם, כדי שתוכלו להשיב לספקות של כל אחד.<verse eid="COL 4:6"/></para>
  <para style="p">
    <verse number="7" style="v" sid="COL 4:7"/>באשר אלי, טוכיקוס אחינו האהוב יספר לכם מה נשמע אצלי. טוכיקוס הוא עובד חרוץ שמשרת את האדון יחד איתי. <verse eid="COL 4:7"/><verse number="8" style="v" sid="COL 4:8"/>שלחתי אותו אליכם כדי שיברר מה שלומכם, וכדי שבאותה הזדמנות יעודד וישמח אתכם. <verse eid="COL 4:8"/><verse number="9" style="v" sid="COL 4:9"/>אוניסימוס, אחינו הנאמן והאהוב שהוא גם בן־עירכם, יצטרף לטוכיקוס, והשניים יספרו לכם את כל החדשות האחרונות.<verse eid="COL 4:9"/></para>
  <para style="p">
    <verse number="10" style="v" sid="COL 4:10"/>אריסטרכוס, האסור איתי כאן בכלא, מוסר לכם דרישת שלום, וכן מרקוס, בן אחותו של בר־נבא. אם מרקוס יבוא אליכם, קבלוהו בסבר־פנים יפות, כפי שכבר ביקשתי מכם. <verse eid="COL 4:10"/><verse number="11" style="v" sid="COL 4:11"/>גם ישוע יוסטוס מוסר לכם דרישת שלום. אלה הם היהודים המשיחיים היחידים שעובדים איתי כאן, ועלי לומר שהיו לי לעידוד רב ולשמחה. <verse eid="COL 4:11"/><verse number="12" style="v" sid="COL 4:12"/>אפפרס, בן־עירכם ומשרתו של ישוע המשיח, שולח לכם דרישת שלום חמה. הוא תמיד מתפלל בעדכם מכל לבו כדי שתתחזקו, שתתבגרו באמונתכם וכדי שתדעו את רצון האלוהים בכל מעשיכם. <verse eid="COL 4:12"/><verse number="13" style="v" sid="COL 4:13"/>אני עד לכך שהוא מתפלל רבות למענכם מתוך דאגה אמיתית. ולא רק למענכם, אלא גם למען המאמינים בלודקיא והירפוליס.<verse eid="COL 4:13"/></para>
  <para style="p">
    <verse number="14" style="v" sid="COL 4:14"/>לוקס – הרופא היקר, ודימס מוסרים לכם דרישת שלום.<verse eid="COL 4:14"/></para>
  <para style="p">
    <verse number="15" style="v" sid="COL 4:15"/>מסרו דרישת שלום למאמינים בלודקיא, לנומפס ולכל המאמינים שנפגשים בביתה.<verse eid="COL 4:15"/></para>
  <para style="p">
    <verse number="16" style="v" sid="COL 4:16"/>דרך־אגב, לאחר שתקראו את המכתב הזה, אנא, תנו גם לקהילה בלודקיא לקרוא אותו, ובקשו מהם שיניחו לכם לקרוא את מכתבי אליהם. <verse eid="COL 4:16"/><verse number="17" style="v" sid="COL 4:17"/>אמרו לארכיפוס בשמי: ”דאג לבצע בשלמות את המשימה שהטיל עליך האדון!“<verse eid="COL 4:17"/></para>
  <para style="p">
    <verse number="18" style="v" sid="COL 4:18"/>אני, פולוס, דורש בשלומכם בכתב ידי. אנא, זכרו אותי כאן בכלא. יברך אלוהים את כולכם. – אמן.<verse eid="COL 4:18"/></para>
  <chapter eid="COL 4"/>
</usx>
