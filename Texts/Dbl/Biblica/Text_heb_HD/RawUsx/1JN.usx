<?xml version="1.0" encoding="UTF-8"?>
<usx version="3.0">
  <book code="1JN" style="id">- Habrit Hakhadasha/Haderekh “The Way” (Hebrew Living NT)</book>
  <para style="rem">Copyright © 1979, 2009 by Biblica, Inc.‎®‎</para>
  <para style="h">אגרתו הראשונה של יוחנן השליח</para>
  <para style="toc1">אגרתו הראשונה של יוחנן השליח</para>
  <para style="toc2">אגרתו הראשונה של יוחנן השליח</para>
  <para style="toc3">הראשונה יוחנן</para>
  <para style="mt1">אגרתו הראשונה של יוחנן השליח</para>
  <chapter number="1" style="c" pubnumber="א" sid="1JN 1"/>
  <para style="p">
    <verse number="1" style="v" sid="1JN 1:1"/>אנחנו כותבים לכם על דבר־החיים אשר היה מבראשית: שמענו אותו באוזנינו וראינו אותו במו עינינו. אכן, הבטנו בו ונגענו בו בידינו. <verse eid="1JN 1:1"/><verse number="2" style="v" sid="1JN 1:2"/>אנחנו מספרים לכם על המשיח, שהוא חיי הנצח, אשר היה עם האב בשמים ולאחר מכן נגלה אלינו. כן, אנו מעידים שישוע המשיח – החיים – נגלה אלינו. <verse eid="1JN 1:2"/><verse number="3" style="v" sid="1JN 1:3"/>אני חוזר ואומר: ראינו אותו ושמענו אותו, ואנו מספרים לכם זאת כדי שגם אתם תיהנו מההתחברות שיש לנו עם אלוהים האב ועם בנו ישוע המשיח.<verse eid="1JN 1:3"/></para>
  <para style="p">
    <verse number="4" style="v" sid="1JN 1:4"/>אנו מספרים לכם זאת מסיבה נוספת: כדי שגם אתם תימלאו שמחה רבה כמונו.<verse eid="1JN 1:4"/></para>
  <para style="p">
    <verse number="5" style="v" sid="1JN 1:5"/>זאת הבשורה שאלוהים ביקש מאיתנו לבשר לכם: אלוהים הוא אור ואין בו כל חושך. <verse eid="1JN 1:5"/><verse number="6" style="v" sid="1JN 1:6"/>אם אנו אומרים שיש לנו התחברות עם אלוהים בשעה שאנו חוטאים וחיים בחושך, אנחנו משקרים! <verse eid="1JN 1:6"/><verse number="7" style="v" sid="1JN 1:7"/>אך אם אנו חיים באור אלוהים, כמו המשיח, כשדבריו תמיד לנגד עינינו, יש לנו התחברות נפלאה איש עם רעהו, והדם ששפך בעדנו ישוע המשיח מנקה ומטהר אותנו מכל חטא.<verse eid="1JN 1:7"/></para>
  <para style="p">
    <verse number="8" style="v" sid="1JN 1:8"/>אם אנו טוענים שאין בנו חטא, אנו משלים את עצמנו ומסרבים להכיר באמת. <verse eid="1JN 1:8"/><verse number="9" style="v" sid="1JN 1:9"/>אך אם נתוודה על חטאינו (לפני אלוהים), אנו בטוחים שיסלח לנו ויטהר אותנו מכל רע. <verse eid="1JN 1:9"/><verse number="10" style="v" sid="1JN 1:10"/>אם אנו מכחישים שחטאנו, לא זו בלבד שאנו משקרים, אנו עושים גם את אלוהים לשקרן, שכן הוא אמר שכולנו חטאנו.<verse eid="1JN 1:10"/></para>
  <chapter eid="1JN 1"/>
  <chapter number="2" style="c" pubnumber="ב" sid="1JN 2"/>
  <para style="p">
    <verse number="1" style="v" sid="1JN 2:1"/>בני היקרים, אני כותב לכם דברים אלה כדי שלא תחטאו. אך אם תחטאו, דעו לכם שיש לנו סנגור לפני אלוהים – ישוע המשיח הצדיק! <verse eid="1JN 2:1"/><verse number="2" style="v" sid="1JN 2:2"/>ישוע המשיח הוא כפרה על חטאינו ועל חטאי העולם כולו; הוא נשא על עצמו את עונשו של ה׳ על החטאים שלנו.<verse eid="1JN 2:2"/></para>
  <para style="p">
    <verse number="3" style="v" sid="1JN 2:3"/>אם אנחנו משתדלים מאוד לעשות כל מה שהוא אומר לנו, אנחנו יודעים שאנו באמת שייכים לו.<verse eid="1JN 2:3"/></para>
  <para style="p">
    <verse number="4" style="v" sid="1JN 2:4"/>אם מישהו טוען: ”אני מאמין בישוע המשיח!“ אך אינו שומע בקולו, הוא שקרן. <verse eid="1JN 2:4"/><verse number="5" style="v" sid="1JN 2:5"/>מי שבאמת מאמין במשיח ושומע בקולו, ילמד לאהוב את אלוהים יותר ויותר. <verse eid="1JN 2:5"/><verse number="6" style="v" sid="1JN 2:6"/>אם מישהו טוען שהוא מאמין במשיח, עליו לחיות כמוהו.<verse eid="1JN 2:6"/></para>
  <para style="p">
    <verse number="7" style="v" sid="1JN 2:7"/>אחים יקרים, איני כותב לכם מצווה חדשה; אני מזכיר לכם מצווה ישנה שציווה לכם אלוהים מבראשית. אף כי שמעתם אותה פעמים רבות <verse eid="1JN 2:7"/><verse number="8" style="v" sid="1JN 2:8"/>היא תמיד חדשה ורעננה, ואף הוכיחה את אמיתותה במשיח ובנו. כשאנו מקיימים את המצווה לאהוב איש את רעהו, החטא והחשכה נעלמים מחיינו, ובמקומם זורח אורו של ישוע המשיח.<verse eid="1JN 2:8"/></para>
  <para style="p">
    <verse number="9" style="v" sid="1JN 2:9"/>האומר שהוא חי באור המשיח, אך שונא את חברו, הוא עדיין בחשכה. <verse eid="1JN 2:9"/><verse number="10" style="v" sid="1JN 2:10"/>האוהב את חברו חי באור המשיח, אשר מאיר את דרכו ושומר עליו שלא ייכשל. <verse eid="1JN 2:10"/><verse number="11" style="v" sid="1JN 2:11"/>ואילו השונא את חברו הוא בְחשכה רוחנית המעוורת את עיניו, ומשום כך אינו יודע לאן הוא הולך.<verse eid="1JN 2:11"/></para>
  <para style="p">
    <verse number="12" style="v" sid="1JN 2:12"/>בני היקרים, אני כותב לכם דברים אלה מפני שחטאיכם נסלחו לכם בשם ישוע המשיח מושיענו ולמענו.<verse eid="1JN 2:12"/></para>
  <para style="p">
    <verse number="13" style="v" sid="1JN 2:13"/>אני כותב לכם, האבות בָאמונה, כי אתם באמת יודעים ומכירים את המשיח אשר חי מבראשית.</para>
  <para style="p" vid="1JN 2:13">אני כותב לכם, הצעירים באמונה, מפני שהתגברתם על פיתויי השטן.<verse eid="1JN 2:13"/></para>
  <para style="p">
    <verse number="14" style="v" sid="1JN 2:14"/>ילדי היקרים, כתבתי לכם מפני שאתם יודעים ומכירים את האלוהים אבינו.</para>
  <para style="p" vid="1JN 2:14">כתבתי לכם, האבות, מפני שאתם מכירים את אלוהי הנצח.</para>
  <para style="p" vid="1JN 2:14">כתבתי לכם, הצעירים, מפני שאתם חזקים, דבר־אלוהים שוכן בכם ואף התגברתם על פיתויי השטן.<verse eid="1JN 2:14"/></para>
  <para style="p">
    <verse number="15" style="v" sid="1JN 2:15"/>אל תאהבו את העולם הנתעב הזה ואת כל מה שהוא מציע. אם אתם אוהבים את העולם הרי שאינכם אוהבים באמת את אלוהים. <verse eid="1JN 2:15"/><verse number="16" style="v" sid="1JN 2:16"/>מה כבר מסוגל העולם להציע לכם? תאוות הבשר, תאוות העיניים וגאוות החיים! דברים אלה אינם מאלוהים; מקורם בעולם המרושע הזה. <verse eid="1JN 2:16"/><verse number="17" style="v" sid="1JN 2:17"/>דעו לכם, יבוא יום שכל העולם הזה יחלוף על חטאיו, אך כל השומע בקול ה׳ יחיה לנצח. <verse eid="1JN 2:17"/><verse number="18" style="v" sid="1JN 2:18"/>ילדים יקרים, שמעתם כי שונא־המשיח<note caller="+" style="f"><char style="fr" closed="false">2‏.18 </char><char style="fl" closed="false">ב 18 </char><char style="ft" closed="false">הכוונה לצורר המשיח – משיח שקר.</char></note> עומד לבוא. היודעים אתם שבכל מקום כבר הופיעו שונאים רבים למשיח? עובדה זאת מאשרת שקץ העולם קרב. <verse eid="1JN 2:18"/><verse number="19" style="v" sid="1JN 2:19"/>שונאי המשיח היו בעבר גם בין חברי קהילתנו, אך אין ספק שמעולם לא היו חלק מאיתנו, אחרת היו נשארים. עזיבתם הוציאה לאור את האמת.<verse eid="1JN 2:19"/></para>
  <para style="p">
    <verse number="20" style="v" sid="1JN 2:20"/>אבל אתם שונים מהם, כי רוח הקודש שוכן בקרבכם ואתם יודעים את האמת.<verse eid="1JN 2:20"/></para>
  <para style="p">
    <verse number="21" style="v" sid="1JN 2:21"/>כתבתי לכם כל זאת לא משום שאינכם יודעים את האמת, אלא להיפך: כתבתי לכם משום שאתם יודעים את האמת, ויודעים להבחין בין שקר לאמת.<verse eid="1JN 2:21"/></para>
  <para style="p">
    <verse number="22" style="v" sid="1JN 2:22"/>היודעים אתם מיהו השקרן הגדול ביותר? האומר שישוע אינו המשיח. אדם כזה שונא המשיח הוא, שכן אינו מאמין באלוהים האב ובבנו. <verse eid="1JN 2:22"/><verse number="23" style="v" sid="1JN 2:23"/>הרי אדם המתכחש למשיח בן־האלוהים, מתכחש בהכרח גם לאלוהים עצמו, בעוד שאדם שמאמין בישוע המשיח, מאמין גם באלוהים אביו.<verse eid="1JN 2:23"/></para>
  <para style="p">
    <verse number="24" style="v" sid="1JN 2:24"/>המשיכו להאמין ולעשות את אשר למדתם בהתחלה, כדי שתמיד תהיה לכם התחברות אמיתית ואיתנה עם אלוהים האב ועם בנו ישוע המשיח.<verse eid="1JN 2:24"/></para>
  <para style="p">
    <verse number="25" style="v" sid="1JN 2:25"/>זכרו, אלוהים עצמו הבטיח לנו חיי נצח.<verse eid="1JN 2:25"/></para>
  <para style="p">
    <verse number="26" style="v" sid="1JN 2:26"/>כתבתי לכם דברים אלה כדי להזהירכם מפני שונאי המשיח. הם יעשו הכול כדי לסנוור את עיניכם, לסלף את האמת ולהוליך אתכם שולל. <verse eid="1JN 2:26"/><verse number="27" style="v" sid="1JN 2:27"/>אולם אלוהים השכין בכם את רוח הקודש שמלמד אתכם את האמת בלבד, ומשום כך אין לכם צורך מחייב במורה אחר כדי להראות לכם שאלה מורי שקר. על כן שמעו בקולו, התקרבו למשיח ואל תיפרדו ממנו לעולם.<verse eid="1JN 2:27"/></para>
  <para style="p">
    <verse number="28" style="v" sid="1JN 2:28"/>בני היקרים, היו נאמנים למשיח, כדי שלא תתביישו לפגוש אותו בבואו, אלא להיפך: תשמחו מאוד. <verse eid="1JN 2:28"/><verse number="29" style="v" sid="1JN 2:29"/>מאחר שאנחנו יודעים כי אלוהים צדיק גמור, וכי הוא עושה רק את הנכון והצודק, נוכל להניח כי כל העושה את הנכון והצודק הוא ילדו.<verse eid="1JN 2:29"/></para>
  <chapter eid="1JN 2"/>
  <chapter number="3" style="c" pubnumber="ג" sid="1JN 3"/>
  <para style="p">
    <verse number="1" style="v" sid="1JN 3:1"/>ראו מה רבה אהבת אלוהים אלינו – הוא אף קרא לנו ”בני אלוהים“! ואין זה כינוי בלבד, אלא עובדה. לצערי, אנשים רבים אינם מאמינים באלוהים, ועל כן אינם מבינים כיצד אנו יכולים להיות בניו. <verse eid="1JN 3:1"/><verse number="2" style="v" sid="1JN 3:2"/>אחי היקרים, עכשיו אנחנו בני אלוהים; איננו יודעים עדיין מה נהיה בעתיד, אנחנו רק יודעים שבבוא המשיח נהיה כמוהו, כי נראהו פנים אל פנים. <verse eid="1JN 3:2"/><verse number="3" style="v" sid="1JN 3:3"/>כל המחזיק בתקווה זאת צריך להישאר טהור ונקי מחטא, כי המשיח עצמו טהור ונקי.<verse eid="1JN 3:3"/></para>
  <para style="p">
    <verse number="4" style="v" sid="1JN 3:4"/>מי שחוטא, חוטא נגד אלוהים, כי כל חטא נָעָשָה נגד תורת אלוהים. <verse eid="1JN 3:4"/><verse number="5" style="v" sid="1JN 3:5"/>אתם הרי יודעים שהוא בא אלינו בדמות אדם, כדי לקחת על עצמו את העונש על חטאינו, למרות שבו לא היה חטא. <verse eid="1JN 3:5"/><verse number="6" style="v" sid="1JN 3:6"/>אם נתמיד באמונתנו, נשמע בקולו ונעשה את הטוב בעיניו, לא נחטא. הממשיכים לחטוא חוטאים מסיבה פשוטה: הם מעולם לא האמינו במשיח ולא אהבו אותו.<verse eid="1JN 3:6"/></para>
  <para style="p">
    <verse number="7" style="v" sid="1JN 3:7"/>בני היקרים, אל תניחו לאיש לרמותכם. העושה מעשים טובים עושה אותם משום שהוא עצמו טוב – כמו המשיח ובזכותו. <verse eid="1JN 3:7"/><verse number="8" style="v" sid="1JN 3:8"/>והעושה מעשים רעים מוכיח שהוא שייך לשטן – החוטא הראשון בעולם, שממשיך עדיין במעשיו הרעים – שכן בן־האלוהים בא לבטל את פעולות השטן. <verse eid="1JN 3:8"/><verse number="9" style="v" sid="1JN 3:9"/>בני־אלוהים אינם חוטאים יותר מתוך הרגל, מכיוון שאלוהים האב נתן להם חיים וטבע חדש; הם אינם יכולים להמשיך בהרגל החטא.<verse eid="1JN 3:9"/></para>
  <para style="p">
    <verse number="10" style="v" sid="1JN 3:10"/>כיצד יכולים אנו להבדיל בין ילדי אלוהים לבין ילדי השטן? כל מי שחי חיי חטא ואינו אוהב את אחיו, אינו שייך למשפחת אלוהים. <verse eid="1JN 3:10"/><verse number="11" style="v" sid="1JN 3:11"/>שהרי כבר מבראשית מסר לנו אלוהים את המצוה: אהבו איש את רעהו.<verse eid="1JN 3:11"/></para>
  <para style="p">
    <verse number="12" style="v" sid="1JN 3:12"/>אל לנו להידמות לקין, הורג אחיו, אשר השתייך לשטן. מדוע הרג את אחיו? מפני שקין עשה מעשים רעים, וידע היטב שחיי הבל אחיו היו טובים משלו. <verse eid="1JN 3:12"/><verse number="13" style="v" sid="1JN 3:13"/>לכן, אחים יקרים, אל תתפלאו אם העולם שונא אתכם.<verse eid="1JN 3:13"/></para>
  <para style="p">
    <verse number="14" style="v" sid="1JN 3:14"/>אם אנחנו אוהבים את אחינו המאמינים, אנו יודעים שעברנו ממוות לחיים. בעוד שאדם אשר אין בו אהבה עדיין מת. <verse eid="1JN 3:14"/><verse number="15" style="v" sid="1JN 3:15"/>כל השונא את אחיו רוצח אותו בלבו, ואתם יודעים שלרוצחים אין חיי נצח! <verse eid="1JN 3:15"/><verse number="16" style="v" sid="1JN 3:16"/>מהי אהבה אמיתית? קורבנו של המשיח! כשם שהקריב את חייו למעננו, כך עלינו להקריב את חיינו למען אחינו.<verse eid="1JN 3:16"/></para>
  <para style="p">
    <verse number="17" style="v" sid="1JN 3:17"/>אדם הנקרא מאמין משיחי, ויש לו מספיק כסף, אך אין הוא עוזר לאחיו העני הנתון במצוקה, אהבת אלוהים אינה שוכנת בו. <verse eid="1JN 3:17"/><verse number="18" style="v" sid="1JN 3:18"/>בני היקרים, הבה נפסיק לדבר על אהבת איש את רעהו; הבה נאהב באמת ונוכיח את אהבתנו במעשים. <verse eid="1JN 3:18"/><verse number="19" style="v" sid="1JN 3:19"/>כך נדע בוודאות שאנו שייכים לאלוהים, וכאשר נעמוד לפניו יהיה מצפוננו נקי ושקט. <verse eid="1JN 3:19"/><verse number="20" style="v" sid="1JN 3:20"/>אך אם חטאנו ומצפוננו מציק לנו, אלוהים יודע בדיוק מה עשינו וכיצד אנו מרגישים.<verse eid="1JN 3:20"/></para>
  <para style="p">
    <verse number="21" style="v" sid="1JN 3:21"/>ידידי היקרים, אם מצפוננו נקי אנו יכולים לבוא לפני אלוהים בביטחון מלא, <verse eid="1JN 3:21"/><verse number="22" style="v" sid="1JN 3:22"/>והוא ייתן לנו כל מה שנבקש ממנו, שכן אנו שומעים בקולו ועושים את הטוב בעיניו. <verse eid="1JN 3:22"/><verse number="23" style="v" sid="1JN 3:23"/>הזוכרים אתם מה ציווה עלינו אלוהים? להאמין בשם ישוע המשיח בנו ולאהוב איש את רעהו. <verse eid="1JN 3:23"/><verse number="24" style="v" sid="1JN 3:24"/>כל השומע בקול אלוהים ומקיים את מצוותיו, חי באלוהים ואלוהים חי בו. כיצד אנו יודעים זאת? רוח הקודש השוכן בקרבנו מאשר את הדבר.<verse eid="1JN 3:24"/></para>
  <chapter eid="1JN 3"/>
  <chapter number="4" style="c" pubnumber="ד" sid="1JN 4"/>
  <para style="p">
    <verse number="1" style="v" sid="1JN 4:1"/>ידידי היקרים, היזהרו מפני נביאי־השקר הרבים שמסתובבים בעולם. אל תאמינו בצורה עיוורת לכל מה שאתם שומעים, אלא בחנו את הנאמר – האם דבריהם מרוח הקודש או לא? <verse eid="1JN 4:1"/><verse number="2" style="v" sid="1JN 4:2"/>שאלו את הנביאים האלה אם הם מאמינים ומודים שישוע המשיח, בן־האלוהים, בא לעולם בדמות אדם בשר ודם. אם כן – דבריהם מאלוהים. <verse eid="1JN 4:2"/><verse number="3" style="v" sid="1JN 4:3"/>אם לא – הם נביאי שקר שמדברים בהשראת שונא־המשיח, שעל דבר בואו הוזהרתם. הוא באמת בא, ושנאתו כבר התפשטה בכל העולם.<verse eid="1JN 4:3"/></para>
  <para style="p">
    <verse number="4" style="v" sid="1JN 4:4"/>בני היקרים, אתם שייכים לאלוהים וניצחתם במערכה נגד האנשים האלה, כי רוח־הקודש ששוכן בכם חזק וגדול מהרוח שבעולם. <verse eid="1JN 4:4"/><verse number="5" style="v" sid="1JN 4:5"/>נביאי שקר אלה שייכים לעולם הזה, וטבעי שהם מתעניינים בענייני העולם, ושהעולם מתעניין בהם. <verse eid="1JN 4:5"/><verse number="6" style="v" sid="1JN 4:6"/>אבל אנחנו בני־אלוהים, ומשום כך רק האוהבים את אלוהים מקשיבים לדברינו. האחרים אינם מקשיבים, כי אינם מבינים כלל על מה אנחנו מדברים. כך אפשר גם לבחון אם הנאמר הוא מאלוהים או לא, שכן אם הנאמר הוא בהשראת אלוהים, העולם כלל לא יקשיב.<verse eid="1JN 4:6"/></para>
  <para style="p">
    <verse number="7" style="v" sid="1JN 4:7"/>ידידים יקרים, הבה נאהב איש את רעהו, כי אלוהים הוא מקור האהבה. אנשים שמלאים אהבה מעידים כי הם בני־אלוהים וכי הם מכירים אותו אישית. <verse eid="1JN 4:7"/><verse number="8" style="v" sid="1JN 4:8"/>ואילו אנשים חסרי אהבה מעידים שאין הם מכירים את אלוהים, כי אלוהים הוא אהבה.<verse eid="1JN 4:8"/></para>
  <para style="p">
    <verse number="9" style="v" sid="1JN 4:9"/>אלוהים הוכיח עד כמה הוא אוהב אותנו, כששלח את בנו היחיד למות בידי העולם המרושע הזה, כדי שעל־ידי מותו נזכה בחיי נצח. <verse eid="1JN 4:9"/><verse number="10" style="v" sid="1JN 4:10"/>היודעים אתם מהי אהבה אמיתית? לא אהבתנו לאלוהים, כי אם אהבתו אלינו – כששלח את בנו לסבול את העונש על חטאינו.<verse eid="1JN 4:10"/></para>
  <para style="p">
    <verse number="11" style="v" sid="1JN 4:11"/>ידידים יקרים, אם אלוהים אהב אותנו כל־כך, גם אנחנו צריכים לאהוב איש את רעהו. <verse eid="1JN 4:11"/><verse number="12" style="v" sid="1JN 4:12"/>אמנם איש לא ראה עדיין את אלוהים, אך כשאנו אוהבים איש את רעהו, אנו מרגישים ויודעים שאלוהים חי בקרבנו, ושאהבתו בנו גדלה ומתחזקת.<verse eid="1JN 4:12"/></para>
  <para style="p">
    <verse number="13" style="v" sid="1JN 4:13"/>אלוהים השכין בנו את רוח הקודש כאישור והוכחה לכך שהוא חי בנו ושאנו חיים בו. <verse eid="1JN 4:13"/><verse number="14" style="v" sid="1JN 4:14"/>במו עינינו ראינו שאלוהים שלח את בנו להושיע את העולם, ולכן אנו מספרים זאת לכולם. <verse eid="1JN 4:14"/><verse number="15" style="v" sid="1JN 4:15"/>כל המאמין ומודה שישוע הוא בן־האלוהים, אלוהים שוכן בו והוא באלוהים.<verse eid="1JN 4:15"/></para>
  <para style="p">
    <verse number="16" style="v" sid="1JN 4:16"/>כיצד אנו יודעים שאלוהים אוהב אותנו? ראשית, אנחנו מרגישים את אהבתו; שנית, אנחנו מאמינים לדבריו, שכן הוא אמר לנו שהוא באמת אוהב אותנו. אלוהים הוא אהבה! לכן כל מי שחי באהבה חי באלוהים, ואלוהים חי בו. <verse eid="1JN 4:16"/><verse number="17" style="v" sid="1JN 4:17"/>כשאנו חיים במשיח אהבתנו גדלה ונשלמת, וביום־הדין לא נתבייש ולא נפחד מפניו, אלא נפגוש אותו בביטחון ובשמחה, כי הוא אוהב אותנו ואנו אוהבים אותו.<verse eid="1JN 4:17"/></para>
  <para style="p">
    <verse number="18" style="v" sid="1JN 4:18"/>איננו פוחדים ממי שאוהב אותנו אהבה מושלמת; אהבתו המושלמת מגרשת כל פחד וחשש. אם אנו פוחדים, הרי זה ממה שהוא עלול לעשות לנו, והדבר מראה שאיננו משוכנעים לגמרי שהוא אוהב אותנו. <verse eid="1JN 4:18"/><verse number="19" style="v" sid="1JN 4:19"/>אם כן, אנחנו אוהבים אותו משום שהוא אהב אותנו תחילה.<verse eid="1JN 4:19"/></para>
  <para style="p">
    <verse number="20" style="v" sid="1JN 4:20"/>מי שטוען ”אני אוהב את אלוהים!“ אך ממשיך לשנוא את אחיו, הוא שקרן! כי אם אינו יכול לאהוב את אחיו שעומד לפניו, כיצד יוכל לאהוב את האלוהים שלא ראה מעולם? <verse eid="1JN 4:20"/><verse number="21" style="v" sid="1JN 4:21"/>ואלוהים ציווה עלינו לאהוב לא רק אותו, אלא גם את אחינו.<verse eid="1JN 4:21"/></para>
  <chapter eid="1JN 4"/>
  <chapter number="5" style="c" pubnumber="ה" sid="1JN 5"/>
  <para style="p">
    <verse number="1" style="v" sid="1JN 5:1"/>כל המאמין שישוע הוא המשיח, בן־האלוהים ומושיענו, הוא בנו של אלוהים; וכל האוהב את האב אוהב גם את בניו. <verse eid="1JN 5:1"/><verse number="2" style="v" sid="1JN 5:2"/>מידת אהבתנו לבני־אלוהים מצביעה על מידת אהבתנו לאלוהים. <verse eid="1JN 5:2"/><verse number="3" style="v" sid="1JN 5:3"/>לאהוב את אלוהים פירושו לעשות כל מה שהוא אומר לנו, וזה כלל לא קשה, <verse eid="1JN 5:3"/><verse number="4" style="v" sid="1JN 5:4"/>שכן כל בני־האלוהים מסוגלים לנצח את השטן בכוח האמונה בישוע המשיח.<verse eid="1JN 5:4"/></para>
  <para style="p">
    <verse number="5" style="v" sid="1JN 5:5"/>מי יכול להילחם ולנצח במערכה נגד השטן? רק מי שמאמין באמת שישוע הוא בן־האלוהים! <verse eid="1JN 5:5"/><verse number="6" style="v" sid="1JN 5:6"/>זהו ישוע אשר בא במים ובדם – לא רק במים (בעת טבילתו), אלא גם בדם (בעת צליבתו). רוח הקודש הוא שמעיד על כך, והרוח מדבר אמת בלבד.<note caller="+" style="f"><char style="fr" closed="false">5‏.6 </char><char style="fl" closed="false">ה 6 </char><char style="ft" closed="false">דברים אלה אמורים נגד הדעה שרווחה בחוגים מסוימים באותו זמן, שישוע קיבל את תכונתו האלוהית כשרוח הקודש ירדה עליו בעת טבילתו, והסתלקה ממנו בעת צליבתו.</char></note> <verse eid="1JN 5:6"/><verse number="7‏-8" style="v" sid="1JN 5:7-8"/>אם כן, יש לנו שלושה עדים שעדותם זהה לחלוטין: הרוח, המים והדם. <verse eid="1JN 5:7-8"/><verse number="9" style="v" sid="1JN 5:9"/>הלא כולנו מאמינים לעדותם של אנשים בבית־משפט, אם כך, מה הקושי להאמין לעדותו של אלוהים? ואלוהים העיד שישוע בנו. <verse eid="1JN 5:9"/><verse number="10" style="v" sid="1JN 5:10"/>כל המאמינים יודעים היטב בלבם שישוע הוא בן־האלוהים. מי שאינו מאמין עושה את אלוהים לשקרן, שכן אינו מאמין לעדותו של אלוהים על בנו. <verse eid="1JN 5:10"/><verse number="11" style="v" sid="1JN 5:11"/>אלוהים העיד על כך שנתן לנו חיי נצח בבנו ישוע המשיח. <verse eid="1JN 5:11"/><verse number="12" style="v" sid="1JN 5:12"/>לכן, המאמין בבן־האלוהים יש לו חיי נצח, ומי שאינו מאמין – אין לו.<verse eid="1JN 5:12"/></para>
  <para style="p">
    <verse number="13" style="v" sid="1JN 5:13"/>כתבתי זאת לכם, המאמינים בבן־האלוהים, כדי שתדעו שיש לכם חיי נצח. <verse eid="1JN 5:13"/><verse number="14" style="v" sid="1JN 5:14"/>אנו בטוחים שאלוהים מקשיב לכל בקשותינו, בתנאי שאינן נגד רצונו. <verse eid="1JN 5:14"/><verse number="15" style="v" sid="1JN 5:15"/>הואיל ואנחנו בטוחים שהוא מקשיב לכל בקשותינו, אנו יודעים ללא ספק שיענה לנו וימלא אותן.<verse eid="1JN 5:15"/></para>
  <para style="p">
    <verse number="16" style="v" sid="1JN 5:16"/>אם אתה רואה את אחיך המאמין חוטא חטא שאין עליו עונש מוות, עליך להתפלל בעדו ולבקש מאלוהים שיסלח לו. אלוהים באמת יסלח לו ויטהר אותו, ואף יעניק לו חיים חדשים. אולם אם אחיך ביצע חטא שעונשו מוות, תוכל לחסוך את תפילתך, כי אלוהים בין כך ובין כך לא יסלח לו.<verse eid="1JN 5:16"/></para>
  <para style="p">
    <verse number="17" style="v" sid="1JN 5:17"/>כמובן שכל מעשה רע הוא חטא, אך איני מתכוון לחטאים הרגילים שעליהם אלוהים סולח. אני מתכוון לחטא שאין עליו סליחה ומחילה.<verse eid="1JN 5:17"/></para>
  <para style="p">
    <verse number="18" style="v" sid="1JN 5:18"/>אדם המשתייך למשפחת אלוהים אינו חוטא בכוונה תחילה, כי המשיח בן־האלוהים שומר עלינו היטב, והשטן אינו יכול לגעת בנו. <verse eid="1JN 5:18"/><verse number="19" style="v" sid="1JN 5:19"/>אנו יודעים, שאנו ילדי־אלוהים, ושכל העולם סביבנו נתון לשלטון השטן. <verse eid="1JN 5:19"/><verse number="20" style="v" sid="1JN 5:20"/>אנחנו גם יודעים, שהמשיח בן־האלוהים בא לעולם, כדי לעזור לנו להכיר ולדעת את האל האמיתי. זהו האל היחיד והאמיתי וחיי הנצח!<verse eid="1JN 5:20"/></para>
  <para style="p">
    <verse number="21" style="v" sid="1JN 5:21"/>בני היקרים, היזהרו והישמרו מפני כל דבר, שעלול לתפוס את מקומו של אלוהים בלבכם. – אמן.<verse eid="1JN 5:21"/></para>
  <chapter eid="1JN 5"/>
</usx>
