<?xml version="1.0" encoding="UTF-8"?>
<usx version="3.0">
  <book code="GAL" style="id">- Habrit Hakhadasha/Haderekh “The Way” (Hebrew Living NT)</book>
  <para style="rem">Copyright © 1979, 2009 by Biblica, Inc.‎®‎</para>
  <para style="h">אגרת פולוס השליח אל־הגלטים</para>
  <para style="toc1">אגרת פולוס השליח אל־הגלטים</para>
  <para style="toc2">אגרת פולוס השליח אל־הגלטים</para>
  <para style="toc3">אל הגלטים</para>
  <para style="mt1">אגרת פולוס השליח אל־הגלטים</para>
  <chapter number="1" style="c" pubnumber="א" sid="GAL 1"/>
  <para style="p">
    <verse number="1‏-2" style="v" sid="GAL 1:1-2"/>אל הקהילה בגלטיא.</para>
  <para style="b" vid="GAL 1:1-2"/>
  <para style="p" vid="GAL 1:1-2">מאת פולוס השליח – שליחם לא של בני־אדם, כי אם של ישוע המשיח, ושל אלוהים האב אשר הקימו מן המתים – ומאת כל המאמינים המשיחיים הנמצאים אתי ברומא.<verse eid="GAL 1:1-2"/></para>
  <para style="b"/>
  <para style="p">
    <verse number="3" style="v" sid="GAL 1:3"/>שלום וברכה לכם מאת האלוהים אבינו ומאת ישוע המשיח אדוננו.<verse eid="GAL 1:3"/></para>
  <para style="b"/>
  <para style="p">
    <verse number="4" style="v" sid="GAL 1:4"/>אלוהים רצה שישוע המשיח ימות על הצלב בעד חטאינו, כדי להושיענו מהשעבוד לעולם הרע הזה שבו אנו חיים. <verse eid="GAL 1:4"/><verse number="5" style="v" sid="GAL 1:5"/>לאלוהים הכבוד, התודה והתהילה מעולם ועד עולם. – אמן.<verse eid="GAL 1:5"/></para>
  <para style="p">
    <verse number="6" style="v" sid="GAL 1:6"/>אני מתפלא שאתם מתרחקים כל־כך מהר מאלוהים. ברוב אהבתו ורחמיו הוא נתן לכם במתנה חיי נצח, על־ידי ישוע המשיח, ואילו אתם כבר מצאתם ”בשורה“ אחרת, שכביכול תושיע אתכם. אולם דעו לכם שבשורה זאת לא תושיע אתכם, <verse eid="GAL 1:6"/><verse number="7" style="v" sid="GAL 1:7"/>שכן לא קיימת בשורה אחרת, מלבד זו שבישרנו לכם. אלה שהסיתו אתכם מהדרך הנכונה ללכת בדרכם, מרמים אתכם; הם מסלפים ומעוותים את האמת על אודות המשיח.<verse eid="GAL 1:7"/></para>
  <para style="p">
    <verse number="8" style="v" sid="GAL 1:8"/>ארור כל מי שיספר לכם (כולל אני עצמי) על דרך לישועה השונה מהדרך שסיפרנו לכם. גם אם יבוא מלאך מן השמים ויספר לכם על דרך אחרת לעבוד את אלוהים – ארור הוא! <verse eid="GAL 1:8"/><verse number="9" style="v" sid="GAL 1:9"/>אני חוזר ואומר: ארור מי שיבשר לכם בשורה השונה מזו שהאמנתם בה.<verse eid="GAL 1:9"/></para>
  <para style="p">
    <verse number="10" style="v" sid="GAL 1:10"/>אתם רואים שאיני משתדל למצוא־חן בעיניכם במחמאות ובדברי חנופה; אני משתדל למצוא־חן בעיני אלוהים בלבד. לו ניסיתי למצוא־חן בעיני בני־אדם, לא יכולתי להיות עבדו של ישוע המשיח.<verse eid="GAL 1:10"/></para>
  <para style="p">
    <verse number="11" style="v" sid="GAL 1:11"/>אחים יקרים, אני מבטיח לכם כי הדרך אל אלוהים, שעליה סיפרתי לכם, איננה סיפור דמיוני ואף לא חלום שחלמתי. <verse eid="GAL 1:11"/><verse number="12" style="v" sid="GAL 1:12"/>ישוע המשיח עצמו מסר לי את הבשורה שבישרתי לכם, והוא לימד אותי מה לומר וכיצד לומר זאת; איש מלבדו לא לימד אותי.<verse eid="GAL 1:12"/></para>
  <para style="p">
    <verse number="13" style="v" sid="GAL 1:13"/>האם אתם זוכרים כיצד התנהגתי בתקופה שהייתי בקרב היהודים? האם אתם זוכרים כיצד רדפתי את המאמינים במשיח, הצקתי להם ללא רחמים, וגם השתדלתי כמיטב יכולתי להיפטר מכולם? <verse eid="GAL 1:13"/><verse number="14" style="v" sid="GAL 1:14"/>בין בני־גילי הייתי אחד היהודים האדוקים ביותר בכל הארץ, והשתדלתי לקיים את כל המנהגים הישנים והמסורתיים של דת אבותיי.<verse eid="GAL 1:14"/></para>
  <para style="p">
    <verse number="15‏-16" style="v" sid="GAL 1:15-16"/>אולם אז קרה דבר מה! שכן עוד לפני שנולדתי בחר בי אלוהים להיות אחד מילדיו המאמינים בישוע המשיח, כדי שאוכל ללכת אל הגויים ולספר להם את הבשורה אודות ישוע המשיח.</para>
  <para style="p" vid="GAL 1:15-16">כאשר כל זה התרחש, לא מיהרתי להיוועץ באיש. <verse eid="GAL 1:15-16"/><verse number="17" style="v" sid="GAL 1:17"/>לא הלכתי לירושלים כדי להיוועץ בשליחי האדון המנוסים ממני, אלא הלכתי למדבריות ערב, ולאחר מכן חזרתי לדמשק. <verse eid="GAL 1:17"/><verse number="18" style="v" sid="GAL 1:18"/>רק כעבור שלוש שנים עליתי לירושלים, כדי לבקר את פטרוס, ונשארתי אצלו חמישה־עשר יום. <verse eid="GAL 1:18"/><verse number="19" style="v" sid="GAL 1:19"/>מלבד פטרוס פגשתי עוד שליח אחד בלבד – יעקב, אחיו של ישוע אדוננו.<verse eid="GAL 1:19"/></para>
  <para style="p">
    <verse number="20" style="v" sid="GAL 1:20"/>הקשיבו היטב לדברי. אלוהים עדי שאיני משקר ושכל דברי אמיתיים ונכונים! <verse eid="GAL 1:20"/><verse number="21" style="v" sid="GAL 1:21"/>לאחר הביקור בירושלים הלכתי לסוריה וקיליקיא. <verse eid="GAL 1:21"/><verse number="22" style="v" sid="GAL 1:22"/>כל אותו זמן לא ראו אותי עדיין המאמינים ביהודה. <verse eid="GAL 1:22"/><verse number="23" style="v" sid="GAL 1:23"/>כל מה שידעו היה, שהאויב הפך לאוהב, ושעתה הוא מטיף לאמונה אשר לפנים ניסה לחסל ולהשמיד. <verse eid="GAL 1:23"/><verse number="24" style="v" sid="GAL 1:24"/>וכולם היללו את אלוהים על הנס שחולל בחיי.<verse eid="GAL 1:24"/></para>
  <chapter eid="GAL 1"/>
  <chapter number="2" style="c" pubnumber="ב" sid="GAL 2"/>
  <para style="p">
    <verse number="1" style="v" sid="GAL 2:1"/>כעבור ארבע־עשרה שנים חזרתי לירושלים עם בר־נבא, וטיטוס הצטרף אלינו. <verse eid="GAL 2:1"/><verse number="2" style="v" sid="GAL 2:2"/>אלוהים ציווה עלי להתייעץ עם האחים בירושלים בנוגע לבשורה שבישרתי לגויים. נועצתי גם בזקני הקהילה, כדי שכולם יבינו את תוכן הבשורה שאני מספר לגויים. קיוויתי שזקני הקהילה יסכימו אתי, <verse eid="GAL 2:2"/><verse number="3" style="v" sid="GAL 2:3"/>והם אכן הסכימו; הם אף לא דרשו מטיטוס (שאינו יהודי) להימול.<verse eid="GAL 2:3"/></para>
  <para style="p">
    <verse number="4" style="v" sid="GAL 2:4"/>שאלת ברית־המילה כלל לא הייתה עולה על הפרק אלמלא כמה אנשים, הקוראים לעצמם ”מאמינים“, שבאו לרגל בינינו. הם רצו לראות איזה חופש העניק לנו המשיח בנוגע לקיום מצוות התורה. אנשים אלה רצו לשעבד אותנו לחוקים שלהם. <verse eid="GAL 2:4"/><verse number="5" style="v" sid="GAL 2:5"/>אך לא הקשבנו לדבריהם, כי לא רצינו לבלבל אתכם. לא רצינו שתחשבו שאתם יכולים להושיע את עצמכם על־ידי קיום ברית־המילה, או על־ידי קיום מצוות התורה.<verse eid="GAL 2:5"/></para>
  <para style="p">
    <verse number="6" style="v" sid="GAL 2:6"/>לנכבדי הקהילה לא היה מה להעיר או להוסיף על דברי. (אגב, כלל לא התרשמתי מהעובדה שהם היו נכבדי הקהילה, כי אני יודע שבעיני אלוהים כולנו שווים!) <verse eid="GAL 2:6"/><verse number="7‏-9" style="v" sid="GAL 2:7-9"/>כשראו פטרוס, יעקב ויוחנן, שנחשבו לעמודי התווך של הקהילה, כיצד ברך אלוהים את עדותי לגויים, כשם שברך את עדותו של פטרוס ליהודים – שכן אלוהים נתן לכל אחד מאיתנו מתנות שונות ותפקידים שונים – הם לחצו את ידי ואת ידו של בר־נבא, ועודדו אותנו להמשיך להעיד לגויים, בזמן שהם ממשיכים להעיד ליהודים. <verse eid="GAL 2:7-9"/><verse number="10" style="v" sid="GAL 2:10"/>הם רק הזכירו לנו לא לשכוח לעזור לעניים, אבל התזכורת הייתה מיותרת, שכן אני תמיד דואג לעניים.<verse eid="GAL 2:10"/></para>
  <para style="p">
    <verse number="11" style="v" sid="GAL 2:11"/>אולם כש‎כֵּיפָא<note caller="+" style="f"><char style="fr" closed="false">2‏.11 </char><char style="fl" closed="false">ב 11 </char><char style="ft" closed="false">פירושו בעברית: ”סלע“</char></note> (פטרוס) בא לאנטיוכיה, הוכחתי אותו לפני כולם, משום שהתנגדתי בכל תוקף למעשיו ולהתנהגותו. <verse eid="GAL 2:11"/><verse number="12" style="v" sid="GAL 2:12"/>כש‎כֵּיפָא הגיע בראשונה לאנטיוכיה, הוא נהג לסעוד עם המאמינים המשיחיים הלא־יהודים (שלא נימולו, ולא שמרו את מצוות התורה). לאחר מכן הגיעו לאנטיוכיה מספר חברים יהודים של יעקב, ומאז הפסיק ‎כֵּיפָא לסעוד עם המאמינים הלא־יהודים. מדוע הפסיק לסעוד עמם? מפני שפחד מביקורתם של היהודים המקפידים על שמירת המצוות, אשר עמדו על דעתם כי ברית־המילה היא חלק בלתי־נפרד מהישועה. <verse eid="GAL 2:12"/><verse number="13" style="v" sid="GAL 2:13"/>שאר היהודים המשיחיים (ואפילו בר־נבא) הפכו גם הם לצבועים והלכו בעקבות ‎כֵּיפָא, למרות שידעו היטב כי הם שוגים ואינם נוהגים כהלכה.<verse eid="GAL 2:13"/></para>
  <para style="p">
    <verse number="14" style="v" sid="GAL 2:14"/>כשראיתי מה קורה שם, וכשנוכחתי לדעת שאינם ישרים ואינם שומרים את דבר אלוהים, אמרתי ל‎כֵּיפָא לפני כולם: ”למרות שאתה יהודי מלידה, אינך שומר את חוקי התורה ומצוותיה. אם כן מדוע אתה מנסה לשכנע את הגויים האלה לקיים את מצוות התורה? <verse eid="GAL 2:14"/><verse number="15" style="v" sid="GAL 2:15"/>הלא אתה ואני יהודים מלידה, ולא סתם חוטאים מן הגויים. <verse eid="GAL 2:15"/><verse number="16" style="v" sid="GAL 2:16"/>ואנחנו, היהודים המשיחיים, יודעים היטב שאיננו יכולים להיחשב צדיקים בעיני אלוהים על־ידי קיום מצוות התורה, אלא רק על־ידי אמונה במשיח. לכן גם אנחנו בטחנו והאמנו בישוע המשיח, כדי שנהיה רצויים לאלוהים בזכות אמונתנו, ולא בזכות קיום המצוות. איש אינו יכול להיוושע על־ידי קיום מצוות התורה.“<verse eid="GAL 2:16"/></para>
  <para style="p">
    <verse number="17" style="v" sid="GAL 2:17"/>אם אנחנו מבקשים להיות מוצדקים על ידי המשיח אך כבר לא נשענים על תורת משה בעבור ישועה, הרי אנחנו כמו הגויים אשר נחשבים לחוטאים על ידי היהודים. אם כך, האם המשיח מעודד שנחטא? בודאי שלא! <verse eid="GAL 2:17"/><verse number="18" style="v" sid="GAL 2:18"/>דעו לכם כי פשע הוא לנסות לבנות מחדש את מה שעמלתי להרוס – את האמונה שאפשר להיוושע על־ידי קיום מצוות התורה. <verse eid="GAL 2:18"/><verse number="19" style="v" sid="GAL 2:19"/>מתוך קריאה בכתבי־הקודש למדתי שלא אוכל למצוא־חן בעיני אלוהים אם אשתדל, ללא הצלחה כמובן, לקיים את מצוות התורה. למדתי שאוכל למצוא־חן בעיני אלוהים רק על־ידי אמונה במשיח.<note caller="+" style="f"><char style="fr" closed="false">2‏.19 </char><char style="fl" closed="false">ב 19 </char><char style="ft" closed="false">כלשונו: כי מתי אני לתורה על־ידי התורה, למען אחיה לאלוהים.</char></note><verse eid="GAL 2:19"/></para>
  <para style="p">
    <verse number="20" style="v" sid="GAL 2:20"/>מָתִּי על הצלב עם המשיח; עתה איני חי יותר, כי אם המשיח חי בקרבי. והחיים האמיתיים שממלאים אותי הם תוצאה של אמונתי בבן־האלוהים, אשר אהב אותי והקריב את חייו למעני. <verse eid="GAL 2:20"/><verse number="21" style="v" sid="GAL 2:21"/>איני מזלזל במותו של המשיח, כי אילו יכולתי להיוושע על־ידי קיום מצוות התורה, היה מותו של המשיח מיותר לחלוטין.<verse eid="GAL 2:21"/></para>
  <chapter eid="GAL 2"/>
  <chapter number="3" style="c" pubnumber="ג" sid="GAL 3"/>
  <para style="p">
    <verse number="1" style="v" sid="GAL 3:1"/>אוי, גלטים טיפשים! מי הסיתכם נגד האמת? לאיזה כישוף נפלתם קורבן? פעם הבנתם את המשמעות המלאה של מות המשיח; צליבתו הייתה כל־כך ממשית בעיניכם – כאילו ראיתם אותו נצלב לפניכם. <verse eid="GAL 3:1"/><verse number="2" style="v" sid="GAL 3:2"/>ברצוני לשאול אתכם, האם אלוהים נתן לכם את רוח הקודש על־שום ששמרתם את מצוות התורה? ודאי שלא! אלוהים נתן לכם את רוח הקודש רק לאחר ששמעתם על המשיח והאמנתם שהוא בלבד מסוגל להושיע אתכם. <verse eid="GAL 3:2"/><verse number="3" style="v" sid="GAL 3:3"/>מה לכם, האם יצאתם מדעתכם? אם ראיתם כבר שקיום המצוות לא הועיל לכם במאומה ולא העניק לכם סיפוק רוחני, כיצד מעלים אתם על הדעת שקיום מצוות התורה יעזור לכם להיות מאמינים טובים יותר? <verse eid="GAL 3:3"/><verse number="4" style="v" sid="GAL 3:4"/>סבלתם כל־כך למען הבשורה, ועכשיו אתם משליכים את הכול מאחורי גבכם? קשה לי להאמין בכך!<verse eid="GAL 3:4"/></para>
  <para style="p">
    <verse number="5" style="v" sid="GAL 3:5"/>אני חוזר ושואל אתכם: האם אלוהים נותן לכם את רוח הקודש ומחולל ביניכם ניסים ונפלאות, משום שאתם מקיימים את מצוות התורה? אלוהים משכין בלבכם את רוח הקודש ופועל בחייכם, רק משום שאתם מאמינים ובוטחים בישוע המשיח.<verse eid="GAL 3:5"/></para>
  <para style="p">
    <verse number="6" style="v" sid="GAL 3:6"/>קחו לדוגמה את אברהם אבינו: אלוהים חשב את אברהם לצדיק, רק משום שאברהם האמין בהבטחותיו של ה׳. <verse eid="GAL 3:6"/><verse number="7" style="v" sid="GAL 3:7"/>מכאן יכולים אתם להבין מדוע כל מי שמאמין בה׳ ובוטח בו, הוא למעשה בנו של אברהם אבינו.<verse eid="GAL 3:7"/></para>
  <para style="p">
    <verse number="8" style="v" sid="GAL 3:8"/>בכתבי־הקודש אנו קוראים על הציפייה ליום שבו יושיע אלוהים גם את הגויים, בזכות אמונתם. לפני זמן רב הבטיח אלוהים לאברהם לברך את כל מי שיאמין בו (באלוהים) כמו אברהם.<note caller="+" style="f"><char style="fr" closed="false">3‏.8 </char><char style="fl" closed="false">ג 8 </char><char style="ft" closed="false">בראשית יב 3; יח 18</char></note> <verse eid="GAL 3:8"/><verse number="9" style="v" sid="GAL 3:9"/>על כן לכל מי שמאמין במשיח יש חלק בברכת ה׳ לאברהם אבינו.<verse eid="GAL 3:9"/></para>
  <para style="p">
    <verse number="10" style="v" sid="GAL 3:10"/>כל מי שסומך על ישועה בזכות התורה חשוף לקללת אלוהים, שהרי כתוב בכתבי־הקודש:<note caller="+" style="f"><char style="fr" closed="false">3‏.10 </char><char style="fl" closed="false">ג 10 </char><char style="ft" closed="false">דברים כז 26</char></note> ”ארור מי שלא מקיים את כל דברי התורה הזאת.“ <verse eid="GAL 3:10"/><verse number="11" style="v" sid="GAL 3:11"/>לפיכך אתם רואים שאיש אינו יכול למצוא־חן בעיני ה׳ בזכות קיום מצוות התורה, שכן ה׳ אמר כי הדרך היחידה למצוא־חן בעיניו היא דרך האמונה:<note caller="+" style="f"><char style="fr" closed="false">3‏.11 </char><char style="fl" closed="false">ג 11 </char><char style="ft" closed="false">חבקוק ב 4</char></note> ”וצדיק באמונתו יחיה.“ <verse eid="GAL 3:11"/><verse number="12" style="v" sid="GAL 3:12"/>רואים אתם, אם כן, מה שונה הישועה מתוך אמונה מהישועה הנובעת מקיום כל מצוות התורה. <verse eid="GAL 3:12"/><verse number="13" style="v" sid="GAL 3:13"/>המשיח שיחרר אותנו מהקללה הרובצת על אלה שאינם מקיימים את כל מצוות התורה, בלקחו על עצמו את הקללה במקומנו, שהרי כתוב בתורה:<note caller="+" style="f"><char style="fr" closed="false">3‏.13 </char><char style="fl" closed="false">ג 13 </char><char style="ft" closed="false">דברים כא 23</char></note> ”קללת אלוהים תלוי“ (על עץ, והרי ישוע שנצלב היה בעצם תלוי על עץ.) <verse eid="GAL 3:13"/><verse number="14" style="v" sid="GAL 3:14"/>ועתה יכול אלוהים לברך גם את הגויים באותה ברכה שהבטיח לאברהם אבינו, ויתקיים בנו הבטחת רוח הקודש.<verse eid="GAL 3:14"/></para>
  <para style="p">
    <verse number="15" style="v" sid="GAL 3:15"/>אחים יקרים, גם היום כשמבטיח אדם הבטחה בכתב וחותם עליה, חובה עליו לקיים את הבטחתו, ואין הוא יכול לשנות את דעתו. <verse eid="GAL 3:15"/><verse number="16" style="v" sid="GAL 3:16"/>אלוהים הבטיח את הברכות לאברהם ולזרעו. שימו לב שלא כתוב ”לזרעיו“ – בלשון רבים, אלא בלשון יחיד, בן – זרע, הלא הוא ישוע המשיח. <verse eid="GAL 3:16"/><verse number="17" style="v" sid="GAL 3:17"/>אני מנסה לומר לכם שה׳ הבטיח בכתב להושיע את כל מי שמאמין בו, והבטחה זו אינה יכולה להשתנות או להתבטל לאחר ארבע־מאות ושלושים שנה, כשנתן ה׳ את התורה. <verse eid="GAL 3:17"/><verse number="18" style="v" sid="GAL 3:18"/>אברהם מצא־חן בעיני אלוהים, מפני שהאמין בה׳ ובהבטחותיו. אילו יכולנו למצוא־חן בעיני ה׳ על־ידי קיום מצוות התורה, הייתה דרכנו שונה לחלוטין מדרכו של אברהם.<verse eid="GAL 3:18"/></para>
  <para style="p">
    <verse number="19" style="v" sid="GAL 3:19"/>שואלים אתם ודאי, מדוע נתן ה׳ את התורה? התורה ניתנה כתוספת, לאחר ההבטחה לאברהם, כדי להוכיח לבני־האדם שהם אשמים באי־קיום מצוותיה. אולם ה׳ נתן את חוקי התורה רק באופן זמני, עד בואו של ישוע המשיח – הבן – אשר לו ניתנה הבטחת ה׳. יתרה מזאת, כשנתן ה׳ את התורה, הוא נתן אותה בידי מלאכים למשה, ואילו משה נתן את התורה לעם. <verse eid="GAL 3:19"/><verse number="20" style="v" sid="GAL 3:20"/>אולם כשנתן ה׳ את ההבטחה לאברהם, אלוהים בעצמו דיבר עם אברהם, ללא מתווכים.<verse eid="GAL 3:20"/></para>
  <para style="p">
    <verse number="21‏-22" style="v" sid="GAL 3:21-22"/>האם יש סתירה בין תורתו של ה׳ לבין הבטחותיו? ודאי שלא! אילו יכלה התורה להושיע אותנו, לא היה צריך אלוהים לתת לנו מוצא אחר מהשעבוד לחטא – שהרי כתבי־הקודש אומרים שכולנו עבדים לחטא. הדרך היחידה להשתחרר מהשעבוד לחטא, דרך הפתוחה לכל אחד, היא אמונה בישוע המשיח!<verse eid="GAL 3:21-22"/></para>
  <para style="p">
    <verse number="23" style="v" sid="GAL 3:23"/>לפני בוא המשיח התורה חסתה עלינו עד היום שבו יכולנו להאמין במשיח. <verse eid="GAL 3:23"/><verse number="24" style="v" sid="GAL 3:24"/>במילים אחרות: התורה הדריכה אותנו והשגיחה עלינו, עד שבא ישוע המשיח לקרב אותנו לאלוהים בזכות אמונתנו. <verse eid="GAL 3:24"/><verse number="25" style="v" sid="GAL 3:25"/>אבל עכשיו, לאחר שכבר בא המשיח, שוב אין לנו צורך בהדרכת מצוות התורה. <verse eid="GAL 3:25"/><verse number="26" style="v" sid="GAL 3:26"/>כי עתה כולנו בני אלוהים בזכות אמונתנו בישוע המשיח, <verse eid="GAL 3:26"/><verse number="27" style="v" sid="GAL 3:27"/>ואלה מאיתנו שנטבלו כסמל לאחדות עם המשיח, כאילו עטופים במשיח. <verse eid="GAL 3:27"/><verse number="28" style="v" sid="GAL 3:28"/>בין המאמינים שוב אין הבדל בין יהודי לגוי, בין עבד לבן־חורין ואף לא בין גבר לאישה. בעיני אלוהים כולנו שווים. אלוהים אוהב את כולנו באותה מידה, וכולנו מאוחדים בישוע המשיח. <verse eid="GAL 3:28"/><verse number="29" style="v" sid="GAL 3:29"/>מאחר שאנו שייכים למשיח, אנו גם זרע אברהם, וכל הבטחותיו של ה׳ לאברהם ולזרעו שייכות גם לנו.<verse eid="GAL 3:29"/></para>
  <chapter eid="GAL 3"/>
  <chapter number="4" style="c" pubnumber="ד" sid="GAL 4"/>
  <para style="p">
    <verse number="1" style="v" sid="GAL 4:1"/>זכרו, גם אם אב עשיר מת ומוריש לבנו הקטן את כל רכושו, הילד הקטן דומה במעמדו לעבד. אין הוא יכול ליהנות מן הירושה עד שיגיע לגיל בגרות (או לגיל מסוים שקבע אביו למתן הירושה). <verse eid="GAL 4:1"/><verse number="2" style="v" sid="GAL 4:2"/>עד אז עליו לשמוע לקול המבוגרים האחראים לטיפולו ולחינוכו.<verse eid="GAL 4:2"/></para>
  <para style="p">
    <verse number="3" style="v" sid="GAL 4:3"/>לפני בואו של ישוע המשיח היה מצבנו דומה. בעת היותנו חסרי בגרות, היינו משועבדים לדרכי העולם. <verse eid="GAL 4:3"/><verse number="4" style="v" sid="GAL 4:4"/>אך בהגיע הזמן המתאים שלח אלוהים את בנו, שנולד לאם יהודיה, <verse eid="GAL 4:4"/><verse number="5" style="v" sid="GAL 4:5"/>כדי לשחרר אותנו מהשעבוד לתורה, וכדי לאמץ אותנו לבניו. <verse eid="GAL 4:5"/><verse number="6" style="v" sid="GAL 4:6"/>היות שאנחנו בני־אלוהים, הוא השכין בלבנו את רוח בנו, ומשום כך יש לנו את הזכות לקרוא לו: אבא, אבינו. <verse eid="GAL 4:6"/><verse number="7" style="v" sid="GAL 4:7"/>מעתה ואילך אין אנו עבדים, אלא בני אלוהים ממש; ומאחר שאנחנו בני־אלוהים, כל מה ששייך לאלוהים אבינו שייך גם לנו.<verse eid="GAL 4:7"/></para>
  <para style="p">
    <verse number="8" style="v" sid="GAL 4:8"/>אתם הגויים, לפני שהאמנתם באלוהים הייתם עבדים לכל מיני אלילים מגוחכים, שקראתם להם ”אלוהים“. <verse eid="GAL 4:8"/><verse number="9" style="v" sid="GAL 4:9"/>עתה, לאחר שמצאתם את אלוהים (או נכון יותר לומר: לאחר שאלוהים מצא אתכם), כיצד יכולים אתם לחזור ולהשתעבד לאמונה חלשה ורופפת, הגורסת שניתן להיוושע על־ידי קיום מצוות התורה? <verse eid="GAL 4:9"/><verse number="10" style="v" sid="GAL 4:10"/>אתם מנסים למצוא־חן בעיני אלוהים על־ידי שמירת חגים ומועדים! <verse eid="GAL 4:10"/><verse number="11" style="v" sid="GAL 4:11"/>אני חושש מאוד שכל עבודתי בכם הייתה לשווא.<verse eid="GAL 4:11"/></para>
  <para style="p">
    <verse number="12‏-13" style="v" sid="GAL 4:12-13"/>אחים יקרים, מדוע אינכם מקשיבים לי? עכשיו אני חופשי ומשוחרר מכבלי מצוות התורה, ממש כמוכם. כשבאתי אליכם בפעם הראשונה, כדי לספר לכם את הבשורה, לא בזתם לי למרות שהייתי חולה. <verse eid="GAL 4:12-13"/><verse number="14" style="v" sid="GAL 4:14"/>מחלתי הייתה דוחה ומתועבת, אבל לא דחיתם אותי ולא הפניתם לי עורף. לקחתם אותי לביתכם וטיפלתם בי כאילו טיפלתם במלאך מן השמים או בישוע המשיח עצמו! <verse eid="GAL 4:14"/><verse number="15" style="v" sid="GAL 4:15"/>מה קרה לכם? פעם הייתה בכם רוח של אהבה, אחדות ושמחה; בימים ההם אהבתם אותי כל־כך, עד שהייתם מוכנים לנקר את עיניכם ולתת אותן לי, אילו היה צורך בכך. <verse eid="GAL 4:15"/><verse number="16" style="v" sid="GAL 4:16"/>האם הפכתי לאויבכם משום שאני אומר לכם את האמת?<verse eid="GAL 4:16"/></para>
  <para style="p">
    <verse number="17" style="v" sid="GAL 4:17"/>האנשים האלה שמשתדלים מאוד למצוא־חן בעיניכם, אינם עושים זאת מתוך רצון בטובתכם, אלא מתוך רצון לסכסך ולהפריד ביניכם לביני, כדי שלא תקשיבו לי, אלא תקשיבו להם בלבד. <verse eid="GAL 4:17"/><verse number="18" style="v" sid="GAL 4:18"/>ודאי שאני רוצה שאנשים יתנהגו יפה כלפיכם, אך זאת רק בתנאי שמניעיהם טהורים ושאין הם מתנהגים כך רק כשאני נמצא אתכם! <verse eid="GAL 4:18"/><verse number="19" style="v" sid="GAL 4:19"/>ילדי, אתם כל־כך מכאיבים לי! אני סובל ייסורי ציפייה ליום שבו תתמסרו למשיח בכל לבכם, בדומה לאם הסובלת ייסורי לידה בציפייה להולדת בנה. <verse eid="GAL 4:19"/><verse number="20" style="v" sid="GAL 4:20"/>הלוואי שיכולתי להיות אצלכם עכשיו ולדבר אתכם פנים אל פנים, במקום לנסות להשפיע עליכם בכתב; פשוט איני יודע מה לעשות אתכם!<verse eid="GAL 4:20"/></para>
  <para style="p">
    <verse number="21" style="v" sid="GAL 4:21"/>אני פונה אל כל אלה שחושבים שעליהם לשמור את מצוות התורה כדי להיוושע: היודעים אתם מה כתוב בתורה? <verse eid="GAL 4:21"/><verse number="22" style="v" sid="GAL 4:22"/>כתוב בתורה שלאברהם אבינו היו שני בנים: ישמעאל בן האישה המשרתת, ויצחק בן האישה החופשייה. <verse eid="GAL 4:22"/><verse number="23" style="v" sid="GAL 4:23"/>בן המשרתת נולד בלידה טבעית ובלי נסים ונפלאות; אולם בן האישה החופשייה נולד רק לאחר הבטחתו המיוחדת של אלוהים לאברהם.<verse eid="GAL 4:23"/></para>
  <para style="p">
    <verse number="24‏-25" style="v" sid="GAL 4:24-25"/>סיפור אמיתי זה הוא משל: שתי הנשים הן שתי הבריתות שכרת ה׳ עם עמו. האחת היא ברית הר־סיני שבערב, שהביאה את האנשים לידי שעבוד לתורה – זוהי הגר שמסמלת את עיר־האם, ירושלים, שמשועבדת עדיין למצוות התורה ושמשמשת מרכז לפולחן דתי <verse eid="GAL 4:24-25"/><verse number="26" style="v" sid="GAL 4:26"/>ואילו שרה, האישה החופשייה, מסמלת את ירושלים החופשית שבשמים, שהיא עיר־האם והקודש שלנו, ואינה משועבדת למצוות התורה.<verse eid="GAL 4:26"/></para>
  <para style="p">
    <verse number="27" style="v" sid="GAL 4:27"/>אליה התכוון הנביא ישעיהו כשניבא:<note caller="+" style="f"><char style="fr" closed="false">4‏.27 </char><char style="fl" closed="false">ד 27 </char><char style="ft" closed="false">ישעיהו נד 1</char></note> ”רני עקרה לא ילדה, פצחי רנה וצהלי לא־חלה, כי רבים בני שוממה מבני בעולה“.<verse eid="GAL 4:27"/></para>
  <para style="p">
    <verse number="28" style="v" sid="GAL 4:28"/>אחים יקרים, אנחנו – אתם ואני – הבנים שהבטיח ה׳ לירושלים החדשה, כשם שהבטיח את יצחק לאברהם ושרה. <verse eid="GAL 4:28"/><verse number="29" style="v" sid="GAL 4:29"/>ואנחנו, המאמינים שנולדנו מחדש על־ידי רוח הקודש, נרדפים על־ידי אלה שרוצים שנשמור את מצוות התורה, ממש כמו שיצחק – בן ההבטחה – נרדף על־ידי ישמעאל בן המשרתת.<verse eid="GAL 4:29"/></para>
  <para style="p">
    <verse number="30" style="v" sid="GAL 4:30"/>אבל מה אומרים כתבי־הקודש? ”גרש את האמה ואת בנה, כי לא יירש בן־האמה עם בן־החפשיה“. <verse eid="GAL 4:30"/><verse number="31" style="v" sid="GAL 4:31"/>אחים יקרים, אין אנו בני האישה המשרתת ואיננו עבדים לתורה; אנחנו בני האישה החופשייה, ורצויים לאלוהים בזכות אמונתנו.<verse eid="GAL 4:31"/></para>
  <chapter eid="GAL 4"/>
  <chapter number="5" style="c" pubnumber="ה" sid="GAL 5"/>
  <para style="p">
    <verse number="1" style="v" sid="GAL 5:1"/>המשיח הוציאנו לחופשי! לכן אל תשובו להשתעבד למצוות התורה ולמסורת. <verse eid="GAL 5:1"/><verse number="2" style="v" sid="GAL 5:2"/>הקשיבו לדברי: אם אתם באמת חושבים שברית־המילה ושמירת המצוות יקרבו אתכם לאלוהים, אזי אין המשיח יכול להושיע אתכם. <verse eid="GAL 5:2"/><verse number="3" style="v" sid="GAL 5:3"/>אני חוזר ואומר: מי שמייחס חשיבות רבה לקיום ברית־המילה, חייב למלא את כל מצוות התורה, שאם לא־כן תבוא עליו קללה. <verse eid="GAL 5:3"/><verse number="4" style="v" sid="GAL 5:4"/>אם אתם באמת חושבים שתוכלו למצוא־חן בעיני אלוהים בזכות שמירת מצוות התורה, הרי שאין לכם כל צורך במשיח, ואינכם יכולים ליהנות מחסדו של אלוהים. <verse eid="GAL 5:4"/><verse number="5" style="v" sid="GAL 5:5"/>בעזרת רוח הקודש אנו מאמינים כי מותו של המשיח מטהר אותנו מחטאינו ומצדיק אותנו בעיני אלוהים. <verse eid="GAL 5:5"/><verse number="6" style="v" sid="GAL 5:6"/>אנו, המאמינים המשיחיים, יודעים כי המילה ושמירת המצוות הם סימנים חיצוניים בלבד שאינם מוכיחים דבר. ומה חשוב? אמונה שמוכיחה את עצמה על־ידי אהבה.<verse eid="GAL 5:6"/></para>
  <para style="p">
    <verse number="7" style="v" sid="GAL 5:7"/>עד עתה התקדמתם יפה מאוד באמונתכם. מה קרה לכם לפתע? מי הסיתכם נגד דבר האמת? <verse eid="GAL 5:7"/><verse number="8" style="v" sid="GAL 5:8"/>ודאי שלא אלוהים הסיתכם לכך, שכן אלוהים עצמו העניק לכם חופש במשיח. <verse eid="GAL 5:8"/><verse number="9" style="v" sid="GAL 5:9"/>הרי הוראת כזב זו היא כמו מעט שאור שמחמיץ את כל הבצק.<verse eid="GAL 5:9"/></para>
  <para style="p">
    <verse number="10" style="v" sid="GAL 5:10"/>אני בטוח שאלוהים ישכנע אתכם לשוב ולהאמין באמת, כמוני, ודעו לכם שאלוהים יעניש את האדם שבלבל והתעה אתכם, וגרם לכך שתטילו ספק בדבר אלוהים.<verse eid="GAL 5:10"/></para>
  <para style="p">
    <verse number="11" style="v" sid="GAL 5:11"/>יש אשר חושבים כי אני עצמי טוען שהמילה וקיום המצוות הם חלק בלתי־נפרד מהישועה. אבל אני שואל אתכם, לו נכון היה הדבר, האם היו לי עדיין כל־כך הרבה אויבים ומתנגדים? הלא אם הייתי מטיף למילה ולקיום המצוות לא הייתי פוגע באיש, ואף אחד לא היה קם נגדי. אבל העובדה היא שאנשים רבים רודפים אותי ומציקים לי, משום שאני מטיף לישועה דרך אמונה במותו ובתחייתו של ישוע המשיח.<verse eid="GAL 5:11"/></para>
  <para style="p">
    <verse number="12" style="v" sid="GAL 5:12"/>הלוואי שהיו מעקרים את האנשים שמנסים לסכסך ולהפריד בינינו בגלל ברית־המילה!<verse eid="GAL 5:12"/></para>
  <para style="p">
    <verse number="13" style="v" sid="GAL 5:13"/>אחי היקרים, אל תשכחו שהמשיח הוציא אתכם לחופשי! אין זה חופש לעשות ככל העולה על רוחכם, כי אם חופש לאהוב ולעזור לזולת. <verse eid="GAL 5:13"/><verse number="14" style="v" sid="GAL 5:14"/>אפשר לסכם את התורה כולה במצווה אחת: ”ואהבת לרעך כמוך“. <verse eid="GAL 5:14"/><verse number="15" style="v" sid="GAL 5:15"/>אבל אם במקום לאהוב איש את רעהו אתם תמיד רבים, שונאים ומקנאים, אז תהרסו איש את אחיו.<verse eid="GAL 5:15"/></para>
  <para style="p">
    <verse number="16" style="v" sid="GAL 5:16"/>אני מייעץ לכם לשמוע רק לקול רוח הקודש, והוא יראה לכם מה לעשות ולאן ללכת, ומובטח לכם ששוב לא תהיו משועבדים לבשר שלכם, הגורם לכם תמיד לעשות את הרע. <verse eid="GAL 5:16"/><verse number="17" style="v" sid="GAL 5:17"/>לכולנו יש נטייה טבעית לעשות את הרע, שהוא היפוכו הגמור של מה שרוח הקודש אומר לנו לעשות. וכאשר רוח הקודש פועל בנו ומביא אותנו לכך שנרצה לעשות את הטוב, הרי שזה היפוכן הגמור של נטיותינו הטבעיות. שני כוחות אלה, הבשר שלנו ורוח הקודש, נאבקים בתוכנו כשזה רוצה לנצח את זה, ואיננו יכולים לעשות כל מה שאנו רוצים. <verse eid="GAL 5:17"/><verse number="18" style="v" sid="GAL 5:18"/>כשרוח הקודש מדריך את מעשינו, הוא גם משחרר אותנו מהחובה לקיים את מצוות התורה.<verse eid="GAL 5:18"/></para>
  <para style="p">
    <verse number="19" style="v" sid="GAL 5:19"/>אם תלכו אחרי הנטיות הטבעיות שלכם, אלה תהיינה התוצאות: זנות, טומאה, תאווה, <verse eid="GAL 5:19"/><verse number="20" style="v" sid="GAL 5:20"/>עבודת אלילים וכישוף, שנאה, פילוג, קנאה, כעס, אנוכיות, תלונות, מריבות, <verse eid="GAL 5:20"/><verse number="21" style="v" sid="GAL 5:21"/>חמדנות, שיכרות, הוללות וכדומה. אני חוזר ואומר לכם: מי שמנהל חיים כאלה לא יירש את מלכות האלוהים.<verse eid="GAL 5:21"/></para>
  <para style="p">
    <verse number="22" style="v" sid="GAL 5:22"/>אולם אם נניח לרוח הקודש לשלוט בחיינו, זה יהיה הפרי: אהבה, שמחה, שלום ושלווה, סבלנות, נדיבות, טוב־לב, אמונה, <verse eid="GAL 5:22"/><verse number="23" style="v" sid="GAL 5:23"/>צניעות ושליטה עצמית, וכמובן שאין סתירה בין תכונות אלה לבין מצוות התורה.<verse eid="GAL 5:23"/></para>
  <para style="p">
    <verse number="24" style="v" sid="GAL 5:24"/>המאמינים במשיח התכחשו לבשר שלהם; הם קברו אותו לרגלי צלב המשיח.<verse eid="GAL 5:24"/></para>
  <para style="p">
    <verse number="25" style="v" sid="GAL 5:25"/>אם אנו חיים עתה בכוחו של רוח הקודש, הבה נציית לו בכל שטחי החיים. <verse eid="GAL 5:25"/><verse number="26" style="v" sid="GAL 5:26"/>ואז לא נצטרף לבקש כבוד והצלחה, הגורמים לקנאה ולרוגז.<verse eid="GAL 5:26"/></para>
  <chapter eid="GAL 5"/>
  <chapter number="6" style="c" pubnumber="ו" sid="GAL 6"/>
  <para style="p">
    <verse number="1" style="v" sid="GAL 6:1"/>אם ייכשל אחד מכם בעבירה כלשהי, אלה מביניכם החזקים יותר באמונה צריכים לעזור לו לשוב לדרך הנכונה, בעדינות ובענווה, ואל תשכחו שבפעם הבאה אתם בעצמכם עלולים להיות בצד הנכשלים. <verse eid="GAL 6:1"/><verse number="2" style="v" sid="GAL 6:2"/>השתתפו איש בבעיות רעהו, כפי שביקש מאיתנו המשיח. <verse eid="GAL 6:2"/><verse number="3" style="v" sid="GAL 6:3"/>מי שחושב שהדבר הוא למטה מכבודו אינו אלא גאוותן; מי שחושב את עצמו ל”מישהו“ הוא לא כלום.<verse eid="GAL 6:3"/></para>
  <para style="p">
    <verse number="4" style="v" sid="GAL 6:4"/>כל אחד יעשה את שלו על הצד הטוב ביותר, כי אז יהיה לו סיפוק מעבודתו הטובה, ולא יצטרך להשוות את עצמו לאחרים. <verse eid="GAL 6:4"/><verse number="5" style="v" sid="GAL 6:5"/>כל אחד מאיתנו חייב לקחת אחריות על מעשיו.<verse eid="GAL 6:5"/></para>
  <para style="p">
    <verse number="6" style="v" sid="GAL 6:6"/>אלה שלומדים את כתבי־הקודש צריכים לעזור למוריהם ולתמוך בהם כפי יכולתם.<verse eid="GAL 6:6"/></para>
  <para style="p">
    <verse number="7" style="v" sid="GAL 6:7"/>אל תחשבו שאתם יכולים להתל באלוהים, שהרי הוא יודע בדיוק מי אתם ומה אתם. כל אחד קוצר את מה שהוא זרע. <verse eid="GAL 6:7"/><verse number="8" style="v" sid="GAL 6:8"/>מי שזרע זרעים של רוע ושחיתות יקצור בבוא הזמן מוות, הרס וכליון. אולם מי שזרע את הזרעים המשובחים של רוח הקודש יקצור בבוא הזמן חיי נצח – מתנת רוח הקודש. <verse eid="GAL 6:8"/><verse number="9" style="v" sid="GAL 6:9"/>הבה נמשיך לעשות את הטוב בלי להרפות, כי מובטח לנו שאם לא נתייאש נראה בבוא הזמן ברכה רבה בעבודתנו. <verse eid="GAL 6:9"/><verse number="10" style="v" sid="GAL 6:10"/>לכן עלינו להתנהג יפה תמיד עם כל אדם, ובמיוחד עם אחינו המאמינים. <verse eid="GAL 6:10"/><verse number="11‏-12" style="v" sid="GAL 6:11-12"/>לסיכום: האנשים שמנסים לשכנע אתכם לקיים ברית־מילה עושים זאת מסיבה אחת בלבד: הם יודעים היטב שאם יודו כי ישוע הוא המשיח, יהיה עליהם לסבול למענו. אבל אין הם רוצים לסבול ולאבד את הצלחתם החברתית. <verse eid="GAL 6:11-12"/><verse number="13" style="v" sid="GAL 6:13"/>אנשים אלה מקיימים את המילה, אך אינם שומרים בעצמם את חוקי התורה; הם רוצים שתקיימו את ברית־המילה רק כדי שיוכלו להתפאר בכוח־השפעתם ובעליונותם.<verse eid="GAL 6:13"/></para>
  <para style="p">
    <verse number="14" style="v" sid="GAL 6:14"/>אני עצמי מתפאר אך ורק בצלב ישוע המשיח. הודות לצלב כבר אין לי עניין בשום דבר שקשור להנאות העולם הזה ולפיתוייו. וזה זמן רב כבר שלעולם הזה אין כל עניין בי. <verse eid="GAL 6:14"/><verse number="15" style="v" sid="GAL 6:15"/>עתה, כשאנו מאמינים בישוע המשיח, כלל לא חשוב אם עשינו ברית־מילה או לא. מה שחשוב הוא אם באמת אפשר לראות שאופיינו השתנה לטובה אם לא.<verse eid="GAL 6:15"/></para>
  <para style="p">
    <verse number="16" style="v" sid="GAL 6:16"/>שלום ורחמים מאת אלוהים לכל השייכים לאלוהים והשומרים על העיקרון הזה. <verse eid="GAL 6:16"/><verse number="17" style="v" sid="GAL 6:17"/>אני מבקש מכם שמעתה ואילך לא תטרידו אותי בוויכוחים נוספים בנושא זה, שכן גופי מלא צלקות וחבורות, שגרמו לי אויבי המשיח, המשמשים לי סימנים של עבד ישוע המשיח.<verse eid="GAL 6:17"/></para>
  <para style="p">
    <verse number="18" style="v" sid="GAL 6:18"/>אחים יקרים, יהי רצון שחסד ישוע המשיח יהיה עם כולכם. – אמן.<verse eid="GAL 6:18"/></para>
  <chapter eid="GAL 6"/>
</usx>
