<?xml version="1.0" encoding="UTF-8"?>
<usx version="2.6">
  <book code="2TH" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">2 VaTesaronika</para>
  <para style="toc1">2 VaTesaronika</para>
  <para style="toc2">2 VaTesaronika</para>
  <para style="toc3">2 VaTesa</para>
  <para style="mt1">2 VATESARONIKA</para>
  <chapter number="1" style="c"/>
  <para style="p">
    <verse number="1" style="v"/>Pauro, Sirasi naTimoti, kukereke yavaTesaronika muna Mwari Baba vedu naIshe Jesu Kristu:</para>
  <para style="b"/>
  <para style="p">
    <verse number="2" style="v"/>Nyasha norugare zvinobva kuna Mwari ivo Baba nokuna Ishe wedu Jesu Kristu.</para>
  <para style="b"/>
  <para style="s1">Kuvonga noKunyengetera</para>
  <para style="p">
    <verse number="3" style="v"/>Tinofanira kuramba tichivonga Mwari nguva dzose nokuda kwenyu, hama, uye zvakanaka izvozvo, nokuti kutenda kwenyu kuri kukura zvakanyanya, uye rudo rwamunarwo kuno mumwe nomumwe wenyu rwuri kukura. <verse number="4" style="v"/>Naizvozvo, pakati pekereke dzaMwari tinozvirumbidza pamusoro pokutsungirira kwenyu uye nokutenda kwenyu nomukutambudzika kwose nokuedzwa kwamunotsunga makuri.</para>
  <para style="p">
    <verse number="5" style="v"/>Zvose izvi ndizvo zvinoratidza kuti kutonga kwaMwari kwakarurama, uye nokuda kwaizvozvi muchanzi makafanirwa noumambo hwaMwari, ihwo hwamunotamburira. <verse number="6" style="v"/>Mwari anoruramisira: Achatsiva nokutambudza avo vanokutambudzai, <verse number="7" style="v"/>uye agozorodza imi vari kutambudzika, uye nesuwo. Izvi zvichaitika Ishe Jesu paacharatidzwa kubva kudenga mumurazvo womoto unopfuta ane vatumwa vake vane simba. <verse number="8" style="v"/>Acharanga vaya vasingazivi Mwari uye vasingateereri vhangeri raIshe wedu Jesu. <verse number="9" style="v"/>Vacharangwa nokuparadzwa kusingaperi, uye vachapfigirwa kunze pamberi paIshe, uye napaukuru hwesimba rake, <verse number="10" style="v"/>pazuva raanouya kuzokudzwa muvanhu vake vatsvene uye sechishamiso pakati paavo vose vakatenda. Izvi zvinosanganisira imi, nokuti makatenda uchapupu hwedu kwamuri.</para>
  <para style="p">
    <verse number="11" style="v"/>Nomurangariro uyu, isu tinoramba tichikunyengetererai, kuti Mwari wedu ati makafanira kudana kwake, uye kuti nesimba rake azadzise zvinangwa zvenyu zvose zvakanaka nebasa rose rakamutswa nokutenda kwenyu. <verse number="12" style="v"/>Tinonyengeterera izvi kuitira kuti zita raIshe wedu Jesu rikudzwe mamuri, uye imi maari, maererano nenyasha dzaMwari wedu naIshe Jesu Kristu.</para>
  <chapter number="2" style="c"/>
  <para style="s1">Munhu woKutsauka</para>
  <para style="p">
    <verse number="1" style="v"/>Pamusoro pezvokuuya kwaIshe wedu Jesu Kristu uye nokuungana kwedu kwaari, tinokukumbirai, hama, <verse number="2" style="v"/>kuti murege kuzungunuswa kana kuvhundutswa nechimwe chiprofita, chiziviso kana tsamba inonzi yakabva kwatiri, ichiti zuva raShe ratosvika. <verse number="3" style="v"/>Musarega munhu upi zvake achikunyengerai nenzira ipi zvayo, nokuti zuva iro harisviki kusvikira kumukira kwaitika uye munhu wokutsauka aratidzwa, iye munhu akatongerwa kuparadzwa. <verse number="4" style="v"/>Achapikisa uye achazvisimudzira pamusoro pezvinhu zvinonzi Mwari kana zvinonamatwa, nokudaro anozvigadza mutemberi yaMwari achizviita Mwari.</para>
  <para style="p">
    <verse number="5" style="v"/>Hamurangariri here kuti pandaiva nemi ndaisikuudzai zvinhu izvi? <verse number="6" style="v"/>Uye iye zvino munoziva chinomudzivisa, kuti aratidzwe nenguva yakafanira. <verse number="7" style="v"/>Nokuti chakavanzika chesimba rokutsauka chotoshanda basa; asi uyo anomudzivisa zvino acharamba achiita izvozvo kusvikira iye abviswa. <verse number="8" style="v"/>Uye ipapo munhu wokutsauka achazoratidzwa, uyo achaparadzwa naIshe Jesu nokufema kwomuromo wake, achimuparadza nokubwinya kwokuuya kwake. <verse number="9" style="v"/>Kuuya kwomunhu wokutsauka kuchaitika sebasa raSatani kuchiratidza nemhando dzose dzezvishamiso zvenhema, zviratidzo neminana, <verse number="10" style="v"/>uye nokuipa kwose kunonyengera avo vanoparara. Vanoparara nokuti vakaramba kuda chokwadi uti vagoponeswa. <verse number="11" style="v"/>Nokuda kwaizvozvi, Mwari anovatumira mweya une simba wokunyengera kuti vatende nhema <verse number="12" style="v"/>uye kuti vose vagotongwa, avo vasina kutenda chokwadi, asi vakafarira zvakaipa.</para>
  <para style="s1">Mirai neSimba</para>
  <para style="p">
    <verse number="13" style="v"/>Asi tinofanira kuvonga Mwari nguva dzose nokuda kwenyu, hama dzinodiwa naIshe, nokuti kubva pakutanga Mwari akakusarudzai kuti muponeswe nebasa rokuchenesa roMweya uye nokutenda chokwadi. <verse number="14" style="v"/>Akakudanirai izvi nevhangeri redu, kuti mugovane mukubwinya kwaIshe wedu Jesu Kristu. <verse number="15" style="v"/>Saka zvino, hama mirai nesimba uye mubatirire kudzidziso dzatakakudzidzisai, neshoko romuromo kana netsamba.</para>
  <para style="p">
    <verse number="16" style="v"/>Ishe wedu Jesu Kristu pachake uye Mwari Baba vedu, iye akatida uye nenyasha dzake akatipa upenyu husingaperi, kurudziro netariro yakanaka, <verse number="17" style="v"/>ngaakurudzire mwoyo yenyu uye akusimbisei mumabasa nomumashoko ose akanaka.</para>
  <chapter number="3" style="c"/>
  <para style="s1">Chikumbiro choMunyengetero</para>
  <para style="p">
    <verse number="1" style="v"/>Pakupedzisira, hama, mutinyengetererewo kuti shoko raShe rikurumidze kuparadzirwa uye kuti rikudzwe, sezvazvakanga zvakaita kwamuri. <verse number="2" style="v"/>Uye munyengetere kuti tirwirwe kubva kune akaipa, nokuti havasi vose vanotenda. <verse number="3" style="v"/>Asi Ishe akatendeka, uye achakusimbisai nokukudzivirirai kubva kune akaipa. <verse number="4" style="v"/>Tinotenda muna She kuti muri kuita uye mucharamba muchiita zvinhu zvatinokurayirai. <verse number="5" style="v"/>Mwari ngaatungamirire mwoyo yenyu murudo rwaMwari uye nomukutsungirira kwaKristu.</para>
  <para style="s1">Yambiro pamusoro poUsimbe</para>
  <para style="p">
    <verse number="6" style="v"/>Muzita raIshe Jesu Kristu, tinokurayirai hama, kuti mubve pahama imwe neimwe inoita zvousimbe uye isingararami maererano nedzidziso yamakagamuchira kubva kwatiri. <verse number="7" style="v"/>Nokuti imi pachenyu munoziva kuti munofanira kutevera sei muenzaniso wedu. Takanga tisiri simbe patakanga tinemi, <verse number="8" style="v"/>uye hatina kudya chokudya chomunhu tisingaripi. Asi, takashanda usiku namasikati, tichishanda zvikuru uye tichitambudzika kuitira kuti tirege kuva mutoro kwamuri. <verse number="9" style="v"/>Takaita izvi, kwete nokuda kwokuti hatina kodzero yokuti tibatsirwe pakadaro, asi kuitira kuti tive muenzaniso kwamuri wokuti mutevere. <verse number="10" style="v"/>Nokuti kunyange pataiva nemi, takakupai murayiro uyu wokuti: “Kana munhu asingashandi, ngaarege kudya.”</para>
  <para style="p">
    <verse number="11" style="v"/>Tinonzwa kuti vamwe pakati penyu vane usimbe. Havashandi; havaregi zvavamwe. <verse number="12" style="v"/>Vanhu vakadaro tinovarayira uye tinovakurudzira muna Ishe Jesu Kristu kuti vashande chinyararire vagodya chingwa chavanoshandira. <verse number="13" style="v"/>Uye kana murimi, hama, musaneta pakuita zvakanaka.</para>
  <para style="p">
    <verse number="14" style="v"/>Kana pano munhu asingateereri kurayira kwedu mutsamba iyi, mumungwarire. Musafambidzana naye, kuitira kuti anyare. <verse number="15" style="v"/>Asi musamutora somuvengi, asi mumuyambire sehama.</para>
  <para style="b"/>
  <para style="s1">Mashoko Okupedzisira</para>
  <para style="p">
    <verse number="16" style="v"/>Zvino Ishe worugare ngaakupei rugare nguva dzose nomunzira dzose.</para>
  <para style="b"/>
  <para style="p">
    <verse number="17" style="v"/>Ini Pauro, ndanyora kwaziso iyi noruoko rwangu, chinova ndicho chiratidzo mutsamba dzangu dzose.</para>
  <para style="b"/>
  <para style="p">
    <verse number="18" style="v"/>Nyasha dzaIshe wedu Jesu Kristu ngadzive nemi mose.</para>
</usx>
