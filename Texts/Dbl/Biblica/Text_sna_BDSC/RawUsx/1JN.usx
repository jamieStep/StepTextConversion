<?xml version="1.0" encoding="UTF-8"?>
<usx version="2.6">
  <book code="1JN" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">1 Johani</para>
  <para style="toc1">1 Johani</para>
  <para style="toc2">1 Johani</para>
  <para style="toc3">1 Joha</para>
  <para style="mt1">1 JOHANI</para>
  <chapter number="1" style="c"/>
  <para style="s1">Shoko roUpenyu</para>
  <para style="p">
    <verse number="1" style="v"/>Izvo zvakanga zviripo kubva pakutanga, izvo zvatakanzwa, zvatakaona nameso edu, zvatakatarira uye zvatakabata namaoko, izvozvi ndizvo zvatinoparidza zveShoko roupenyu. <verse number="2" style="v"/>Upenyu hwakaonekwa; takahuona uye tikapupura nezvahwo, uye tinoparidza kwamuri upenyu husingaperi, hwakanga huri kuna Baba uye hwakaratidzwa kwatiri. <verse number="3" style="v"/>Tinoparidza kwamuri zvatakaona nezvatakanzwa, kuti nemiwo mugowadzana nesu. Uye tinowadzana naBaba noMwanakomana wavo, Jesu Kristu. <verse number="4" style="v"/>Tiri kunyora izvi kuti mufaro wedu uzadziswe.</para>
  <para style="s1">Kufamba muChiedza</para>
  <para style="p">
    <verse number="5" style="v"/>Iyi ndiyo mharidzo yatakanzwa kwaari uye yatinoparidza kwamuri kuti: Mwari ndiye chiedza; maari hamuna rima zvachose. <verse number="6" style="v"/>Kana tichiti tinowadzana naye asi tichifamba murima, tinoreva nhema uye hatigari muchokwadi. <verse number="7" style="v"/>Asi kana tichifamba muchiedza, saiye ari muchiedza, tinowadzana nomumwe nomumwe wedu, uye ropa raJesu, Mwanakomana wake, rinotinatsa pazvivi zvose.</para>
  <para style="p">
    <verse number="8" style="v"/>Kana tichiti hatina chivi, tinozvinyengera uye chokwadi hachizi matiri. <verse number="9" style="v"/>Kana tichireurura zvivi zvedu, iye akatendeka uye akarurama, uye achatikanganwira zvivi zvedu agotinatsa pakusarurama kwose. <verse number="10" style="v"/>Kana tichiti hatina kutadza, tinomuita murevi wenhema uye shoko rake harizi matiri.</para>
  <chapter number="2" style="c"/>
  <para style="p">
    <verse number="1" style="v"/>Vana vangu vandinoda, ndinonyora izvi kwamuri kuti murege kutadza. Asi kana munhu akatadza, tine murevereri kuna Baba, Jesu Kristu, Iye Akarurama. <verse number="2" style="v"/>Ndiye chibayiro chinoyananisira zvivi zvedu, uye kwete zvivi zvedu bedzi, asi wezvivi zvenyika yose.</para>
  <para style="p">
    <verse number="3" style="v"/>Tinoziva kuti isu tinomuziva kana tichiteerera mirayiro yake. <verse number="4" style="v"/>Munhu anoti, “Ndinomuziva,” asi asingaiti zvaanorayira, iyeye murevi wenhema, uye chokwadi hachizi maari. <verse number="5" style="v"/>Asi kana munhu achiteerera shoko rake, zvirokwazvo rudo rwaMwari runokwaniswa maari. Izvi ndizvo zvatinoziva nazvo kuti tiri maari: <verse number="6" style="v"/>Ani naani anozviti anogara maari anofanira kufamba sokufamba kwakaita Jesu.</para>
  <para style="p">
    <verse number="7" style="v"/>Vadikani, handisi kukunyorerai murayiro mutsva asi wakare, wamakanzwa kubva pakutanga. Iwoyu murayiro wekare ndiyo mharidzo yamakanzwa. <verse number="8" style="v"/>Asi ndiri kukunyorerai murayiro mutsva; chokwadi chawo chinoonekwa maari uye nomamuri, nokuti rima riri kupfuura uye chiedza chechokwadi chava kutovhenekera.</para>
  <para style="p">
    <verse number="9" style="v"/>Ani naani anoti ari muchiedza asi achivenga hama yake achiri murima. <verse number="10" style="v"/>Ani naani anoda hama yake anogara muchiedza, uye maari hamuna chinhu chingamugumbusa. <verse number="11" style="v"/>Asi ani naani anovenga hama yake ndiye ari murima uye anofamba murima; haazivi kwaanoenda, nokuti rima rakamupofumadza.</para>
  <para style="q1">
    <verse number="12" style="v"/>Ndinokunyorerai, vana vangu vandinoda,</para>
  <para style="q2">nokuti zvivi zvenyu zvakaregererwa nokuda kwezita rake.</para>
  <para style="q1">
    <verse number="13" style="v"/>Ndinokunyorerai, madzibaba,</para>
  <para style="q2">nokuti makamuziva iye akanga aripo kubva pakutanga.</para>
  <para style="q1">Ndinokunyorerai, imi majaya,</para>
  <para style="q2">nokuti makakunda iye akaipa.</para>
  <para style="q1">Ndinokunyorerai, vana vanodikanwa,</para>
  <para style="q2">nokuti makaziva Baba.</para>
  <para style="b"/>
  <para style="q1">
    <verse number="14" style="v"/>Ndinokunyorerai, madzibaba,</para>
  <para style="q2">nokuti makamuziva iye akanga aripo kubva pakutanga.</para>
  <para style="q1">Ndinokunyorerai, imi majaya,</para>
  <para style="q2">nokuti mune simba,</para>
  <para style="q2">shoko raMwari rinogara mamuri,</para>
  <para style="q2">uye makakunda iye akaipa.</para>
  <para style="s1">Musada Nyika</para>
  <para style="p">
    <verse number="15" style="v"/>Musada nyika kana zvinhu zviri mairi. Kana munhu achida nyika, rudo rwaBaba haruzi maari. <verse number="16" style="v"/>Nokuti zvinhu zvose zviri munyika zvinoti kuchiva kwemunhu, kuchiva kwameso uye kuzvikudza kwemunhu nokuda kwezvaanazvo nezvaanoita, hazvibvi kuna Baba asi zvinobva kunyika. <verse number="17" style="v"/>Nyika nokuchiva kwayo inopfuura, asi munhu anoita kuda kwaMwari anorarama nokusingaperi.</para>
  <para style="s1">Yambiro pamusoro paVanaandikristu</para>
  <para style="p">
    <verse number="18" style="v"/>Vana vanodikanwa, ino ndiyo nguva yokupedzisira; uye sezvamakanzwa kuti andikristu ari kuuya, kunyange izvozvi vanaandikristu vazhinji vakatouya. Ndizvo zvatinoziva nazvo kuti ava mazuva okupedzisira. <verse number="19" style="v"/>Vakabva kwatiri, asi vakanga vasiri vedu chaivo. Nokuti dai vakanga vari vedu chaivo, vangadai vakagara nesu; asi kuenda kwavo kwakaratidza kuti hapana mumwe wavo akanga ari wedu.</para>
  <para style="p">
    <verse number="20" style="v"/>Asi imi muno kuzodzwa kunobva kuna Iye Mutsvene, uye imi mose munoziva chokwadi. <verse number="21" style="v"/>Handina kukunyorerai nokuda kwokuti hamuzivi chokwadi, asi nokuda kwokuti munochiziva uye nokuti hakuna nhema dzinobva muchokwadi. <verse number="22" style="v"/>Ndianiko murevi wenhema? Ndiye munhu anoramba kuti Jesu ndiye Kristu. Munhu akadaro ndiye andikristu, anoramba Baba noMwanakomana. <verse number="23" style="v"/>Hakuna munhu anoramba Mwanakomana angava naBaba; ani naani anopupura Mwanakomana ndiye ana Babawo.</para>
  <para style="p">
    <verse number="24" style="v"/>Onai kuti zvamakanzwa kubva pakutanga zvagara mamuri. Kana zvikadaro, nemiwo muchagara muMwanakomana nomuna Baba. <verse number="25" style="v"/>Uye izvi ndizvo zvaakativimbisa, ihwo upenyu husingaperi.</para>
  <para style="p">
    <verse number="26" style="v"/>Ndiri kunyora zvinhu izvi kwamuri pamusoro pavaya vanoedza kukutsausai. <verse number="27" style="v"/>Kana murimi, kuzodzwa kwamakagamuchira kubva kwaari kunogara mamuri, uye hamutsvaki mumwe munhu kuti akudzidzisei. Asi sezvo kuzodza kwake kuchikudzidzisai pamusoro pezvinhu zvose uye sezvo kuzodza ikoko kuri kwechokwadi, kwete kwenhema, sezvakwakakudzidzisai, garai maari.</para>
  <para style="s1">Vana vaMwari</para>
  <para style="p">
    <verse number="28" style="v"/>Uye zvino, vana vanodiwa, rambai muri maari, kuitira kuti paanoonekwa tive nokushinga uye tisinganyadziswi pamberi pake pakuuya kwake.</para>
  <para style="p">
    <verse number="29" style="v"/>Kana muchiziva kuti iye akarurama, munoziva kuti mumwe nomumwe anoita zvakarurama akaberekwa naye.</para>
  <chapter number="3" style="c"/>
  <para style="p">
    <verse number="1" style="v"/>Tarirai kukura kworudo rwatakaitirwa naBaba, kuti tinzi vana vaMwari! Uye ndizvo zvatiri! Chinoita kuti nyika itadze kutiziva ndechokuti haina kumuziva iye. <verse number="2" style="v"/>Vadikani, zvino tiri vana vaMwari, uye zvatichazova zvichigere kuzivikanwa. Asi tinoziva kuti paachaonekwa, isu tichafanana naye, nokuti tichamuona sezvaari. <verse number="3" style="v"/>Mumwe nomumwe ane tariro iyi maari anozvichenesa, sezvo iye akachena.</para>
  <para style="p">
    <verse number="4" style="v"/>Munhu wose anotadza anodarika murayiro, zvechokwadi, chivi ndiko kudarika murayiro. <verse number="5" style="v"/>Asi munoziva kuti iye akaonekwa kuitira kuti abvise zvivi zvedu. Uye maari hamuna chivi. <verse number="6" style="v"/>Hakuna munhu anogara maari anoramba achingotadza. Hakuna munhu anoramba achitadza, kana akamuona kana kuti akamuziva.</para>
  <para style="p">
    <verse number="7" style="v"/>Vana vanodiwa, musarega munhu upi zvake achikutsausai. Uyo anoita zvakanaka, akarurama, saiye akarurama. <verse number="8" style="v"/>Uyo anoita zvakaipa ndowadhiabhori, nokuti dhiabhori akanga achingotadza kubva pakutanga. Mwanakomana waMwari akaonekwa nokuda kwaizvozvi kuti aparadze basa radhiabhori. <verse number="9" style="v"/>Hakuna munhu akaberekwa naMwari anoramba achiita chivi, nokuti mbeu yaMwari inogara maari; haangarambi achingotadza, nokuti akaberekwa naMwari. <verse number="10" style="v"/>Ndiwo maziviro edu kuti vana vaMwari ndevapi uye kuti vana vadhiabhori ndevapi: Ani naani asingaiti zvakarurama haasi mwana waMwari; uyewo uyo asingadi hama yake.</para>
  <para style="s1">Dananai</para>
  <para style="p">
    <verse number="11" style="v"/>Iri ndiro shoko ramakanzwa kubva pakutanga: Tinofanira kudanana. <verse number="12" style="v"/>Musaita saKaini, akanga ari wowakaipa uye akaponda mununʼuna wake. Uye akamuurayireiko? Nokuti mabasa ake akanga akaipa uye omununʼuna wake akanga akarurama. <verse number="13" style="v"/>Musashamiswa, hama dzangu, kana nyika ichikuvengai. <verse number="14" style="v"/>Tinoziva kuti takabva murufu tikaenda muupenyu, nokuti tinoda hama dzedu. Ani naani asingadi anogara murufu. <verse number="15" style="v"/>Ani naani anovenga hama yake imhondi, uye munoziva kuti hakuna mhondi ino upenyu husingaperi mairi.</para>
  <para style="p">
    <verse number="16" style="v"/>Aya ndiwo maziviro edu kuti rudo rwakadini: Jesu Kristu akapa upenyu hwake nokuda kwedu. Uye isu tinofanira kupa upenyu hwedu nokuda kwehama dzedu. <verse number="17" style="v"/>Kana munhu ane pfuma uye akaona hama yake ichishayiwa, asi akasainzwira tsitsi, rudo rwaMwari rungagara maari seiko? <verse number="18" style="v"/>Vana vanodikanwa, ngatiregerei kuda namashoko kana norurimi, asi namabasa uye nechokwadi. <verse number="19" style="v"/>Zvino, ndiwo maziviro edu kuti tiri vechokwadi, uye kuti mwoyo yedu inozorora sei pamberi pake <verse number="20" style="v"/>pose patinopiwa mhosva nemwoyo yedu. Nokuti Mwari mukuru kupfuura mwoyo yedu, uye anoziva zvinhu zvose.</para>
  <para style="p">
    <verse number="21" style="v"/>Shamwari dzinodikanwa, kana mwoyo yedu isingatipi mhosva, tinako kuvimba pamberi paMwari <verse number="22" style="v"/>uye tinogamuchira kubva kwaari zvose zvatinokumbira, nokuti tinoteerera mirayiro yake uye tinoita zvinomufadza. <verse number="23" style="v"/>Uye uyu ndiwo murayiro wake: kutenda muzita roMwanakomana wake, Jesu Kristu, uye nokuda mumwe nomumwe wedu sezvaakatirayira. <verse number="24" style="v"/>Avo vanoteerera mirayiro yake vanogara maari, naiye mavari. Uye izvi ndizvo zvinoita kuti tizive kuti iye anogara matiri: Tinozviziva noMweya waakatipa.</para>
  <chapter number="4" style="c"/>
  <para style="s1">Edzai Mweya</para>
  <para style="p">
    <verse number="1" style="v"/>Shamwari dzinodikanwa, musatenda mweya yose yose, asi edzai mweya kuti muone kana ichibva kuna Mwari, nokuti vaprofita vazhinji venhema vakapinda munyika. <verse number="2" style="v"/>Aya ndiwo maziviro amungaita Mweya waMwari: mweya mumwe nomumwe unopupura kuti Jesu Kristu akauya munyama unobva kuna Mwari, <verse number="3" style="v"/>asi mweya wose usingapupuri Jesu haubvi kuna Mwari. Ndiwo mweya waandikristu, wamakanzwa kuti uri kuuya uye kunyange iye zvino watova munyika.</para>
  <para style="p">
    <verse number="4" style="v"/>Imi, vana vanodikanwa, munobva kuna Mwari uye makavakunda, nokuti ari mamuri mukuru kuna iye ari munyika. <verse number="5" style="v"/>Ivo ndevenyika, naizvozvo vanotaura sevenyika, uye nyika inovanzwa. <verse number="6" style="v"/>Isu tinobva kuna Mwari, uye ani naani anoziva Mwari anotinzwa; asi ani naani asingabvi kuna Mwari haatinzwi. Izvi ndizvo zvinoita kuti tizive mweya wechokwadi nomweya wenhema.</para>
  <para style="s1">Rudo rwaMwari noRwedu</para>
  <para style="p">
    <verse number="7" style="v"/>Shamwari dzinodikanwa, ngatidananei, nokuti rudo runobva kuna Mwari. Mumwe nomumwe anoda akaberekwa naMwari uye anoziva Mwari. <verse number="8" style="v"/>Ani naani asingadi haazivi Mwari, nokuti Mwari rudo. <verse number="9" style="v"/>Mwari akaratidza rudo rwake pakati pedu sezvizvi: Akatuma Mwanakomana wake mumwe woga munyika kuti tive noupenyu kubudikidza naye. <verse number="10" style="v"/>Urwu ndirwo rudo: kwete kuti isu takada Mwari, asi kuti iye akatida uye akatuma Mwanakomana wake kuti ave chibayiro chinoyananisa zvivi zvedu. <verse number="11" style="v"/>Shamwari dzinodikanwa, sezvo Mwari akatida zvakadai, isu tinofanirawo kudanana. <verse number="12" style="v"/>Hakuna munhu akatongoona Mwari; asi kana tichidanana, Mwari anogara matiri, uye rudo rwake runokwaniswa matiri.</para>
  <para style="p">
    <verse number="13" style="v"/>Tinoziva kuti tinogara maari uye iye matiri, nokuti akatipa zvoMweya wake. <verse number="14" style="v"/>Uye takaona uye tikapupura kuti Baba vakatuma Mwanakomana wavo kuti ave Muponesi wenyika. <verse number="15" style="v"/>Kana munhu akapupura kuti Jesu ndiye Mwanakomana waMwari, Mwari anogara maari uye iye muna Mwari. <verse number="16" style="v"/>Nokudaro tinoziva uye tinovimba norudo rwaMwari kwatiri.</para>
  <para style="p">Mwari rudo. Ani naani anogara murudo anogara muna Mwari, uye Mwari maari. <verse number="17" style="v"/>Naizvozvo, rudo runokwaniswa pakati pedu kuitira kuti tigova nokuvimba pazuva rokutongwa, nokuti munyika ino takafanana naye. <verse number="18" style="v"/>Murudo hamuna kutya. Asi rudo rwakakwana runodzinga kutya, nokuti kutya kune chokuita nokurangwa. Munhu anotya haana kukwaniswa murudo.</para>
  <para style="p">
    <verse number="19" style="v"/>Tinomuda nokuti iye akatanga kutida. <verse number="20" style="v"/>Kana munhu achiti, “Ndinoda Mwari,” asingadi hama yake, murevi wenhema. Nokuti ani naani asingadi hama yake yaakaona, haagoni kuda Mwari, waasina kumboona. <verse number="21" style="v"/>Uye akatipa murayiro uyu: Ani naani anoda Mwari anofanirawo kuda hama yake.</para>
  <chapter number="5" style="c"/>
  <para style="s1">Kutenda kuMwanakomana waMwari</para>
  <para style="p">
    <verse number="1" style="v"/>Mumwe nomumwe anotenda kuti Jesu ndiye Kristu, akaberekwa naMwari, uye mumwe nomumwe anoda baba anodawo mwana wavo. <verse number="2" style="v"/>Izvi ndizvo zvatinoziva nazvo kuti tinoda vana vaMwari: kana tichida Mwari uye tichiita mirayiro yake. <verse number="3" style="v"/>Uku ndiko kuda Mwari: kuteerera mirayiro yake. Uye mirayiro yake hairemi, <verse number="4" style="v"/>nokuti vose vakaberekwa naMwari vanokunda nyika. Uku ndiko kukunda kwakakunda nyika, iko kutenda kwedu. <verse number="5" style="v"/>Ndianiko anokunda nyika? Ndiye chete anotenda kuti Jesu ndiye Mwanakomana waMwari.</para>
  <para style="p">
    <verse number="6" style="v"/>Uyu ndiye akauya nemvura neropa, Jesu Kristu. Haana kuuya nemvura bedzi, asi nemvura neropa. Uye Mweya ndiye anopupura, nokuti Mweya ndiye chokwadi. <verse number="7" style="v"/>Nokuti kune zvitatu zvinopupura zvinoti: <verse number="8" style="v"/>Mweya, mvura, neropa; uye zvitatu izvi zvinotenderana. <verse number="9" style="v"/>Tinogamuchira uchapupu hwavanhu, asi uchapupu hwaMwari hukuru nokuti ndihwo uchapupu hwaMwari, hwaakapa pamusoro poMwanakomana wake. <verse number="10" style="v"/>Munhu mumwe nomumwe anotenda muMwanakomana waMwari ano uchapupu uhu mumwoyo make. Munhu mumwe nomumwe asingatendi Mwari, akabva amuita murevi wenhema, nokuti haana kutenda kupupura kwaMwari kwaakaita pamusoro poMwanakomana wake. <verse number="11" style="v"/>Uye uku ndiko kupupura kuti: Mwari akatipa upenyu husingaperi, uye upenyu uhu huri muMwanakomana wake. <verse number="12" style="v"/>Uyo ano Mwanakomana ano upenyu; uyo asina Mwanakomana waMwari haana upenyu.</para>
  <para style="s1">Mashoko Okupedzisira</para>
  <para style="p">
    <verse number="13" style="v"/>Ndanyora izvi kwamuri imi munotenda muzita roMwanakomana waMwari kuitira kuti muzive kuti mune upenyu husingaperi. <verse number="14" style="v"/>Ndiko kusatya kwatinako mukuswedera kwedu kuna Mwari: kuti kana tichikumbira chinhu chipi nechipi nokuda kwake, anotinzwa. <verse number="15" style="v"/>Uye kana tichiziva kuti anotinzwa pazvose zvatinokumbira, tinoziva kuti tava nazvo zvatakumbira kwaari.</para>
  <para style="p">
    <verse number="16" style="v"/>Kana munhu akaona hama yake ichiita chivi chisingaurayisi, anofanira kunyengetera uye Mwari achamupa upenyu. Ndinoreva vaya vane chivi chisingaurayisi. Pane chivi chinourayisa. Handirevi kuti anyengetere pamusoro pacho. <verse number="17" style="v"/>Kuita chakaipa kwose chivi, uye pane chivi chisingaurayisi.</para>
  <para style="p">
    <verse number="18" style="v"/>Tinoziva kuti mumwe nomumwe akaberekwa naMwari haarambi achiita chivi; uyo akaberekwa naMwari anomuchengeta zvakanaka, uye akaipa haagoni kumukuvadza. <verse number="19" style="v"/>Tinoziva kuti tiri vana vaMwari, uye kuti nyika yose iri pasi powakaipa. <verse number="20" style="v"/>Tinozivawo kuti Mwanakomana waMwari akauya akatipa kunzwisisa, kuitira kuti timuzive iye wechokwadi. Uye tiri maari iye wechokwadi, kunyange muMwanakomana wake Jesu Kristu. Ndiye Mwari wechokwadi noupenyu husingaperi.</para>
  <para style="b"/>
  <para style="b"/>
  <para style="p">
    <verse number="21" style="v"/>Vana vanodikanwa, ibvai pazvifananidzo.</para>
</usx>
