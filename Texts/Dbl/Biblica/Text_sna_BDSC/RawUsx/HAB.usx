<?xml version="1.0" encoding="UTF-8"?>
<usx version="2.6">
  <book code="HAB" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Habhakuki</para>
  <para style="toc1">Habhakuki</para>
  <para style="toc2">Habhakuki</para>
  <para style="toc3">Habha</para>
  <para style="mt1">HABHAKUKI</para>
  <chapter number="1" style="c"/>
  <para style="p">
    <verse number="1" style="v"/>Chirevo chakaratidzwa muprofita Habhakuki.</para>
  <para style="s1">Kugununʼuna kwaHabhakuki</para>
  <para style="q1">
    <verse number="2" style="v"/>Haiwa Jehovha, ndicharamba ndichidanidzira, ndichitsvaka rubatsiro kusvikira riniko,</para>
  <para style="q2">asi musingandinzwi?</para>
  <para style="q1">Kana kudana kwamuri ndichiti, “Ndorwiswa!”</para>
  <para style="q2">asi hamundiponesi?</para>
  <para style="q1">
    <verse number="3" style="v"/>Sei muchiita kuti ndione kusaruramisira?</para>
  <para style="q2">Sei muchirega zvakaipa zvichingoitwa?</para>
  <para style="q1">Kuparadza nokuita nechisimba zviri pamberi pangu;</para>
  <para style="q2">pano kukakavara, uye kurwa kuri kuwanda.</para>
  <para style="q1">
    <verse number="4" style="v"/>Naizvozvo murayiro hauchisina simba,</para>
  <para style="q2">uye kutonga kwakarurama hakuchaonekwi.</para>
  <para style="q1">Vakaipa vanokomba vakarurama,</para>
  <para style="q2">zvokuti kururamisira kunominamiswa.</para>
  <para style="s1">Mhinduro yaJehovha</para>
  <para style="q1">
    <verse number="5" style="v"/>“Tarisa ndudzi dzavanhu, ucherechedze,</para>
  <para style="q2">ugoshamiswa zvirokwazvo.</para>
  <para style="q1">Nokuti ndichaita chimwe chinhu pamazuva ako</para>
  <para style="q2">chawanga usingazobvumi, kunyange dai waichiudzwa.</para>
  <para style="q1">
    <verse number="6" style="v"/>Ndiri kumutsa vaBhabhironi</para>
  <para style="q2">ruya rudzi rune utsinye, rune hasha,</para>
  <para style="q1">runopararira pasi pose</para>
  <para style="q2">kuti rubvute nzvimbo dzokugara dzisiri dzavo.</para>
  <para style="q1">
    <verse number="7" style="v"/>Vanhu vanotyisa uye vanovhundukwa;</para>
  <para style="q2">vasina murayiro unovatonga</para>
  <para style="q2">uye vanongozvitsvakira kukudzwa.</para>
  <para style="q1">
    <verse number="8" style="v"/>Mabhiza avo anomhanya kukunda ingwe,</para>
  <para style="q2">anotyisa kukunda mhumhi mumadekwana.</para>
  <para style="q1">Mauto avo amabhiza anomhanya asingadzoki;</para>
  <para style="q2">vatasvi vamabhiza vanobva kure kure.</para>
  <para style="q1">Vanobhururuka segora rinotsvaka kuparadza;</para>
  <para style="q2">
    <verse number="9" style="v"/>vanouya vose kuzoita zvechisimba.</para>
  <para style="q1">Mapoka avo ehondo anouya semhepo inovhuvhuta mugwenga</para>
  <para style="q2">vachiunganidza nhapwa sejecha.</para>
  <para style="q1">
    <verse number="10" style="v"/>Vanozvidza madzimambo</para>
  <para style="q2">uye vanomhura vatongi.</para>
  <para style="q1">Vanoseka maguta ose akasimbiswa;</para>
  <para style="q2">vanovaka zvikomo zvevhu voatapa.</para>
  <para style="q1">
    <verse number="11" style="v"/>Ipapo vanopfuura semhepo, vanopfuura vasingamiri,</para>
  <para style="q2">varume vane mhosva, simba ravo ndiye mwari wavo.”</para>
  <para style="s1">Habhakuki anogununʼunazve</para>
  <para style="q1">
    <verse number="12" style="v"/>Haiwa Jehovha, ko hamugari nokusingaperi here?</para>
  <para style="q2">Mwari wangu, mutsvene wangu, hatingatongofi.</para>
  <para style="q1">Haiwa Jehovha, makavagadza kuti vatonge;</para>
  <para style="q2">imi Dombo, makavagadza kuti varange.</para>
  <para style="q1">
    <verse number="13" style="v"/>Meso enyu akachena zvokuti haangatarisi zvakaipa;</para>
  <para style="q2">hamungatenderi zvakaipa.</para>
  <para style="q1">Sei zvino muchitendera vanyengeri?</para>
  <para style="q2">Ko, munonyararirei kana vakaipa</para>
  <para style="q2">vachimedza vanovapfuura mukururama?</para>
  <para style="q1">
    <verse number="14" style="v"/>Sei makaita kuti vanhu vave sehove dzegungwa,</para>
  <para style="q2">sezvisikwa zvegungwa zvisina mutongi.</para>
  <para style="q1">
    <verse number="15" style="v"/>Muvengi anovaredza vose nezviredzo,</para>
  <para style="q2">anovabata mumumbure wake,</para>
  <para style="q1">achivakokorodza murutava rwake;</para>
  <para style="q2">naizvozvo anopembera nomufaro.</para>
  <para style="q1">
    <verse number="16" style="v"/>Naizvozvo anopisira zvibayiro kumumbure wake,</para>
  <para style="q2">uye anopisira zvinonhuhwira kumumbure wake,</para>
  <para style="q1">nokuti anogarika nokuda kwomumbure wake,</para>
  <para style="q2">anodya zvokudya zvakaisvonaka.</para>
  <para style="q1">
    <verse number="17" style="v"/>Ko, acharamba achingodurura zviri mumumbure wake,</para>
  <para style="q2">achingoparadza ndudzi asina tsitsi here?</para>
  <chapter number="2" style="c"/>
  <para style="q1">
    <verse number="1" style="v"/>Ndichandomira panzvimbo yangu yokurinda</para>
  <para style="q2">ndichazviisa panzvimbo yakakwirira;</para>
  <para style="q1">ndichatarisa ndione zvaachareva kwandiri</para>
  <para style="q2">uye zvandingapindura pamusoro pokuchema uku.</para>
  <para style="s1">Mhinduro yaJehovha</para>
  <para style="p">
    <verse number="2" style="v"/>Ipapo Jehovha akapindura achiti:</para>
  <para style="q1">“Nyora chiratidzo ichi,</para>
  <para style="q2">uite kuti chionekwe kwazvo pamahwendefa</para>
  <para style="q2">kuti anoverenga agoverenga achimhanya.</para>
  <para style="q1">
    <verse number="3" style="v"/>Nokuti chiratidzo ichi chakamirira nguva yakatarwa;</para>
  <para style="q2">chinotaura nezvamagumo</para>
  <para style="q2">uye hachingarevi nhema.</para>
  <para style="q1">Kunyange dai chikanonoka, chimirire;</para>
  <para style="q2">zvirokwazvo chichauya, hachizononoki.</para>
  <para style="b"/>
  <para style="q1">
    <verse number="4" style="v"/>“Tarira, ana manyawi;</para>
  <para style="q2">zvido zvake hazvina kururama,</para>
  <para style="q2">asi akarurama achararama nokutenda kwake.</para>
  <para style="q1">
    <verse number="5" style="v"/>Zvirokwazvo, waini inomupandukira;</para>
  <para style="q2">anozvikudza uye haazombozorori.</para>
  <para style="q1">Nokuti anokara sezvinoita guva</para>
  <para style="q2">uye sorufu haaguti,</para>
  <para style="q1">anozviunganidzira ndudzi dzose</para>
  <para style="q2">uye anotapa marudzi ose avanhu.</para>
  <para style="s1">Matambudziko aVakaipa</para>
  <para style="p">
    <verse number="6" style="v"/>“Ko, vakatapwa vose havangazomuseki here nezvirahwe zvokumushora vachiti,</para>
  <para style="q1">“ ‘Ane nhamo anozviunganidzira zvakabiwa</para>
  <para style="q2">anozvipfumisa nepfuma yakapambwa!</para>
  <para style="q2">Zvicharamba zvakadai kusvikira riniko?’</para>
  <para style="q1">
    <verse number="7" style="v"/>Ko, vamakakwereta havangazosimuki pakarepo here?</para>
  <para style="q2">Havangazomuki vakakuvhundutsai here?</para>
  <para style="q2">Ipapo ndimi muchava vakapambwa.</para>
  <para style="q1">
    <verse number="8" style="v"/>Nokuti makapamba ndudzi zhinji,</para>
  <para style="q2">vakasara vachakupambai,</para>
  <para style="q1">nokuda kweropa ravanhu ramakateura;</para>
  <para style="q2">makaparadza nyika namaguta pamwe chete navageremo.</para>
  <para style="b"/>
  <para style="q1">
    <verse number="9" style="v"/>“Ane nhamo anovaka umambo hwake nepfuma yakabiwa,</para>
  <para style="q2">achivaka dendere rake pakakwirira,</para>
  <para style="q2">kuti anzvenge kuparadzwa!</para>
  <para style="q1">
    <verse number="10" style="v"/>Makarangana kuparadza ndudzi dzakawanda,</para>
  <para style="q2">muchinyadzisa imba yenyu,</para>
  <para style="q2">uye muchiparadza upenyu hwenyu.</para>
  <para style="q1">
    <verse number="11" style="v"/>Mabwe ari murusvingo achadanidzira,</para>
  <para style="q2">ipapo matanda edenga remba achadairira namaungira.</para>
  <para style="b"/>
  <para style="q1">
    <verse number="12" style="v"/>“Ane nhamo anovaka guta nokudeura ropa</para>
  <para style="q2">uye anosimbisa guta nezvakaipa.</para>
  <para style="q1">
    <verse number="13" style="v"/>Tarirai, hazvina kubva kuna Jehovha Wamasimba Ose here</para>
  <para style="q2">kuti vanhu vanoshandira zvinoparadzwa nomoto,</para>
  <para style="q2">uye kuti marudzi avanhu anongozvinetesa nezvisina maturo?</para>
  <para style="q1">
    <verse number="14" style="v"/>Nokuti nyika yose ichazadzwa nokuziva kubwinya kwaJehovha,</para>
  <para style="q2">sezvakaita mvura kuzadza kwayakaita gungwa.</para>
  <para style="b"/>
  <para style="q1">
    <verse number="15" style="v"/>“Ane nhamo anopa vavakidzani vake zvinodhaka,</para>
  <para style="q2">achizvidurura kubva mumatende ewaini kusvikira vadhakwa,</para>
  <para style="q2">kuti aone kushama kwavo.</para>
  <para style="q1">
    <verse number="16" style="v"/>Muchazadzwa nenyadzi pachinzvimbo chokukudzwa.</para>
  <para style="q2">Nhasi ndimiwo! Chinwai kuti mudzedzereke!</para>
  <para style="q1">Mukombe unobva kuruoko rwaJehovha rworudyi uri kuuya kwamuri,</para>
  <para style="q2">kunyadziswa kuchafukidza kukudzwa kwenyu.</para>
  <para style="q1">
    <verse number="17" style="v"/>Nokuti kuita nechisimba kwamakaitira Rebhanoni kuchakukundai,</para>
  <para style="q2">uye kuparadza kwamakaita mhuka kuchakutyisai.</para>
  <para style="q1">Nokuti makateura ropa ravanhu;</para>
  <para style="q2">makaparadza nyika namaguta navose vakanga vageremo!</para>
  <para style="b"/>
  <para style="q1">
    <verse number="18" style="v"/>“Chifananidzo chakavezwa chinobatsireiko, zvachakangogadzirwa nomuvezi?</para>
  <para style="q2">Kana chifananidzo chakaumbwa, chinodzidzisa nhema?</para>
  <para style="q1">Nokuti uyo anochiita anovimba nechaakazviumbira;</para>
  <para style="q2">anoita zvifananidzo zvisingagoni kutaura.</para>
  <para style="q1">
    <verse number="19" style="v"/>Ane nhamo anoti kudanda, ‘Rarama!’</para>
  <para style="q2">Kana kubwe risingagoni kutaura, ‘Muka!’</para>
  <para style="q1">Ko, zvingadzidzisa here?</para>
  <para style="q2">Tarira, chakafukidzwa negoridhe nesirivha;</para>
  <para style="q2">hachina mweya mukati macho napaduku.</para>
  <para style="q1">
    <verse number="20" style="v"/>Asi Jehovha ari mutemberi yake tsvene;</para>
  <para style="q2">nyika yose ngairambe inyerere pamberi pake.”</para>
  <chapter number="3" style="c"/>
  <para style="s1">Munyengetero waHabhakuki</para>
  <para style="p">
    <verse number="1" style="v"/>Munyengetero wamuprofita Habhakuki unoimbwa neshigionoti.</para>
  <para style="q1">
    <verse number="2" style="v"/>Jehovha, ndakanzwa zvomukurumbira wenyu;</para>
  <para style="q2">haiwa Jehovha, ndinomira ndichitya mabasa enyu.</para>
  <para style="q1">Avandudzei pamazuva edu,</para>
  <para style="q2">panguva yedu ngaaziviswe;</para>
  <para style="q2">pakutsamwa kwenyu rangarirai tsitsi.</para>
  <para style="b"/>
  <para style="q1">
    <verse number="3" style="v"/>Mwari akabva kuTemani,</para>
  <para style="q2">iye Mutsvene akabva kuGomo reParani. <char style="qs">Sera </char></para>
  <para style="q1">Umambo hwake hwakazadza matenga</para>
  <para style="q2">uye mbiri yake yakazadza nyika.</para>
  <para style="q1">
    <verse number="4" style="v"/>Kubwinya kwake kwakaita sokubuda kwezuva;</para>
  <para style="q2">bwerazuva hwakapenya huchibva muruoko rwake,</para>
  <para style="q2">makanga makavigwa simba rake.</para>
  <para style="q1">
    <verse number="5" style="v"/>Hosha yakaenda ichibva pamberi pake;</para>
  <para style="q2">denda rakatevera nhambwe dzake.</para>
  <para style="q1">
    <verse number="6" style="v"/>Akamira, akazungunusa nyika;</para>
  <para style="q2">akatarisa, akabvundisa ndudzi dzavanhu.</para>
  <para style="q1">Makomo akare kare akakoromoka</para>
  <para style="q2">uye zvikomo zvakare zvakawira pasi.</para>
  <para style="q2">Nzira dzake dzinogara nokusingaperi.</para>
  <para style="q1">
    <verse number="7" style="v"/>Ndakaona matende eKushani ari panhamo,</para>
  <para style="q2">nzvimbo dzokugara dzeMidhiani dziri pakutambudzika.</para>
  <para style="b"/>
  <para style="q1">
    <verse number="8" style="v"/>Ko, makanga matsamwira nzizi here, nhai Jehovha?</para>
  <para style="q2">Makanga matsamwira zvikova here, nhai Jehovha?</para>
  <para style="q1">Makatsamwira gungwa here</para>
  <para style="q2">pamakafambisa mabhiza enyu</para>
  <para style="q2">nengoro dzenyu dzokukunda?</para>
  <para style="q1">
    <verse number="9" style="v"/>Makabudisa pachena uta hwenyu,</para>
  <para style="q2">mukadaidzira miseve mizhinji. <char style="qs">Sera </char></para>
  <para style="q1">Makatsemura nyika nenzizi;</para>
  <para style="q2">
    <verse number="10" style="v"/>makomo akakuonai akadedera.</para>
  <para style="q1">Mvura zhinji yakapfuura;</para>
  <para style="q2">kwakadzika kwakatinhira</para>
  <para style="q2">kukasimudza mafungu pamusoro.</para>
  <para style="b"/>
  <para style="q1">
    <verse number="11" style="v"/>Zuva nomwedzi zvakambomira kumatenga</para>
  <para style="q2">zvichiona kuvaima kwemiseve yenyu yaipfuura,</para>
  <para style="q2">zvichiona kupenya kwepfumo renyu rinobwinya.</para>
  <para style="q1">
    <verse number="12" style="v"/>Mukutsamwa kwenyu makapfuura napanyika</para>
  <para style="q2">uye mukushatirwa kwenyu makarasa ndudzi.</para>
  <para style="q1">
    <verse number="13" style="v"/>Makauya kuzonunura vanhu venyu,</para>
  <para style="q2">kuzoponesa muzodziwa wenyu.</para>
  <para style="q1">Makaparadza mutungamiri wenyika yavakaipa,</para>
  <para style="q2">mukamufukura kubva kumusoro kusvika kutsoka. <char style="qs">Sera </char></para>
  <para style="q1">
    <verse number="14" style="v"/>Nepfumo rake chairo makabaya musoro wake,</para>
  <para style="q2">pakauya varwi vake sechamupupuri kuzotiparadzira,</para>
  <para style="q1">vachifara savanoda kuparadza</para>
  <para style="q2">vanotambudzika vakanga vakavanda.</para>
  <para style="q1">
    <verse number="15" style="v"/>Makatsika-tsika gungwa namabhiza enyu,</para>
  <para style="q2">mukabvongodza mvura zhinji.</para>
  <para style="b"/>
  <para style="q1">
    <verse number="16" style="v"/>Ndakazvinzwa, hana yangu ikarova,</para>
  <para style="q2">miromo yangu yakadedera pandakanzwa maungira;</para>
  <para style="q1">kuora kwakapinda mumapfupa angu,</para>
  <para style="q2">makumbo angu akadedera.</para>
  <para style="q1">Asi ndichamirira hangu zuva renjodzi</para>
  <para style="q2">kuti riuye pamusoro porudzi ruchatirwisa.</para>
  <para style="q1">
    <verse number="17" style="v"/>Kunyange dai muonde ukasatunga maruva,</para>
  <para style="q2">uye mizambiringa ikashayiwa zvibereko,</para>
  <para style="q1">kunyange kubereka kwomuorivhi kukakona,</para>
  <para style="q2">uye minda ikasabereka zvokudya,</para>
  <para style="q1">kunyange dai kukasava namakwai muchirugu</para>
  <para style="q2">uye mombe dzikashayikwa mumatanga,</para>
  <para style="q1">
    <verse number="18" style="v"/>kunyange zvakadaro, ndichafara muna Jehovha,</para>
  <para style="q2">ndichava nomufaro muna Mwari Muponesi wangu.</para>
  <para style="b"/>
  <para style="q1">
    <verse number="19" style="v"/>Ishe Jehovha ndiye simba rangu;</para>
  <para style="q2">anoita kuti tsoka dzangu dziite setsoka dzenondo,</para>
  <para style="q2">anondifambisa pamatunhu akakwirira.</para>
  <para style="b"/>
  <para style="q1">Kumutungamiri wokuimba, nemitengeranwa yangu.</para>
</usx>
