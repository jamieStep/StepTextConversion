<?xml version="1.0" encoding="UTF-8"?>
<usx version="2.6">
  <book code="ECC" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Muparidzi</para>
  <para style="toc1">Muparidzi</para>
  <para style="toc2">Muparidzi</para>
  <para style="toc3">Mupa</para>
  <para style="mt1">MUPARIDZI</para>
  <chapter number="1" style="c"/>
  <para style="s1">Zvose hazvina maturo</para>
  <para style="p">
    <verse number="1" style="v"/>Mashoko oMuparidzi, mwanakomana waDhavhidhi, mambo muJerusarema:</para>
  <para style="q1">
    <verse number="2" style="v"/>Zvanzi noMuparidzi,</para>
  <para style="q2">“Hazvina maturo! Hazvina maturo!</para>
  <para style="q1">Hazvina maturo chose!</para>
  <para style="q2">Zvose hazvina maturo.”</para>
  <para style="b"/>
  <para style="q1">
    <verse number="3" style="v"/>Munhu achawaneiko kubva pakushanda kwake kwose</para>
  <para style="q2">kwaanoita nesimba pasi pezuva?</para>
  <para style="q1">
    <verse number="4" style="v"/>Zvizvarwa zvinouya uye zvizvarwa zvinoenda,</para>
  <para style="q2">asi nyika inogara nokusingaperi.</para>
  <para style="q1">
    <verse number="5" style="v"/>Zuva rinobuda uye zuva rinovira,</para>
  <para style="q2">uye rinokurumidza kudzokerazve kwarinobudira.</para>
  <para style="q1">
    <verse number="6" style="v"/>Mhepo inovhuvhuta ichienda zasi,</para>
  <para style="q2">yozodzokera kumusoro;</para>
  <para style="q1">inotenderera nokutenderera</para>
  <para style="q2">ichingodzokerazve pagwara rayo.</para>
  <para style="q1">
    <verse number="7" style="v"/>Nzizi dzose dzinodira mugungwa,</para>
  <para style="q2">kunyange zvakadaro gungwa harizari.</para>
  <para style="q1">Kunzvimbo kwadzinobva nzizi,</para>
  <para style="q2">ikoko ndiko kwadzinodzokerazve.</para>
  <para style="q1">
    <verse number="8" style="v"/>Zvinhu zvose zvinonetesa,</para>
  <para style="q2">zvisina ani angazvitaura.</para>
  <para style="q1">Ziso hariguti kuona,</para>
  <para style="q2">uye nzeve haizari nokunzwa.</para>
  <para style="q1">
    <verse number="9" style="v"/>Chakanga chiripo, chichazovapozve,</para>
  <para style="q2">chakamboitwa chichaitwazve;</para>
  <para style="q2">hapana chitsva pasi pezuva.</para>
  <para style="q1">
    <verse number="10" style="v"/>Chiripo here chinhu chinganzi nomunhu,</para>
  <para style="q2">“Tarira! Chinhu ichi chitsva?”</para>
  <para style="q1">Chakanga chichingovapo, kare kare;</para>
  <para style="q2">chakanga chiripo isu tisati tavapo.</para>
  <para style="q1">
    <verse number="11" style="v"/>Vanhu vakare havacharangarirwi;</para>
  <para style="q2">uye kunyange vanovatevera,</para>
  <para style="q1">havachazorangarirwi</para>
  <para style="q2">nevanozotevera.</para>
  <para style="s1">Uchenjeri hahuna maturo</para>
  <para style="p">
    <verse number="12" style="v"/>Ini muparidzi ndakanga ndiri mambo weIsraeri muJerusarema. <verse number="13" style="v"/>Ndakazvipira kunzvera nokutsvaka nouchenjeri zvose zvinoitwa pasi pedenga. Ibasa rinotambudza rakapiwa vanakomana vavanhu naMwari kuti vazvitambudze naro. <verse number="14" style="v"/>Ndakaona zvinhu zvose zvinoitwa pasi pezuva; zvose hazvo hazvina maturo, kudzingana nemhepo bedzi.</para>
  <para style="q1">
    <verse number="15" style="v"/>Chakakombamiswa hachingatwasanudzwi;</para>
  <para style="q2">chinoshayikwa hachingaverengwi.</para>
  <para style="p">
    <verse number="16" style="v"/>Ndakafunga mumwoyo mangu ndikati, “Tarira, ndazviwanira uchenjeri hwakawanda kupfuura vose vakanditangira kutonga muJerusarema; ndava nouchenjeri uye noruzivo rwakawanda.” <verse number="17" style="v"/>Ipapo ndakazvipira kutsvaka kunzwisisa uchenjeri uyezve noupengo noupenzi, asi ndakadzidzawo zvakare kuti, naizvozviwo kudzingana nemhepo.</para>
  <para style="q1">
    <verse number="18" style="v"/>Nokuti muuchenjeri huzhinji mune kusuwa kuzhinji;</para>
  <para style="q2">kuwanda kwezivo, kuwandawo kwokuchema.</para>
  <chapter number="2" style="c"/>
  <para style="s1">Kufara kuzhinji hakuna maturo</para>
  <para style="p">
    <verse number="1" style="v"/>Ndakati mumwoyo mangu, “Uya zvino, ndichakuedza nomufaro kuti uzive chakanaka.” Asi naizvozviwo hazvina maturo. <verse number="2" style="v"/>Ndakati, “Kuseka upenzi, uyezve mafaro anobatsireiko?” <verse number="3" style="v"/>Ndakaedza kuzvifadza newaini, uye kumbundikira upenzi, pfungwa dzangu dzichinditungamirira nouchenjeri. Ndaida kuona kuti chii chakafanira kuti vanhu vaite pasi pedenga mumazuva mashoma oupenyu hwavo.</para>
  <para style="p">
    <verse number="4" style="v"/>Ndakaita mabasa makuru; ndakazvivakira dzimba ndikazvirimira minda yemizambiringa. <verse number="5" style="v"/>Ndakazvigadzirira mapindu, neminda yemiti uye ndikasimamo miti yemichero yendudzi dzose. <verse number="6" style="v"/>Ndakavaka madhamu kuti ndidiridzire sango remiti yaikura. <verse number="7" style="v"/>Ndakatenga varandarume navarandakadzi, uye ndaiva navamwe varanda vakaberekerwa mumba mangu. Ndaivawo nepfuma zhinji yemombe namakwai, kupfuura ani zvake akanditangira kuvapo paJerusarema. <verse number="8" style="v"/>Ndakazviunganidzira sirivha negoridhe, uye nepfuma yamadzimambo uye neyamatunhu. Ndakatsvaka vaimbi, varume navakadzi, uye nezviridzwa, nezvinofadza vanakomana vavanhu, navarongowo vazhinji. <verse number="9" style="v"/>Saka ndakava mukuru kwazvo kupfuura ani zvake akanditangira paJerusarema. Mune izvi zvose uchenjeri hwangu hwakaramba huneni.</para>
  <para style="q1">
    <verse number="10" style="v"/>Handina kuzvirambidza zvinhu zvaidiwa nameso angu,</para>
  <para style="q2">handina kurambidza mwoyo wangu mufaro.</para>
  <para style="q1">Mwoyo wangu wakafadzwa nebasa rangu rose,</para>
  <para style="q2">uye uyu ndiwo wakava mubayiro wokushanda kwangu kwose.</para>
  <para style="q1">
    <verse number="11" style="v"/>Asi pandakaongorora mabasa ose akanga aitwa namaoko angu</para>
  <para style="q2">uye zvandakatambudzikira kuti ndiwane,</para>
  <para style="q1">zvose zvakanga zvisina maturo, kwaingova kudzingana nemhepo;</para>
  <para style="q2">hapana chaibatsira pasi pezuva.</para>
  <para style="s1">Uchenjeri noUpenzi hazvina maturo</para>
  <para style="q1">
    <verse number="12" style="v"/>Naizvozvo ndakapindura pfungwa dzangu kuti ndicherechedze uchenjeri,</para>
  <para style="q2">urema uye noupenzi.</para>
  <para style="q1">Chii chimwe chingaitwa nomunhu</para>
  <para style="q2">anotevera mumwe paumambo kunze kwezvakatoitwa kare?</para>
  <para style="q1">
    <verse number="13" style="v"/>Ndakaona kuti uchenjeri huri nani pano upenzi,</para>
  <para style="q2">sezvo chiedza chiri nani pane rima.</para>
  <para style="q1">
    <verse number="14" style="v"/>Meso omunhu akachenjera ari mumusoro make,</para>
  <para style="q2">nokuno rumwe rutivi benzi richifamba murima;</para>
  <para style="q1">asi ndakasvika pakuziva kuti</para>
  <para style="q2">vose vanowirwa nedambudziko rimwe chete.</para>
  <para style="p">
    <verse number="15" style="v"/>Ipapo ndakafunga mumwoyo mangu ndikati,</para>
  <para style="q1">“Magumo ebenzi achandiwanawo neni.</para>
  <para style="q2">Chii zvino chandinowana pakuva munhu akachenjera?”</para>
  <para style="q1">Ndakati mumwoyo mangu,</para>
  <para style="q2">“Izviwo hazvina maturo.”</para>
  <para style="q1">
    <verse number="16" style="v"/>Nokuti munhu akachenjera akafanana nebenzi pakusarangarirwa;</para>
  <para style="q2">mumazuva anouya vose vachazokanganwikwa.</para>
  <para style="q1">Kufanana nebenzi, akachenjera anofanira kufawo!</para>
  <para style="s1">Kushanda hakuna maturo</para>
  <para style="p">
    <verse number="17" style="v"/>Saka ndakavenga upenyu, nokuti basa rinoitwa pasi pezuva rakandirwadza kwazvo. Zvose hazvo hazvina maturo, kudzingana nemhepo. <verse number="18" style="v"/>Ndakavenga zvinhu zvose zvandakashingairira pasi pezuva, nokuti ndinofanira kuzvisiyira anonditevera. <verse number="19" style="v"/>Uye ndiani angaziva kana achizova akachenjera kana benzi? Kunyange zvakadaro achava nesimba pamusoro pebasa rose randakatamburira nesimba nounyanzvi hwangu pasi pezuva. Izviwo hazvina maturo. <verse number="20" style="v"/>Saka mwoyo wangu wakatanga kushungurudzika pamusoro pokutambudzika nokushanda kwangu pasi pezuva. <verse number="21" style="v"/>Nokuti munhu angaite basa rake nouchenjeri, noruzivo uye nounyanzvi, zvino ipapo ozofanira kusiya zvose zvaanazvo kuno mumwe asina kuzvishandira. Naizvozviwo hazvina maturo uye chinhu chakaipa kwazvo. <verse number="22" style="v"/>Munhu anowanei pakushanda kwose nokushingaira kwomwoyo nokuda kwokushanda kwake pasi pezuva? <verse number="23" style="v"/>Mazuva ake ose basa rake kurwadziwa nokusuwa; kunyange nousiku pfungwa dzake hadzizorori. Naizvozviwo hazvina maturo.</para>
  <para style="p">
    <verse number="24" style="v"/>Munhu haana chaangaita chinopfuura kudya nokunwa kuti awane kugutswa pakushanda kwake. Naizvozviwo, ndinoona kuti zvinobva muruoko rwaMwari, <verse number="25" style="v"/>nokuti kana pasina iye, ndiani angadya kana kuwana mufaro? <verse number="26" style="v"/>Kuno munhu anomufadza, Mwari anopa uchenjeri, nezivo nomufaro asi kuno mutadzi, anopa basa rokuunganidza nokuchengetera upfumi kuti agozvipa uyo anofadza Mwari. Naizvozviwo hazvina maturo, kudzingana nemhepo.</para>
  <chapter number="3" style="c"/>
  <para style="s1">Chimwe nechimwe chine nguva yacho</para>
  <para style="q1">
    <verse number="1" style="v"/>Chinhu chimwe nechimwe chine nguva yacho,</para>
  <para style="q2">uye basa rimwe nerimwe rine nguva yaro pasi pedenga:</para>
  <para style="b"/>
  <para style="q2">
    <verse number="2" style="v"/>nguva yokuberekwa nenguva yokufa,</para>
  <para style="q2">nguva yokusima nenguva yokudzura;</para>
  <para style="q2">
    <verse number="3" style="v"/>nguva yokuuraya nenguva yokuporesa,</para>
  <para style="q2">nguva yokuputsa nenguva yokuvaka;</para>
  <para style="q2">
    <verse number="4" style="v"/>nguva yokuchema nenguva yokuseka,</para>
  <para style="q2">nguva yokuungudza nenguva yokudzana;</para>
  <para style="q2">
    <verse number="5" style="v"/>nguva yokurasa mabwe nenguva yokuaunganidza pamwe chete,</para>
  <para style="q2">nguva yokumbundikira nenguva yokurega;</para>
  <para style="q2">
    <verse number="6" style="v"/>nguva yokutsvaka nenguva yokurega zvirasike,</para>
  <para style="q2">nguva yokuchengeta nenguva yokurasa;</para>
  <para style="q2">
    <verse number="7" style="v"/>nguva yokubvarura nenguva yokusona,</para>
  <para style="q2">nguva yokunyarara nenguva yokutaura;</para>
  <para style="q2">
    <verse number="8" style="v"/>nguva yokuda nenguva yokuvenga,</para>
  <para style="q2">nguva yehondo nenguva yorugare.</para>
  <para style="p">
    <verse number="9" style="v"/>Ko, mushandi anowanei kubva mukushanda kwake kwose? <verse number="10" style="v"/>Ndakaona mutoro wakapiwa vanhu naMwari. <verse number="11" style="v"/>Akaita chinhu chimwe nechimwe chakanaka nenguva yacho. Akaisawo zvisingaperi mumwoyo yavanhu; kunyange zvakadaro havangagoni kunzwisisa zvakaitwa naMwari kubva pakutanga kusvika pakupedzisira. <verse number="12" style="v"/>Ndinoziva kuti hakuna chinhu chakanakira munhu kupfuura kuti afare uye kuti aite zvakanaka achiri mupenyu. <verse number="13" style="v"/>Kuti munhu wose adye uye anwe uye azviwanire kugutsikana kubva pakushanda kwake kwose, ichi ndicho chipo chaMwari. <verse number="14" style="v"/>Ndinoziva kuti zvose zvinoitwa naMwari zvichagara nokusingaperi; hapana chingawedzerwa pazviri uye hapana chingabviswa pazviri. Mwari anozviita kuti vanhu vamukudze.</para>
  <para style="q1">
    <verse number="15" style="v"/>Chipi nechipi chiripo zvino, chakagara chiripo kare,</para>
  <para style="q2">uye zvichazovapo zvakatovapo kare;</para>
  <para style="q2">uye Mwari anotsvakazve zvakapfuura.</para>
  <para style="p">
    <verse number="16" style="v"/>Uyezve ndakaona chimwe chinhu pasi pezuva:</para>
  <para style="q1">Panzvimbo yokururamisira, zvakaipa zvakanga zviripo,</para>
  <para style="q2">panzvimbo yokururama, zvakaipa zvakanga zviripo.</para>
  <para style="p">
    <verse number="17" style="v"/>Ndakafunga mumwoyo mangu ndikati,</para>
  <para style="q2">“Mwari achatonga vose</para>
  <para style="q1">vakarurama nevakaipa,</para>
  <para style="q2">nokuti pachava nenguva yebasa rimwe nerimwe.”</para>
  <para style="p">
    <verse number="18" style="v"/>Ndakatizve, “Kana vari vanhu, Mwari anovaedza kuti vaone kuti vakangofanana nemhuka. <verse number="19" style="v"/>Zvinoitika kumunhu zvakafanana nezvinoitika kumhuka; zvose zvinoitirwa zvimwe chetezvo: sokufa kunoita chimwe, chimwe chinofawo. Zvose zvinofema mweya mumwe; munhu hapana paanopfuura mhuka. Zvose hazvina maturo. <verse number="20" style="v"/>Zvose zvinoenda kunzvimbo imwe chete; zvose zvinobva kuvhu, uye kuvhu zvose zvinodzokera. <verse number="21" style="v"/>Ndiani angaziva kana mweya womunhu uchikwira kuenda kumusoro uye kana mweya wemhuka uchidzika pasi?”</para>
  <para style="p">
    <verse number="22" style="v"/>Saka ndakaona kuti hapana chingapfuure ichi, kuti munhu afadzwe nebasa rake, nokuti uyu ndiwo mugove wake. Nokuti ndiani achazomudzosazve kuti aone zvichazoitika shure kwake?</para>
  <chapter number="4" style="c"/>
  <para style="s1">Udzvinyiriri, Kushanda, noKusava Neshamwari</para>
  <para style="p">
    <verse number="1" style="v"/>Ndakatarirazve ndikaona udzvinyiriri hwose hwaiitika pasi pezuva:</para>
  <para style="q1">Ndakaona misodzi yavanodzvinyirirwa,</para>
  <para style="q2">uye havana munyaradzi;</para>
  <para style="q1">simba raiva kudivi ravadzvinyiriri vavo,</para>
  <para style="q2">uye havana munyaradzi.</para>
  <para style="q1">
    <verse number="2" style="v"/>Ndakati vakafa,</para>
  <para style="q2">vakanguri vafa kare,</para>
  <para style="q1">vano mufaro kupfuura vapenyu,</para>
  <para style="q2">vachiri kurarama.</para>
  <para style="q1">
    <verse number="3" style="v"/>Asi ari nani kupfuura</para>
  <para style="q2">vose ndiye uyo asati atombovapo,</para>
  <para style="q1">uyo asati amboona zvakaipa</para>
  <para style="q2">zvinoitwa pasi pezuva.</para>
  <para style="p">
    <verse number="4" style="v"/>Uye ndakaona kuti kushanda kwose nokuwana kwose kwomunhu kunobva pakuchiva muvakidzani wake. Izviwo hazvina maturo, kudzinganisana nemhepo.</para>
  <para style="q1">
    <verse number="5" style="v"/>Benzi rinopeta maoko aro,</para>
  <para style="q2">rozviparadza.</para>
  <para style="q1">
    <verse number="6" style="v"/>Tsama imwe yorugare</para>
  <para style="q2">inopfuura tsama mbiri dzokutambudzika</para>
  <para style="q2">nokudzingana nemhepo.</para>
  <para style="p">
    <verse number="7" style="v"/>Zvino ndakaona chinhu chisina maturo pasi pezuva.</para>
  <para style="q1">
    <verse number="8" style="v"/>Kwaiva nomunhu aigara ari oga;</para>
  <para style="q2">akanga asina mwanakomana, kana mununʼuna.</para>
  <para style="q1">Kushanda kwake kwakanga kusina magumo,</para>
  <para style="q2">kunyange zvakadaro meso ake haana kugutswa nepfuma yake.</para>
  <para style="q1">Akabvunza akati, “Ndinotambudzikira aniko,</para>
  <para style="q2">uye sei ndichizvinyima mafaro?”</para>
  <para style="q1">Naizvozviwo hazvina maturo,</para>
  <para style="q2">basa rokutambura!</para>
  <para style="b"/>
  <para style="q1">
    <verse number="9" style="v"/>Vaviri vari nani pano mumwe chete,</para>
  <para style="q2">nokuti vano mugove wakanaka pakushanda kwavo:</para>
  <para style="q1">
    <verse number="10" style="v"/>Kana mumwe akawira pasi,</para>
  <para style="q2">shamwari yake inogona kumubatsira kuti amire zvakare.</para>
  <para style="q1">Asi ane nhamo munhu anowira pasi,</para>
  <para style="q2">asina anomusimudza!</para>
  <para style="q1">
    <verse number="11" style="v"/>Uyezve kana vaviri vachivata pamwe chete, vachadziyirwa.</para>
  <para style="q2">Asi mumwe chete angadziyirwa sei?</para>
  <para style="q1">
    <verse number="12" style="v"/>Munhu mumwe chete angakurirwa simba,</para>
  <para style="q2">asi vaviri vanozvidzivirira.</para>
  <para style="q1">Rwodzi rwakakoswa mutatu harungakurumidzi kudamburwa.</para>
  <para style="s1">Kuenda mberi hakuna maturo</para>
  <para style="p">
    <verse number="13" style="v"/>Jaya murombo asi rakachenjera riri nani kupfuura mambo mutana ari benzi, asisazivi kuteerera kana achipiwa yambiro. <verse number="14" style="v"/>Jaya ringava rakabva mutorongo rikazova mambo, kana angava akaberekwa ari muurombo, muushe hwokwake. <verse number="15" style="v"/>Ndakaona kuti vose vapenyu vakafamba pasi pezuva vakatevera jaya, rakazotevera panzvimbo yamambo. <verse number="16" style="v"/>Vakanga vasingaverengeki vanhu vose vaaitonga. Asi vakazouya pashure havana kufadzwa neakanga achitonga panzvimbo yamambo. Naizvozviwo hazvina maturo, kudzinganisana nemhepo.</para>
  <chapter number="5" style="c"/>
  <para style="s1">Mira utye Mwari</para>
  <para style="p">
    <verse number="1" style="v"/>Chenjerera rutsoka rwako kana uchienda kuimba yaMwari. Enda pedyo undonzwa pano kuti upe chibayiro chamapenzi, vasingazivi kuti vanoita zvakaipa.</para>
  <para style="q1">
    <verse number="2" style="v"/>Usakurumidza nomuromo wako,</para>
  <para style="q2">usakurumidza mumwoyo mako</para>
  <para style="q2">kutaura chipi zvacho chinhu pamberi paMwari.</para>
  <para style="q1">Mwari ari kudenga</para>
  <para style="q2">uye iwe uri pasi,</para>
  <para style="q2">saka mashoko ako ngaave mashoma.</para>
  <para style="q1">
    <verse number="3" style="v"/>Sokuuya kwechiroto kana pane matambudziko akawanda</para>
  <para style="q2">ndizvowo zvinoita kutaura kwebenzi kana pane mashoko mazhinji.</para>
  <para style="p">
    <verse number="4" style="v"/>Kana waita mhiko kuna Mwari, usanonoka kuizadzisa. Iye haafariri mapenzi; zadzisa mhiko yako. <verse number="5" style="v"/>Zviri nani kurega kupika pano kuita mhiko wozorega kuizadzisa. <verse number="6" style="v"/>Usaregera muromo wako uchikutungamirira mukutadza. Uye usapikisa mutumwa wetemberi uchiti, “Ndakakanganisa pakupika.” Mwari achatsamwireiko pamusoro pezvaunotaura, uye agoparadza basa ramaoko ako? <verse number="7" style="v"/>Kurota kuzhinji namashoko mazhinji hazvina maturo. Naizvozvo mira utye Mwari.</para>
  <para style="s1">Upfumi hahuna maturo</para>
  <para style="p">
    <verse number="8" style="v"/>Kana ukaona murombo achidzvinyirirwa mudunhu uye achinyimwa kururamisirwa nekodzero, usashamiswa nezvinhu zvakadai; nokuti mumwe mukuru anotarirwa nomumwe ari pamusoro pake, uye pamusoro pavo vose pane vamwe vakavakurirawo. <verse number="9" style="v"/>Zvinowanikwa kubva panyika zvinotorwa navose; iye mambo ane zvaanowana kubva kuminda.</para>
  <para style="q1">
    <verse number="10" style="v"/>Uyo zvake anoda mari haazombowani mari yakakwana;</para>
  <para style="q2">ani zvake anoda pfuma haazombogutswi nezvaanowana.</para>
  <para style="q2">Naizvozviwo hazvina maturo.</para>
  <para style="b"/>
  <para style="q1">
    <verse number="11" style="v"/>Nokuwanda kunoita pfuma,</para>
  <para style="q2">ndiko kuwanda kunoitawo vanoidya.</para>
  <para style="q1">Uye zvinobatsireiko kumuridzi wayo</para>
  <para style="q2">kunze kwokungogutsa meso ake nayo?</para>
  <para style="b"/>
  <para style="q1">
    <verse number="12" style="v"/>Hope dzomushandi dzakanaka,</para>
  <para style="q2">hazvinei kuti adya zvishoma kana zvizhinji,</para>
  <para style="q1">asi kuwanda kwezvinhu</para>
  <para style="q2">zvomupfumi hakumuwanisi hope.</para>
  <para style="p">
    <verse number="13" style="v"/>Ndakaona chinhu chakaipisisa pasi pezuva:</para>
  <para style="q1">pfuma inounganidzwa nomwene wayo, ichimuonesa nhamo,</para>
  <para style="q2">
    <verse number="14" style="v"/>kana pfuma inorasika nokuda kwechinhu chakaipa chinomuwira,</para>
  <para style="q1">kuti kana abereka mwana mukomana</para>
  <para style="q2">anoshaya chaanomusiyira.</para>
  <para style="q1">
    <verse number="15" style="v"/>Munhu sezvaanobuda mudumbu ramai vake,</para>
  <para style="q2">uye sokuuya kwake, saizvozvowo anoenda.</para>
  <para style="q1">Haana chaanotakura chinobva pabasa rake,</para>
  <para style="q2">chaangaenda nacho muruoko rwake.</para>
  <para style="p">
    <verse number="16" style="v"/>Ichi zvakare chinhu chakaipa kwazvo:</para>
  <para style="q1">Sokuuya kunoita munhu saizvozvowo anoenda,</para>
  <para style="q2">uye chii chaangawana,</para>
  <para style="q2">iye achishandira mhepo?</para>
  <para style="q1">
    <verse number="17" style="v"/>Pamazuva ake ose anodyira murima,</para>
  <para style="q2">nokudzungaira kukuru, kutambudzika uye nehasha.</para>
  <para style="p">
    <verse number="18" style="v"/>Ipapo ndakaziva kuti zvakanaka uye zvakafanira kuti munhu adye uye anwe, uye kuti azviwanire kugutsikana mukushanda kwake kwaakabata pasi pezuva pamazuva ake mashoma oupenyu aakapiwa naMwari, nokuti uyu ndiwo mugove wake. <verse number="19" style="v"/>Pamusoro pezvo, Mwari paanopa munhu upi zvake mari nezvinhu, uye achiita kuti akwanise kuti afadzwe nazvo kuti agamuchire mugove wake uye kuti afadzwe nebasa rake, ichi chipo chinobva kuna Mwari. <verse number="20" style="v"/>Haawanzofunga pamusoro poupenyu hwake, nokuti Mwari anopindura zvinofadza mwoyo wake.</para>
  <chapter number="6" style="c"/>
  <para style="p">
    <verse number="1" style="v"/>Ndakaona chimwe chinhu chakaipa pasi pezuva, uye chinoremedza vanhu zvikuru: <verse number="2" style="v"/>Mwari anopa munhu mari nezvinhu zvakawanda uye nokukudzwa, zvokuti haana chaangashayiwa pazvinhu zvinodiwa nomwoyo wake, asi Mwari haazomutenderi kuti afadzwe nazvo, uye mutorwa ndiye anozofadzwa nazvo panzvimbo yake. Izvi hazvina maturo, chinhu chakaipa chinorwadza.</para>
  <para style="p">
    <verse number="3" style="v"/>Munhu angava navana zana agorarama makore akawanda, asi hazvinei kuti ararama nguva yakareba sei, kana akasafara nezvaanowana uyezve akasavigwa zvakanaka, ndinoti mwana aberekwa ari gavamwedzi ari nani pana iye. <verse number="4" style="v"/>Anouya asina zvaanoreva anoendazve murima, uye murima zita rake rinofukidzirwa. <verse number="5" style="v"/>Kunyange asina kumboona zuva kana kuziva chinhu, ane zororo rinopfuura munhu iyeyu, <verse number="6" style="v"/>kunyange akararama makore anokwana zviuru zviviri, asi akatadza kufadzwa nezvaanowana. Ko, vose havaendi kunzvimbo imwe chete here?</para>
  <para style="q1">
    <verse number="7" style="v"/>Kushingaira kwose kwomunhu kunoitirwa muromo wake,</para>
  <para style="q2">kunyange zvakadaro kuda kwake zvokudya hakugutswi.</para>
  <para style="q1">
    <verse number="8" style="v"/>Ko, akachenjera anokurira</para>
  <para style="q2">benzi pachii?</para>
  <para style="q1">Ko, murombo anowanei nokuziva</para>
  <para style="q2">kuzvibata pamberi pavamwe?</para>
  <para style="q1">
    <verse number="9" style="v"/>Zviri nani zvinoonekwa nameso</para>
  <para style="q2">pane kutsvaka-tsvaka kwomwoyo.</para>
  <para style="q1">Izviwo hazvina maturo,</para>
  <para style="q2">kudzinganisana nemhepo.</para>
  <para style="b"/>
  <para style="q1">
    <verse number="10" style="v"/>Chinhu chipi nechipi chiripo chakapiwa zita kare,</para>
  <para style="q2">uye munhu zvaari zvakazivikanwa kare;</para>
  <para style="q1">hakuna munhu anorwisana</para>
  <para style="q2">nomunhu anomupfuura pasimba.</para>
  <para style="q1">
    <verse number="11" style="v"/>Kuwanda kwamashoko</para>
  <para style="q2">ndikowo kuwanda kwezvisina maturo,</para>
  <para style="q2">uye zvingabatsira aniko zvakadai?</para>
  <para style="p">
    <verse number="12" style="v"/>Zvino ndiani angaziva zvakanakira munhu muupenyu, pamazuva mashoma uye asina maturo anopfuura somumvuri? Nokuti ndiani angaudza munhu zvinozomutevera mushure mokunge iye aenda?</para>
  <chapter number="7" style="c"/>
  <para style="s1">Uchenjeri</para>
  <para style="q1">
    <verse number="1" style="v"/>Zita rakanaka rinopfuura mafuta anonhuhwira zvakanaka kwazvo,</para>
  <para style="q2">uye zuva rokufa rinopfuura zuva rokuzvarwa.</para>
  <para style="q1">
    <verse number="2" style="v"/>Zviri nani kuenda kuimba yokuchema</para>
  <para style="q2">pano kuenda kuimba yamabiko,</para>
  <para style="q1">nokuti rufu ndiwo mugumo womunhu wose;</para>
  <para style="q2">vapenyu ngavazviise izvi pamwoyo.</para>
  <para style="q1">
    <verse number="3" style="v"/>Kusuwa kunopfuura kuseka,</para>
  <para style="q2">nokuti chiso chinopunyaira chakanakira mwoyo.</para>
  <para style="q1">
    <verse number="4" style="v"/>Mwoyo womuchenjeri uri mumba yokuchema,</para>
  <para style="q2">asi mwoyo yamapenzi iri kuimba yamafaro.</para>
  <para style="q1">
    <verse number="5" style="v"/>Zviri nani kuteerera kutsiura kwomunhu akachenjera,</para>
  <para style="q2">pano kuteerera rwiyo rwamapenzi.</para>
  <para style="q1">
    <verse number="6" style="v"/>Sokuputika kweminzwa pasi pehari,</para>
  <para style="q2">ndizvo zvakaita kuseka kwamapenzi.</para>
  <para style="q2">Naizvozviwo hazvina maturo.</para>
  <para style="q1">
    <verse number="7" style="v"/>Udzvinyiriri hunoshandura muchenjeri achiva benzi,</para>
  <para style="q2">uye fufuro inosvibisa mwoyo.</para>
  <para style="b"/>
  <para style="q1">
    <verse number="8" style="v"/>Magumo echinhu anopfuura mavambo acho,</para>
  <para style="q2">uye mwoyo murefu unopfuura kuzvikudza.</para>
  <para style="q1">
    <verse number="9" style="v"/>Usakurumidza kutsamwa pamweya wako</para>
  <para style="q2">nokuti kutsamwa kunogara muchipfuva chamapenzi.</para>
  <para style="b"/>
  <para style="q1">
    <verse number="10" style="v"/>Usati, “Sei mazuva akare ari nani kupfuura azvino?”</para>
  <para style="q2">Nokuti hazvina kuchenjera kubvunza mibvunzo yakadaro.</para>
  <para style="b"/>
  <para style="q1">
    <verse number="11" style="v"/>Uchenjeri chinhu chakanaka senhaka,</para>
  <para style="q2">uye hunobatsira avo vanoona zuva.</para>
  <para style="q1">
    <verse number="12" style="v"/>Uchenjeri hunodzivirira sokudzivirira kunoita mari,</para>
  <para style="q2">asi kunakisa kworuzivo ndokuku:</para>
  <para style="q1">kuti uchenjeri hunochengetedza</para>
  <para style="q2">upenyu hwomunhu anahwo.</para>
  <para style="p">
    <verse number="13" style="v"/>Cherechedza zvakaitwa naMwari:</para>
  <para style="q1">Ndiani angatwasanudza</para>
  <para style="q2">zvaakagonyanisa?</para>
  <para style="q1">
    <verse number="14" style="v"/>Kana zvinhu zvakanaka, fara;</para>
  <para style="q2">asi kana nguva dzakaipa, rangarira kuti:</para>
  <para style="q1">Mwari ndiye akaita izvozvo</para>
  <para style="q2">zvose zviri zviviri.</para>
  <para style="q1">Naizvozvo, munhu haagoni kuziva chinhu</para>
  <para style="q2">pamusoro peramangwana rake.</para>
  <para style="p">
    <verse number="15" style="v"/>Muupenyu hwangu husina maturo ndakaona zvose izvi:</para>
  <para style="q1">akarurama achiparara mukururama kwake,</para>
  <para style="q2">nowakaipa achirarama nguva refu mukuipa kwake.</para>
  <para style="q1">
    <verse number="16" style="v"/>Usava munhu akanyanyisa kururama,</para>
  <para style="q2">kana munhu akanyanyisa kuchenjera,</para>
  <para style="q2">uchazviparadzireiko?</para>
  <para style="q1">
    <verse number="17" style="v"/>Usava munhu akanyanyisa kuipa,</para>
  <para style="q2">uye usava benzi.</para>
  <para style="q2">Ungada kufa nguva yako isati yakwana?</para>
  <para style="q1">
    <verse number="18" style="v"/>Zvakanaka kubatisisa chimwe chinhu,</para>
  <para style="q2">uye usingaregedzi chimwe chacho chichienda.</para>
  <para style="q2">Munhu anotya Mwari acharega kuita zvinopfurikidza mwero.</para>
  <para style="b"/>
  <para style="q1">
    <verse number="19" style="v"/>Uchenjeri hunoita kuti mumwe munhu akachenjera</para>
  <para style="q2">ave nesimba guru kupfuura vatariri gumi vari muguta.</para>
  <para style="b"/>
  <para style="q1">
    <verse number="20" style="v"/>Hapana munhu akarurama panyika,</para>
  <para style="q2">anoita zvakanaka uye asingatadzi.</para>
  <para style="b"/>
  <para style="q1">
    <verse number="21" style="v"/>Usava nehanya namashoko ose anotaurwa navanhu,</para>
  <para style="q2">zvichida ungangonzwa muranda wako achikutuka,</para>
  <para style="q1">
    <verse number="22" style="v"/>nokuti unoziva mumwoyo mako</para>
  <para style="q2">kuti nguva zhinji iwe pachako wakambotuka vamwe.</para>
  <para style="p">
    <verse number="23" style="v"/>Zvose izvi ndakazviedza nouchenjeri ndikati,</para>
  <para style="q1">“Ndakazvipira kuva munhu akachenjera,”</para>
  <para style="q2">asi izvi zvaiva kure neni.</para>
  <para style="q1">
    <verse number="24" style="v"/>Chii zvacho chingava uchenjeri,</para>
  <para style="q2">chiri kure kwazvo uye chakadzama,</para>
  <para style="q2">ndiani angachiwana?</para>
  <para style="q1">
    <verse number="25" style="v"/>Saka ndakashandura pfungwa dzangu ndikatanga kutsvaka kunzwisisa,</para>
  <para style="q2">kuti ndiongorore uye nditsvakisise uchenjeri nourongwa hwezvinhu,</para>
  <para style="q1">uye kuti ndinzwisise upenzi hwokuipa</para>
  <para style="q2">nomupengo hwoupenzi.</para>
  <para style="b"/>
  <para style="q1">
    <verse number="26" style="v"/>Ndakawana chinhu chinovava kupfuura rufu,</para>
  <para style="q2">mukadzi anova musungo,</para>
  <para style="q1">mwoyo wake uri hunza</para>
  <para style="q2">uye maoko ake ari ngetani.</para>
  <para style="q1">Munhu anofadza Mwari achapunyuka kwaari,</para>
  <para style="q2">asi mutadzi achabatwa naye.</para>
  <para style="p">
    <verse number="27" style="v"/>Muparidzi anoti, “Tarira, izvi ndizvo zvandakawana:</para>
  <para style="q1">“Ndichisanganisa chimwe nechimwe kuti ndiwane marongerwo ezvinhu,</para>
  <para style="q2">
    <verse number="28" style="v"/>pandakanga ndichiri kutsvaka</para>
  <para style="q2">asi ndisina chandinowana,</para>
  <para style="q1">ndakawana murume mumwe chete akarurama pakati pechiuru,</para>
  <para style="q2">asi handina kuwana mukadzi mumwe chete akarurama pakati pavo vose.</para>
  <para style="q1">
    <verse number="29" style="v"/>Chinhu ichi chete ndicho chandakawana chokuti:</para>
  <para style="q2">Mwari akaita vanhu vakarurama,</para>
  <para style="q2">asi vanhu vakaenda kundotsvaka mano mazhinji.”</para>
  <chapter number="8" style="c"/>
  <para style="q1">
    <verse number="1" style="v"/>Ndiani akafanana nomunhu akachenjera?</para>
  <para style="q2">Ndiani anoziva tsananguro yezvinhu?</para>
  <para style="q1">Uchenjeri hunobwinyisa chiso chomunhu</para>
  <para style="q2">uye hunoshandura kuomarara kwechiso.</para>
  <para style="s1">Teerera Mambo</para>
  <para style="p">
    <verse number="2" style="v"/>Ndinoti, teerera murayiro wamambo, nokuti wakaita mhiko pamberi paMwari. <verse number="3" style="v"/>Usakurumidza kubva pamberi pamambo. Usamiririra zvinhu zvakaipa, nokuti iye achaita chinhu chipi zvacho chinomufadza. <verse number="4" style="v"/>Sezvo shoko ramambo riri pamusoro pamashoko ose, ndiani angati kwaari, “Munoiteiko?”</para>
  <para style="q1">
    <verse number="5" style="v"/>Ani naani zvake achateerera murayiro wake haangawani chinomukuvadza,</para>
  <para style="q2">uye mwoyo wakachenjera uchaziva nguva yakafanira namaitiro akafanira.</para>
  <para style="q1">
    <verse number="6" style="v"/>Nokuti kune nguva yakafanira namaitiro akafanira pazvinhu zvose,</para>
  <para style="q2">kunyange nhamo yomunhu ichimuremera zvikuru.</para>
  <para style="b"/>
  <para style="q1">
    <verse number="7" style="v"/>Sezvo pasina munhu anoziva ramangwana,</para>
  <para style="q2">ndiani angamuzivisa zvichauya?</para>
  <para style="q1">
    <verse number="8" style="v"/>Hakuna munhu ane simba pamusoro pemhepo kuti aitonge;</para>
  <para style="q2">saizvozvowo hakuna munhu ane simba pamusoro pezuva rokufa kwake.</para>
  <para style="q1">Sezvo kusinawo munhu anoregedzeswa kurwa panguva yehondo,</para>
  <para style="q2">saizvozvowo zvakaipa hazvingaregedzi uyo anozviita.</para>
  <para style="p">
    <verse number="9" style="v"/>Zvose izvi ndakazviona, pandakaisa pfungwa dzangu pane zvose zvinoitwa pasi pezuva. Pane nguva yokuti mumwe munhu anenge ane simba pamusoro pavamwe, asi achizvikuvadza pachake. <verse number="10" style="v"/>Zvino ndakaonazve vakaipa vachivigwa mumakuva, vose vaisiuya nokuenda kubva kunzvimbo tsvene uye vachirumbidzwa muguta mavaiitira izvi. Naizvozviwo hazvina maturo.</para>
  <para style="p">
    <verse number="11" style="v"/>Kana mhosva ikarega kukurumidza kutongwa, mwoyo yavanhu ichazara nezvirongwa zvokuita zvakaipa. <verse number="12" style="v"/>Kunyange munhu akaipa akapara mhosva dzinosvika zana agorarama nguva refu, ndinoziva kuti zvichava nani kuna vanhu vanotya Mwari, avo vanokudza Mwari. <verse number="13" style="v"/>Asi nokuti vakaipa havatyi Mwari, hazvizovanakira, uye mazuva avo haangarebi somumvuri.</para>
  <para style="p">
    <verse number="14" style="v"/>Pane chimwezve chinhu chisina maturo chinoitika panyika: Vanhu vakarurama vanoitirwa zvakafanira kuitirwa vakaipa, uye vanhu vakaipa vanowana zvakafanira kuwanikwa navakarurama. Naizvozviwo ndinoti hazvina maturo. <verse number="15" style="v"/>Saka ndinokurudzira vanhu kuti vafadzwe noupenyu, nokuti hapana chinhu chiri nani kumunhu pasi pezuva kupfuura kudya nokunwa nokufara. Ipapo mufaro uchamutevera mubasa rake mazuva ose oupenyu hwaakapiwa naMwari pasi pezuva.</para>
  <para style="p">
    <verse number="16" style="v"/>Pandakaisa pfungwa dzangu kuti ndizive uchenjeri nokuongorora mabasa omunhu panyika, maziso ake asingawani hope usiku namasikati, <verse number="17" style="v"/>ipapo ndakaona zvose zvakaitwa naMwari. Hapana munhu angazvinzwisisa zvinoitika pasi pezuva. Hazvinei kuti munhu anoedza sei kuzvitsvaka, munhu haangagoni kuziva zvazvinoreva. Kunyange munhu akachenjera akati anozviziva haangakwanisi kunyatsozvinzwisisa.</para>
  <chapter number="9" style="c"/>
  <para style="s1">Mugumo waVanhu Vose</para>
  <para style="p">
    <verse number="1" style="v"/>Nokudaro ndakafunga pamusoro pezvose izvi uye ndikapedzisira nokuti vakarurama navakachenjera, nezvavanoita zviri mumaoko aMwari, asi hakuna munhu anoziva kuti rudo here kana ruvengo zvakamumirira. <verse number="2" style="v"/>Vose vane mugumo wakafanana, akarurama neakaipa, akanaka nomutadzi, akachena neakasviba, avo vanobayira zvibayiro neavo vasingabayiri.</para>
  <para style="q1">Sezvazvakaita nomunhu akanaka,</para>
  <para style="q2">ndizvozvowo nomutadzi;</para>
  <para style="q1">sezvazvakaita neavo vanoita mhiko,</para>
  <para style="q2">ndizvozvowo neavo vanotya kuita mhiko.</para>
  <para style="p">
    <verse number="3" style="v"/>Ichi ndicho chinhu chakaipa pane zvose zvinoitika pasi pezuva: Vose vane mugumo mumwe chete. Pamusoro pezvo, mwoyo yavanhu izere nezvakaipa uye mumwoyo yavo mune upenzi panguva yokurarama kwavo, uye shure kwaizvozvo vanobatana navakafa. <verse number="4" style="v"/>Ani naani ari pakati pavapenyu ane tariro; kunyange imbwa mhenyu iri nani kupfuura shumba yakafa!</para>
  <para style="q1">
    <verse number="5" style="v"/>Nokuti vapenyu vanoziva kuti vachafa,</para>
  <para style="q2">asi vakafa havana chavanoziva;</para>
  <para style="q1">havachinazve mumwe mubayiro,</para>
  <para style="q2">uye nokurangarirwa kwavo kwakanganikwa.</para>
  <para style="q1">
    <verse number="6" style="v"/>Rudo rwavo, ruvengo rwavo</para>
  <para style="q2">negodo zvakanguri zvapera kare;</para>
  <para style="q1">havachazovizve nechikamu,</para>
  <para style="q2">pane zvose zvinoitika pasi pezuva.</para>
  <para style="p">
    <verse number="7" style="v"/>Enda, undodya zvokudya zvako nomufaro, unwe waini nomwoyo wakafara, nokuti iye zvino Mwari ndipo paari kufadzwa namabasa ako. <verse number="8" style="v"/>Nguva dzose upfeke nguo chena, uye ugare wakazodza musoro wako namafuta. <verse number="9" style="v"/>Fadzwa noupenyu hwako nomukadzi wako waunoda, mazuva ose oupenyu huno husina maturo Mwari hwaakakupa pasi pezuva, mazuva ose asina maturo. Nokuti uyu ndiwo mugove wako muupenyu uye mukushanda kwako nesimba pasi pezuva. <verse number="10" style="v"/>Zvose zvinowanikwa noruoko rwako kuti ruzviite, zviite nesimba rako rose, nokuti muguva, mauri kuenda, hamuna kushanda kana kuronga, kana ruzivo kana uchenjeri.</para>
  <para style="p">
    <verse number="11" style="v"/>Ndakaona chimwe chinhuzve pasi pezuva:</para>
  <para style="q1">Anomhanyisa haasi iye anokunda</para>
  <para style="q2">uye ane simba haasi iye anokunda pakurwa,</para>
  <para style="q1">uye akachenjera haasi iye ane zvokudya,</para>
  <para style="q2">uye vane njere havasi ivo vane pfuma,</para>
  <para style="q2">uye vakadzidza havasi ivo vanodiwa navanhu;</para>
  <para style="q1">asi vose vanowirwa nenguva nezvinoitika.</para>
  <para style="p">
    <verse number="12" style="v"/>Pamusoro pezvo hakuna munhu anoziva nguva yake painosvika:</para>
  <para style="q1">Sehove dzinobatwa murutava rwakaipa,</para>
  <para style="q2">kana shiri dzinobatwa murugombe,</para>
  <para style="q1">saizvozvowo vanhu vanobatwa</para>
  <para style="q2">nenguva dzakaipa dzinovawira vasingatarisire.</para>
  <para style="s1">Uchenjeri hunopfuura Upenzi</para>
  <para style="p">
    <verse number="13" style="v"/>Ndakaonazve pasi pezuva muenzaniso uyu wouchenjeri wakandifadza zvikuru: <verse number="14" style="v"/>Kwakanga kune guta duku, raiva navanhu vashoma mariri. Mumwe mambo ane simba akarimukira, akarikomba, akarivakira masvingo makuru okurirwisa. <verse number="15" style="v"/>Zvino muguta umu maigara mumwe murume akanga ari murombo asi akachenjera, uye akaponesa guta iri nouchenjeri hwake. Asi hakuna munhu akarangarira murombo uya. <verse number="16" style="v"/>Saka ndakati, “Uchenjeri hunopfuura simba.” Asi uchenjeri hwomurombo hunoshorwa uye mashoko ake haangateererwi.</para>
  <para style="q1">
    <verse number="17" style="v"/>Mashoko manyoro omuchenjeri anoteererwa</para>
  <para style="q2">kupfuura kudanidzira kwomunhu anobata ushe pakati pamapenzi.</para>
  <para style="q1">
    <verse number="18" style="v"/>Uchenjeri hunopfuura zvombo zvehondo,</para>
  <para style="q2">asi mutadzi mumwe anoparadza zvakanaka zvizhinji.</para>
  <chapter number="10" style="c"/>
  <para style="q1">
    <verse number="1" style="v"/>Nhunzi dzakafa dzinonhuwisa mafuta akanaka,</para>
  <para style="q2">saizvozvowo upenzi hushoma hunorema kukunda uchenjeri nokukudzwa.</para>
  <para style="q1">
    <verse number="2" style="v"/>Mwoyo womunhu akachenjera unosimbira kurudyi,</para>
  <para style="q2">asi mwoyo webenzi unosimbira kuruboshwe.</para>
  <para style="q1">
    <verse number="3" style="v"/>Kunyange richifamba pamugwagwa,</para>
  <para style="q2">benzi rinoshayiwa njere</para>
  <para style="q2">uye rinoratidza vanhu vose upenzi hwaro.</para>
  <para style="q1">
    <verse number="4" style="v"/>Kana kutsamwa kwomutongi kukakumukira,</para>
  <para style="q2">usabva panzvimbo yako;</para>
  <para style="q2">unyoro hunonyaradza mhosva huru.</para>
  <para style="q1">
    <verse number="5" style="v"/>Kune chinhu chakaipa chandakaona pasi pezuva,</para>
  <para style="q2">kutadza kunobva kuvatongi:</para>
  <para style="q1">
    <verse number="6" style="v"/>Mapenzi anoiswa munzvimbo zhinji dzapamusoro,</para>
  <para style="q2">ipapo vapfumi vachitora nzvimbo dzakaderera.</para>
  <para style="q1">
    <verse number="7" style="v"/>Ndakaona varanda vakatasva mabhiza,</para>
  <para style="q2">ipapo machinda achifamba pasi netsoka savaranda.</para>
  <para style="b"/>
  <para style="q1">
    <verse number="8" style="v"/>Ani naani anochera gomba angangowira mariri;</para>
  <para style="q2">ani naani anopwanya naparusvingo angangorumwa nenyoka.</para>
  <para style="q1">
    <verse number="9" style="v"/>Ani naani anopwanya matombo angangokuvadzwa nawo;</para>
  <para style="q2">ani naani anotsemura matanda angangozviisa panjodzi nawo.</para>
  <para style="b"/>
  <para style="q1">
    <verse number="10" style="v"/>Kana demo rakagomara</para>
  <para style="q2">uye rikasarodzwa,</para>
  <para style="q1">panodiwa simba rakawanda,</para>
  <para style="q2">asi unyanzvi hunouyisa kubudirira.</para>
  <para style="b"/>
  <para style="q1">
    <verse number="11" style="v"/>Kana nyoka ikaruma mupingudzi asati aibata,</para>
  <para style="q2">mupingudzi haachabatsiri.</para>
  <para style="b"/>
  <para style="q1">
    <verse number="12" style="v"/>Mashoko anobva mumuromo momunhu akachenjera ane unyoro,</para>
  <para style="q2">asi benzi rinomedzwa nomuromo waro.</para>
  <para style="q1">
    <verse number="13" style="v"/>Kutanga kwamashoko ake upenzi;</para>
  <para style="q2">nokuguma kwokutaura kwake mupengo wakashata.</para>
  <para style="q2">
    <verse number="14" style="v"/>Uye benzi rinowanza mashoko.</para>
  <para style="b"/>
  <para style="q1">Hapana munhu anoziva zvichauya,</para>
  <para style="q2">ndiani angamuudza zvichaitika shure kwake?</para>
  <para style="b"/>
  <para style="q1">
    <verse number="15" style="v"/>Basa rebenzi rinomunetesa;</para>
  <para style="q2">haazivi nzira inoenda kuguta.</para>
  <para style="b"/>
  <para style="q1">
    <verse number="16" style="v"/>Une nhamo iwe nyika ina mambo aiva muranda</para>
  <para style="q2">uye ina machinda anoita mabiko mangwanani.</para>
  <para style="q1">
    <verse number="17" style="v"/>Wakaropafadzwa iwe nyika ina mambo akaberekwa mukukudzwa</para>
  <para style="q2">uye ina machinda anodya panguva yakafanira,</para>
  <para style="q2">kuti vasimbiswe kwete kuti vadhakwe.</para>
  <para style="b"/>
  <para style="q1">
    <verse number="18" style="v"/>Kana munhu ari simbe, denga remba rinosakara;</para>
  <para style="q2">kana achigarira maoko, imba inobvinza.</para>
  <para style="b"/>
  <para style="q1">
    <verse number="19" style="v"/>Mabiko anoitirwa kuseka,</para>
  <para style="q2">uye waini inofadza upenyu,</para>
  <para style="q2">asi mari imhinduro kune zvose.</para>
  <para style="b"/>
  <para style="q1">
    <verse number="20" style="v"/>Usatuka mambo kunyange mupfungwa dzako,</para>
  <para style="q2">kana kutuka mupfumi paimba yako yokuvata,</para>
  <para style="q1">nokuti shiri yedenga ingangotakura mashoko ako,</para>
  <para style="q2">uye china mapapiro chingangozivisa zvawataura.</para>
  <chapter number="11" style="c"/>
  <para style="s1">Chingwa pamusoro peMvura</para>
  <para style="q1">
    <verse number="1" style="v"/>Kanda chingwa chako pamusoro pemvura zhinji,</para>
  <para style="q2">nokuti mushure mamazuva mazhinji uchachiwanazve.</para>
  <para style="q1">
    <verse number="2" style="v"/>Govera vanomwe, kunyange navaserewo;</para>
  <para style="q2">nokuti hauzivi kuti idambudziko rakadii richauya panyika.</para>
  <para style="q1">
    <verse number="3" style="v"/>Kana makore azara nemvura</para>
  <para style="q2">anonayisa mvura panyika.</para>
  <para style="q1">Hazvinei kuti muti wawira zasi kana kumusoro,</para>
  <para style="q2">panzvimbo paunowira, ndipo paucharara.</para>
  <para style="q1">
    <verse number="4" style="v"/>Ani naani anotarira mhepo haangadyari;</para>
  <para style="q2">ani naani anotarira makore haangakohwi.</para>
  <para style="b"/>
  <para style="q1">
    <verse number="5" style="v"/>Sezvo usingazivi nzira yemhepo,</para>
  <para style="q2">kana magadzirirwo omuviri mudumbu ramai,</para>
  <para style="q1">saizvozvowo haunganzwisisi basa raMwari,</para>
  <para style="q2">Muiti wezvose.</para>
  <para style="b"/>
  <para style="q1">
    <verse number="6" style="v"/>Kusha mbeu dzako mangwanani,</para>
  <para style="q2">uye madekwana urege kugarira maoko ako,</para>
  <para style="q1">nokuti hauzivi kuti chichabudirira ndechipi,</para>
  <para style="q2">chingava ichi kana icho,</para>
  <para style="q2">kana kuti zvose zviri zviviri zvichafanana pakunaka.</para>
  <para style="s1">Rangarira Musiki wako uchiri muduku</para>
  <para style="q1">
    <verse number="7" style="v"/>Chiedza chakanaka,</para>
  <para style="q2">uye zvinofadza meso kuona zuva.</para>
  <para style="q1">
    <verse number="8" style="v"/>Kunyange zvazvo munhu akararama makore mazhinji,</para>
  <para style="q2">ngaafadzwe nawo ose.</para>
  <para style="q1">Asi ngaarangarire mazuva erima,</para>
  <para style="q2">nokuti achava mazhinji.</para>
  <para style="q2">Zvose zvichazouya hazvina maturo.</para>
  <para style="b"/>
  <para style="q1">
    <verse number="9" style="v"/>Fara zvako jaya, pauduku hwako,</para>
  <para style="q2">uye mwoyo wako ngaukupe mufaro pamazuva ouduku hwako.</para>
  <para style="q1">Tevera nzira dzomwoyo wako,</para>
  <para style="q2">nezvose zvingaonekwe nameso ako,</para>
  <para style="q1">asi uzive kuti pazvinhu zvose izvi</para>
  <para style="q2">Mwari achakusvitsa pakutongwa.</para>
  <para style="q1">
    <verse number="10" style="v"/>Saka zvino dzinga zvinonetsa pamwoyo</para>
  <para style="q2">wako ugobvisa zvinotambudza pamuviri wako,</para>
  <para style="q2">nokuti uduku nesimba hazvina maturo.</para>
  <chapter number="12" style="c"/>
  <para style="q1">
    <verse number="1" style="v"/>Rangarira Musiki wako</para>
  <para style="q2">pamazuva ouduku hwako,</para>
  <para style="q1">mazuva okutambudzika asati auya,</para>
  <para style="q2">namakore asati aswedera pauchati,</para>
  <para style="q2">“Handioni zvinofadza maari,”</para>
  <para style="q1">
    <verse number="2" style="v"/>zuva nechiedza uye nomwedzi</para>
  <para style="q2">nenyeredzi zvisati zvadzima,</para>
  <para style="q2">uye makore asati adzoka mushure mokunaya kwemvura;</para>
  <para style="q1">
    <verse number="3" style="v"/>kana vatariri vemba vodedera,</para>
  <para style="q2">navarume vakasimba vokotama,</para>
  <para style="q1">kana vakuyi vorega nokuti vashoma,</para>
  <para style="q2">uye vaya vanotarira napamawindo voonera madzerere;</para>
  <para style="q1">
    <verse number="4" style="v"/>kana mikova yokunzira ichinge yapfigwa</para>
  <para style="q2">uye maungira okukuya oderera;</para>
  <para style="q1">kana vanhu vomutswa nokuimba kweshiri</para>
  <para style="q2">asi nziyo dzavo dzose dzisisanzwiki zvakanaka;</para>
  <para style="q1">
    <verse number="5" style="v"/>kana vanhu votya nzvimbo dzakakwirira</para>
  <para style="q2">nenjodzi mumigwagwa;</para>
  <para style="q1">kana muamanda wotumbuka</para>
  <para style="q2">nemhashu yozvikwekweredza</para>
  <para style="q2">uye kuda kwose kwapera.</para>
  <para style="q1">Ipapo munhu anoenda kumusha wake usingaperi,</para>
  <para style="q2">uye vanochema vachafamba-famba munzira.</para>
  <para style="q1">
    <verse number="6" style="v"/>Murangarirei, rwodzi rwesirivha rusati rwadambuka;</para>
  <para style="q2">uye mbiya yegoridhe isati yaputswa;</para>
  <para style="q1">chirongo chisati chapwanyika pachitubu,</para>
  <para style="q2">uye vhiri risati raputswa patsime,</para>
  <para style="q1">
    <verse number="7" style="v"/>uye guruva risati radzokera kuvhu kwarakabva,</para>
  <para style="q2">nomweya usati wadzokera kuna Mwari akaupa.</para>
  <para style="b"/>
  <para style="q1">
    <verse number="8" style="v"/>Muparidzi anoti, “Hazvina maturo! Hazvina maturo!</para>
  <para style="q2">Zvose hazvina maturo!”</para>
  <para style="s1">Magumo eNyaya</para>
  <para style="p">
    <verse number="9" style="v"/>Muparidzi akanga asina kuchenjera chete asi akadzidzisawo zivo kuvanhu. Akarangarira akaongorora uye akaronga zvirevo zvizhinji. <verse number="10" style="v"/>Muparidzi akatsvaka kuti awane mashoko akanaka chete, uye zvaakanyora zvakarurama uye ndezvechokwadi.</para>
  <para style="p">
    <verse number="11" style="v"/>Mashoko avachenjeri akafanana nezvibayiso, mashoko avo akaunganidzwa akasimbiswa sembambo dzakarovererwa kwazvo, akapiwa noMufudzi mumwe chete. <verse number="12" style="v"/>Yambirwa, mwanakomana wangu, kuti pasava nechinhu chipi zvacho chichawedzerwa pazviri.</para>
  <para style="p">Zvokunyora mabhuku mazhinji hazvina magumo, uye kudzidza zvizhinji kunonetesa muviri.</para>
  <para style="q1">
    <verse number="13" style="v"/>Zvino zvose zvanzwikwa;</para>
  <para style="q2">houno mugumo wenyaya yacho:</para>
  <para style="q1">Itya Mwari uchengete mirayiro yake,</para>
  <para style="q2">nokuti iri ndiro basa rose romunhu.</para>
  <para style="q1">
    <verse number="14" style="v"/>Nokuti Mwari achatonga basa rimwe nerimwe</para>
  <para style="q2">kusanganisira nezvakavanzika zvose,</para>
  <para style="q2">zvakanaka kana zvakaipa.</para>
</usx>
