<?xml version="1.0" encoding="UTF-8"?>
<usx version="2.6">
  <book code="HOS" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Hosea</para>
  <para style="toc1">Hosea</para>
  <para style="toc2">Hosea</para>
  <para style="toc3">Hose</para>
  <para style="mt1">HOSEA</para>
  <chapter number="1" style="c"/>
  <para style="p">
    <verse number="1" style="v"/>Shoko raJehovha rakasvika kuna Hosea mwanakomana waBheeri panguva yokutonga kwaUzia, Jotamu, Ahazi naHezekia, madzimambo eJudha, napanguva yokutonga kwaJerobhoamu mwanakomana waJehoashi mambo weIsraeri:</para>
  <para style="s1">Mukadzi waHosea navana vake</para>
  <para style="p">
    <verse number="2" style="v"/>Jehovha paakatanga kutaura kubudikidza naHosea, akati kwaari, “Enda, unozvitorera mukadzi woufeve navana voufeve nokuti nyika ine mhosva yokuita ufeve hwakaipisisa nokuti yakabva kuna Jehovha.” <verse number="3" style="v"/>Naizvozvo akawana Gomeri mwanasikana waDibhiraimu, uye akabata pamuviri akamuberekera mwanakomana.</para>
  <para style="p">
    <verse number="4" style="v"/>Ipapo Jehovha akati kuna Hosea, “Mutumidze zita rokuti Jezireeri, nokuti ndava kuda kuranga imba yaJehu zvino nokuda kwavanhu vakaurayiwa paJezireeri, uye ndichagumisa umambo hwaIsraeri. <verse number="5" style="v"/>Pazuva iro ndichavhuna uta hwaIsraeri mumupata weJezireeri.”</para>
  <para style="p">
    <verse number="6" style="v"/>Gomeri akabatazve pamuviri ndokubereka mwanasikana. Ipapo Jehovha akati kuna Hosea, “Mutumidze zita rokuti Ro-Ruhama, nokuti handichazoratidzizve rudo kuimba yaIsraeri, kuti nditombovaregerera. <verse number="7" style="v"/>Asi ndicharatidza rudo kuimba yaJudha; uye ndichavaponesa, kwete nouta, munondo kana kurwa, kana namabhiza kana navatasvi vamabhiza, asi naJehovha Mwari wavo.”</para>
  <para style="p">
    <verse number="8" style="v"/>Mushure mokurumura Ro-Ruhama, Gomeri akaberekazve mumwe mwanakomana. <verse number="9" style="v"/>Ipapo Jehovha akati, “Mutumidze zita rokuti Ro-Ami, nokuti imi hamusi vanhu vangu, uye ini handisi Mwari wenyu.</para>
  <para style="p">
    <verse number="10" style="v"/>“Kunyange zvakadaro vaIsraeri vachava sejecha riri pamahombekombe egungwa, risingabviri kuyerwa kana kuverengwa. Paya pakanga panzi kwavari, ‘Hamuzi vanhu vangu,’ vachanzi ‘vanakomana vaMwari mupenyu.’ <verse number="11" style="v"/>Vanhu veJudha navanhu veIsraeri vachabatanazve, uye vachasarudza mutungamiri mumwe chete uye vachasimukira panyika, nokuti zuva raJezireeri richava zuva guru.</para>
  <chapter number="2" style="c"/>
  <para style="p">
    <verse number="1" style="v"/>“Uti kuvanunʼuna vako, ‘Vanhu vangu,’ nokuhanzvadzi dzako ‘vadikanwa vangu.’ ”</para>
  <para style="s1">Israeri inorangwa uye inodzorwazve</para>
  <para style="q1">
    <verse number="2" style="v"/>“Tsiurai mai venyu, vatsiurei,</para>
  <para style="q2">nokuti havasi mukadzi wangu,</para>
  <para style="q2">uye handisi murume wavo.</para>
  <para style="q1">Ngavabvise kuonekwa kwoufeve pachiso chavo</para>
  <para style="q2">nokusatendeka pakati pamazamu avo.</para>
  <para style="q1">
    <verse number="3" style="v"/>Kana zvikasadaro, ndichavabvisa nguo dzose</para>
  <para style="q2">vagosara vakashama sezvavakanga vakaita musi wavakaberekwa.</para>
  <para style="q1">Ndichavaita segwenga</para>
  <para style="q2">ndigovashandura vave nyika yakaoma</para>
  <para style="q2">uye ndichavauraya nenyota.</para>
  <para style="q1">
    <verse number="4" style="v"/>Handizoratidzi vana vavo rudo,</para>
  <para style="q2">nokuti vana voufeve.</para>
  <para style="q1">
    <verse number="5" style="v"/>Mai vavo vakanga vasina kutendeka</para>
  <para style="q2">uye vakavaberekera mune zvinonyadzisa.</para>
  <para style="q1">Vakati, ‘Ndichateverazve vadiwa vangu,</para>
  <para style="q2">vanondipa zvokudya zvangu nemvura yangu,</para>
  <para style="q2">makushe angu nomucheka wangu, mafuta angu nezvokunwa zvangu.’</para>
  <para style="q1">
    <verse number="6" style="v"/>Naizvozvo ndichasosera nzira yavo namasanzu eminzwa;</para>
  <para style="q2">ndichavapfigira mukati morusvingo zvokuti havangawani nzira yavo.</para>
  <para style="q1">
    <verse number="7" style="v"/>Vachadzinganisa vadiwa vavo asi havangavabati;</para>
  <para style="q2">vachavatsvaka, asi havangavawani.</para>
  <para style="q1">Ipapo vachati, ‘Ndichadzokera kumurume wangu sapakutanga</para>
  <para style="q2">nokuti ipapo ndaiva nani kupfuura pari zvino.’</para>
  <para style="q1">
    <verse number="8" style="v"/>Havana kuzvibvuma kuti ndini</para>
  <para style="q2">ndaivapa zviyo, newaini itsva namafuta,</para>
  <para style="q1">ndini ndakavapa sirivha negoridhe rakawanda</para>
  <para style="q2">izvo zvavakashandira Bhaari nazvo.</para>
  <para style="b"/>
  <para style="q1">
    <verse number="9" style="v"/>“Naizvozvo ndichavatorera zviyo zvangu kana zvaibva,</para>
  <para style="q2">newaini yangu itsva nenguva yayo.</para>
  <para style="q1">Ndichatora makushe angu nomucheka wangu</para>
  <para style="q2">zvaifanira kufukidza kushama kwavo.</para>
  <para style="q1">
    <verse number="10" style="v"/>Saka zvino ndichabudisa pachena unzenza hwavo</para>
  <para style="q2">pamberi pavadiwa vavo;</para>
  <para style="q2">hapana achazovatora kubva mumaoko angu.</para>
  <para style="q1">
    <verse number="11" style="v"/>Ndichagumisa kupembera kwavo kwose:</para>
  <para style="q2">mitambo yavo yose yegore negore, nguva dzoKugara kwoMwedzi,</para>
  <para style="q2">maSabata avo nemitambo yavo yose yakatarwa.</para>
  <para style="q1">
    <verse number="12" style="v"/>Ndichaparadza mizambiringa yavo nemiti yavo yemionde</para>
  <para style="q2">yakanga iri muripo waibva kuvadiwa vavo.</para>
  <para style="q1">Ndichazviita dondo,</para>
  <para style="q2">uye mhuka dzesango dzichazvidya.</para>
  <para style="q1">
    <verse number="13" style="v"/>Ndichavaranga nokuda kwamazuva</para>
  <para style="q2">avakapisira zvinonhuhwira kuna Bhaari;</para>
  <para style="q1">vakazvishonga nemhete nezvishongo,</para>
  <para style="q2">vakatevera vadiwa vavo,</para>
  <para style="q2">asi ini vakandikanganwa,”</para>
  <para style="q4">ndizvo zvinotaura Jehovha.</para>
  <para style="b"/>
  <para style="q1">
    <verse number="14" style="v"/>“Naizvozvo zvino ndichazovakwezva;</para>
  <para style="q2">ndichavatungamirira kurenje</para>
  <para style="q1">ndigotaura zvinyoronyoro kwavari.</para>
  <para style="q1">
    <verse number="15" style="v"/>Ikoko ndichavadzosera minda yavo yemizambiringa</para>
  <para style="q2">uye ndichaita kuti mupata weAkori uve musuo wetariro.</para>
  <para style="q1">Ikoko vachaimba sapamazuva oumhandara hwavo,</para>
  <para style="q2">sapamazuva avakabuda kubva muIjipiti.</para>
  <para style="b"/>
  <para style="q1">
    <verse number="16" style="v"/>“Pazuva iro,” ndizvo zvinotaura Jehovha,</para>
  <para style="q2">“Uchanditi ‘murume wangu;’</para>
  <para style="q2">hauchazonditi ‘tenzi wangu.’</para>
  <para style="q1">
    <verse number="17" style="v"/>Ndichabvisa mazita avanaBhaari pamiromo yavo;</para>
  <para style="q2">havangazodani kumazita avozve.</para>
  <para style="q1">
    <verse number="18" style="v"/>Pazuva iro ndichavaitira sungano</para>
  <para style="q2">nemhuka dzesango neshiri dzedenga</para>
  <para style="q2">uye nezvipuka zvinokambaira pasi.</para>
  <para style="q1">Uta nomunondo nehondo,</para>
  <para style="q2">ndichazvibvisa panyika</para>
  <para style="q2">kuti zvose zvivate pasi zvakachengetedzeka.</para>
  <para style="q1">
    <verse number="19" style="v"/>Ndichatsidza kukuwana uve wangu nokusingaperi;</para>
  <para style="q2">ndichatsidza kukuwana mukururama uye nomukururamisira,</para>
  <para style="q2">murudo netsitsi.</para>
  <para style="q1">
    <verse number="20" style="v"/>Ndichatsidza kukuwana mukutendeka,</para>
  <para style="q2">uye uchabvuma kuti ndini Jehovha.</para>
  <para style="b"/>
  <para style="q1">
    <verse number="21" style="v"/>“Pazuva iro ndichadavira,”</para>
  <para style="q2">ndizvo zvinotaura Jehovha,</para>
  <para style="q1">“ndichadavira kumatenga</para>
  <para style="q1">uye ivo vachadavira kunyika;</para>
  <para style="q1">
    <verse number="22" style="v"/>nenyika ichadavira kuzviyo,</para>
  <para style="q2">waini itsva namafuta,</para>
  <para style="q2">uye izvo zvichadavira kuna Jezireeri.</para>
  <para style="q1">
    <verse number="23" style="v"/>Ndichamusima panyika nokuda kwangu;</para>
  <para style="q2">ndicharatidza rudo kuno uyo wandakati ‘Haasiye wandinoda.’</para>
  <para style="q1">Ndichati kuna avo vanonzi ‘Havasi vanhu vangu,’ ‘Muri vanhu vangu,’</para>
  <para style="q2">uye ivo vachati, ‘Muri Mwari wangu.’ ”</para>
  <chapter number="3" style="c"/>
  <para style="s1">Hosea anodzokerana nomukadzi wake</para>
  <para style="p">
    <verse number="1" style="v"/>Jehovha akati kwandiri, “Enda, unodazve mukadzi wako, kunyange achidiwa nomumwe uye ari chifeve. Umude sokuda kunoita Jehovha vaIsraeri, kunyange vachitendeukira kuna vamwe vamwari vachida makeke akaereswa ane marezini.”</para>
  <para style="p">
    <verse number="2" style="v"/>Saka ndakamutenga namashekeri gumi namashanu<note caller="+" style="f"><char style="fr" closed="false">3:2 </char><char style="ft" closed="false">magiramu angaita 170</char></note> esirivha neinenge homeri nereteki<note caller="+" style="f"><char style="fr" closed="false">3:2 </char><char style="ft" closed="false">marita angaita 330</char></note> rebhari. <verse number="3" style="v"/>Ipapo ndakati kwaari, “Unofanira kugara neni kwamazuva akawanda; haufaniri kuva chifeve kana kudanana nomumwe murume, uye ndichagara newe.”</para>
  <para style="p">
    <verse number="4" style="v"/>Nokuti vaIsraeri vachagara mazuva mazhinji vasina mambo kana muchinda, vasina chibayiro, vasina shongwe, efodhi kana chifananidzo. <verse number="5" style="v"/>Mushure maizvozvo vaIsraeri vachadzoka vagotsvaka Jehovha Mwari wavo naDhavhidhi mambo wavo. Vachauya vachidedera kuna Jehovha nokumaropafadzo ake mumazuva okupedzisira.</para>
  <chapter number="4" style="c"/>
  <para style="s1">Israeri inopiwa mhosva</para>
  <para style="q1">
    <verse number="1" style="v"/>Inzwai shoko raJehovha, imi vaIsraeri,</para>
  <para style="q2">nokuti Jehovha ane mhosva yaari</para>
  <para style="q2">kupa kwamuri imi vagere munyika:</para>
  <para style="q1">“Hapana akatendeka, hapana ane rudo,</para>
  <para style="q2">hapana anoziva Mwari munyika.</para>
  <para style="q1">
    <verse number="2" style="v"/>Mune kutuka chete, kunyengera nokuuraya,</para>
  <para style="q2">kuba noupombwe;</para>
  <para style="q1">vanoparadza zvose zvinovadzivisa,</para>
  <para style="q2">uye kudeuka kweropa kunotevera kudeuka kweropa.</para>
  <para style="q1">
    <verse number="3" style="v"/>Nokuda kwaizvozvi nyika inochema,</para>
  <para style="q2">navose vanogara mairi vanoperezeka.</para>
  <para style="q1">Mhuka dzesango neshiri dzedenga</para>
  <para style="q2">nehove dzegungwa zviri kufa.</para>
  <para style="b"/>
  <para style="q1">
    <verse number="4" style="v"/>“Asi ngapasava nomunhu anopa mhosva,</para>
  <para style="q2">ngapasava nomunhu anopomera mumwe</para>
  <para style="q1">nokuti vanhu venyu vakafanana neavo</para>
  <para style="q2">vanopomera muprista mhaka.</para>
  <para style="q1">
    <verse number="5" style="v"/>Imi munogumburwa masikati nousiku,</para>
  <para style="q2">uye vaprofita vanogumburwawo pamwe chete nemi.</para>
  <para style="q1">Saka ndichaparadza mai venyu.</para>
  <para style="q2">
    <verse number="6" style="v"/>Vanhu vangu vanoparadzwa nokuda kwokushayiwa zivo.</para>
  <para style="b"/>
  <para style="q1">“Sezvo maramba zivo,</para>
  <para style="q2">ini ndinokurambaiwo savaprista vangu;</para>
  <para style="q1">nokuti makashayira hanya murayiro waMwari wenyu,</para>
  <para style="q2">ini ndichashayirawo hanya vana venyu.</para>
  <para style="q1">
    <verse number="7" style="v"/>Vaprista vakati vachiwanda,</para>
  <para style="q2">kunditadzira kwavo kukawandawo;</para>
  <para style="q2">vakatsinhanisa kukudzwa nechimwe chinhu chinonyadzisa.</para>
  <para style="q1">
    <verse number="8" style="v"/>Vanodya zvivi zvavanhu vangu</para>
  <para style="q2">uye vachifarira zvakaipa zvavo.</para>
  <para style="q1">
    <verse number="9" style="v"/>Uye zvichaitika kuti: Zvakaita vanhu, ndizvo zvichaitawo vaprista.</para>
  <para style="q2">Ndicharanga vose, nokuda kwenzira dzavo</para>
  <para style="q2">uye ndichavapa mubayiro wamabasa avo.</para>
  <para style="b"/>
  <para style="q1">
    <verse number="10" style="v"/>“Vachadya asi havangaguti;</para>
  <para style="q2">vachaita ufeve asi havangawandi,</para>
  <para style="q1">nokuti vakatiza Jehovha kuti vazvipire <verse number="11" style="v"/>kuufeve,</para>
  <para style="q2">newaini yakare neitsva,</para>
  <para style="q2">zvinobvisa kunzwisisa <verse number="12" style="v"/>kwavanhu vangu.</para>
  <para style="q1">Vanobvunza chifananidzo chedanda</para>
  <para style="q2">uye vanopindurwa netsvimbo yomuti.</para>
  <para style="q1">Mweya woufeve unovatungamirira mukurasika,</para>
  <para style="q2">havana kutendeka kuna Mwari wavo.</para>
  <para style="q1">
    <verse number="13" style="v"/>Vanobayira pamusoro pamakomo</para>
  <para style="q2">uye vanopisira zvinonhuhwira pazvikomo,</para>
  <para style="q1">pasi pemiouki, mipopura nemiterebhini,</para>
  <para style="q2">pane mimvuri yakanaka.</para>
  <para style="q1">Naizvozvo vanasikana venyu vanotendeukira kuufeve</para>
  <para style="q2">navaroora venyu kuupombwe.</para>
  <para style="b"/>
  <para style="q1">
    <verse number="14" style="v"/>“Handizorangi vanasikana venyu</para>
  <para style="q2">pavanotendeukira kuufeve,</para>
  <para style="q1">kana varoora venyu</para>
  <para style="q2">pavanoita upombwe,</para>
  <para style="q1">nokuti varume pachavo vanoenda kuzvifeve</para>
  <para style="q2">uye vanobayira pamwe chete nezvifeve zvepashongwe,</para>
  <para style="q2">vanhu vasinganzwisisi vachasvika pakuparadzwa.</para>
  <para style="b"/>
  <para style="q1">
    <verse number="15" style="v"/>“Kunyange uchiita upombwe, iwe Israeri,</para>
  <para style="q2">usaita kuti Judha ave nemhosva.</para>
  <para style="b"/>
  <para style="q1">“Usaenda kuGirigari;</para>
  <para style="q2">usakwidza uchienda kuBheti Avheni.</para>
  <para style="q2">Uye usapika uchiti, ‘Zvirokwazvo naJehovha mupenyu!’</para>
  <para style="q1">
    <verse number="16" style="v"/>VaIsraeri vakasindimara,</para>
  <para style="q2">setsiru rakasindimara.</para>
  <para style="q1">Zvino Jehovha achavafudza sei</para>
  <para style="q2">samakwayana pamafuro?</para>
  <para style="q1">
    <verse number="17" style="v"/>Efuremu akabatana nezvifananidzo;</para>
  <para style="q2">musiyei ari oga!</para>
  <para style="q1">
    <verse number="18" style="v"/>Kunyange zvokunwa zvavo pazvinenge zvapera,</para>
  <para style="q2">vanoramba vachiita ufeve hwavo;</para>
  <para style="q2">vatongi vavo vanoda kwazvo nzira dzinonyadzisa.</para>
  <para style="q1">
    <verse number="19" style="v"/>Chamupupuri chichavatsvairira kure,</para>
  <para style="q2">uye zvibayiro zvavo zvichavaunzira kunyadziswa.</para>
  <chapter number="5" style="c"/>
  <para style="s1">Kutongwa kweIsraeri</para>
  <para style="q1">
    <verse number="1" style="v"/>“Inzwai izvi, imi vaprista!</para>
  <para style="q2">Teererai, imi vaIsraeri!</para>
  <para style="q1">Teerera, iwe imba youmambo!</para>
  <para style="q2">Ndiwe uri kutongwa:</para>
  <para style="q1">Wakanga uri musungo paMizipa,</para>
  <para style="q2">mumbure wakatambanudzwa paTabhori.</para>
  <para style="q1">
    <verse number="2" style="v"/>Vapanduki vari mushishi rokuuraya.</para>
  <para style="q2">Ndichavaranga vose.</para>
  <para style="q1">
    <verse number="3" style="v"/>Ndinoziva zvose zviri pamusoro paEfuremu;</para>
  <para style="q2">Israeri haina kuvanzika kwandiri.</para>
  <para style="q1">Efuremu, watendeukira zvino kuufeve;</para>
  <para style="q2">Israeri aora.</para>
  <para style="b"/>
  <para style="q1">
    <verse number="4" style="v"/>“Zviito zvavo hazvivatenderi</para>
  <para style="q2">kudzokera kuna Mwari wavo.</para>
  <para style="q1">Mweya woufeve uri mumwoyo yavo;</para>
  <para style="q2">havazivi Jehovha.</para>
  <para style="q1">
    <verse number="5" style="v"/>Kuzvikudza kwaIsraeri kunovapa mhosva;</para>
  <para style="q2">vaIsraeri, kunyange Efuremu, vanogumburwa muchivi chavo;</para>
  <para style="q2">Judha anogumburwawo pamwe chete navo.</para>
  <para style="q1">
    <verse number="6" style="v"/>Pavachaenda namakwai nemombe dzavo</para>
  <para style="q2">kundotsvaka Jehovha,</para>
  <para style="q1">havazomuwani;</para>
  <para style="q2">azvibvisa kwavari.</para>
  <para style="q1">
    <verse number="7" style="v"/>Havana kutendeka kuna Jehovha;</para>
  <para style="q2">vanobereka vana voupombwe.</para>
  <para style="q1">Zvino mitambo yavo yoKugara kwoMwedzi</para>
  <para style="q2">ichavadya pamwe chete neminda yavo.</para>
  <para style="b"/>
  <para style="q1">
    <verse number="8" style="v"/>“Ridzai hwamanda paGibhea,</para>
  <para style="q2">norunyanga paRama.</para>
  <para style="q1">Ridzai mhere yehondo paBheti Avheni;</para>
  <para style="q2">tungamira pamberi, iwe Bhenjamini.</para>
  <para style="q1">
    <verse number="9" style="v"/>Efuremu achaparadzwa</para>
  <para style="q2">pazuva rokutongwa.</para>
  <para style="q1">Pakati pamarudzi aIsraeri</para>
  <para style="q2">ndinozivisa zvinhu zvechokwadi.</para>
  <para style="q1">
    <verse number="10" style="v"/>Vatungamiri vaJudha vakafanana neavo</para>
  <para style="q2">vanobvisa mabwe omuganhu.</para>
  <para style="q1">Ndichadurura hasha dzangu pavari</para>
  <para style="q2">samafashamu emvura.</para>
  <para style="q1">
    <verse number="11" style="v"/>Efuremu adzvinyirirwa</para>
  <para style="q2">atsikwa-tsikwa mukutongwa,</para>
  <para style="q2">nokuti akada kutevera zvifananidzo.</para>
  <para style="q1">
    <verse number="12" style="v"/>Ndakafanana nechipfukuto kuna Efuremu,</para>
  <para style="q2">sokuora kuvanhu veJudha.</para>
  <para style="b"/>
  <para style="q1">
    <verse number="13" style="v"/>“Efuremu paakaona kurwara kwake,</para>
  <para style="q2">naJudha maronda ake,</para>
  <para style="q1">Efuremu ndipo paakatendeukira kuAsiria,</para>
  <para style="q2">akatuma nhume kuna mambo mukuru kundotsvaka rubatsiro.</para>
  <para style="q1">Asi haagoni kukurapa,</para>
  <para style="q2">haagoni kuporesa mavanga ako.</para>
  <para style="q1">
    <verse number="14" style="v"/>Nokuti ndichava seshumba kuna Efuremu,</para>
  <para style="q2">seshumba huru kuna Judha.</para>
  <para style="q1">Ndichavabvambura kuita zvidimbu zvidimbu ndigoenda;</para>
  <para style="q2">ndichaenda navo pagoshaya anovarwira.</para>
  <para style="q1">
    <verse number="15" style="v"/>Mushure maizvozvo ndichadzokera kunzvimbo yangu,</para>
  <para style="q2">kusvikira vabvuma mhosva yavo.</para>
  <para style="q1">Uye vachatsvaka chiso changu;</para>
  <para style="q2">pakutambudzika kwavo vachanditsvaka nomwoyo wose.”</para>
  <chapter number="6" style="c"/>
  <para style="s1">Israeri inoramba kutendeuka</para>
  <para style="q1">
    <verse number="1" style="v"/>“Uyai tidzokere kuna Jehovha.</para>
  <para style="q1">Akatibvambura kutiita zvidimbu zvidimbu,</para>
  <para style="q2">asi achatiporesa;</para>
  <para style="q1">akatikuvadza,</para>
  <para style="q2">asi achasungazve mavanga edu.</para>
  <para style="q1">
    <verse number="2" style="v"/>Mushure mamazuva maviri achatimutsiridza;</para>
  <para style="q2">pazuva rechitatu achatidzorazve,</para>
  <para style="q2">kuti tirarame pamberi pake.</para>
  <para style="q1">
    <verse number="3" style="v"/>Ngatimuzivei iye Jehovha;</para>
  <para style="q2">ngatishingairirei kumuziva.</para>
  <para style="q1">Zvirokwazvo sokubuda kwezuva,</para>
  <para style="q2">achaonekwa;</para>
  <para style="q1">achauya kwatiri semvura yomuchando,</para>
  <para style="q2">semvura yebumharutsva inodiridza nyika.”</para>
  <para style="q1">
    <verse number="4" style="v"/>“Ndichaiteiko newe, Efuremu?</para>
  <para style="q2">Ndichaiteiko newe, Judha?</para>
  <para style="q1">Rudo rwenyu rwakafanana nemhute yamangwanani,</para>
  <para style="q2">sedova ramangwanani rinopera.</para>
  <para style="q1">
    <verse number="5" style="v"/>Naizvozvo ndinokugurai ndichikuitai zvidimbu zvidimbu navaprofita vangu,</para>
  <para style="q2">ndakakuurayai namashoko omuromo wangu,</para>
  <para style="q2">kutonga kwangu kwakapenya semheni kwamuri.</para>
  <para style="q1">
    <verse number="6" style="v"/>Nokuti ndinoda ngoni, kwete zvibayiro,</para>
  <para style="q2">nokuziva Mwari kupfuura zvipiriso zvinopiswa.</para>
  <para style="q1">
    <verse number="7" style="v"/>SaAdhamu, vakaputsa sungano,</para>
  <para style="q2">vakanga vasina kutendeka kwandiri ipapo.</para>
  <para style="q1">
    <verse number="8" style="v"/>Gireadhi iguta ravarume vakaipa,</para>
  <para style="q2">rakasvibiswa norunyoro rwetsoka dzeropa.</para>
  <para style="q1">
    <verse number="9" style="v"/>Samakororo anovandira munhu,</para>
  <para style="q2">ndizvo zvinoita boka ravaprista.</para>
  <para style="q1">Vanouraya vanhu panzira inoenda kuShekemu,</para>
  <para style="q2">vachipara mhosva dzinonyadzisa.</para>
  <para style="q1">
    <verse number="10" style="v"/>Ndakaona chinhu chakaipa kwazvo</para>
  <para style="q2">muimba yaIsraeri.</para>
  <para style="q1">Imomo Efuremu anoita ufeve</para>
  <para style="q2">uye Israeri anosvibiswa.</para>
  <para style="b"/>
  <para style="q1">
    <verse number="11" style="v"/>“Nokwauriwo iwe, Judha,</para>
  <para style="q2">kukohwa kwatarwa.</para>
  <para style="b"/>
  <para style="q1">“Pose pandichadzorera maropafadzo avanhu vangu.</para>
  <chapter number="7" style="c"/>
  <para style="q2">
    <verse number="1" style="v"/>Pose pandinoda kuporesa Israeri,</para>
  <para style="q1">zvivi zvaEfuremu zvinoiswa pachena</para>
  <para style="q2">uye mhosva dzeSamaria dzinobudiswa pachena.</para>
  <para style="q1">Vanoita zvounyengeri,</para>
  <para style="q2">mbavha dzinopaza dzimba,</para>
  <para style="q2">uye makororo anotorera vanhu zvinhu munzira;</para>
  <para style="q1">
    <verse number="2" style="v"/>asi havazivi kuti</para>
  <para style="q2">ndinorangarira zvakaipa zvose zvavanoita.</para>
  <para style="q1">Zvivi zvavo zvinovakomberedza;</para>
  <para style="q2">zvinoramba zviri pamberi pangu nguva dzose.</para>
  <para style="b"/>
  <para style="q1">
    <verse number="3" style="v"/>“Vanofadza mambo nezvakaipa zvavo,</para>
  <para style="q2">machinda nenhema dzavo.</para>
  <para style="q1">
    <verse number="4" style="v"/>Vose imhombwe,</para>
  <para style="q2">vanopisa sechoto,</para>
  <para style="q1">moto wacho usingadi mukanyi wechingwa kukuchidzira,</para>
  <para style="q2">kubva pakukanywa kwebundu rechingwa kusvikira chafuta.</para>
  <para style="q1">
    <verse number="5" style="v"/>Pazuva romutambo wamambo wedu</para>
  <para style="q2">machinda anorwara nokuda kwewaini,</para>
  <para style="q2">uye iye akabatana navaseki.</para>
  <para style="q1">
    <verse number="6" style="v"/>Mwoyo yavo yakafanana nechoto;</para>
  <para style="q2">vanouya kwaari nounyengeri,</para>
  <para style="q1">ruchiva rwavo runonyeketa somoto usiku hwose;</para>
  <para style="q2">mangwanani ruchizopfuta serimi romoto.</para>
  <para style="q1">
    <verse number="7" style="v"/>Vose zvavo vanopisa sechoto;</para>
  <para style="q2">vanoparadza vatongi vavo.</para>
  <para style="q1">Madzimambo avo ose anowira pasi,</para>
  <para style="q2">uye hapana kana mumwe wavo anodana kwandiri.</para>
  <para style="b"/>
  <para style="q1">
    <verse number="8" style="v"/>“Efuremu anovhengana namarudzi;</para>
  <para style="q2">Efuremu chingwa chitete chisina kushandurwa.</para>
  <para style="q1">
    <verse number="9" style="v"/>Vatorwa vakamusveta simba rake,</para>
  <para style="q2">asi iye haazvizivi.</para>
  <para style="q1">Bvudzi rake rava kuchena,</para>
  <para style="q2">asi iye haazvicherechedzi.</para>
  <para style="q1">
    <verse number="10" style="v"/>Kuzvikudza kwaIsraeri kunomupupurira zvakaipa,</para>
  <para style="q2">asi kunyange zvakadaro</para>
  <para style="q1">haadzoki kuna Jehovha Mwari wake</para>
  <para style="q2">kana kumutsvaka.</para>
  <para style="b"/>
  <para style="q1">
    <verse number="11" style="v"/>“Efuremu akaita senjiva,</para>
  <para style="q2">inonyengereka zviri nyore uye isina njere,</para>
  <para style="q1">zvino anodana kuIjipiti,</para>
  <para style="q2">mushure anoenda kuAsiria.</para>
  <para style="q1">
    <verse number="12" style="v"/>Pavachaenda, ndichakandira mumbure pamusoro pavo;</para>
  <para style="q2">ndichavakwevera pasi seshiri dzedenga.</para>
  <para style="q1">Pandichavanzwa vachibhururuka pamwe chete,</para>
  <para style="q2">ndichavabata.</para>
  <para style="q1">
    <verse number="13" style="v"/>Vane nhamo,</para>
  <para style="q2">nokuti vakarasika vachibva kwandiri!</para>
  <para style="q1">Ngavaparadzwe,</para>
  <para style="q2">nokuti vakandipandukira!</para>
  <para style="q2">Ndinoshuva kuvadzikinura,</para>
  <para style="q2">asi vanondirevera nhema.</para>
  <para style="q1">
    <verse number="14" style="v"/>Havachemi kwandiri zvinobva pamwoyo yavo,</para>
  <para style="q2">asi vanoungudza vari panhoo dzavo.</para>
  <para style="q1">Vanounganira zviyo newaini itsva</para>
  <para style="q2">asi vanondifuratira.</para>
  <para style="q1">
    <verse number="15" style="v"/>Ndakavadzidzisa ndikavasimbisa,</para>
  <para style="q2">asi vanorangana kundiitira zvakaipa.</para>
  <para style="q1">
    <verse number="16" style="v"/>Havadzokeri kuna iye Wokumusoro-soro;</para>
  <para style="q2">vakafanana nouta hunonyengera.</para>
  <para style="q1">Vatungamiri vavo vachaparadzwa nomunondo,</para>
  <para style="q2">nokuda kwamashoko avo ounhubu.</para>
  <para style="q1">Nokuda kwaizvozvi vachasekwa</para>
  <para style="q2">munyika yeIjipiti.</para>
  <chapter number="8" style="c"/>
  <para style="s1">Israeri achakohwa chamupupuri</para>
  <para style="q1">
    <verse number="1" style="v"/>“Isa hwamanda pamuromo wako!</para>
  <para style="q2">Gondo riri pamusoro pemba yaJehovha</para>
  <para style="q1">nokuti vanhu vakaputsa sungano yangu</para>
  <para style="q2">uye vakapandukira murayiro wangu.</para>
  <para style="q1">
    <verse number="2" style="v"/>VaIsraeri vanodana kwandiri vachiti,</para>
  <para style="q2">‘Haiwa, Mwari wedu, tinokuzivai!’</para>
  <para style="q1">
    <verse number="3" style="v"/>Asi Israeri akaramba zvakanaka;</para>
  <para style="q2">muvengi achamutevera.</para>
  <para style="q1">
    <verse number="4" style="v"/>Vanogadza madzimambo vasina kutenderwa neni;</para>
  <para style="q2">vanosarudza machinda pasina mvumo yangu.</para>
  <para style="q1">Vanozvigadzirira zvifananidzo nesirivha negoridhe ravo</para>
  <para style="q2">kuti vagoparadzwa.</para>
  <para style="q1">
    <verse number="5" style="v"/>Rasira kunze chifananidzo chako chemhuru, iwe Samaria!</para>
  <para style="q2">Kutsamwa kwangu kunopisa somoto pamusoro pavo.</para>
  <para style="q1">Vachasvika kupiko vasingagoni kuzvichenesa?</para>
  <para style="q2">
    <verse number="6" style="v"/>Izvi zvinobva kuIsraeri!</para>
  <para style="q1">Chimhuru ichi, chakagadzirwa nomupfuri,</para>
  <para style="q2">hachisi Mwari.</para>
  <para style="q1">Chichaputsika kuita zvimedu zvimedu,</para>
  <para style="q2">icho chimhuru cheSamaria.</para>
  <para style="b"/>
  <para style="q1">
    <verse number="7" style="v"/>“Vanodyara mhepo</para>
  <para style="q2">vachikohwa chamupupuri.</para>
  <para style="q1">Dzinde harina kubereka;</para>
  <para style="q2">haringabudisi upfu.</para>
  <para style="q1">Dai raizobereka zviyo,</para>
  <para style="q2">vatorwa vaizvimedza.</para>
  <para style="q1">
    <verse number="8" style="v"/>Israeri yamedzwa;</para>
  <para style="q2">zvino yava pakati pendudzi</para>
  <para style="q2">sechinhu chisina maturo.</para>
  <para style="q1">
    <verse number="9" style="v"/>Nokuti vakaenda kuAsiria</para>
  <para style="q2">sembizi inongombeya yoga.</para>
  <para style="q2">Efuremu akazvitengesa kuvadiwa.</para>
  <para style="q1">
    <verse number="10" style="v"/>Kunyange zvavo vakazvitengesa pakati pendudzi,</para>
  <para style="q2">ndichavaunganidza zvino pamwe chete.</para>
  <para style="q1">Vachatanga kuperezeka</para>
  <para style="q2">pasi poudzvinyiriri hwamambo ane simba guru.</para>
  <para style="b"/>
  <para style="q1">
    <verse number="11" style="v"/>“Kunyange Efuremu akavaka aritari zhinji dzezvipiriso zvechivi,</para>
  <para style="q2">idzi dzava aritari dzokuitira zvivi.</para>
  <para style="q1">
    <verse number="12" style="v"/>Ndakavanyorera zvinhu zvakawanda zvomurayiro wangu,</para>
  <para style="q2">asi vakazvitora sezvinhu zvisinei navo.</para>
  <para style="q1">
    <verse number="13" style="v"/>Vanopa zvibayiro kwandiri</para>
  <para style="q2">uye vodya nyama yacho,</para>
  <para style="q2">asi Jehovha haafadzwi navo.</para>
  <para style="q1">Zvino acharangarira uipi hwavo</para>
  <para style="q2">uye acharanga zvivi zvavo:</para>
  <para style="q2">Vachadzokera kuIjipiti.</para>
  <para style="q1">
    <verse number="14" style="v"/>Israeri akakanganwa Musiki wake</para>
  <para style="q2">ndokuvaka mizinda;</para>
  <para style="q2">Judha akomberedza maguta mazhinji namasvingo.</para>
  <para style="q1">Asi ndichatumira moto pamaguta avo</para>
  <para style="q2">uchaparadza masvingo avo.”</para>
  <chapter number="9" style="c"/>
  <para style="s1">Israeri inorangwa</para>
  <para style="q1">
    <verse number="1" style="v"/>Rega kufara, iwe Israeri;</para>
  <para style="q2">rega kupembera sezvinoita dzimwe ndudzi.</para>
  <para style="q1">Nokuti hauna kunge wakatendeka kuna Mwari wako;</para>
  <para style="q2">unofarira mubayiro wechifeve, pamapuriro ose.</para>
  <para style="q1">
    <verse number="2" style="v"/>Mapuriro nezvisviniro zvewaini hazvingagutsi vanhu.</para>
  <para style="q2">Waini itsva ichavanyengera.</para>
  <para style="q1">
    <verse number="3" style="v"/>Havangarambi vari munyika yaJehovha;</para>
  <para style="q2">Efuremu achadzokera kuIjipiti</para>
  <para style="q2">agodya zvokudya zvakasvibiswa muAsiria.</para>
  <para style="q1">
    <verse number="4" style="v"/>Havangadiri zvipiriso zvewaini kuna Jehovha,</para>
  <para style="q2">uye zvibayiro zvavo hazvingamufadzi.</para>
  <para style="q1">Zvibayiro zvakadai zvichava kwavari sechingwa chavanochema;</para>
  <para style="q2">vose vanozvidya vachava vakasvibiswa.</para>
  <para style="q1">Zvokudya izvi zvichava zvavo;</para>
  <para style="q2">hazvingaunzwi mutemberi yaJehovha.</para>
  <para style="q1">
    <verse number="5" style="v"/>Muchaiteiko pazuva rakatarwa remitambo yenyu,</para>
  <para style="q2">pamazuva emitambo yaJehovha?</para>
  <para style="q1">
    <verse number="6" style="v"/>Kunyange dai vakapunyuka kubva pakuparadzwa,</para>
  <para style="q2">Ijipiti ichavaunganidza,</para>
  <para style="q2">uye Memufisi ichavaviga.</para>
  <para style="q1">Matura avo esirivha achafukidzwa norukato,</para>
  <para style="q2">uye minzwa ichamera mumatende avo.</para>
  <para style="q1">
    <verse number="7" style="v"/>Mazuva okurangwa ari kuuya,</para>
  <para style="q2">mazuva okutsiva ava pedyo.</para>
  <para style="q2">Israeri ngaazvizive izvi.</para>
  <para style="q1">Nokuti zvivi zvako zvizhinji kwazvo</para>
  <para style="q2">uye ukasha hwako hwakakura kwazvo.</para>
  <para style="q1">Muprofita anoonekwa sebenzi,</para>
  <para style="q2">nomurume ano mweya somunhu anopenga.</para>
  <para style="q1">
    <verse number="8" style="v"/>Muprofita, pamwe chete naMwari wangu,</para>
  <para style="q2">ndiye nharirire yaEfuremu,</para>
  <para style="q1">asi zvakadaro misungo yakamumirira panzira dzake dzose,</para>
  <para style="q2">uye ruvengo muimba yaMwari wake.</para>
  <para style="q1">
    <verse number="9" style="v"/>Vanyura kwazvo kwazvo muhuori,</para>
  <para style="q2">sapamazuva eGibhea.</para>
  <para style="q1">Mwari acharangarira uipi hwavo</para>
  <para style="q2">uye achavaranga nokuda kwezvivi zvavo.</para>
  <para style="b"/>
  <para style="q1">
    <verse number="10" style="v"/>“Pandakawana Israeri,</para>
  <para style="q2">zvakanga zvakafanana nokuwana mazambiringa murenje;</para>
  <para style="q1">pandakaona madzibaba enyu,</para>
  <para style="q2">zvakanga zvakaita sokuona zvibereko zvokutanga pamuti womuonde.</para>
  <para style="q1">Asi pavakauya kuBhaari Peori,</para>
  <para style="q2">vakazvitsaura kuti vazviise kuchiumbwa ichocho chinonyadzisa,</para>
  <para style="q2">vakava vasina maturo uye vakafanana nechinhu chavakada.</para>
  <para style="q1">
    <verse number="11" style="v"/>Kukudzwa kwaEfuremu kuchabhururuka seshiri,</para>
  <para style="q2">pasina kubereka, pasina pamuviri, pasina kubata pamuviri.</para>
  <para style="q1">
    <verse number="12" style="v"/>Kunyange zvavo vakarera vana,</para>
  <para style="q2">ndichavauraya vose mumwe nomumwe.</para>
  <para style="q1">Vachava nenhamo</para>
  <para style="q2">pandichavafuratira!</para>
  <para style="q1">
    <verse number="13" style="v"/>Ndakaona Efuremu, seTire,</para>
  <para style="q2">akasimwa panzvimbo yakanaka.</para>
  <para style="q1">Asi Efuremu achabudisa</para>
  <para style="q2">vana vake kumuurayi.”</para>
  <para style="b"/>
  <para style="q1">
    <verse number="14" style="v"/>Vapei, imi Jehovha,</para>
  <para style="q2">zvino muchavapeiko?</para>
  <para style="q1">Vapei zvibereko zvinopfupfudzika</para>
  <para style="q2">namazamu akaoma.</para>
  <para style="b"/>
  <para style="q1">
    <verse number="15" style="v"/>“Nokuda kwouipi hwavo hwose muGirigari,</para>
  <para style="q2">ndakavavenga ikoko.</para>
  <para style="q1">Nokuda kwamabasa avo akaipa,</para>
  <para style="q2">ndichavadzinga kubva mumba mangu.</para>
  <para style="q1">Handichazovadazve;</para>
  <para style="q2">vatungamiri vavo vose vakapanduka.</para>
  <para style="q1">
    <verse number="16" style="v"/>Efuremu arohwa,</para>
  <para style="q2">mudzi wavo wasvava,</para>
  <para style="q1">havabereki chibereko.</para>
  <para style="q1">Kunyange vakabereka vana,</para>
  <para style="q2">ndichauraya vana vavo ivava vavanodisa.”</para>
  <para style="b"/>
  <para style="q1">
    <verse number="17" style="v"/>Mwari wangu achavaramba</para>
  <para style="q2">nokuti havana kumuteerera;</para>
  <para style="q2">vachava vadzungairi pakati pendudzi.</para>
  <chapter number="10" style="c"/>
  <para style="q1">
    <verse number="1" style="v"/>Israeri akanga ari muzambiringa unotanda;</para>
  <para style="q2">akazviberekera zvibereko.</para>
  <para style="q1">Zvibereko zvake pazvakawanda,</para>
  <para style="q2">akavakawo aritari dzakawanda;</para>
  <para style="q1">nyika yake payakabudirira,</para>
  <para style="q2">akashongedzawo matombo ake anoera.</para>
  <para style="q1">
    <verse number="2" style="v"/>Mwoyo wavo unonyengera,</para>
  <para style="q2">uye zvino vanofanira kutakura mhosva yavo.</para>
  <para style="q1">Jehovha achaputsa aritari dzavo</para>
  <para style="q2">uye achaparadza matombo avo akaereswa.</para>
  <para style="q1">
    <verse number="3" style="v"/>Ipapo vachati, “Hatina mambo</para>
  <para style="q2">nokuti hatina kukudza Jehovha.</para>
  <para style="q1">Asi kunyange taiva namambo,</para>
  <para style="q2">angadai akatiitireiko?”</para>
  <para style="q1">
    <verse number="4" style="v"/>Vanovimbisa zvakawanda,</para>
  <para style="q2">vanoita mhiko dzenhema</para>
  <para style="q2">uye vanoita zvibvumirano;</para>
  <para style="q1">naizvozvo mhosva dzinoendeswa kudare</para>
  <para style="q2">dzinomera sebise rinouraya mumunda wakarimwa.</para>
  <para style="q1">
    <verse number="5" style="v"/>Vanhu vanogara muSamaria vanotyira</para>
  <para style="q2">chifananidzo chemhuru chaBheti Avheni.</para>
  <para style="q1">Vanhu vacho vachachichema,</para>
  <para style="q2">ndizvo zvichaitawo vaprista vanonamata chifananidzo chacho;</para>
  <para style="q1">ivavo vakafarira kukudzwa kwacho,</para>
  <para style="q2">nokuti vachachitorerwa chigoendeswa kuutapwa.</para>
  <para style="q1">
    <verse number="6" style="v"/>Chichatakurwa chigoendeswa kuAsiria</para>
  <para style="q2">somutero kuna mambo mukuru.</para>
  <para style="q1">Efuremu achanyadziswa;</para>
  <para style="q2">Israeri achanyarawo nokuda kwezvifananidzo zvakavezwa.</para>
  <para style="q1">
    <verse number="7" style="v"/>Samaria namambo wayo ichaeredzwa</para>
  <para style="q2">sechimuti pamusoro pemvura.</para>
  <para style="q1">
    <verse number="8" style="v"/>Nzvimbo dzakakwirira dzouipi dzichaparadzwa,</para>
  <para style="q2">ichi ndicho chivi chaIsraeri.</para>
  <para style="q1">Minzwa norukato zvichamera</para>
  <para style="q2">zvigofukidza aritari dzavo.</para>
  <para style="q1">Ipapo vachati kumakomo, “Tifukidzei!”</para>
  <para style="q2">nokuzvikomo, “Wirai pamusoro pedu!”</para>
  <para style="b"/>
  <para style="q1">
    <verse number="9" style="v"/>“Kubva pamazuva eGibhea, wakatadza, iwe Israeri,</para>
  <para style="q2">uye ukarambirapo.</para>
  <para style="q1">Hondo haina kukunda</para>
  <para style="q2">vaiti vezvakaipa paGibhea here?</para>
  <para style="q1">
    <verse number="10" style="v"/>Nenguva yandinoda ndichavaranga;</para>
  <para style="q2">ndudzi dzichaungana kuti dzivarwise</para>
  <para style="q2">dzivaise muusungwa nokuda kwezvivi zvavo zviviri.</para>
  <para style="q1">
    <verse number="11" style="v"/>Efuremu itsiru rakapingudzwa</para>
  <para style="q2">rinofarira kupura;</para>
  <para style="q1">saka ndichaisa joko</para>
  <para style="q2">pamutsipa waro wakanaka.</para>
  <para style="q1">Ndichatinha Efuremu,</para>
  <para style="q2">Judha anofanira kurima,</para>
  <para style="q2">uye Jakobho anofanira kuputsa mavhinga acho.</para>
  <para style="q1">
    <verse number="12" style="v"/>Zvidyarirei kururama,</para>
  <para style="q2">kohwai chibereko chorudo rusingaperi,</para>
  <para style="q1">mugorima gombo renyu;</para>
  <para style="q2">nokuti inguva yokutsvaka Jehovha,</para>
  <para style="q1">kusvikira auya</para>
  <para style="q2">kuzonayisa utsvene pamusoro penyu.</para>
  <para style="q1">
    <verse number="13" style="v"/>Asi makarima uipi,</para>
  <para style="q2">mukacheka zvakaipa,</para>
  <para style="q2">makadya zvibereko zvounyengeri,</para>
  <para style="q1">nokuti makavimba nesimba renyu</para>
  <para style="q2">uye navarwi venyu vakawanda,</para>
  <para style="q1">
    <verse number="14" style="v"/>kuomba kwehondo kuchamukira vanhu venyu,</para>
  <para style="q2">zvokuti masvingo enyu ose achaparadzwa,</para>
  <para style="q1">sokuparadzwa kwakaitwa Bheti Aribheri neSharimani pazuva rokurwa,</para>
  <para style="q2">vanamai pavakapanhirwa pasi pamwe chete navana vavo.</para>
  <para style="q1">
    <verse number="15" style="v"/>Ndizvo zvichaitika kwauri, iwe Bheteri,</para>
  <para style="q2">nokuti uipi hwako hukuru.</para>
  <para style="q1">Kana zuva iroro roswedera,</para>
  <para style="q2">mambo weIsraeri achaparadzwa zvachose.</para>
  <chapter number="11" style="c"/>
  <para style="s1">Rudo rwaMwari kuna Israeri</para>
  <para style="q1">
    <verse number="1" style="v"/>“Israeri paakanga achiri muduku, ndaimuda,</para>
  <para style="q2">uye ndakadana mwanakomana wangu kubva kuIjipiti.</para>
  <para style="q1">
    <verse number="2" style="v"/>Asi pandakanyanya kuvadana,</para>
  <para style="q2">vakatonyanya kunditiza.</para>
  <para style="q1">Vakabayira kuna vanaBhaari</para>
  <para style="q2">uye vakapisira zvinonhuhwira kuzvifananidzo.</para>
  <para style="q1">
    <verse number="3" style="v"/>Ndini ndakadzidzisa Efuremu kufamba,</para>
  <para style="q2">ndichivasesedza namaoko avo;</para>
  <para style="q1">asi havana kuzvicherechedza</para>
  <para style="q2">kuti ndini ndakavarapa.</para>
  <para style="q1">
    <verse number="4" style="v"/>Ndakavatungamirira nerwodzi rwounyoro hwomunhu,</para>
  <para style="q2">nezvisungo zvorudo;</para>
  <para style="q1">ndakasimudza joko kubva pamutsipa wavo</para>
  <para style="q2">ndikakotama kuti ndivape zvokudya:</para>
  <para style="b"/>
  <para style="q1">
    <verse number="5" style="v"/>“Havangadzokerizve kuIjipiti</para>
  <para style="q2">uye vaAsiria havangavatongi here</para>
  <para style="q2">nokuti vakaramba kutendeuka?</para>
  <para style="q1">
    <verse number="6" style="v"/>Minondo ichapenya mumaguta avo,</para>
  <para style="q2">ichaparadza mazariro pamasuo avo</para>
  <para style="q2">uye ichagumisa zvirongwa zvavo.</para>
  <para style="q1">
    <verse number="7" style="v"/>Vanhu vangu vazvipira kutsauka vachibva kwandiri.</para>
  <para style="q2">Kunyange dai vakadana kuna Iye Wokumusoro-soro,</para>
  <para style="q2">haangatongovasimudziri kunyange nenzira ipi zvayo.</para>
  <para style="b"/>
  <para style="q1">
    <verse number="8" style="v"/>“Ndinokuregedza seiko, Efuremu?</para>
  <para style="q2">Ndingakuendesa seiko, Israeri?</para>
  <para style="q1">Ndingakuitireiko saAdhima?</para>
  <para style="q2">Ndingakuenzanisa sei naZebhoimi?</para>
  <para style="q1">Mwoyo wangu washanduka mukati mangu;</para>
  <para style="q2">tsitsi dzangu dzose dzamutswa.</para>
  <para style="q1">
    <verse number="9" style="v"/>Handingazadzisi kutsamwa kwangu kukuru</para>
  <para style="q2">kana kutendeuka kuti ndiparadze Efuremu.</para>
  <para style="q1">Nokuti ndiri Mwari, kwete munhu,</para>
  <para style="q2">Mutsvene pakati penyu.</para>
  <para style="q2">Handingauyi ndakatsamwa.</para>
  <para style="q1">
    <verse number="10" style="v"/>Vachatevera Jehovha;</para>
  <para style="q2">achaomba seshumba.</para>
  <para style="q1">Paachaomba,</para>
  <para style="q2">vana vake vachauya vachidedera vachibva kumadokero.</para>
  <para style="q1">
    <verse number="11" style="v"/>Vachauya vachidedera</para>
  <para style="q2">seshiri vachibva kuIjipiti,</para>
  <para style="q2">senjiva vachibva kuAsiria.</para>
  <para style="q1">Ndichavagarisa mudzimba dzavo,”</para>
  <para style="q2">ndizvo zvinotaura Jehovha.</para>
  <para style="s1">Chivi chaIsraeri</para>
  <para style="q1">
    <verse number="12" style="v"/>Efuremu andikomberedza nenhema,</para>
  <para style="q2">imba yaIsraeri nounyengeri.</para>
  <para style="q1">Uye Judha akasindimara pamberi paMwari,</para>
  <para style="q2">kunyange pamberi paIye Mutsvene Akatendeka.</para>
  <chapter number="12" style="c"/>
  <para style="q1">
    <verse number="1" style="v"/>Efuremu anodya mhepo;</para>
  <para style="q2">anodzingana nemhepo yokumabvazuva zuva rose</para>
  <para style="q2">uye anowedzera nhema pamwe chete nechisimba.</para>
  <para style="q1">Anoita sungano neAsiria,</para>
  <para style="q2">uye anoendesa mafuta omuorivhi kuIjipiti.</para>
  <para style="q1">
    <verse number="2" style="v"/>Jehovha ane mhaka yaanopa Judha;</para>
  <para style="q2">acharanga Jakobho maererano nenzira dzake</para>
  <para style="q2">uye achamupa mubayiro maererano namabasa ake.</para>
  <para style="q1">
    <verse number="3" style="v"/>Muchizvaro akabata chitsitsinho chomukoma wake;</para>
  <para style="q2">somunhu akaita mutsimba naMwari.</para>
  <para style="q1">
    <verse number="4" style="v"/>Akaita mutsimba nomutumwa akamukurira;</para>
  <para style="q2">akachema akakumbira kuti anzwirwe nyasha naye.</para>
  <para style="q1">Akamuwana paBheteri</para>
  <para style="q2">akataura naye ipapo,</para>
  <para style="q1">
    <verse number="5" style="v"/>Jehovha Mwari Wamasimba Ose,</para>
  <para style="q2">Jehovha ndiro zita rake raane mukurumbira naro!</para>
  <para style="q1">
    <verse number="6" style="v"/>Asi unofanira kudzokera kuna Mwari wako;</para>
  <para style="q2">chengetedza rudo nokururamisira,</para>
  <para style="q2">uye umirire Mwari wako nguva dzose.</para>
  <para style="q1">
    <verse number="7" style="v"/>Mutengesi anoshandisa chiero chinonyengera;</para>
  <para style="q2">anofarira kubiridzira.</para>
  <para style="q1">
    <verse number="8" style="v"/>Efuremu anozvikudza achiti,</para>
  <para style="q2">“Ndakapfuma kwazvo; ndazova mupfumi chaiye.</para>
  <para style="q1">Noupfumi hwangu hwose havangawani mandiri</para>
  <para style="q2">chakaipa chipi zvacho kana chivi mukati mangu.”</para>
  <para style="b"/>
  <para style="q1">
    <verse number="9" style="v"/>“Ndini Jehovha Mwari wako,</para>
  <para style="q2">akakubudisa kubva muIjipiti;</para>
  <para style="q1">ndichakugarisazve mumatende,</para>
  <para style="q2">sapamazuva emitambo yakatarwa.</para>
  <para style="q1">
    <verse number="10" style="v"/>Ndakataura kuvaprofita,</para>
  <para style="q2">ndikavapa zviratidzo zvizhinji</para>
  <para style="q2">uye ndikataura mifananidzo kubudikidza navo.”</para>
  <para style="b"/>
  <para style="q1">
    <verse number="11" style="v"/>Ko, Gireadhi yakaipa here?</para>
  <para style="q2">Vanhu vayo havana maturo!</para>
  <para style="q1">Vanobayira nzombe here paGirigari?</para>
  <para style="q2">Aritari dzavo dzichava semirwi yamatombo</para>
  <para style="q2">mumunda wakarimwa.</para>
  <para style="q1">
    <verse number="12" style="v"/>Jakobho akatizira kunyika yeAramu;</para>
  <para style="q2">Israeri akashandira kuti awane mukadzi,</para>
  <para style="q2">uye kuti amuwane akafudza makwai.</para>
  <para style="q1">
    <verse number="13" style="v"/>Jehovha akashandisa muprofita</para>
  <para style="q2">kuti abudise Israeri kubva muIjipiti,</para>
  <para style="q2">nomuprofita akavachengeta.</para>
  <para style="q1">
    <verse number="14" style="v"/>Asi Efuremu akamutsamwisa zvikuru kusvikira ashatirwa;</para>
  <para style="q2">Ishe wake achaisa paari mhosva dzake dzokudeura ropa</para>
  <para style="q2">uye achamupa mubayiro wokuzvidza kwake.</para>
  <chapter number="13" style="c"/>
  <para style="s1">Kutsamwa kwaJehovha pamusoro peIsraeri</para>
  <para style="q1">
    <verse number="1" style="v"/>Efuremu akati ataura, vanhu vakadedera;</para>
  <para style="q2">iye akakudzwa muIsraeri.</para>
  <para style="q2">Asi akava nemhosva yokunamata Bhaari uye akafa.</para>
  <para style="q1">
    <verse number="2" style="v"/>Zvino vanoramba vachingotadza;</para>
  <para style="q2">vanozviitira zvifananidzo zvakaumbwa nesirivha yavo,</para>
  <para style="q1">zviri zvifananidzo zvakaumbwa nenjere dzavo,</para>
  <para style="q2">zvose ari mabasa emhizha.</para>
  <para style="q1">Pamusoro pavanhu ava zvinonzi,</para>
  <para style="q2">“Vanobayira zvibayiro zvevanhu</para>
  <para style="q2">uye vanotsvoda zviumbwa zvemhuru.”</para>
  <para style="q1">
    <verse number="3" style="v"/>Naizvozvo vachava semhute yamangwanani,</para>
  <para style="q2">sedova rinokurumidza kupera,</para>
  <para style="q2">sehundi inopeperetswa kubva paburiro,</para>
  <para style="q2">soutsi hunobuda napawindo.</para>
  <para style="q1">
    <verse number="4" style="v"/>“Asi ndini Jehovha Mwari wako,</para>
  <para style="q2">akakubudisa kubva muIjipiti.</para>
  <para style="q1">Haungazovi nomumwe Mwari kunze kwangu;</para>
  <para style="q2">kana mumwe Muponesi kunze kwangu.</para>
  <para style="q1">
    <verse number="5" style="v"/>Ndakakuchengeta murenje,</para>
  <para style="q2">munyika inopisa kwazvo.</para>
  <para style="q1">
    <verse number="6" style="v"/>Pandakavapa zvokudya, vakaguta;</para>
  <para style="q2">vakati vaguta, vakazvikudza</para>
  <para style="q2">ipapo vakandikanganwa.</para>
  <para style="q1">
    <verse number="7" style="v"/>Saka ndichauya kwavari seshumba,</para>
  <para style="q2">ndichavagarira panzira sembada,</para>
  <para style="q1">
    <verse number="8" style="v"/>Sebere ratorerwa vana varo,</para>
  <para style="q2">ndichavarwisa ndigovabvarura.</para>
  <para style="q1">Seshumba ndichavaparadza;</para>
  <para style="q2">chikara chesango chichavabvambura.</para>
  <para style="b"/>
  <para style="q1">
    <verse number="9" style="v"/>“Waparadzwa iwe Israeri,</para>
  <para style="q2">nokuti unondirwisa, uchirwisa mubatsiri wako.</para>
  <para style="q1">
    <verse number="10" style="v"/>Mambo wako aripiko, kuti zvimwe angakuponesa?</para>
  <para style="q2">Vatongi vako varipiko mumaguta ako ose,</para>
  <para style="q2">avo vawakati, ‘Ndipei mambo namachinda’?</para>
  <para style="q1">
    <verse number="11" style="v"/>Saka mukutsamwa kwangu ndakakupa mambo,</para>
  <para style="q2">uye muhasha dzangu ndakamubvisa.</para>
  <para style="q1">
    <verse number="12" style="v"/>Mhosva dzaEfuremu dzakaunganidzwa pamwe chete,</para>
  <para style="q2">zvivi zvake zvakachengetedzwa muzvinyorwa.</para>
  <para style="q1">
    <verse number="13" style="v"/>Kurwadziwa sekwomukadzi anosununguka kunosvika kwaari,</para>
  <para style="q2">asi uyu mwana asina uchenjeri;</para>
  <para style="q2">kana nguva dzasvika, haauyi kumusuo wechizvaro.</para>
  <para style="b"/>
  <para style="q1">
    <verse number="14" style="v"/>“Ndichavadzikinura kubva pasimba reguva;</para>
  <para style="q2">ndichavadzikinura kubva parufu.</para>
  <para style="q1">Dziripiko hosha dzako, nhai rufu?</para>
  <para style="q2">Kuripiko kuparadza kwako, nhai guva?</para>
  <para style="b"/>
  <para style="q1">“Handingazovi netsitsi,</para>
  <para style="q2">
    <verse number="15" style="v"/>kunyange akabudirira pakati pamadzikoma ake.</para>
  <para style="q1">Mhepo yokumabvazuva yaJehovha ichauya,</para>
  <para style="q2">ichivhuvhuta ichibva kurenje;</para>
  <para style="q1">chitubu chake chichapwa</para>
  <para style="q2">uye tsime rake richaoma.</para>
  <para style="q1">Dura rake richapambwa</para>
  <para style="q2">zvose zvinokosha zviri mariri.</para>
  <para style="q1">
    <verse number="16" style="v"/>Vanhu veSamaria vanofanira kutakura mhaka yavo,</para>
  <para style="q2">nokuti vakamukira Mwari wavo.</para>
  <para style="q1">Vachaparadzwa nomunondo;</para>
  <para style="q2">vacheche vavo vacharoverwa pasi.</para>
  <para style="q2">Vakadzi vavo vane mimba vachatumburwa.”</para>
  <chapter number="14" style="c"/>
  <para style="s1">Kutendeuka kunouyisa Maropafadzo</para>
  <para style="q1">
    <verse number="1" style="v"/>Iwe Israeri, dzokera kuna Jehovha Mwari wako.</para>
  <para style="q2">Zvivi zvako ndizvo zvakauyisa kuwa kwako!</para>
  <para style="q1">
    <verse number="2" style="v"/>Endai namashoko</para>
  <para style="q2">uye mudzokere kuna Jehovha.</para>
  <para style="q2">Muti kwaari: “Regererai zvivi zvedu zvose</para>
  <para style="q1">mutigamuchire nenyasha,</para>
  <para style="q2">kuti tigopa zvibereko zvemiromo yedu.</para>
  <para style="q1">
    <verse number="3" style="v"/>Asiria haingatiponesi;</para>
  <para style="q2">hatingatasvi mabhiza ehondo.</para>
  <para style="q1">Hatizombotizve, ‘Vamwari vedu’</para>
  <para style="q2">kune zvakagadzirwa namaoko edu chaiwo,</para>
  <para style="q2">nokuti nherera dzinowana tsitsi mamuri.”</para>
  <para style="q1">
    <verse number="4" style="v"/>“Ndichaporesa kusateerera kwavo</para>
  <para style="q2">uye ndichangovada hangu,</para>
  <para style="q2">nokuti hasha dzangu dzabva kwavari.</para>
  <para style="q1">
    <verse number="5" style="v"/>Ndichava sedova kuna Israeri;</para>
  <para style="q2">achatunga seruva remahapa.</para>
  <para style="q1">Somusidhari weRebhanoni</para>
  <para style="q2">achadzikisa midzi yake;</para>
  <para style="q2">
    <verse number="6" style="v"/>mabukira ake achakura.</para>
  <para style="q1">Kunaka kwake kuchafanana nekwomuti womuorivhi,</para>
  <para style="q2">kunhuhwira kwake sekwomusidhari weRebhanoni.</para>
  <para style="q1">
    <verse number="7" style="v"/>Vanhu vachagarazve mumumvuri wake.</para>
  <para style="q2">Achabudirira sezviyo.</para>
  <para style="q1">Achatunga maruva somuzambiringa,</para>
  <para style="q2">uye mbiri yake ichafanana newaini yeRebhanoni.</para>
  <para style="q1">
    <verse number="8" style="v"/>Nhai Efuremu, ndichineiko chokuita nezvifananidzo?</para>
  <para style="q2">Ndichamupindura uye ndichamuchengeta.</para>
  <para style="q1">Ndakafanana nomuti womupaini wakasvibira;</para>
  <para style="q2">kubereka kwako kunobva kwandiri.”</para>
  <para style="q1">
    <verse number="9" style="v"/>Ndiani akachenjera? Achacherechedza zvinhu izvi.</para>
  <para style="q2">Ndiani anonzvera? Achazvinzwisisa.</para>
  <para style="q1">Nzira dzaJehovha dzakarurama;</para>
  <para style="q2">vakarurama vanofamba madziri,</para>
  <para style="q2">asi vatadzi vanogumburwa madziri.</para>
</usx>
