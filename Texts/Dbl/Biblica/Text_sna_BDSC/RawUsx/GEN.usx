<?xml version="1.0" encoding="UTF-8"?>
<usx version="2.6">
  <book code="GEN" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Genesisi</para>
  <para style="toc1">Genesisi</para>
  <para style="toc2">Genesisi</para>
  <para style="toc3">Gene</para>
  <para style="mt1">GENESISI</para>
  <chapter number="1" style="c"/>
  <para style="s1">Mavambo</para>
  <para style="pi">
    <verse number="1" style="v"/>Pakutanga Mwari akasika matenga nenyika. <verse number="2" style="v"/>Zvino nyika yakanga isina kugadzirwa uye isina chinhu, rima rakanga riri pamusoro pemvura yakadzika, uye Mweya waMwari wakanga uchigara pamusoro pemvura.</para>
  <para style="b"/>
  <para style="li">
    <verse number="3" style="v"/>Uye Mwari akati, “Chiedza ngachivepo,” chiedza chikavapo. <verse number="4" style="v"/>Mwari akaona kuti chiedza chakanga chakanaka, uye akaparadzanisa chiedza nerima. <verse number="5" style="v"/>Mwari akatumidza chiedza kuti “masikati,” uye rima akaritumidza kuti “usiku.” Uye madekwana akavapo, namangwanani akavapo, zuva rokutanga.</para>
  <para style="li">
    <verse number="6" style="v"/>Uye Mwari akati, “Ngapave nenzvimbo pakati pemvura kuti iparadzanise mvura nemvura.” <verse number="7" style="v"/>Saka Mwari akaita nzvimbo uye akaparadzanisa mvura yakanga iri pasi penzvimbo iyi kubva pamvura yakanga iri pamusoro payo. Uye zvakaita saizvozvo. <verse number="8" style="v"/>Mwari akatumidza nzvimbo iyi kuti “denga.” Uye madekwana akavapo, namangwanani akavapo, zuva rechipiri.</para>
  <para style="li">
    <verse number="9" style="v"/>Uye Mwari akati, “Mvura iri pasi pedenga ngaiungane panzvimbo imwe chete, uye pasi pakaoma ngapaonekwe.” Uye zvakaita saizvozvo. <verse number="10" style="v"/>Mwari akatumidza pasi pakaoma kuti, “nyika,” uye mvura yakaungana akaiti “makungwa.” Uye Mwari akaona kuti zvakanga zvakanaka.</para>
  <para style="pi">
    <verse number="11" style="v"/>Ipapo Mwari akati, “Nyika ngaimerese uswa: miriwo inobereka mbeu nemiti panyika inobereka michero ine mhodzi mukati mayo, maererano nemhando dzayo dzakasiyana-siyana.” Uye zvakaita saizvozvo. <verse number="12" style="v"/>Nyika yakameresa uswa: miriwo inobereka mbeu maererano nemhando dzayo nemiti inobereka michero ine mhodzi mukati mayo, maererano nemhando dzayo. Uye Mwari akaona kuti zvakanga zvakanaka. <verse number="13" style="v"/>Uye madekwana akavapo, namangwanani akavapo, zuva rechitatu.</para>
  <para style="li">
    <verse number="14" style="v"/>Uye Mwari akati, “Ngakuve nezviedza munzvimbo yedenga kuti zviparadzanise masikati kubva pausiku, uye ngazvishande sezviratidzo zvokucherechedza mwaka namazuva namakore, <verse number="15" style="v"/>uye ngazvive zviedza munzvimbo yedenga kuti zvivhenekere panyika.” Uye zvakaita saizvozvo. <verse number="16" style="v"/>Mwari akaita zviedza zvikuru zviviri, chiedza chikuru kuti chibate ushe masikati uye chiedza chiduku kuti chibate ushe usiku. Akaitawo nyeredzi. <verse number="17" style="v"/>Mwari akazviisa munzvimbo yedenga kuti zvivhenekere panyika, <verse number="18" style="v"/>kuti zvibate ushe masikati nousiku, uye kuti zviparadzanise chiedza kubva parima. Uye Mwari akaona kuti zvakanga zvakanaka. <verse number="19" style="v"/>Uye madekwana akavapo, namangwanani akavapo, zuva rechina.</para>
  <para style="li">
    <verse number="20" style="v"/>Uye Mwari akati, “Mvura ngaive nezvisikwa zvipenyu, uye shiri ngadzibhururuke pamusoro penyika munzvimbo yedenga.” <verse number="21" style="v"/>Saka Mwari akasika zvisikwa zvikuru zvegungwa nezvipenyu zvose zvinokambaira zvinogara mumvura, maererano namarudzi azvo, uye neshiri dzina mapapiro, maererano namarudzi adzo. Uye Mwari akaona kuti zvakanga zvakanaka. <verse number="22" style="v"/>Mwari akazviropafadza akati, “Berekanai muwande muzadze mvura iri mumakungwa, uye shiri ngadziwande panyika.” <verse number="23" style="v"/>Uye madekwana akavapo, namangwanani akavapo, zuva rechishanu.</para>
  <para style="li">
    <verse number="24" style="v"/>Uye Mwari akati, “Nyika ngaibereke zvisikwa zvipenyu maererano namarudzi azvo: zvipfuwo, zvisikwa zvinokambaira panyika, nezvikara zvesango, chimwe nechimwe nemhando yacho.” Uye zvakaita saizvozvo. <verse number="25" style="v"/>Mwari akaita mhuka dzesango maererano namarudzi adzo, zvipfuwo namarudzi azvo, nezvisikwa zvose zvinokambaira panyika maererano namarudzi azvo. Uye Mwari akaona kuti zvakanga zvakanaka.</para>
  <para style="pi">
    <verse number="26" style="v"/>Ipapo Mwari akati, “Ngatiitei munhu nomufananidzo wedu, akafanana nesu, uye ngavave nesimba pamusoro pehove dzegungwa napamusoro peshiri dzedenga, napamusoro pemombe, napamusoro penyika yose, uye napamusoro pezvisikwa zvose zvinokambaira panyika.”</para>
  <para style="q1">
    <verse number="27" style="v"/>Saka Mwari akasika munhu nomufananidzo wake,</para>
  <para style="q2">akamusika mumufananidzo waMwari;</para>
  <para style="q2">akavasika murume nomukadzi.</para>
  <para style="pi">
    <verse number="28" style="v"/>Mwari akavaropafadza akati kwavari, “Berekanai muwande; zadzai nyika uye mubate ushe pamusoro payo. Muve nesimba pamusoro pehove dzegungwa napamusoro peshiri dzedenga napamusoro pezvisikwa zvipenyu zvinokambaira panyika.”</para>
  <para style="pi">
    <verse number="29" style="v"/>Ipapo Mwari akati, “Ndinokupai miriwo yose inobereka iri pamusoro penyika yose nemiti yose ine michero, ine mhodzi mukati mayo. Zvichava zvokudya zvenyu. <verse number="30" style="v"/>Uye kumhuka dzose dzapanyika neshiri dzose dzedenga nokuzvisikwa zvose zvinokambaira panyika, zvose zvinofema, ndinozvipa miriwo minyoro kuti zvive zvokudya zvazvo.” Uye zvakaita saizvozvo.</para>
  <para style="pi">
    <verse number="31" style="v"/>Mwari akaona zvose zvaakanga aita, kuti zvakanga zvakanaka kwazvo. Uye madekwana akavapo, namangwanani akavapo, zuva rechitanhatu.</para>
  <para style="b"/>
  <chapter number="2" style="c"/>
  <para style="pi">
    <verse number="1" style="v"/>Naizvozvo matenga nenyika zvakapera mukushongedzwa kukuru kwazvo kwose.</para>
  <para style="b"/>
  <para style="li">
    <verse number="2" style="v"/>Pazuva rechinomwe Mwari akanga apedza basa raakanga achiita; saka pazuva rechinomwe akazorora pamabasa ake ose. <verse number="3" style="v"/>Uye Mwari akaropafadza zuva rechinomwe akariita dzvene nokuti pazuva iro akazorora pabasa rose rokusika raakanga aita.</para>
  <para style="s1">Adhamu naEvha</para>
  <para style="p">
    <verse number="4" style="v"/>Iyi ndiyo rondedzero yamatenga nenyika pazvakasikwa.</para>
  <para style="b"/>
  <para style="p">Jehovha Mwari paakaita nyika namatenga, <verse number="5" style="v"/>uye kwakanga kusati kwava namakwenzi esango panyika, uye miriwo yesango yakanga isati yamera, nokuti Jehovha Mwari akanga asati anayisa mvura panyika uye kwakanga kusina munhu wokuzorima panyika, <verse number="6" style="v"/>asi hova dzaibuda dzichibva pasi uye dzichinyorovesa pasi pose, <verse number="7" style="v"/>Jehovha Mwari akaumba munhu kubva paguruva revhu uye akafemera mweya woupenyu mumhino dzake, uye munhu akava mupenyu.</para>
  <para style="p">
    <verse number="8" style="v"/>Zvino Jehovha Mwari akanga adyara bindu kumabvazuva, muEdheni; uye akaisa munhu waakanga aumba imomo. <verse number="9" style="v"/>Uye Jehovha Mwari akaita mhando dzose dzemiti kuti dzimere kubva muvhu, miti yaifadza meso uye yakanga yakanaka pakudya. Pakati pebindu pakanga pano muti woupenyu nomuti wokuziva zvakanaka nezvakaipa.</para>
  <para style="p">
    <verse number="10" style="v"/>Rwizi rwaidiridza bindu rwaiyerera ruchibva muEdheni; kubva imomo rwakaparadzana rukava hova ina. <verse number="11" style="v"/>Zita rerwokutanga ndiPishoni; runopoterera nomunyika yose yeHavhira, imomo mune goridhe. <verse number="12" style="v"/>(Goridhe romunyika iyoyo rakanaka; uyewo dheriamu nebwe reonikisi zvirimo.) <verse number="13" style="v"/>Zita rorwizi rwechipiri ndiGihoni; runopoterera nomunyika yose yeEtiopia. <verse number="14" style="v"/>Zita rorwizi rwechitatu ndiTigirisi; runoyerera ruchitevedza rutivi rwamabvazuva eAshuri. Uye rwizi rwechina ndiYufuratesi.</para>
  <para style="p">
    <verse number="15" style="v"/>Jehovha Mwari akatora munhu akamuisa mubindu reEdheni kuti aririme nokurichengeta. <verse number="16" style="v"/>Uye Jehovha Mwari akarayira munhu achiti, “Wakasununguka kuti udye zvinobva pamuti upi zvawo uri mubindu; <verse number="17" style="v"/>asi haufaniri kudya zvinobva pamuti wokuziva zvakanaka nezvakaipa, nokuti pauchaudya uchafa zvirokwazvo.”</para>
  <para style="p">
    <verse number="18" style="v"/>Jehovha Mwari akati, “Hazvina kunaka kuti munhu agare ari oga. Ndichamuitira mubatsiri akamukwanira.”</para>
  <para style="p">
    <verse number="19" style="v"/>Zvino Jehovha Mwari akanga aumba kubva muvhu, mhuka dzose dzesango neshiri dzose dzedenga. Akazviuyisa kumunhu kuti aone kuti achazvitumidza mazita api, uye chisikwa chipenyu chimwe nechimwe sezvachakatumidzwa nomunhu, ndiro rakava zita racho. <verse number="20" style="v"/>Saka munhu akatumidza mazita kuzvipfuwo zvose, nokushiri dzose dzedenga nemhuka dzose dzesango. Asi kuna Adhamu kwakanga kusina kuwanikwa mubatsiri akamukwanira. <verse number="21" style="v"/>Saka Jehovha Mwari akaita kuti munhu avate hope huru; uye paakanga achakavata, akatora rumwe rumbabvu rwomunhu akavhara nenyama nzvimbo yaakarubvisa.</para>
  <para style="p">
    <verse number="22" style="v"/>Ipapo Jehovha Mwari akaita mukadzi kubva parumbabvu rwaakanga abvisa pamunhu, uye akamuuyisa kumurume.</para>
  <para style="p">
    <verse number="23" style="v"/>Murume akati,</para>
  <para style="q1">“Zvino uyu ibvupa ramapfupa angu</para>
  <para style="q2">nenyama yenyama yangu;</para>
  <para style="q1">achanzi ‘mukadzi’,</para>
  <para style="q2">nokuti akatorwa kubva pamurume.”</para>
  <para style="m">
    <verse number="24" style="v"/>Nokuda kwechikonzero ichi, murume achasiya baba namai vake agonamatira kumukadzi wake, uye vachava nyama imwe.</para>
  <para style="p">
    <verse number="25" style="v"/>Murume nomukadzi wake vakanga vasina kusimira vose, uye havana kutongonyara.</para>
  <chapter number="3" style="c"/>
  <para style="s1">Kuwa kwoMunhu</para>
  <para style="p">
    <verse number="1" style="v"/>Zvino nyoka yakanga ina manomano kupfuura mhuka dzose dzakasikwa naJehovha Mwari. Yakati kumukadzi, “Ko, chaizvoizvo Mwari akati, ‘Hamufaniri kudya muti upi zvawo uri mubindu here’?”</para>
  <para style="p">
    <verse number="2" style="v"/>Mukadzi akati kunyoka, “Tingadya hedu michero inobva mumiti iri mubindu, <verse number="3" style="v"/>asi Mwari akati, ‘Hamufaniri kudya muchero unobva pamuti uri pakati pebindu, uye musaubata kuti murege kufa.’ ”</para>
  <para style="p">
    <verse number="4" style="v"/>Nyoka yakati kumukadzi, “Hamungafi zvirokwazvo. <verse number="5" style="v"/>Nokuti Mwari anoziva kuti mukaudya meso enyu achasvinudzwa, uye muchaita saMwari mugoziva zvakanaka nezvakaipa.”</para>
  <para style="p">
    <verse number="6" style="v"/>Mukadzi akati aona kuti muchero womuti wakanga wakanaka kuudya uye kuti waifadza meso, uye kuti waidikanwa kuti munhu ave nouchenjeri, akatora mumwe akadya. Akapawo mumwe kumurume wake, uyo akanga anaye, naiye akaudya.</para>
  <para style="p">
    <verse number="7" style="v"/>Ipapo meso avo vose vari vaviri akasvinudzwa, uye vakaziva kuti vakanga vasina kusimira; saka vakasonanidza mashizha omuonde pamwe chete ndokuzvigadzirira nguo.</para>
  <para style="p">
    <verse number="8" style="v"/>Ipapo murume nomukadzi wake vakanzwa inzwi raJehovha Mwari paakanga achifamba mubindu kwotonhorera, vakavanda pamberi paJehovha Mwari, pakati pemiti yomubindu. <verse number="9" style="v"/>Asi Jehovha Mwari akadana murume akati, “Uripiko?”</para>
  <para style="p">
    <verse number="10" style="v"/>Akapindura akati, “Ndanzwa inzwi renyu mubindu, uye ndatya nokuti ndanga ndisina kusimira; saka ndavanda.”</para>
  <para style="p">
    <verse number="11" style="v"/>Uye iye akati, “Ndiani akuudza kuti hauna kusimira? Wadya kanhi muti wandakakurayira kuti urege kudya?”</para>
  <para style="p">
    <verse number="12" style="v"/>Murume akati, “Mukadzi wamakandipa kuno kuti ave neni, ndiye andipa mumwe muchero womuti, uye ini ndikadya.”</para>
  <para style="p">
    <verse number="13" style="v"/>Ipapo Jehovha Mwari akati kumukadzi, “Chiiko ichi chawaita?” Mukadzi akati, “Nyoka yandinyengera, ndikadya.”</para>
  <para style="p">
    <verse number="14" style="v"/>Saka Jehovha Mwari akati kunyoka, “Nokuti waita izvi,</para>
  <para style="q1">“Watukwa kupfuura zvipfuwo zvose,</para>
  <para style="q2">kupfuura mhuka dzose dzesango!</para>
  <para style="q1">Uchafamba nedumbu rako</para>
  <para style="q2">uye uchadya guruva</para>
  <para style="q2">mazuva ose oupenyu hwako.</para>
  <para style="q1">
    <verse number="15" style="v"/>Uye ndichaisa ruvengo</para>
  <para style="q2">pakati pako nomukadzi,</para>
  <para style="q2">uye pakati porudzi rwako nerwomukadzi;</para>
  <para style="q1">achapwanya musoro wako,</para>
  <para style="q2">uye iwe ucharuma chitsitsinho chake.”</para>
  <para style="p">
    <verse number="16" style="v"/>Kumukadzi akati,</para>
  <para style="q1">“Ndichawedzera kwazvo kurwadziwa kwako mukubereka vana;</para>
  <para style="q2">uchabereka vana mukurwadziwa.</para>
  <para style="q1">Kuda kwako kuchava kumurume wako,</para>
  <para style="q2">uye achava nesimba pamusoro pako.”</para>
  <para style="p">
    <verse number="17" style="v"/>Kuna Adhamu akati, “Nokuti wakateerera kumukadzi wako uye ukadya zvakabva pamuti wandakakurayira ndichiti, ‘Haufaniri kuudya,’</para>
  <para style="q1">“Ivhu ratukwa nokuda kwako;</para>
  <para style="q2">mukushanda kunorwadza,</para>
  <para style="q1">uchadya zvibereko zvaro</para>
  <para style="q2">mazuva ose oupenyu hwako.</para>
  <para style="q1">
    <verse number="18" style="v"/>Richakuberekera minzwa norukato,</para>
  <para style="q2">uye uchadya miriwo yomusango.</para>
  <para style="q1">
    <verse number="19" style="v"/>Neziya rechiso chako</para>
  <para style="q2">uchadya zvokudya zvako</para>
  <para style="q1">kusvikira wadzokera kuguruva,</para>
  <para style="q2">sezvo wakatorwa kwariri;</para>
  <para style="q1">nokuti uri guruva,</para>
  <para style="q2">kuguruva uchadzokera.”</para>
  <para style="p">
    <verse number="20" style="v"/>Uye Adhamu akatumidza mukadzi wake kuti Evha, nokuti aizova mai vavapenyu vose.</para>
  <para style="p">
    <verse number="21" style="v"/>Jehovha Mwari akaitira Adhamu nomukadzi wake nguo dzamatehwe uye akavafukidza. <verse number="22" style="v"/>Uye Jehovha Mwari akati, “Munhu ava somumwe wedu, anoziva zvakanaka nezvakaipa. Haafaniri kutenderwa kutambanudza ruoko rwake kuti atorewo zvinobva pamuti woupenyu uye kuti azvidye, akazorarama nokusingaperi.” <verse number="23" style="v"/>Saka Jehovha Mwari akamudzinga mubindu reEdheni kuti arime ivhu raakatorwa kwariri. <verse number="24" style="v"/>Mushure mokunge adzinga munhu, akaisa makerubhi kurutivi rwokumabvazuva kweBindu reEdheni nomunondo unopfuta uye uchivheyeswa mberi neshure kuti urinde nzira inoenda kumuti woupenyu.</para>
  <chapter number="4" style="c"/>
  <para style="s1">Kaini naAbheri</para>
  <para style="p">
    <verse number="1" style="v"/>Adhamu akarara nomukadzi wake Evha, uye akava nemimba akabereka Kaini. Akati, “Norubatsiro rwaJehovha, ndabereka murume.” <verse number="2" style="v"/>Mushure akabereka mununʼuna wake Abheri.</para>
  <para style="p">Zvino Abheri aiva mufudzi wamakwai, uye Kaini aiva murimi wevhu. <verse number="3" style="v"/>Mukufamba kwenguva, Kaini akauya nezvimwe zvezvibereko zvevhu sechipiriso kuna Jehovha. <verse number="4" style="v"/>Asi Abheri akauya nomugove wamafuta aibva mumhongora dzamakwai. Jehovha akagamuchira Abheri nechipiriso chake, <verse number="5" style="v"/>asi Kaini nechipiriso chake haana kumugamuchira. Saka Kaini akatsamwa zvikuru, uye chiso chake chikaunyana.</para>
  <para style="p">
    <verse number="6" style="v"/>Ipapo Jehovha akati kuna Kaini, “Wakatsamweiko? Seiko chiso chako chakaunyana? <verse number="7" style="v"/>Kana ukaita zvakanaka, haungagamuchirwi here? Asi kana usingaiti zvakanaka, chivi chakakuvandira pamukova wako; chinoda kukubata, asi iwe unofanira kuchikunda.”</para>
  <para style="p">
    <verse number="8" style="v"/>Zvino Kaini akati kumununʼuna wake, “Ngatimbobuda tiende kumunda.” Uye vakati vari mumunda Kaini akarwisa mununʼuna wake Abheri akamuuraya.</para>
  <para style="p">
    <verse number="9" style="v"/>Ipapo Jehovha akati kuna Kaini, “Aripiko mununʼuna wako Abheri?”</para>
  <para style="p">Iye akati, “Handizivi. Ko, ndini muchengeti womununʼuna wangu here?”</para>
  <para style="p">
    <verse number="10" style="v"/>Jehovha akati, “Waiteiko? Inzwa! Ropa romununʼuna wako riri kudanidzira kwandiri richibva muvhu. <verse number="11" style="v"/>Zvino watukwa uye wadzingwa panyika yazarura muromo wayo kuti imedze ropa romununʼuna wako kubva paruoko rwako. <verse number="12" style="v"/>Paunorima ivhu, harichazombokuberekeri zvibereko zvaro. Uchava mudzungairi asingatongozorori panyika.”</para>
  <para style="p">
    <verse number="13" style="v"/>Kaini akati kuna Jehovha, “Kurangwa kwangu kunopfuura zvandinokwanisa kutakura. <verse number="14" style="v"/>Nhasi muri kundidzinga kubva panyika, uye ndichavanzwa pamberi penyu; ndichava mudzungairi asina zororo panyika, uye ani naani achandiwana achandiuraya.”</para>
  <para style="p">
    <verse number="15" style="v"/>Asi Jehovha akati kwaari, “Kwete hazvingadaro; kana munhu upi zvake akauraya Kaini, achatsiviwa kanomwe.” Ipapo Jehovha akaisa rupau pana Kaini kuitira kuti kurege kuva nomunhu anenge amuwana angazomuuraya. <verse number="16" style="v"/>Saka Kaini akabva pamberi paJehovha akandogara munyika yeNodhi, kumabvazuva kweEdheni.</para>
  <para style="p">
    <verse number="17" style="v"/>Kaini akarara nomukadzi wake, akava nemimba akamuberekera Enoki. Ipapo Kaini akanga achivaka guta, uye akaritumidza zita romwanakomana wake Enoki. <verse number="18" style="v"/>Enoki akaberekerwa Iradhi, uye Iradhi akanga ari baba vaMehujaeri, uye Mehujaeri akanga ari baba vaMetushaeri, uye Metushaeri akanga ari baba vaRameki.</para>
  <para style="p">
    <verse number="19" style="v"/>Rameki akawana vakadzi vaviri, mumwe ainzi Adha uye mumwe ainzi Zira. <verse number="20" style="v"/>Adha akabereka Jabhari, ndiye akanga ari baba vavaya vanogara mumatende vaichengeta zvipfuwo. <verse number="21" style="v"/>Zita romununʼuna wake rainzi Jubhari; akanga ari baba wavose vanoridza rudimbwa nenyere. <verse number="22" style="v"/>Zira akanga ane mwanakomana, Tubhari-Kaini, aigadzira nhumbi dzemhando dzose dzendarira nedzesimbi. Hanzvadzi yaTubhari-Kaini yainzi Naama.</para>
  <para style="p">
    <verse number="23" style="v"/>Rameki akati kuvakadzi vake,</para>
  <para style="q1">“Adha naZira, nditeererei;</para>
  <para style="q2">imi vakadzi vaRameki, inzwai mashoko angu.</para>
  <para style="q1">Ndauraya munhu nokuti andikuvadza,</para>
  <para style="q2">nejaya nokuti randipwanya.</para>
  <para style="q1">
    <verse number="24" style="v"/>Kana Kaini achitsiviwa kanomwe,</para>
  <para style="q2">naizvozvo Rameki kana makumi manomwe namanomwe.”</para>
  <para style="p">
    <verse number="25" style="v"/>Adhamu akararazve nomukadzi wake, akabereka mwanakomana akamutumidza zita rokuti Seti, achiti, “Mwari andipa mumwe mwana panzvimbo yaAbheri, sezvo Kaini akamuuraya.” <verse number="26" style="v"/>Setiwo akava nomwanakomana, akamutumidza zita rokuti Enoshi.</para>
  <para style="p">Panguva iyo vanhu vakatanga kudana kuzita raJehovha.</para>
  <chapter number="5" style="c"/>
  <para style="s1">Kubva kuna Adhamu kusvikira kuna Noa</para>
  <para style="p">
    <verse number="1" style="v"/>Iyi ndiyo rondedzero yakanyorwa yorudzi rwaAdhamu.</para>
  <para style="b"/>
  <para style="p">Mwari paakasika munhu akamuita nomufananidzo waMwari. <verse number="2" style="v"/>Akavasika murume nomukadzi uye akavaropafadza. Uye vakati vasikwa, akavatumidza kuti “munhu.”</para>
  <para style="b"/>
  <para style="li1">
    <verse number="3" style="v"/>Adhamu akati agara makore zana namakumi matatu, akabereka mwanakomana akafanana naye, akanga akamutodza; akamutumidza zita rokuti Seti. <verse number="4" style="v"/>Shure kwokuberekwa kwaSeti, Adhamu akararama kwamakore mazana masere uye akaberekazve vamwe vanakomana navanasikana. <verse number="5" style="v"/>Pamwe chete, Adhamu akararama kwamakore mazana mapfumbamwe namakumi matatu, uye ipapo akafa.</para>
  <para style="li1">
    <verse number="6" style="v"/>Seti akati agara makore zana namashanu, akabereka Enoshi. <verse number="7" style="v"/>Uye shure kwokubereka kwake Enoshi, Seti akararama kwamakore mazana masere namanomwe uye akavazve navamwe vanakomana navanasikana. <verse number="8" style="v"/>Pamwe chete, Seti akararama kwamakore mazana mapfumbamwe negumi namaviri, uye ipapo akafa.</para>
  <para style="li1">
    <verse number="9" style="v"/>Enoshi akati ararama kwamakore makumi mapfumbamwe, akabereka Kenani. <verse number="10" style="v"/>Uye shure kwokubereka kwake Kenani, Enoshi akararama kwamakore mazana masere ane gumi namashanu uye akavazve navamwe vanakomana navanasikana. <verse number="11" style="v"/>Pamwe chete, Enoshi akararama kwamakore mazana mapfumbamwe namashanu, uye ipapo akafa.</para>
  <para style="li1">
    <verse number="12" style="v"/>Kenani akati ararama kwamakore makumi manomwe, akabereka Maharareri. <verse number="13" style="v"/>Uye mushure mokubereka kwake Maharareri, Kenani akagara kwamakore mazana masere namakumi mana uye akavazve navamwe vanakomana navanasikana. <verse number="14" style="v"/>Pamwe chete, Kenani akararama kwamakore mazana mapfumbamwe negumi, uye ipapo akafa.</para>
  <para style="li1">
    <verse number="15" style="v"/>Maharareri akati agara kwamakore makumi matanhatu namashanu, akabereka Jaredhi. <verse number="16" style="v"/>Uye mushure mokubereka kwake Jaredhi, Maharareri akararama kwamakore mazana masere namakumi matatu uye akavazve navamwe vanakomana navanasikana. <verse number="17" style="v"/>Pamwe chete, Maharareri akararama kwamakore mazana masere namakumi mapfumbamwe namashanu, uye ipapo akafa.</para>
  <para style="li1">
    <verse number="18" style="v"/>Jaredhi akati ararama kwamakore zana namakumi matanhatu namaviri, akabereka Enoki. <verse number="19" style="v"/>Uye mushure mokubereka kwake Enoki, Jaredhi akararama kwamakore mazana masere akavazve navamwe vanakomana navanasikana. <verse number="20" style="v"/>Pamwe chete, Jaredhi akararama kwamakore mazana mapfumbamwe namakumi matanhatu namaviri, uye ipapo akafa.</para>
  <para style="li1">
    <verse number="21" style="v"/>Enoki akati ararama kwamakore makumi matanhatu namashanu, akabereka Metusera. <verse number="22" style="v"/>Uye mushure mokubereka kwake Metusera, Enoki akafamba naMwari kwamakore mazana matatu uye akavazve navamwe vanakomana navanasikana. <verse number="23" style="v"/>Pamwe chete, Enoki akararama kwamakore mazana matatu namakumi matanhatu namashanu. <verse number="24" style="v"/>Enoki akafamba naMwari; ipapo akasazovapo, nokuti Mwari akamutora.</para>
  <para style="li1">
    <verse number="25" style="v"/>Metusera akati ararama kwamakore zana namakumi masere namanomwe, akabereka Rameki. <verse number="26" style="v"/>Uye mushure mokubereka kwake Rameki, Metusera akararama kwamakore mazana manomwe namakumi masere namaviri uye akavazve navamwe vanakomana navanasikana. <verse number="27" style="v"/>Pamwe chete, Metusera akararama kwamakore mazana mapfumbamwe namakumi matanhatu namapfumbamwe, uye ipapo akafa.</para>
  <para style="li1">
    <verse number="28" style="v"/>Rameki akati ararama kwamakore zana namakumi masere namaviri, akabereka mwanakomana. <verse number="29" style="v"/>Akamutumidza zita rokuti Noa uye akati, “Achativaraidza pabasa uye napakurwadziwa kwokubata kwamaoko edu zvinobva pavhu rakatukwa naJehovha.” <verse number="30" style="v"/>Mushure mokuberekwa kwaNoa, Rameki akararama kwamakore mazana mashanu namakumi mapfumbamwe namashanu uye akavazve navamwe vanakomana navanasikana. <verse number="31" style="v"/>Pamwe chete, Rameki akararama kwamakore mazana manomwe namakumi manomwe namanomwe, uye ipapo akafa.</para>
  <para style="li1">
    <verse number="32" style="v"/>Mushure mokunge Noa ava namakore okuberekwa mazana mashanu, akabereka Shemu, Hamu naJafeti.</para>
  <chapter number="6" style="c"/>
  <para style="s1">Mafashamu</para>
  <para style="p">
    <verse number="1" style="v"/>Vanhu vakati vatanga kuwanda panyika uye vanasikana vakaberekwa kwavari, <verse number="2" style="v"/>vanakomana vaMwari vakaona kuti vanasikana vavanhu vakanga vakanaka, uye vakazviwanira upi zvake wavakasarudza. <verse number="3" style="v"/>Ipapo Jehovha akati, “Mweya wangu haungarambi uchigara mumunhu nokusingaperi, nokuti inyama; mazuva ake achava makore zana namakumi maviri.”</para>
  <para style="p">
    <verse number="4" style="v"/>VaNefirimu vakanga vari panyika mumazuva iwayo, uyewo mushure maizvozvo, vanakomana vaMwari vakapinda kuvasikana vavanhu vakaita vana navo. Vakanga vari mhare dzakare, vanhu vaiva nomukurumbira.</para>
  <para style="p">
    <verse number="5" style="v"/>Jehovha akaona kuti kuipa kwomunhu panyika kwakanga kuri kukuru sei, uye kuti ndangariro dzomwoyo wake dzakanga dzakaipa bedzi nguva dzose. <verse number="6" style="v"/>Jehovha akazvidemba kuti akanga aita munhu panyika, uye mwoyo wake wakazara nokurwadziwa. <verse number="7" style="v"/>Saka Jehovha akati, “Ndichabvisa vanhu pamusoro penyika ivo vanhu vandakaisa, vanhu nemhuka, nezvisikwa zvinokambaira pamusoro pevhu, neshiri dzedenga, nokuti ndinozvidemba kuti ndakazviita.” <verse number="8" style="v"/>Asi Noa akawana nyasha pamberi paJehovha.</para>
  <para style="b"/>
  <para style="p">
    <verse number="9" style="v"/>Iyi ndiyo rondedzero yezvaNoa.</para>
  <para style="b"/>
  <para style="p">Noa akanga ari munhu akarurama, asina chaanopomerwa pakati pavanhu venguva yake, uye akafamba naMwari. <verse number="10" style="v"/>Noa akanga ana vanakomana vatatu vaiti: Shemu, Hamu naJafeti.</para>
  <para style="p">
    <verse number="11" style="v"/>Zvino nyika yakanga yaora pamberi paMwari uye yakanga yazara nokurwisana. <verse number="12" style="v"/>Mwari akaona kuti nyika yakanga yaora sei, nokuti vanhu vose panyika vakanga vaodza nzira dzavo. <verse number="13" style="v"/>Saka Mwari akati kuna Noa, “Ndava kuzoisa magumo kuvanhu vose, nokuti nyika yazara nokurwisana nokuda kwavo. Zvirokwazvo ndiri kuzovaparadza vose pamwe chete nenyika. <verse number="14" style="v"/>Saka iwe zviitire areka yomuti womusipuresi; uite makamuri mukati mayo uye uiname nenamo mukati nokunze. <verse number="15" style="v"/>Uku ndiko kuvaka kwaunofanira kuiita: Areka inofanira kureba makubhiti mazana matatu<note caller="+" style="f"><char style="fr" closed="false">6:15 </char><char style="ft" closed="false">mamita angaita 140</char></note>, upamhi hwayo huve makubhiti makumi mashanu<note caller="+" style="f"><char style="fr" closed="false">6:15 </char><char style="ft" closed="false">mamita angaita 23</char></note> uye makubhiti makumi matatu<note caller="+" style="f"><char style="fr" closed="false">6:15 </char><char style="ft" closed="false">mamita angaita 13.5</char></note> pakukwirira kwayo. <verse number="16" style="v"/>Uite windo uchipoteredza areka ugosiya kubhiti rimwe chete<note caller="+" style="f"><char style="fr" closed="false">6:16 </char><char style="ft" closed="false">0.5 yemita</char></note> kumusoro. Uise mukova parutivi rweareka uye uite muturikidzwa wapasi, wapakati nowapamusoro. <verse number="17" style="v"/>Ndichauyisa mvura yamafashamu pamusoro penyika kuti iparadze zvipenyu zvose pasi pedenga, zvisikwa zvose zvino upenyu mazviri. Zvinhu zvose zviri panyika zvichaparara. <verse number="18" style="v"/>Asi ndichasimbisa sungano yangu newe, uye uchapinda muareka, iwe navanakomana vako uye nomukadzi wako uye navakadzi vavanakomana vako vari pauri. <verse number="19" style="v"/>Unofanira kuisa muareka zviviri zviviri pazvisikwa zvipenyu zvose, chikono nechikadzi, kuti zvirarame pamwe chete newe. <verse number="20" style="v"/>Zviviri zviviri kubva kumhando dzose dzeshiri, nokubva kumhando dzose dzemhuka nokuzvisikwa zvose zvinokambaira panyika, zvichauya kwauri kuti zvichengetwe zviri zvipenyu. <verse number="21" style="v"/>Unofanira kutora zvokudya zvamarudzi ose zvinofanira kudyiwa ugozvichengeta kuti zvigova zvokudya zvako nezvazvo.”</para>
  <para style="p">
    <verse number="22" style="v"/>Noa akaita zvose sezvaakanga arayirwa naMwari.</para>
  <chapter number="7" style="c"/>
  <para style="p">
    <verse number="1" style="v"/>Ipapo Jehovha akati kuna Noa, “Pindai muareka iwe nemhuri yako yose nokuti ndakuona iwe kuti wakarurama murudzi urwu. <verse number="2" style="v"/>Utore mhando dzemhuka dzose dzakanaka nomwe nomwe, mukono nehadzi yayo uye mbiri mbiri pamhando dzose dzemhuka dzisina kunaka, mukono nehadzi yayo, <verse number="3" style="v"/>uyewo nomwe nomwe pamhando dzose dzeshiri, mukono nehadzi, kuti uraramise marudzi azvo akasiyana-siyana munyika yose. <verse number="4" style="v"/>Mazuva manomwe kubva zvino ndichanayisa mvura panyika kwamazuva makumi mana nousiku makumi mana, uye ndichabvisa pamusoro penyika zvisikwa zvipenyu zvose zvandakaita.”</para>
  <para style="p">
    <verse number="5" style="v"/>Uye Noa akaita zvose zvaakarayirwa naJehovha.</para>
  <para style="p">
    <verse number="6" style="v"/>Noa akanga ava namakore mazana matanhatu okuberekwa panguva yakanaya mvura yamafashamu panyika. <verse number="7" style="v"/>Uye Noa navanakomana vake nomukadzi wake navakadzi vavanakomana vake vakapinda muareka kuti vapunyuke pamvura yamafashamu. <verse number="8" style="v"/>Zviviri zviviri zvemhuka dzakanaka nedzisina kunaka, zviviri zviviri zveshiri nezvezvisikwa zvose zvinokambaira panyika, <verse number="9" style="v"/>mukono nehadzi, zvakauya kuna Noa ndokupinda muareka, sezvakanga zvarayirwa naMwari kuna Noa. <verse number="10" style="v"/>Uye shure kwamazuva manomwe mvura yamafashamu yakasvika panyika.</para>
  <para style="p">
    <verse number="11" style="v"/>Mugore ramazana matanhatu roupenyu hwaNoa, pazuva regumi namanomwe romwedzi wechipiri, pazuva iro zvitubu zvose zvapakadzika zvakatubuka, uye masuo amafashamu okudenga akazarurwa. <verse number="12" style="v"/>Uye mvura yakanaya panyika kwamazuva makumi mana nousiku makumi mana.</para>
  <para style="p">
    <verse number="13" style="v"/>Pazuva racho iroro, Noa navanakomana vake, Shemu, Hamu naJafeti, pamwe chete nomukadzi wake navakadzi vavanakomana vake vatatu, vakapinda muareka. <verse number="14" style="v"/>Vakanga vane mhuka dzose dzesango namarudzi adzo, nezvipfuwo zvose namarudzi azvo neshiri dzose namarudzi adzo, nezvose zvina mapapiro. <verse number="15" style="v"/>Zviviri zviviri pazvisikwa zvose zvino upenyu mazviri zvakauya kuna Noa zvikapinda muareka. <verse number="16" style="v"/>Mhuka dzaipinda dzaiva mukono nehadzi pazvipenyu zvose, sezvakanga zvarayirwa Noa naMwari. Ipapo Jehovha akamupfigira mukati.</para>
  <para style="p">
    <verse number="17" style="v"/>Mafashamu akaramba achingouya panyika kwamazuva makumi mana, uye mvura sezvayakaramba ichiwanda yakasimudza areka pamusoro-soro penyika. <verse number="18" style="v"/>Mvura zhinji yakasimuka uye ikawanda zvikuru panyika, uye areka ikayangarara pamusoro pemvura. <verse number="19" style="v"/>Yakakwira kwazvo pamusoro penyika, uye makomo ose marefu ari pasi pedenga akafukidzwa. <verse number="20" style="v"/>Mvura zhinji yakasimuka ikafukidza makomo kusvikira pamakubhiti gumi namashanu<note caller="+" style="f"><char style="fr" closed="false">7:20 </char><char style="ft" closed="false">mamita angaita 6.9</char></note> kudzika kubva pamusoro pawo. <verse number="21" style="v"/>Zvipenyu zvose zvinokambaira panyika zvakaparara, shiri, zvipfuwo, mhuka dzesango, zvisikwa zvose zvakafararira pamusoro penyika, namarudzi ose avanhu. <verse number="22" style="v"/>Zvinhu zvose zvakanga zvino kufema kwoupenyu mumhino dzazvo panyika zvakafa. <verse number="23" style="v"/>Zvinhu zvose zvipenyu zvaiva pamusoro penyika zvakaparadzwa, vanhu nemhuka, nezvisikwa zvinokambaira panyika neshiri dzedenga zvakaparadzwa kubva panyika. Noa bedzi ndiye akasiyiwa navaya vaiva naye muareka.</para>
  <para style="p">
    <verse number="24" style="v"/>Mvura zhinji yakafukidza nyika kwamazuva makumi mashanu.</para>
  <chapter number="8" style="c"/>
  <para style="p">
    <verse number="1" style="v"/>Asi Mwari akarangarira Noa nemhuka dzose dzesango nezvipfuwo zvakanga zvinaye muareka, uye akatuma mhepo pamusoro penyika, uye mvura zhinji ikaserera. <verse number="2" style="v"/>Zvino zvitubu zvepakadzika uye masuo amafashamu okudenga zvakanga zvazarirwa, uye mvura yakanga yaguma kunaya kubva kudenga. <verse number="3" style="v"/>Mvura yakaserera zvishoma nezvishoma kubva panyika. Pakupera kwamazuva zana namakumi mashanu mvura yakanga yadzika, <verse number="4" style="v"/>uye pazuva regumi namanomwe romwedzi wechinomwe, areka yakagara pamakomo eArarati. <verse number="5" style="v"/>Mvura yakaramba ichiserera kusvikira pamwedzi wegumi, uye pazuva rokutanga romwedzi wegumi misoro yamakomo yakatanga kuonekwa.</para>
  <para style="p">
    <verse number="6" style="v"/>Shure kwamazuva makumi mana, Noa akazarura windo raakanga aita muareka, <verse number="7" style="v"/>uye akatuma gunguo, uye rakaramba richibhururuka kuno nokoko kusvikira mvura yapwa panyika. <verse number="8" style="v"/>Ipapo akatuma njiva kuti aone kana mvura yakanga yaserera kubva pamusoro penyika. <verse number="9" style="v"/>Asi njiva haina kuwana nzvimbo yokumhara nokuti mvura yakanga iri pose pose; saka yakadzokera kuna Noa muareka. Akatambanudza ruoko rwake akadzorera njiva muareka maaiva. <verse number="10" style="v"/>Akarindira kwamamwezve mazuva manomwe uye akabudisazve njiva muareka. <verse number="11" style="v"/>Njiva yakati yadzokera kwaari panguva yamanheru, onei heyo mumuromo mayo yakaruma shizha nyoro rakatanhwa pamuorivhi! Ipapo Noa akaziva kuti mvura yakanga yaserera panyika. <verse number="12" style="v"/>Akamirirazve kwamamwe mazuva manomwe uye akabudisazve njiva, asi panguva iyi haina kuzodzoka kwaari.</para>
  <para style="p">
    <verse number="13" style="v"/>Pazuva rokutanga romwedzi wokutanga wegore ramazana matanhatu nerimwe aNoa, mvura yakanga yapwa panyika. Ipapo Noa akabvisa chifukidziro cheareka akaona kuti pamusoro penyika pakanga paoma. <verse number="14" style="v"/>Pazuva ramakumi maviri namanomwe romwedzi wechipiri nyika yakanga yaoma kwazvo.</para>
  <para style="p">
    <verse number="15" style="v"/>Ipapo Mwari akati kuna Noa, <verse number="16" style="v"/>“Budai muareka, iwe nomukadzi wako navanakomana vako navakadzi vavo. <verse number="17" style="v"/>Budisa mhando dzose dzezvisikwa zvipenyu zvaunazvo, shiri, mhuka nezvisikwa zvose zvinokambaira panyika, kuitira kuti zvibereke uye zvive zvizhinji pamusoro payo.”</para>
  <para style="p">
    <verse number="18" style="v"/>Saka Noa akabuda, pamwe chete navanakomana vake nomukadzi wake uye navakadzi vavanakomana vake. <verse number="19" style="v"/>Mhuka dzose nezvisikwa zvose zvinokambaira panyika neshiri dzose, zvinhu zvose zvinofamba panyika, zvakabuda muareka, rudzi ruchitevera rumwe.</para>
  <para style="p">
    <verse number="20" style="v"/>Ipapo Noa akavakira Jehovha aritari, uye akatora dzimwe dzemhuka dzose dzakanaka neshiri dzakanaka, akabayira zvipiriso zvinopiswa pamusoro payo. <verse number="21" style="v"/>Jehovha akanzwa kunhuhwira kwakanaka akati mumwoyo make, “Handichazotukazve nyika nokuda kwomunhu, kunyange hazvo kufunga kwomwoyo wake kwakaipa kubva pakuberekwa kwake. Uye handichazoparadzazve zvisikwa zvipenyu zvose, sezvandakaita.</para>
  <para style="q1">
    <verse number="22" style="v"/>“Kana nyika ichingovapo,</para>
  <para style="q1">nguva dzokudyara nedzokukohwa,</para>
  <para style="q1">kutonhora nokupisa,</para>
  <para style="q1">zhizha nechando,</para>
  <para style="q1">masikati nousiku</para>
  <para style="q1">hazvingatongogumi.”</para>
  <chapter number="9" style="c"/>
  <para style="s1">Sungano yaMwari naNoa</para>
  <para style="p">
    <verse number="1" style="v"/>Ipapo Mwari akaropafadza Noa navanakomana vake, akati kwavari, “Berekanai muwande uye muzadze nyika. <verse number="2" style="v"/>Mhuka dzose dzenyika neshiri dzose dzedenga dzichakutyai uye dzichakuvhundukai; zvisikwa zvose zvinokambaira panyika, nehove dzose dzegungwa, zvakapiwa mumaoko enyu. <verse number="3" style="v"/>Zvinhu zvose zvinorarama nezvinokambaira zvichava zvokudya zvenyu. Sezvandakakupai muriwo munyoro, ndiri kukupai zvino zvinhu zvose.</para>
  <para style="p">
    <verse number="4" style="v"/>“Asi hamufaniri kudya nyama, ropa rayo roupenyu richiri mairi. <verse number="5" style="v"/>Uye zvirokwazvo ndichatsvaka kuti muzvidavirire nokuda kweropa roupenyu hwenyu. Ndichatsvaka kuti muzvidavirire pamhuka dzose. Uye kubvawo pamunhu mumwe nomumwe, ndichatsvaka kuti azvidavirire nokuda kwoupenyu hwomunhu wokwake.</para>
  <para style="q1">
    <verse number="6" style="v"/>“Ani naani anoteura ropa romunhu,</para>
  <para style="q2">ropa rake richateurwawo nomunhu;</para>
  <para style="q1">nokuti nomufananidzo waMwari,</para>
  <para style="q2">Mwari akaita munhu.</para>
  <para style="m">
    <verse number="7" style="v"/>Kana murimi, berekanai muwande; muwande panyika uye muwande kwazvo pamusoro payo.”</para>
  <para style="p">
    <verse number="8" style="v"/>Ipapo Mwari akati kuna Noa navanakomana vaaiva navo, <verse number="9" style="v"/>“Zvino ndava kusimbisa sungano yangu newe uye nezvizvarwa zvako zvinotevera, <verse number="10" style="v"/>uye nezvisikwa zvipenyu zvose zvakanga zvinewe, shiri, zvipfuwo nemhuka dzose dzesango, dzose dziya dzakabuda newe muareka, zvisikwa zvipenyu zvose zviri panyika. <verse number="11" style="v"/>Ndiri kusimbisa sungano yangu newe: Zvipenyu zvose hazvichatongoparadzwizve nemvura yamafashamu; hakuchatongovizve namafashamu okuti aparadze nyika.”</para>
  <para style="p">
    <verse number="12" style="v"/>Uye Mwari akati, “Ichi ndicho chiratidzo chesungano yandiri kuita pakati pangu nemi nezvisikwa zvose zvipenyu zvinemi, sungano yamarudzi ose ari kuzouya: <verse number="13" style="v"/>Ndaisa muraravungu wangu mumakore, uye uchava chiratidzo chesungano pakati pangu nenyika. <verse number="14" style="v"/>Pose pandinouyisa makore pamusoro penyika, uye muraravungu ukaonekwa mumakore, <verse number="15" style="v"/>ndicharangarira sungano yangu pakati pangu nemi nezvisikwa zvipenyu zvose zvamarudzi ose. Mvura haingatongoitizve mafashamu kuti iparadze zvipenyu zvose. <verse number="16" style="v"/>Pose panoonekwa muraravungu mumakore, ndichaona ndigorangarira sungano yangu isingaperi pakati paMwari nezvisikwa zvipenyu zvose zvemhando dzose panyika.”</para>
  <para style="p">
    <verse number="17" style="v"/>Saka Mwari akati kuna Noa, “Ichi ndicho chiratidzo chesungano yandakasimbisa pakati pangu nezvipenyu zvose zviri panyika.”</para>
  <para style="s1">Vanakomana vaNoa</para>
  <para style="p">
    <verse number="18" style="v"/>Vanakomana vaNoa vakabuda muareka vaiva Shemu, Hamu naJafeti. (Hamu akanga ari baba vaKenani.) <verse number="19" style="v"/>Ava ndivo vakanga vari vanakomana vatatu vaNoa, uye kwavari ndiko kwakabva vanhu vakapararira pamusoro penyika.</para>
  <para style="p">
    <verse number="20" style="v"/>Noa akava murimi, akarima munda wamazambiringa. <verse number="21" style="v"/>Akati anwa imwe yewaini yawo, akadhakwa uye akavata akashama mutende rake. <verse number="22" style="v"/>Hamu, baba vaKenani, akaona kusasimira kwababa vake akaudza mukoma wake nomununʼuna vake vaiva panze. <verse number="23" style="v"/>Asi Shemu naJafeti vakatora nguo vakayiisa pamapfudzi avo; ipapo vakafamba nenhendashure vakafukidza baba vavo pakusasimira kwavo. Zviso zvavo zvakanga zvakatarisa parutivi kuitira kuti varege kuona kusasimira kwababa vavo.</para>
  <para style="p">
    <verse number="24" style="v"/>Noa akati amuka kubva pawaini yake uye akaziva zvakanga zvaitwa kwaari nomwanakomana wake muduku, <verse number="25" style="v"/>akati,</para>
  <para style="q1">“Kenani ngaatukwe!</para>
  <para style="q2">Achava muranda wavaranda kuvakuru vake.”</para>
  <para style="p">
    <verse number="26" style="v"/>Akatiwo,</para>
  <para style="q1">“Ngaakudzwe Jehovha, Mwari waShemu!</para>
  <para style="q2">Kenani ngaave muranda waShemu.</para>
  <para style="q1">
    <verse number="27" style="v"/>Mwari ngaakurise nyika yaJafeti;</para>
  <para style="q2">Jafeti ngaagare mumatende aShemu,</para>
  <para style="q2">uye Kenani ngaave muranda wake.”</para>
  <para style="p">
    <verse number="28" style="v"/>Shure kwamafashamu, Noa akararama kwamakore mazana matatu namakumi mashanu. <verse number="29" style="v"/>Pamwe chete, Noa akararama kwamakore mazana mapfumbamwe namakumi mashanu, uye akafa.</para>
  <chapter number="10" style="c"/>
  <para style="s1">Nhoroondo yeNdudzi</para>
  <para style="li4">
    <verse number="1" style="v"/>Iyi ndiyo rondedzero yamarudzi aShemu, Hamu naJafeti, vana vaNoa, avo vakaitawo vanakomana mushure mamafashamu.</para>
  <para style="s2">VaJafeti</para>
  <para style="li1">
    <verse number="2" style="v"/>Vanakomana vaJafeti vanoti:</para>
  <para style="li2">Gomeri, Magogi, Madhai, Javhani, Jubhari, Mesheki naTirasi.</para>
  <para style="li1">
    <verse number="3" style="v"/>Vanakomana vaGomeri vanoti:</para>
  <para style="li2">Ashikenazi, Rifati naTogarima.</para>
  <para style="li1">
    <verse number="4" style="v"/>Vanakomana vaJavhani vanoti:</para>
  <para style="li2">Erisha, Tashishi, Kitimi naRodhanimi. <verse number="5" style="v"/>(Kubva kwavari ivava vanhu vomumahombekombe egungwa vakapararira munyika dzavo, nedzimba dzavo pakati pendudzi dzavo, rudzi rumwe norumwe nomutauro warwo.)</para>
  <para style="s2">VaHamu</para>
  <para style="li1">
    <verse number="6" style="v"/>Vanakomana vaHamu vanoti:</para>
  <para style="li2">Kushi, Miziraimi, Puti naKenani.</para>
  <para style="li1">
    <verse number="7" style="v"/>Vanakomana vaKushi vanoti:</para>
  <para style="li2">Sebha, Havhira, Sabhata, Rama naSabhiteka.</para>
  <para style="li1">Vanakomana vaRaama vanoti:</para>
  <para style="li2">Shebha naDhedhani.</para>
  <para style="li4">
    <verse number="8" style="v"/>Kushi akanga ari baba vaNimurodhi, uyo akanga ari murwi ane simba panyika. <verse number="9" style="v"/>Akanga ari muvhimi mukuru pamberi paJehovha; ndokusaka zvichinzi, “SaNimirodhi, muvhimi mukuru pamberi paJehovha.” <verse number="10" style="v"/>Maguta okutanga oumambo hwake akanga ari Bhabhironi, Ereki, Akadhi neKarine, munyika yeShinari. <verse number="11" style="v"/>Achibva munyika iyoyo akaenda kuAsiria, uko kwaakandovaka Ninevhe, Rehobhoti Iri, neKara <verse number="12" style="v"/>neReseni, riri pakati peNinevhe neKara; rinova ndiro guta guru.</para>
  <para style="li1">
    <verse number="13" style="v"/>Miziraimi akanga ari baba veava:</para>
  <para style="li2">vaRudhi, vaAnami, vaRehabhi, vaNafutuhi, <verse number="14" style="v"/>vaPaturusi, vaKasiruhi (kunova ndiko kwakabva vaFiristia) navaKafitori.</para>
  <para style="li1">
    <verse number="15" style="v"/>Kenani akanga ari baba veava:</para>
  <para style="li2">Sidhoni dangwe rake, navaHiti, <verse number="16" style="v"/>vaJebhusi, vaAmori, vaGirigashi, <verse number="17" style="v"/>vaHivhi, vaAriki, vaSini, <verse number="18" style="v"/>vaAvhadhi, vaZemari navaHamati.</para>
  <para style="li2">(Shure kwaizvozvo dzimba dzavaKenani dzakapararira, <verse number="19" style="v"/>uye miganhu yavaKenani yakasvika kuSidhoni yakananga kuGerari kusvikira kuGaza, uyezve yakananga kuSodhomu, Gomora, Adhima neZebhoimi, kusvikira kuRasha.)</para>
  <para style="li4">
    <verse number="20" style="v"/>Ava ndivo vanakomana vaHamu nedzimba dzavo uye nemitauro yavo, munyika dzavo nendudzi dzavo.</para>
  <para style="s2">VaShemi</para>
  <para style="li4">
    <verse number="21" style="v"/>Shemu akaberekerwawo vanakomana, mukoma wake akanga ari Jafeti; Shemu akanga ari tateguru wavanakomana vose vaEbheri.</para>
  <para style="li1">
    <verse number="22" style="v"/>Vanakomana vaShemu vaiti:</para>
  <para style="li2">Eramu, Ashuri, Afakisadhi, Rudhi naAramu.</para>
  <para style="li1">
    <verse number="23" style="v"/>Vanakomana vaAramu vaiti:</para>
  <para style="li2">Uzi, Huri, Geteri naMesheki.</para>
  <para style="li1">
    <verse number="24" style="v"/>Afakisadhi akanga ari baba vaShera,</para>
  <para style="li2">uye Shera ari baba vaEbheri.</para>
  <para style="li1">
    <verse number="25" style="v"/>Ebheri akaberekerwa vanakomana vaviri:</para>
  <para style="li2">Mumwe ainzi Peregi, nokuti pamazuva ake nyika yakakamurwa; zita romununʼuna wake rainzi Jokitani.</para>
  <para style="li1">
    <verse number="26" style="v"/>Jokitani akanga ari baba veava vanoti:</para>
  <para style="li2">Arimodhadhi, Sherefi, Hazamavheti, Jera, <verse number="27" style="v"/>Hadhoramu, Uzari, Dhikira, <verse number="28" style="v"/>Obhari, Abhimaeri, Shebha, <verse number="29" style="v"/>Ofiri, Havhira naJobhabhi. Vose ava vakanga vari vanakomana vaJokitani.</para>
  <para style="li2">
    <verse number="30" style="v"/>(Dunhu ravaigara raibvira kuMesha rakananga kuSefari, kunyika yezvikomo yokumabvazuva.)</para>
  <para style="li4">
    <verse number="31" style="v"/>Ava ndivo vanakomana vaShemu nedzimba dzavo uye nemitauro yavo, munyika dzavo nendudzi dzavo.</para>
  <para style="b"/>
  <para style="li4">
    <verse number="32" style="v"/>Idzi ndidzo dzimba dzavanakomana vaNoa maererano nezvizvarwa zvavo, pakati pendudzi dzavo. Kubva kuna ava ndudzi dzakapararira pamusoro penyika shure kwamafashamu.</para>
  <chapter number="11" style="c"/>
  <para style="s1">Shongwe yeBhabheri</para>
  <para style="p">
    <verse number="1" style="v"/>Zvino nyika yose yakanga ino rurimi rumwe chete nokutaura kwakafanana. <verse number="2" style="v"/>Vanhu vakati vachitamira kumabvazuva, vakawana bani romuShinari vakagaramo.</para>
  <para style="p">
    <verse number="3" style="v"/>Vakataurirana vakati, “Uyai, ngatiitei zvidhina tigozvipisa kwazvo.” Vakashandisa zvidhina pachinzvimbo chamabwe, uye bhitumini ikava dhaka ravo. <verse number="4" style="v"/>Ipapo vakati, “Uyai, ngatizvivakirei guta neshongwe inosvika kudengadenga, kuti tizviitire mukurumbira uye kuti tirege kupararira panyika yose.”</para>
  <para style="p">
    <verse number="5" style="v"/>Asi Jehovha akaburuka pasi kuti azoona guta neshongwe yakanga ichivakwa navanhu. <verse number="6" style="v"/>Jehovha akati, “Kana vanhu ava vava somunhu mumwe, vachitaura rurimi rumwe chete, vakatanga kuita izvi, zvino hapana chinhu chavanoronga kuti vachiite chichavaomera. <verse number="7" style="v"/>Uyai, ngatiburukei tindovapesanisa mutauro wavo kuti varege kunzwisisana.”</para>
  <para style="p">
    <verse number="8" style="v"/>Saka Jehovha akavaparadzira pamusoro penyika yose ipapo, uye vakarega kuvaka guta. <verse number="9" style="v"/>Ndokusaka nzvimbo iyo yakanzi Bhabheri, nokuti ipapo Jehovha akapesanisa mutauro wenyika yose. Kubva ipapo Jehovha akavaparadzira pamusoro penyika yose.</para>
  <para style="s1">Kubva kuna Shemu kusvikira kuna Abhurama</para>
  <para style="p">
    <verse number="10" style="v"/>Iyi ndiyo rondedzero yamarudzi aShemu.</para>
  <para style="b"/>
  <para style="li1">Makore maviri shure kwamafashamu, Shemu paakanga ava namakore zana okuberekwa, akabereka Afakisadhi. <verse number="11" style="v"/>Uye shure kwokubereka Afakisadhi, Shemu akararama kwamakore mazana mashanu uye akava navamwe vanakomana navanasikana.</para>
  <para style="li1">
    <verse number="12" style="v"/>Afakisadhi akati ava namakore makumi matatu namashanu okuberekwa, akabereka Shera. <verse number="13" style="v"/>Uye shure kwokubereka kwake Shera, Afakisadhi akararama kwamakore mazana mana namatatu uye akazova navamwe vanakomana navanasikana.</para>
  <para style="li1">
    <verse number="14" style="v"/>Shera akati ava namakore makumi matatu okuberekwa, akabereka Ebheri. <verse number="15" style="v"/>Uye shure kwokubereka kwake Ebheri, Shera akararama kwamakore mazana mana namatatu uye akazova navamwe vanakomana navanasikana.</para>
  <para style="li1">
    <verse number="16" style="v"/>Ebheri akati ava namakore makumi matatu namana okuberekwa, akabereka Peregi. <verse number="17" style="v"/>Uye shure kwokubereka kwake Peregi, Ebheri akararama kwamakore mazana mana namakumi matatu uye akazova navamwe vanakomana navanasikana.</para>
  <para style="li1">
    <verse number="18" style="v"/>Peregi akati ava namakore makumi matatu, okuberekwa akabereka Reu. <verse number="19" style="v"/>Uye shure kwokubereka kwake Reu, Peregi akararama kwamakore mazana maviri namapfumbamwe uye akazova navamwe vanakomana navanasikana.</para>
  <para style="li1">
    <verse number="20" style="v"/>Reu akati ava namakore makumi matatu namaviri okuberekwa, akabereka Serugi. <verse number="21" style="v"/>Uye shure kwokubereka kwake Serugi, Reu akararama kwamakore mazana maviri namanomwe uye akazova navamwe vanakomana navanasikana.</para>
  <para style="li1">
    <verse number="22" style="v"/>Serugi akati ava namakore makumi matatu okuberekwa, akabereka Nahori. <verse number="23" style="v"/>Uye shure kwokubereka kwake Nahori, Serugi akararama kwamakore mazana maviri uye akazova navamwe vanakomana navanasikana.</para>
  <para style="li1">
    <verse number="24" style="v"/>Nahori akati ava namakore makumi maviri namapfumbamwe okuberekwa, akabereka Tera. <verse number="25" style="v"/>Uye shure kwokubereka kwake Tera, Nahori akazorarama kwamakore zana negumi namapfumbamwe uye akazova navamwe vanakomana navanasikana.</para>
  <para style="li1">
    <verse number="26" style="v"/>Shure kwokunge Nahori ava namakore makumi manomwe okuberekwa, akabereka Abhurama, Nahori naHarani.</para>
  <para style="b"/>
  <para style="p">
    <verse number="27" style="v"/>Iyi ndiyo rondedzero yavana vaTera.</para>
  <para style="b"/>
  <para style="p">Tera akabereka Abhurama, Nahori naHarani. Uye Harani akabereka Roti. <verse number="28" style="v"/>Baba vake Tera vachiri vapenyu Harani akafira muUri ravaKaradhea, munyika yaakaberekerwa, <verse number="29" style="v"/>vose vari vaviri Abhurama naNahori vakawana. Zita romukadzi waAbhurama rainzi Sarai, uye zita romukadzi waNahori rainzi Mirika; akanga ari mwanasikana waHarani, baba vaMirika naIsika. <verse number="30" style="v"/>Zvino Sarai akanga asingabereki; akanga asina vana.</para>
  <para style="p">
    <verse number="31" style="v"/>Tera akatora mwanakomana wake Abhurama, muzukuru wake Roti, mwanakomana waHarani, nomuroora wake Sarai, mukadzi womwanakomana wake Abhurama, uye vakaenda kuUri yavaKaradhea pamwe chete kuti vaende kuKenani. Asi vakati vasvika paHarani, vakagara ipapo.</para>
  <para style="p">
    <verse number="32" style="v"/>Tera akararama kwamakore mazana maviri namashanu, uye akafira paHarani.</para>
  <chapter number="12" style="c"/>
  <para style="s1">Kudanwa kwaAbhurama</para>
  <para style="p">
    <verse number="1" style="v"/>Jehovha akanga ati kuna Abhurama, “Siya nyika yako, vanhu vako neimba yababa vako uye uende kunyika yandichakuratidza.</para>
  <para style="q1">
    <verse number="2" style="v"/>“Ndichakuita rudzi rukuru</para>
  <para style="q2">uye ndichakuropafadza;</para>
  <para style="q1">ndichaita kuti zita rako rive guru,</para>
  <para style="q2">uye iwe uchava ropafadzo.</para>
  <para style="q1">
    <verse number="3" style="v"/>Ndicharopafadza vaya vanokuropafadza,</para>
  <para style="q2">uye ani naani anokutuka ndichamutuka;</para>
  <para style="q1">uye marudzi ose ari panyika</para>
  <para style="q2">acharopafadzwa kubudikidza newe.”</para>
  <para style="p">
    <verse number="4" style="v"/>Saka Abhurama akabva, sezvaakanga audzwa naJehovha; uye Roti akaenda naye. Abhurama akanga ava namakore makumi manomwe namashanu okuberekwa paakasimuka kubva paHarani. <verse number="5" style="v"/>Akatora mukadzi wake Sarai, mwanakomana womununʼuna wake Roti, pfuma yose yavakanga vava nayo, navanhu vavakanga vawana muHarani, uye vakasimuka vakaenda kunyika yeKenani, uye vakasvika ikoko.</para>
  <para style="p">
    <verse number="6" style="v"/>Abhurama akafamba nomunyika kusvikira panzvimbo yomuti mukuru weMore paShekemu. Panguva iyoyo vaKenani vakanga vari munyika. <verse number="7" style="v"/>Jehovha akazviratidza kuna Abhurama akati, “Ndichapa nyika iyi kuvana vako.” Saka akavakira Jehovha aritari ipapo, iye akanga azviratidza kwaari.</para>
  <para style="p">
    <verse number="8" style="v"/>Kubva ipapo akaenda mberi akananga kuzvikomo zviri kumabvazuva kweBheteri uye akadzika tende rake ikoko, Bheteri riri kumavirira uye Ai riri kumabvazuva. Akavakira Jehovha aritari ipapo uye akadana kuzita raJehovha. <verse number="9" style="v"/>Uye Abhurama akasimuka akaenda mberi akananga kuNegevhi.</para>
  <para style="s1">Abhurama muIjipiti</para>
  <para style="p">
    <verse number="10" style="v"/>Zvino nzara yakanga iripo panyika, uye Abhurama akaburuka akaenda kuIjipiti kuti andogara ikoko kwechinguva nokuti nzara yakanga iri huru kwazvo. <verse number="11" style="v"/>Paakanga oda kupinda muIjipiti, akati kumukadzi wake, Sarai, “Ndinoziva kuti uri mukadzi akanakisa. <verse number="12" style="v"/>Pauchaonekwa navaIjipita, vachati, ‘Uyu ndiye mukadzi wake.’ Ipapo vachandiuraya asi iwe vachakurega uri mupenyu. <verse number="13" style="v"/>Saka uti uri hanzvadzi yangu, kuti ndigobatwa zvakanaka nokuda kwako uye upenyu hwangu hucharwirwa nokuda kwako.”</para>
  <para style="p">
    <verse number="14" style="v"/>Abhurama akati asvika kuIjipiti, vaIjipita vakaona kuti akanga ane mukadzi akanaka kwazvo. <verse number="15" style="v"/>Uye machinda aFaro vakati vamuona, vakandomurumbidza kuna Faro, uye vakabva vamutora vakamupinza mumuzinda wake. <verse number="16" style="v"/>Akabata Abhurama zvakanaka nokuda kwake, uye Abhurama akava namakwai nemombe, makono embongoro namakadzi, varandarume navarandakadzi uye nengamera.</para>
  <para style="p">
    <verse number="17" style="v"/>Asi Jehovha akatambudza Faro neveimba yake nehosha yakaipisisa nokuda kwaSarai mukadzi waAbhurama. <verse number="18" style="v"/>Saka Faro akadana Abhurama akati, “Waiteiko kwandiri? Wakaregereiko kundiudza kuti uyu mukadzi wako? <verse number="19" style="v"/>Seiko wakati, ‘Ihanzvadzi yangu,’ nokudaro ndakamutora kuti ave mukadzi wangu? Naizvozvo zvino, hoyu mukadzi wako. Mutore uende!” <verse number="20" style="v"/>Ipapo Faro akarayira varanda vake pamusoro paAbhurama, vakamurega achienda nomukadzi wake uye nezvinhu zvose zvaakanga anazvo.</para>
  <chapter number="13" style="c"/>
  <para style="s1">Abhurama naRoti vanoparadzana</para>
  <para style="p">
    <verse number="1" style="v"/>Saka Abhurama akakwidza achibva kuIjipiti akaenda kuNegevhi, nomukadzi wake uye nezvinhu zvose zvaakanga anazvo, uye Roti akaenda naye. <verse number="2" style="v"/>Abhurama akanga apfuma kwazvo pamombe nesirivha uye negoridhe.</para>
  <para style="p">
    <verse number="3" style="v"/>Kubva kuNegevhi akafamba nzvimbo nenzvimbo kudzamara asvika kuBheteri, kunzvimbo iri pakati peBheteri neAi kwaimbova netende rake kare <verse number="4" style="v"/>uye kwaakanga atanga kuvaka aritari. Abhurama akadana kuzita raJehovha ikoko.</para>
  <para style="p">
    <verse number="5" style="v"/>Zvino Roti, uyo akanga achifamba naAbhurama, akanga ana makwai nemombewo namatende. <verse number="6" style="v"/>Asi nyika haina kugona kuvaringana kuti vagare pamwe chete, nokuti pfuma yavo yakanga yakawanda kwazvo zvokuti vakanga vasisakwanisi kugara pamwe chete. <verse number="7" style="v"/>Uye gakava rakamuka pakati pavafudzi vaAbhurama navafudzi vaRoti. VaKenani navaPerizi vakanga vachigarawo munyika panguva iyoyo.</para>
  <para style="p">
    <verse number="8" style="v"/>Saka Abhurama akati kuna Roti, “Ngaparege kuva negakava pakati pako neni, kana pakati pavafudzi vako nevangu, nokuti tiri hama. <verse number="9" style="v"/>Ko, nyika yose iyi haisi pamberi pako here? Ngatiparadzane. Kana ukaenda kuruboshwe, ini ndichaenda kurudyi; kana ukaenda kurudyi, ini ndichaenda kuruboshwe.”</para>
  <para style="p">
    <verse number="10" style="v"/>Roti akatarira kumusoro akaona bani rose reJorodhani kuti rakanga rakanyatsonyorova, sebindu raJehovha, kufanana nenyika yeIjipiti, kwakanangana neZoari. (Panguva iyi Jehovha akanga achigere kuparadza Sodhomu neGomora.) <verse number="11" style="v"/>Saka Roti akazvisarudzira bani rose reJorodhani uye akasimuka akananga kumabvazuva. Varume vaviri ava vakaparadzana: <verse number="12" style="v"/>Abhurama akagara munyika yeKenani, Roti akagara pakati pamaguta omumapani uye akadzika matende ake pedyo neSodhomu. <verse number="13" style="v"/>Zvino varume veSodhomu vakanga vakaipa uye vaitadzira Jehovha kwazvo.</para>
  <para style="p">
    <verse number="14" style="v"/>Jehovha akati kuna Abhurama shure kwokubva kwaRoti, “Simudza meso ako uri pauri ipapo uye utarire kumusoro nezasi, kumabvazuva nokumavirira. <verse number="15" style="v"/>Nyika yose yauri kuona ndichakupa iwe navana vako nokusingaperi. <verse number="16" style="v"/>Ndichaita kuti vana vako vave seguruva renyika, zvokuti kana pano munhu angagona kuverenga guruva, naizvozvo vana vako vachagona kuverengwawo. <verse number="17" style="v"/>Enda, famba munyika, muurefu nomuupamhi hwayo, nokuti ndichaipa kwauri.”</para>
  <para style="p">
    <verse number="18" style="v"/>Saka Abhurama akabvisa matende ake uye akandogara pedyo nemiti mikuru yeMamure paHebhuroni, uye akavakira Jehovha aritari ipapo.</para>
  <chapter number="14" style="c"/>
  <para style="s1">Abhurama anonunura Roti</para>
  <para style="p">
    <verse number="1" style="v"/>Panguva iyoyo Amuraferi mambo weShinari, Arioki mambo weErasa, Kedhoraomeri mambo weEramu naTidhari mambo weGoyimi <verse number="2" style="v"/>vakaenda kundorwa naBhera mambo weSodhomu, Bhirisha mambo weGomora, Shinabhi mambo weAdhima, Shemebheri mambo weZebhoimi, uye namambo weBhera (ndiro Zoari). <verse number="3" style="v"/>Madzimambo ose aya akabatana pakurwa muMupata weSidhimi (ndiro Gungwa roMunyu). <verse number="4" style="v"/>Vakanga vari varanda vaKedhoraomeri kwamakore gumi namaviri, asi vakamumukira mugore regumi namatatu.</para>
  <para style="p">
    <verse number="5" style="v"/>Mugore regumi namana, Kedhoraomeri namadzimambo ainzwanana naye vakabuda vakandokunda vaRefaiti muAshiteroti Kanaimi, ivo vaZuzi muHamu, vaEmi muShavhe Kiriataimi <verse number="6" style="v"/>navaHori munyika yezvikomo yeSeiri, kusvikira kuEri Parani pedyo negwenga. <verse number="7" style="v"/>Ipapo vakadzokera vakaenda kuEni Mishipati (ndiro Kadheshi), uye vakakunda nyika yose yavaAmareki, pamwe chete navaAmori vakanga vachigara muHazazoni Tamari.</para>
  <para style="p">
    <verse number="8" style="v"/>Ipapo mambo weSodhomu, mambo weGomora, mambo weAdhima, mambo weZebhoimi namambo weBhera (ndiro, Saori) vakabuda vakamira panzvimbo yavo yehondo muMupata weSidhimi <verse number="9" style="v"/>kuti varwe naKedhoraomeri mambo weEramu, Tidhari mambo weGoyimi, Amuraferi mambo weShinari naArioki mambo weErasa, madzimambo mana achirwa namadzimambo mashanu. <verse number="10" style="v"/>Zvino mupata weSidhimi wakanga uzere namakomba etara, uye madzimambo eSodhomu neGomora paakatiza, vamwe varume vakawira maari uye vakasara vakatizira kuzvikomo. <verse number="11" style="v"/>Madzimambo mana aya akatora pfuma yose yeSodhomu neGomora nezvokudya zvavo zvose vakaenda. <verse number="12" style="v"/>Vakatorawo Roti mwanakomana womununʼuna waAbhurama nepfuma yake, sezvo akanga achigara muSodhomu.</para>
  <para style="p">
    <verse number="13" style="v"/>Mumwe akapunyuka akauya akasvikoudza Abhurama muHebheru. Zvino Abhurama akanga achigara pedyo nemiti mikuru yaMamure muAmori, mununʼuna waEshikori naAneri, avo vose vainzwanana naAbhurama. <verse number="14" style="v"/>Abhurama akati anzwa kuti hama yake yakanga yatapwa, akadana varume vakanga vadzidziswa kurwa mazana matatu negumi navasere vakaberekerwa mumba make vakavatevera kusvikira paDhani. <verse number="15" style="v"/>Abhurama akapatsanura vanhu vake panguva dzousiku kuti vandovarwisa, uye vakavakunda, vakavatevera kusvikira paHobhabhi, kumusoro kweDhamasiko. <verse number="16" style="v"/>Akadzosa zvinhu zvose uye akadzosawo hama yake Roti nepfuma yake, pamwe chete navakadzi navamwe vanhu.</para>
  <para style="p">
    <verse number="17" style="v"/>Shure kwokudzoka kwaAbhurama akunda Kedhoraomeri namadzimambo akanga abatana naye, mambo weSodhomu akabuda kuti azosangana naye muMupata weShavhe (ndiwo Mupata waMambo).</para>
  <para style="p">
    <verse number="18" style="v"/>Ipapo Merikizedheki mambo weSaremu akamuvigira chingwa newaini. Akanga ari muprista waMwari Wokumusoro-soro, <verse number="19" style="v"/>uye akaropafadza Abhurama, achiti,</para>
  <para style="q1">“Abhurama ngaaropafadzwe naMwari Wokumusoro-soro,</para>
  <para style="q2">Musiki wedenga napasi.</para>
  <para style="q1">
    <verse number="20" style="v"/>Uye Mwari Wokumusoro-soro ngaakudzwe,</para>
  <para style="q2">akaisa vavengi vako muruoko rwako.”</para>
  <para style="m">Ipapo Abhurama akamupa chegumi chezvinhu zvose.</para>
  <para style="p">
    <verse number="21" style="v"/>Mambo weSodhomu akati kuna Abhurama, “Ndipe vanhu uzvichengetere hako pfuma.”</para>
  <para style="p">
    <verse number="22" style="v"/>Asi Abhurama akati kuna mambo weSodhomu, “Ndakasimudzira ruoko rwangu kuna Jehovha, Mwari Wokumusoro-soro, Musiki wedenga napasi, uye ndakaita mhiko <verse number="23" style="v"/>kuti handizogamuchiri chinhu chako, kunyange rushinda kana rukanda rweshangu, kuti urege kuzoti, ‘Ndakapfumisa Abhurama.’ <verse number="24" style="v"/>Handina chinhu chandinogamuchira kunze kwezvakadyiwa navanhu vangu uye mugove wavanhu vakaenda neni, Aneri, Shikori naMamure. Ngavatore mugove wavo ivavo.”</para>
  <chapter number="15" style="c"/>
  <para style="s1">Sungano yaMwari naAbhurama</para>
  <para style="p">
    <verse number="1" style="v"/>Shure kwaizvozvo shoko raJehovha rakasvika kuna Abhurama muchiratidzo richiti:</para>
  <para style="q1">“Usatya, Abhurama.</para>
  <para style="q2">Ndiri nhoo yako,</para>
  <para style="q2">mubayiro wako mukuru chaizvo.”</para>
  <para style="p">
    <verse number="2" style="v"/>Asi Abhurama akati, “Haiwa Ishe Jehovha, muchandipeiko sezvo ndisina mwana uye Eriezeri weDhamasiko ndiye achava mudyi wenhaka yangu here?” <verse number="3" style="v"/>Uye Abhurama akati, “Hamuna kundipa vana; saka muranda ari mumba mangu ndiye achava mudyi wenhaka yangu.”</para>
  <para style="p">
    <verse number="4" style="v"/>Ipapo shoko raJehovha rakasvika kwaari richiti, “Murume uyu haangavi mudyi wenhaka yako, asi mwanakomana anobva mumuviri wako ndiye achava mudyi wenhaka yako.” <verse number="5" style="v"/>Akamutora akamubudisa panze akati, “Tarisa kumusoro kumatenga uye uverenge nyeredzi uone zvirokwazvo kana ukakwanisa kudziverenga.” Ipapo akati kwaari, “Ndizvo zvichaita vana vako.”</para>
  <para style="p">
    <verse number="6" style="v"/>Abhurama akatenda Jehovha, uye iye akamuti ndiko kururama kwake.</para>
  <para style="p">
    <verse number="7" style="v"/>Akatiwo kwaari, “Ndini Jehovha, akakubudisa munyika yeUri yavaKaradhea kuti ndikupe nyika iyi kuti uitore ive yako.”</para>
  <para style="p">
    <verse number="8" style="v"/>Asi Abhurama akati, “Haiwa Ishe Jehovha, ndingaziva seiko kuti ndichaitora?”</para>
  <para style="p">
    <verse number="9" style="v"/>Saka Jehovha akati kwaari, “Ndivigire tsiru, mbudzi negondobwe, chimwe nechimwe chazvo china makore matatu pamwe chete nenjiva uye nehangaiwa.”</para>
  <para style="p">
    <verse number="10" style="v"/>Abhurama akauyisa zvose izvi kwaari, akazvigura napakati uye akaronga hafu dzacho dzakatarisana; asi shiri haana kudzipamura napakati. <verse number="11" style="v"/>Ipapo shiri dzinodya nyama dzakaburukira panyama, asi Abhurama akadzidzinga.</para>
  <para style="p">
    <verse number="12" style="v"/>Zuva parakanga rovira, Abhurama akabatwa nehope huru, uye rima guru rinotyisa rakauya pamusoro pake. <verse number="13" style="v"/>Ipapo Jehovha akati kwaari, “Uzive zvirokwazvo kuti zvizvarwa zvako zvichava vatorwa munyika isati iri yavo, uye vachabatwa senhapwa uye vachibatwa zvakaipa kwamakore mazana mana. <verse number="14" style="v"/>Asi ndicharanga rudzi rwavachashandira senhapwa, uye shure kwaizvozvo vachabuda vaine pfuma zhinji kwazvo. <verse number="15" style="v"/>Kunyange zvakadaro, iwe uchaenda kumadzibaba ako norugare uye uchavigwa wakwegura kwazvo. <verse number="16" style="v"/>Parudzi rwechina, zvizvarwa zvako zvichadzoka pano, nokuti chivi chavaAmori hachisati chasvika pakuzara kwacho.”</para>
  <para style="p">
    <verse number="17" style="v"/>Zuva rakati ravira, uye kwasviba, choto chinopfungaira utsi uye nomwenje unopfuta zvakaonekwa uye zvikapfuura napakati penhindi. <verse number="18" style="v"/>Pazuva iro, Jehovha akaita sungano naAbhurama akati, “Nyika iyi ndinoipa kuzvizvarwa zvako, kubva kurwizi rweIjipiti kusvikira kurwizi rukuru, Yufuratesi, <verse number="19" style="v"/>nyika yavaKeni, navaKenazi, vaKadhimoni, <verse number="20" style="v"/>vaHiti, vaPerizi, vaRefaimi, <verse number="21" style="v"/>vaAmori, vaKenani, vaGirigashi navaJebhusi.”</para>
  <chapter number="16" style="c"/>
  <para style="s1">Hagari naIshumaeri</para>
  <para style="p">
    <verse number="1" style="v"/>Zvino Sarai, mukadzi waAbhurama, akanga asina kumuberekera vana. Asi iye akanga ano murandakadzi wechiIjipita ainzi Hagari; <verse number="2" style="v"/>saka akati kuna Abhurama, “Jehovha akandikonesa kubereka vana. Enda hako undovata nomurandakadzi wangu; zvimwe ndingaita mhuri kubudikidza naye.”</para>
  <para style="p">Abhurama akabvuma zvakanga zvataurwa naSarai. <verse number="3" style="v"/>Saka shure kwokugara kwaAbhurama kwamakore gumi muKenani, Sarai mukadzi wake akatora Hagari murandakadzi wake wechiIjipita akamupa kumurume wake kuti ave mukadzi wake. <verse number="4" style="v"/>Akavata naHagari uye Hagari akabata pamuviri.</para>
  <para style="p">Paakaziva kuti akanga ava napamuviri, akatanga kuzvidza tenzikadzi wake. <verse number="5" style="v"/>Ipapo Sarai akati kuna Abhurama, “Ndiwe waita kuti nditambudzike. Ndakaisa murandakadzi wangu mumaoko ako, uye zvino zvaava kuziva kuti ava napamuviri, ava kundizvidza. Mwari ngaatonge pakati pangu newe.”</para>
  <para style="p">
    <verse number="6" style="v"/>Abhurama akati, “Murandakadzi wako ari mumaoko ako. Ita naye zvaunofunga kuti zvakaisvonaka.” Ipapo Sarai akabata Hagari zvakaipa; saka akatiza.</para>
  <para style="p">
    <verse number="7" style="v"/>Mutumwa waJehovha akawana Hagari ari pedyo netsime raiva murenje; rakanga riri tsime rakanga riri parutivi pomugwagwa unoenda kuShuri. <verse number="8" style="v"/>Uye akati, “Hagari, murandakadzi waSarai, wabvepiko, uye uri kuendepiko?”</para>
  <para style="p">Iye akati, “Ndiri kutiza kubva kuna tenzikadzi wangu Sarai.”</para>
  <para style="p">
    <verse number="9" style="v"/>Ipapo mutumwa waJehovha akati kwaari, “Dzokera kuna tenzikadzi wako undozvininipisa pasi pake.” <verse number="10" style="v"/>Mutumwa akatizve, “Ndichawandisa zvizvarwa zvako zvokuti havangaverengeki.”</para>
  <para style="p">
    <verse number="11" style="v"/>Mutumwa waJehovha akatiwo kwaari:</para>
  <para style="q1">“Iye zvino wava nemimba</para>
  <para style="q2">uye uchava nomwanakomana.</para>
  <para style="q1">Uchamutumidza zita rokuti Ishumaeri,</para>
  <para style="q2">nokuti Jehovha anzwa nezvokutambura kwako.</para>
  <para style="q1">
    <verse number="12" style="v"/>Achava mbongoro yomusango:</para>
  <para style="q2">ruoko rwake rucharwa navanhu vose</para>
  <para style="q2">uye ruoko rwavanhu vose rucharwa naye,</para>
  <para style="q1">uye achararama mukupesana</para>
  <para style="q2">nehama dzake dzose.”</para>
  <para style="p">
    <verse number="13" style="v"/>Hagari akapa zita iri kuna Jehovha akataura naye akati: “Ndimi Jehovha anondiona,” nokuti akati, “Zvino ndaona Iye anondiona.” <verse number="14" style="v"/>Ndokusaka tsime rakanzi Bheeri Rahai Roi; richiripo, pakati peKadheshi neBheredhi.</para>
  <para style="p">
    <verse number="15" style="v"/>Saka Hagari akaberekera Abhurama mwanakomana, uye Abhurama akapa zita rokuti Ishumaeri kumwanakomana waakanga abereka. <verse number="16" style="v"/>Abhurama akanga ava namakore makumi masere namatanhatu okuberekwa paakaberekerwa mwanakomana naHagari.</para>
  <chapter number="17" style="c"/>
  <para style="s1">Sungano yoKudzingiswa</para>
  <para style="p">
    <verse number="1" style="v"/>Abhurama akati ava namakore makumi mapfumbamwe namapfumbamwe okuberekwa, Jehovha akazviratidza kwaari akati, “Ndini Mwari Wamasimba Ose; famba pamberi pangu uye uve wakarurama. <verse number="2" style="v"/>Ndichasimbisa sungano yangu pakati pangu newe uye ndichakukurisa kwazvo.”</para>
  <para style="p">
    <verse number="3" style="v"/>Abhurama akawira pasi nechiso chake, uye Mwari akati kwaari, <verse number="4" style="v"/>“Kana ndirini, iyi ndiyo sungano yangu newe: Uchava baba vendudzi zhinji. <verse number="5" style="v"/>Hauchazonzi Abhurama; zita rako richanzi Abhurahama nokuti ndakuita baba vendudzi zhinji. <verse number="6" style="v"/>Ndichakuita kuti uve navana vazhinji; ndichaita ndudzi kubva mauri, uye madzimambo achabva pauri. <verse number="7" style="v"/>Ndichasimbisa sungano yangu sesungano isingaperi pakati pangu newe uye nezvizvarwa zvako zvinotevera kumarudzi achauya, kuti ndive Mwari wako naMwari wezvizvarwa zvako zvinotevera. <verse number="8" style="v"/>Nyika yose yeKenani, mauri mutorwa zvino, ndichaipa kwauri nokusingaperi kuti ive yako nezvizvarwa zvako zvinokutevera; uye ini ndichava Mwari wavo.”</para>
  <para style="p">
    <verse number="9" style="v"/>Ipapo Mwari akati kuna Abhurahama, “Kana uriwe, unofanira kuchengeta sungano yangu, iwe nezvizvarwa zvako zvinokutevera kumarudzi achauya. <verse number="10" style="v"/>Iyi ndiyo sungano yangu newe nezvizvarwa zvako zvinokutevera, sungano yaunofanira kuchengeta: Munhurume wose ari pakati penyu anofanira kudzingiswa. <verse number="11" style="v"/>Munofanira kudzingiswa, uye ichi chichava chiratidzo chesungano pakati pangu newe. <verse number="12" style="v"/>Kubva kuzvizvarwa zvinotevera, mwanakomana mumwe nomumwe ari pakati penyu ava namazuva masere okuberekwa anofanira kudzingiswa, kusanganisa navaya vakaberekerwa mumba mako kana vakatengwa nemari kumutorwa, vaya vasiri vana vako. <verse number="13" style="v"/>Angava akaberekerwa mumba mako kana akatengwa nemari yako, vanofanira kudzingiswa. Sungano yangu panyama yenyu inofanira kuva sungano isingaperi. <verse number="14" style="v"/>Munhurume upi zvake, asina kudzingiswa panyama, achabviswa pavanhu vokwake; aputsa sungano yangu.”</para>
  <para style="p">
    <verse number="15" style="v"/>Mwari akatiwo kuna Abhurahama, “Kana ari Sarai mukadzi wako, hauchazomutizve Sarai; zita rake richanzi Sara. <verse number="16" style="v"/>Ndichamuropafadza uye zvirokwazvo ndichakupa mwanakomana naye. Ndichamuropafadza kuitira kuti agozova mai vendudzi; madzimambo amarudzi achabva kwaari.”</para>
  <para style="p">
    <verse number="17" style="v"/>Abhurahama akawira pasi nechiso chake, akaseka uye akati mumwoyo make, “Ko, mwanakomana angaberekwa nomunhu ava namakore zana okuberekwa here? Ko, Sara angabereka mwana iye ava namakore makumi mapfumbamwe here?” <verse number="18" style="v"/>Uye Abhurahama akati kuna Mwari, “Dai hazvo Ishumaeri agara hake pamaropafadzo enyu!”</para>
  <para style="p">
    <verse number="19" style="v"/>Ipapo Mwari akati, “Hongu, asi mukadzi wako Sara achakuberekera mwanakomana, uye uchamutumidza kuti Isaka. Ndichasimbisa sungano yangu sesungano isingaperi yezvizvarwa zvake zvinomutevera. <verse number="20" style="v"/>Uye kana ari Ishumaeri, ndakanzwa: Ndichamuropafadza zvirokwazvo, ndichamuita kuti ave navana vazhinji uye ndichaita kuti vawande kwazvo. Achava baba wavatongi gumi navaviri, uye ndichamuita rudzi rukuru. <verse number="21" style="v"/>Asi ndichasimbisa sungano yangu naIsaka, uyo achaberekerwa iwe naSara nenguva ino gore rinouya.” <verse number="22" style="v"/>Akati apedza kutaura naAbhurahama, Mwari akakwira kumusoro achibva paari.</para>
  <para style="p">
    <verse number="23" style="v"/>Pazuva racho iroro Abhurahama akatora mwanakomana wake Ishumaeri navose vakaberekwa mumba make kana vakanga vatengwa nemari, vanhurume vose vaiva mumba make, akavadzingisa, sezvaakanga audzwa naMwari. <verse number="24" style="v"/>Abhurahama akanga ava namakore makumi mapfumbamwe namapfumbamwe okuberekwa paakadzingiswa, <verse number="25" style="v"/>uye Ishumaeri mwanakomana wake akanga ava namakore gumi namatatu okuberekwa; <verse number="26" style="v"/>Abhurahama naIshumaeri mwanakomana wake vakadzingiswa vose zuva rimwe chete iroro. <verse number="27" style="v"/>Uye munhurume wose aiva mumba maAbhurahama, kusanganisa vaya vakaberekerwa mumba make kana vakanga vatengwa kubva kuvatorwa, vakadzingiswa pamwe chete naye.</para>
  <chapter number="18" style="c"/>
  <para style="s1">Vatumwa Vatatu</para>
  <para style="p">
    <verse number="1" style="v"/>Jehovha akazviratidza kuna Abhurahama pedyo nemiti mikuru yeMamure panguva yaakanga agere pamukova wokupinda patende rake masikati zuva richipisa. <verse number="2" style="v"/>Abhurahama akasimudza meso ake ndokuona varume vatatu vamire naye. Akati avaona, akamhanya achibva pamukova wetende rake kuti andosangana navo uye akakotamira pasi.</para>
  <para style="p">
    <verse number="3" style="v"/>Akati, “Kana ndawana nyasha pamberi penyu, ishe wangu, musapfuura henyu muranda wenyu. <verse number="4" style="v"/>Regai muvigirwe mvura shoma, mugoshamba tsoka dzenyu mose uye mugozorora pasi pomuti uyu. <verse number="5" style="v"/>Regai ndikutorerei zvokudya kuti mudye, kuitira kuti musimbiswe ipapo mugoenderera henyu mberi norwendo rwenyu, sezvo zvino masvika pamuranda wenyu.”</para>
  <para style="p">Vakapindura vakati, “Zvakanaka, ita hako sezvawareva.”</para>
  <para style="p">
    <verse number="6" style="v"/>Saka Abhurahama akakurumidza kuenda kutende kuna Sara. Akati kwaari, “Kurumidza, tora zviero zvitatu<note caller="+" style="f"><char style="fr" closed="false">18:6 </char><char style="ft" closed="false">marita angaita 22</char></note> zvoupfu hwakatsetseka uhukanye ugobika chingwa.”</para>
  <para style="p">
    <verse number="7" style="v"/>Ipapo iye akamhanyira kumombe akandosarudza mhuru yakaisvonaka, akaipa kumuranda, uyo akakurumidza kuigadzira. <verse number="8" style="v"/>Ipapo akauyisa ruomba nomukaka uye nemhuru yakanga yagadzirwa, akazvigadzika pamberi pavo. Pavakanga vachidya, akamira pedyo navo pasi pomuti.</para>
  <para style="p">
    <verse number="9" style="v"/>Vakamubvunza vakati, “Mukadzi wako Sara aripiko?”</para>
  <para style="p">Iye akati, “Ari mutende umo.”</para>
  <para style="p">
    <verse number="10" style="v"/>Ipapo Jehovha akati, “Zvirokwazvo ndichadzokazve gore rinouya nenguva inenge seino, uye Sara mukadzi wako achava nomwanakomana.”</para>
  <para style="p">Zvino Sara akanga achiteerera ari pamukova wetende wakanga uri shure kwake. <verse number="11" style="v"/>Abhurahama naSara vakanga vakwegura uye vava namakore mazhinji, uye Sara akanga atopfuura zera rokubereka vana. <verse number="12" style="v"/>Saka Sara akaseka mumwoyo make paakafunga achiti, “Ndichazovawo nomufaro uyu here zvino shure kwokuchembera kwangu, vatenzi vangu vakwegura?”</para>
  <para style="p">
    <verse number="13" style="v"/>Ipapo Jehovha akati kuna Abhurahama, “Seiko Sara aseka achiti, ‘Ndichava nomwana zvechokwadi here, sezvo zvino ndakwegura?’ <verse number="14" style="v"/>Pane chinhu chakaoma kuna Jehovha here? Ndichadzokazve kwauri gore rinouya senguva dzakatarwa uye Sara achava nomwanakomana.”</para>
  <para style="p">
    <verse number="15" style="v"/>Sara akatya, saka akareva nhema akati, “Handina kuseka.”</para>
  <para style="p">Asi iye akati, “Hongu, waseka.”</para>
  <para style="s1">Abhurahama anokumbirira Sodhomu</para>
  <para style="p">
    <verse number="16" style="v"/>Varume vakati vasimuka kuti vaende, vakatarisa vakananga zasi kuSodhomu, uye Abhurahama akafamba navo achivaperekedza. <verse number="17" style="v"/>Ipapo Jehovha akati, “Ko, ndichavanzira Abhurahama zvandiri kuda kuita here. <verse number="18" style="v"/>Zvirokwazvo Abhurahama achava rudzi rukuru rune simba, uye ndudzi dzose dzapanyika dzicharopafadzwa kubudikidza naye. <verse number="19" style="v"/>Nokuti ndakamusarudza kuti agotungamirira vana vake neveimba yake kuti vachengete nzira yaJehovha nokuita zvakanaka nezvakarurama, kuitira kuti Jehovha agouyisa pamusoro paAbhurahama zvaakamuvimbisa.”</para>
  <para style="p">
    <verse number="20" style="v"/>Ipapo Jehovha akati, “Kuchema pamusoro peSodhomu neGomora kukuru kwazvo uye chivi chavo chaipisisa <verse number="21" style="v"/>zvokuti ndichaburuka kuti ndinoona kana zvavakaita zvakanyanya kuipa sokuchema kwakasvika kwandiri. Kana zvisina kudaro, ndichazviziva.”</para>
  <para style="p">
    <verse number="22" style="v"/>Vanhu vaya vakabvapo uye vakaenda vakananga kuSodhomu, asi Abhurahama akaramba amire pamberi paJehovha. <verse number="23" style="v"/>Ipapo Abhurahama akaswedera kwaari akati, “Ko, muchaparadza vakarurama pamwe chete navakaipa here? <verse number="24" style="v"/>Ko, kana muguta mune vanhu makumi mashanu vakarurama? Muchariparadza zvechokwadi here mukasasiya nzvimbo iyo nokuda kwavanhu makumi mashanu varimo? <verse number="25" style="v"/>Zvakadaro ngazvive kure nemi kuti muite chinhu chakadai, kuti muuraye vakarurama pamwe chete navatadzi, muchiitira vakarurama zvakafanana navatadzi. Zvakadaro ngazvive kure nemi! Ko, mutongi wenyika yose haangaiti zvakarurama here?”</para>
  <para style="p">
    <verse number="26" style="v"/>Jehovha akati, “Kana ndikawana vanhu vakarurama makumi mashanu vari muguta reSodhomu, ndichaponesa nzvimbo yose nokuda kwavo.”</para>
  <para style="p">
    <verse number="27" style="v"/>Ipapo Abhurahama akataurazve akati, “Zvino zvandatanga kudai kuti nditaure kuna Ishe, kunyange hazvo ndisiri chinhu asi guruva namadota, <verse number="28" style="v"/>ko, kana kukashayikwa vashanu kune vakarurama vana makumi mashanu? Muchaparadza guta rose nokuda kwavashanu ava here?”</para>
  <para style="p">Akati, “Kana ndikawana makumi mana navashanu imomo, handingariparadzi.”</para>
  <para style="p">
    <verse number="29" style="v"/>Zvakarezve akataura kwaari akati, “Ko, kana kukawanikwa makumi mana chete?”</para>
  <para style="p">Iye akati, “Nokuda kwamakumi mana iwayo, handingaiti izvozvo.”</para>
  <para style="p">
    <verse number="30" style="v"/>Ipapo akati, “Ishe ngaarege kunditsamwira, asi regai nditaure hangu. Ko, kana makumi matatu chete vakawanikwamo?”</para>
  <para style="p">Iye akapindura akati, “Handingaiti izvozvo kana ndikawana makumi matatu chete.”</para>
  <para style="p">
    <verse number="31" style="v"/>Abhurahama akati, “Zvino zvandatsunga hangu kudai kuti nditaure kuna Ishe, ko, kana makumi maviri akawanikwamo?”</para>
  <para style="p">Iye akati, “Nokuda kwamakumi maviri iwayo, handingariparadzi.”</para>
  <para style="p">
    <verse number="32" style="v"/>Ipapo akati, “Ishe ngaarege kunditsamwira, asi regai hangu nditaurezve kamwe chete. Ko, kana gumi chete vakawanikwamo?”</para>
  <para style="p">Iye akapindura akati, “Nokuda kwaivavo gumi, handingariparadzi.”</para>
  <para style="p">
    <verse number="33" style="v"/>Jehovha akati apedza kutaura naAbhurahama, akabva, uye Abhurahama akadzoka kumba kwake.</para>
  <chapter number="19" style="c"/>
  <para style="s1">Sodhomu neGomora zvinoparadzwa</para>
  <para style="p">
    <verse number="1" style="v"/>Vatumwa vaviri vakasvika muSodhomu madekwana, uye Roti akanga agere pasuo reguta. Akati achivaona, akasimuka kuti andosangana navo uye akakotamisa uso hwake pasi. <verse number="2" style="v"/>Akati, “Madzishe angu, ndapota hangu tsaukirai henyu kumba kwomuranda wenyu. Mushambidze henyu tsoka dzenyu uye mugovata usiku huno, ipapo mugoenda henyu mangwana mangwanani.”</para>
  <para style="p">Ivo vakati, “Kwete, tichavata hedu pachivara usiku huno.”</para>
  <para style="p">
    <verse number="3" style="v"/>Asi akavakumbirisa zvokuti vakatenda kuenda naye uye vakapinda mumba make. Akavagadzirira zvokudya, akabika chingwa chisina mbiriso, uye vakadya. <verse number="4" style="v"/>Vasati vaenda kundovata, varume vose vaibva kumativi ose eguta reSodhomu, vose vaduku navakuru, vakakomba imba. <verse number="5" style="v"/>Vakadana Roti vachiti, “Varipiko varume vapinda mumba mako usiku huno? Vaburitse kuno kwatiri kuti tivate navo.”</para>
  <para style="p">
    <verse number="6" style="v"/>Roti akabuda kunze kuti andosangana navo uye akapfiga mukova shure kwake, <verse number="7" style="v"/>akati, “Kwete, shamwari dzangu. Regai kuita chinhu ichi chakaipa. <verse number="8" style="v"/>Tarirai, ndina vanasikana vaviri vasina kutongovata nomurume. Regai ndivabudisire kwamuri uye mungagona kuita zvamunoda navo. Asi musaita kana chinhu kuvarume ava, nokuti vakavanda pasi pedenga rangu.”</para>
  <para style="p">
    <verse number="9" style="v"/>Ivo vakati, “Suduruka!” Uye vakati, “Munhu uyu akauya pano ari mutorwa, asi zvino ava kuda kutitonga! Tichakuitira zvakaipa iwe kupfuura ivo.” Vakaramba vachimanikidza Roti uye vakaswedera mberi kuti vapaze gonhi.</para>
  <para style="p">
    <verse number="10" style="v"/>Asi varume vaiva mukati vakatambanudza maoko avo vakakwevera Roti mumba uye vakapfiga mukova. <verse number="11" style="v"/>Ipapo vakapofumadza varume vakanga vari pamukova wemba, vaduku navakuru, zvokuti havana kuzogona kuona mukova.</para>
  <para style="p">
    <verse number="12" style="v"/>Varume vaviri vakati kuna Roti, “Una vamwe vanhu pano here, vakuwasha, vanakomana kana vanasikana, kana mumwe wako zvake ari muguta? Vabudise muno, <verse number="13" style="v"/>nokuti tiri kuzoparadza nzvimbo ino. Kuchema kuna Jehovha pamusoro pavanhu ava kwakura zvokuti atituma kuzoriparadza.”</para>
  <para style="p">
    <verse number="14" style="v"/>Saka Roti akabuda akandotaura kuvakuwasha vake, vakanga vatsidza kuti vachawana vanasikana vake, akati, “Kurumidzai kubva panzvimbo ino, nokuti Jehovha ava kuda kuparadza guta!” Asi vakuwasha vake vakafunga kuti aiita zveje-e navo.</para>
  <para style="p">
    <verse number="15" style="v"/>Mambakwedza, vatumwa vakakurudzira Roti vachiti, “Kurumidza! Tora mukadzi wako navanasikana vako vaviri vaunavo, kuti murege kuparadzwa kana guta roparadzwa.”</para>
  <para style="p">
    <verse number="16" style="v"/>Akati achinonoka, varume vakabata ruoko rwake uye namaoko omukadzi wake neavanasikana vake vaviri vakavabudisa zvakanaka kunze kweguta, nokuti Jehovha akavanzwira tsitsi. <verse number="17" style="v"/>Vakati vachangovabudisa kunze, mumwe wavo akati, “Tizai nokuda kwoupenyu hwenyu! Musacheuka, uye musamira papi zvapo mubani! Tizirai kumakomo kuti murege kuparadzwa!”</para>
  <para style="p">
    <verse number="18" style="v"/>Asi Roti akati kwavari, “Kwete, madzibaba angu, ndapota! <verse number="19" style="v"/>Muranda wenyu awana nyasha pamberi penyu, uye maratidza unyoro hukuru kwandiri zvamarwira upenyu hwangu. Asi handigoni kutizira kumakomo; njodzi iyi ingazondibata, uye ndingazofa. <verse number="20" style="v"/>Tarirai, herino guta riri pedyo randingatizira kwariri, uye iduku zvaro. Regai nditizire kwariri, iduku kwazvo, handizvo here? Ipapo upenyu hwangu hucharwirwa.”</para>
  <para style="p">
    <verse number="21" style="v"/>Akati kwaari, “Zvakanaka, ndichaitawo zvawakumbira; handisi kuzoparadza guta rauri kureva. <verse number="22" style="v"/>Asi chitizirai ikoko nokukurumidza, nokuti handigoni kuita chinhu chipi zvacho kusvikira masvika kwariri.” (Ndokusaka guta iro richinzi Zoari.)</para>
  <para style="p">
    <verse number="23" style="v"/>Kusvika kwakaita Roti paZoari, zuva rakanga rakwira pamusoro penyika. <verse number="24" style="v"/>Ipapo Jehovha akanayisa safuri inopfuta pamusoro peSodhomu neGomora, zvichibva kudenga kuna Jehovha. <verse number="25" style="v"/>Naizvozvo akaparadza maguta ayo uye nebani rose, navose vakanga vagere mumaguta uyewo nezvose zvakanga zvamera munyika. <verse number="26" style="v"/>Asi mukadzi waRoti akacheuka, akava shongwe yomunyu.</para>
  <para style="p">
    <verse number="27" style="v"/>Fume mangwana mangwanani Abhurahama akamuka akadzokera kunzvimbo yaakanga amira pamberi paJehovha. <verse number="28" style="v"/>Akatarisa zasi kwakanangana nokuSodhomu neGomora, kwakatarisana nokunyika yose yebani, akaona utsi hwakawanda huchisimuka kubva panyika, kufanana noutsi hunobva pachoto.</para>
  <para style="p">
    <verse number="29" style="v"/>Saka Mwari paakaparadza maguta omubani, akarangarira Abhurahama, uye akabudisa Roti kubva panjodzi yakaparadza maguta makanga muchigara Roti.</para>
  <para style="s1">Roti naVanasikana Vake</para>
  <para style="p">
    <verse number="30" style="v"/>Roti navanasikana vake vaviri vakabva paZoari vakandogara mumakomo, nokuti akanga achitya kugara muZoari. Iye navanasikana vake vakagara mubako. <verse number="31" style="v"/>Rimwe zuva mwanasikana wake mukuru akati kumuduku wake, “Baba vedu vakwegura, uye pano hapana varume vokuti vavate nesu, setsika yenyika yose. <verse number="32" style="v"/>Ngatinwisei baba vedu waini tigorara navo kuti tichengetedze rudzi rwedu kubudikidza nababa vedu.”</para>
  <para style="p">
    <verse number="33" style="v"/>Usiku ihwohwo vakanwisa baba vavo waini, uye mwanasikana mukuru akapinda akavata navo. Ivo havana kuziva kuvata kwake pasi kana kumuka kwake.</para>
  <para style="p">
    <verse number="34" style="v"/>Pazuva rakatevera mwanasikana mukuru akati kumuduku wake, “Madeko ndakavata nababa vangu. Ngativanwiseizve waini usiku huno, iwe ugopinda undovata navo kuitira kuti tichengete rudzi rwedu kubudikidza nababa vedu.” <verse number="35" style="v"/>Saka vakaita kuti baba vavo vanwezve waini usiku ihwohwo uye mwanasikana muduku akapinda akandovata navo. Ivo havana kuziva kuvata kwake pasi kana kumuka kwake.</para>
  <para style="p">
    <verse number="36" style="v"/>Saka vanasikana vose vaRoti vakava nemimba nababa vavo. <verse number="37" style="v"/>Mwanasikana mukuru akava nomwanakomana, akamutumidza zita rokuti Moabhu; ndiye baba wavaMoabhu vanhasi. <verse number="38" style="v"/>Mwanasikana muduku akavawo nomwanakomana, uye akamutumidza zita rokuti Bheni-Ami; ndiye baba wavaAmoni vanhasi.</para>
  <chapter number="20" style="c"/>
  <para style="s1">Abhurahama naAbhimereki</para>
  <para style="p">
    <verse number="1" style="v"/>Zvino Abhurahama akabvapo akapinda mudunhu rokuNegevhi akandogara pakati peKadheshi neShuri. Akagara muGerari kwechinguva, <verse number="2" style="v"/>uye ikoko Abhurahama akati nezvomukadzi wake Sara, “Ihanzvadzi yangu.” Ipapo Abhimereki mambo weGerari akatuma vanhu kuti vandotora Sara.</para>
  <para style="p">
    <verse number="3" style="v"/>Asi Mwari akauya kuna Abhimereki usiku mukurota uye akati kwaari, “Wakangoita somunhu akafa nokuda kwomukadzi wawatora; mukadzi womunhu.”</para>
  <para style="p">
    <verse number="4" style="v"/>Zvino Abhimereki akanga asati aswedera kwaari, saka akati, “Ishe, muchaparadza rudzi rusina mhosva here? <verse number="5" style="v"/>Ko, iye haana kuti kwandiri, ‘Ihanzvadzi yangu’ here, naiyewo mukadzi haana kuti kwandiri ‘Ihanzvadzi yangu’ here? Ndakaita izvi nehana yakachena uye namaoko akachena.”</para>
  <para style="p">
    <verse number="6" style="v"/>Ipapo Mwari akati kwaari mukurota, “Hongu, ndinozviziva kuti wakaita izvi nehana yakachena, nokudaro ndakukonesa kuti unditadzire. Ndokusaka ndisina kukutendera kuti umubate. <verse number="7" style="v"/>Zvino chidzosera mukadzi womurume uyu, nokuti muprofita, uye achakunyengeterera urarame. Asi kana usina kumudzosa, uzive kuti iwe navose vari vako muchafa.”</para>
  <para style="p">
    <verse number="8" style="v"/>Mangwanani akatevera Abhimereki akadana varanda vake vose, uye paakavaudza zvose zvakanga zvaitika, vakatya kwazvo. <verse number="9" style="v"/>Ipapo Abhimereki akadana Abhurahama kuti apinde akati, “Waiteiko kwatiri? Ndakakutadzira zvakaita seiko zvawauyisa mhosva huru yakadai pamusoro pangu napamusoro poumambo hwangu? Wandiitira zvinhu zvisingafaniri kuitwa.” <verse number="10" style="v"/>Uye Abhimereki akabvunza Abhurahama akati, “Wakaoneiko chakaita kuti uite izvi?”</para>
  <para style="p">
    <verse number="11" style="v"/>Abhurahama akapindura akati, “Ndakati mumwoyo mangu, ‘Zvirokwazvo munzvimbo ino hamuna kutya Mwari, uye vachandiuraya nokuda kwomukadzi wangu.’ <verse number="12" style="v"/>Zvisinei hazvo, zvirokwazvo ihanzvadzi yangu, mwanasikana wababa vangu kunyange hazvo asina kuberekwa namai vangu; uye akazova hake mukadzi wangu. <verse number="13" style="v"/>Uye Mwari paakandiita kuti ndifambe kubva paimba yababa vangu, ndakati kwaari, ‘Izvi ndizvo zvaungandiratidza nazvo madiro aunondiita: Kwose kwatinoenda, utaure pamusoro pangu uchiti, “Ihanzvadzi yangu.” ’ ”</para>
  <para style="p">
    <verse number="14" style="v"/>Ipapo Abhimereki akauya namakwai nemombe uye navarandarume navarandakadzi akavapa kuna Abhurahama, uye akadzosa Sara mukadzi wake. <verse number="15" style="v"/>Uye Abhimereki akati, “Nyika yangu iri pamberi pako; gara paunoda.”</para>
  <para style="p">
    <verse number="16" style="v"/>Kuna Sara akati, “Ndiri kupa hanzvadzi yako mashekeri chiuru<note caller="+" style="f"><char style="fr" closed="false">20:16 </char><char style="ft" closed="false">makirogiramu angaita 11.5</char></note> esirivha. Ichi ndicho chichava chifukidzo pamusoro pemhosva yandakaita kwauri pamberi pavose vaunavo; waruramiswa kwazvo.”</para>
  <para style="p">
    <verse number="17" style="v"/>Ipapo Abhurahama akanyengetera kuna Mwari, uye Mwari akaporesa Abhimereki, mukadzi wake uye navarandakadzi vake kuti vakwanise kuita vana zvakare, <verse number="18" style="v"/>nokuti Jehovha akanga azarira zvizvaro zvavo zvose muimba yaAbhimereki nokuda kwaSara mukadzi waAbhurahama.</para>
  <chapter number="21" style="c"/>
  <para style="s1">Kuberekwa kwaIsaka</para>
  <para style="p">
    <verse number="1" style="v"/>Zvino Jehovha akaitira Sara nyasha sezvaakanga areva, uye Jehovha akaitira Sara zvaakanga avimbisa. <verse number="2" style="v"/>Sara akava nemimba uye akaberekera Abhurahama mwanakomana munguva yokukwegura kwake, panguva chaiyo yakanga yavimbiswa naMwari. <verse number="3" style="v"/>Abhurahama akatumidza mwanakomana waakaberekerwa naSara zita rokuti Isaka. <verse number="4" style="v"/>Mwanakomana wake Isaka paakanga ava namazuva masere okuberekwa, Abhurahama akamudzingisa, sezvaakanga arayirwa naMwari. <verse number="5" style="v"/>Abhurahama akanga ava namakore okuberekwa zana paakaberekerwa mwanakomana wake Isaka.</para>
  <para style="p">
    <verse number="6" style="v"/>Sara akati, “Mwari andivigira kuseka, uye vose vachanzwa nezvazvo vachaseka neni.” <verse number="7" style="v"/>Uye akatizve, “Ndianiko aizoti kuna Abhurahama, Sara achazorera vana? Asi ndamuberekera mwanakomana panguva yokukwegura kwake.”</para>
  <para style="s1">Hagari naIshumaeri vanodzingwa</para>
  <para style="p">
    <verse number="8" style="v"/>Mwana akakura uye akarumurwa, uye pazuva rakarumurwa Isaka, Abhurahama akaita mutambo mukuru. <verse number="9" style="v"/>Asi Sara akaona mwanakomana akanga aberekerwa Abhurahama naHagari muIjipita achiseka, <verse number="10" style="v"/>ndokubva ati kuna Abhurahama, “Dzinga mukadzi murandakadzi uyo nomwanakomana wake, nokuti mwanakomana womurandakadzi uyo haangatongogovani nhaka nomwanakomana wangu Isaka.”</para>
  <para style="p">
    <verse number="11" style="v"/>Nyaya iyi yakatambudza Abhurahama zvikuru kwazvo nokuti yaiva nechokuita nomwanakomana wake. <verse number="12" style="v"/>Asi Mwari akati kwaari, “Usanyanya kutambudzika hako pamusoro pomukomana uye napamusoro pomurandakadzi wako. Teerera zvaunoudzwa naSara, nokuti muna Isaka ndimo muchaverengerwa vana vako. <verse number="13" style="v"/>Ndichaitawo rudzi kubudikidza nomwanakomana womurandakadzi, nokuti naiyewo mwana wako.”</para>
  <para style="p">
    <verse number="14" style="v"/>Mangwanani akatevera, Abhurahama akatora zvokudya neguchu redehwe rine mvura akazvipa kuna Hagari. Akazviisa pamapfudzi ake ipapo akamuendesa pamwe chete nomukomana. Akaenda uye akadzungaira ari mugwenga reBheerishebha.</para>
  <para style="p">
    <verse number="15" style="v"/>Mvura yaiva muguchu redehwe yakati yapera, akaisa mukomana pasi pegwenzi. <verse number="16" style="v"/>Ipapo akabvapo akandogara pedyo naipapo, nhambwe inenge ingasvika museve, nokuti akafunga mumwoyo make akati, “Handingatariri mukomana achifa.” Uye agere pedyo ipapo akatanga kuchema.</para>
  <para style="p">
    <verse number="17" style="v"/>Mwari akanzwa mukomana achichema, uye mutumwa waMwari akadana Hagari kubva kudenga akati kwaari, “Zvaita seiko Hagari? Usatya; Mwari anzwa kuchema kwomukomana paakavata apo. <verse number="18" style="v"/>Simudza mukomana umubate noruoko, nokuti ndichamuita rudzi rukuru.”</para>
  <para style="p">
    <verse number="19" style="v"/>Ipapo Mwari akasvinudza meso ake uye akaona tsime remvura. Saka akaenda akandozadza guchu nemvura ndokubva apa mukomana kuti anwe.</para>
  <para style="p">
    <verse number="20" style="v"/>Mwari akava nomukomana pakukura kwake. Akagara mugwenga akazova munhu aipfura nouta. <verse number="21" style="v"/>Paakanga achigara mugwenga reParani, mai vake vakamutsvakira mukadzi aibva kuIjipiti.</para>
  <para style="s1">Sungano paBheerishebha</para>
  <para style="p">
    <verse number="22" style="v"/>Panguva iyoyo Abhimereki naPikori mukuru wamauto ake, akati kuna Abhurahama, “Mwari anewe pazvinhu zvose zvaunoita. <verse number="23" style="v"/>Zvino ndipikire pano pamberi paMwari kuti hauzondinyengeri ini, kana vana vangu kana zvizvarwa zvangu. Ndiitirei tsitsi ini nenyika yaugere mairi somutorwa, kuti sezvandakakuitira tsitsi uchaita zvimwe chetezvo newewo.”</para>
  <para style="p">
    <verse number="24" style="v"/>Abhurahama akati, “Ndinopika.”</para>
  <para style="p">
    <verse number="25" style="v"/>Ipapo Abhurahama akamhanʼara kuna Abhimereki pamusoro petsime remvura rakanga ratorwa navaranda vaAbhimereki. <verse number="26" style="v"/>Asi Abhimereki akati, “Handizivi akaita izvozvo. Iwe hauna kundiudza, uye ndatozvinzwa izvozvo nhasi chaiye.”</para>
  <para style="p">
    <verse number="27" style="v"/>Saka Abhurahama akauya namakwai nemombe akazvipa kuna Abhimereki, uye varume vaviri ava vakaita sungano. <verse number="28" style="v"/>Abhurahama akatsaura sheche nomwe dzamakwayana kubva kuboka, <verse number="29" style="v"/>uye Abhimereki akabvunza Abhurahama akati, “Sheche dzamakwai idzi dzawatsaura dzinoreveiko?”</para>
  <para style="p">
    <verse number="30" style="v"/>Akapindura achiti, “Gamuchira makwayana manomwe aya kubva muruoko rwangu sechapupu chokuti ndini ndakachera tsime iri.”</para>
  <para style="p">
    <verse number="31" style="v"/>Saka nzvimbo iyo yakanzi Bheerishebha, nokuti varume vaviri ava vakapika mhiko ipapo.</para>
  <para style="p">
    <verse number="32" style="v"/>Mushure mokuitwa kwesungano paBheerishebha, Abhimereki naPikori mukuru wamauto ake vakadzokera kunyika yavaFiristia. <verse number="33" style="v"/>Abhurahama akadyara muti womutamarisiki muBheerishebha, uye ipapo akadana kuzita raJehovha, Mwari Wokusingaperi. <verse number="34" style="v"/>Uye Abhurahama akagara munyika yavaFiristia kwenguva refu.</para>
  <chapter number="22" style="c"/>
  <para style="s1">Abhurahama anoedzwa</para>
  <para style="p">
    <verse number="1" style="v"/>Shure kwaizvozvo, Mwari akaedza Abhurahama. Akati kwaari, “Abhurahama!”</para>
  <para style="p">Iye akati, “Ndiri pano hangu.”</para>
  <para style="p">
    <verse number="2" style="v"/>Ipapo Mwari akati, “Tora mwanakomana wako, mwanakomana wako mumwe oga, Isaka, iye waunoda, uende kunyika yeMoria. Umubayire ikoko sechipiriso chinopiswa pane rimwe gomo randichakuudza.”</para>
  <para style="p">
    <verse number="3" style="v"/>Mangwanani akatevera, Abhurahama akamuka akasunga mbongoro yake. Akatora varanda vake vaviri nomwanakomana wake Isaka. Akati atema huni dzechipiriso chinopiswa dzakakwana, akasimuka akaenda kunzvimbo yaakanga audzwa nezvayo naMwari. <verse number="4" style="v"/>Pazuva rechitatu, Abhurahama akasimudza meso ake akaona nzvimbo yacho ichiri kure. <verse number="5" style="v"/>Akati kuvaranda vake, “Sarai henyu pano nembongoro iyi, ini nomukomana timboyambukira uko. Tichandonamata tigodzoka hedu kwamuri.”</para>
  <para style="p">
    <verse number="6" style="v"/>Abhurahama akatora huni dzechipiriso chinopiswa akadziisa pana Isaka mwanakomana wake, uye iye pachake akatakura moto nebanga. Pavakanga vachifamba pamwe chete vari vaviri, <verse number="7" style="v"/>Isaka akataura nababa vake Abhurahama akati, “Baba!”</para>
  <para style="p">Abhurahama akati, “Chiiko mwanangu?”</para>
  <para style="p">Isaka akati, “Moto nehuni zviri pano, asi gwayana rechipiriso chinopiswa riripiko?”</para>
  <para style="p">
    <verse number="8" style="v"/>Abhurahama akapindura akati, “Mwari pachake ndiye achapa gwayana rechipiriso chinopiswa, mwanakomana wangu.”</para>
  <para style="p">
    <verse number="9" style="v"/>Vakati vasvika panzvimbo yaakanga ataurirwa nezvayo naMwari, Abhurahama akavaka aritari ipapo uye akaisa huni pamusoro payo. Akasunga mwanakomana wake Isaka akamuradzika paaritari, pamusoro pehuni. <verse number="10" style="v"/>Ipapo akatambanudza ruoko rwake akatora banga kuti auraye mwanakomana wake. <verse number="11" style="v"/>Asi mutumwa waJehovha akadanidzira kwaari kubva kudenga akati, “Abhurahama! Abhurahama!”</para>
  <para style="p">Iye akapindura akati, “Ndiri pano hangu.”</para>
  <para style="p">
    <verse number="12" style="v"/>Akati, “Usaisa ruoko rwako pamukomana. Usamboita chimwe chinhu kwaari. Zvino ndava kuziva kuti unotya Mwari, nokuti hauna kundinyima mwanakomana wako, mwanakomana wako mumwe woga.”</para>
  <para style="p">
    <verse number="13" style="v"/>Abhurahama akasimudza meso ake uye ipapo padenhere akaona gondobwe rakabatwa nenyanga dzaro. Akaendapo akatora gondobwe akaribayira sechipiriso chinopiswa. <verse number="14" style="v"/>Saka Abhurahama akatumidza nzvimbo iyo kuti, “Jehovha Achapa.” Uye nanhasi zvinonzi, “Pagomo raJehovha ndipo pazvichapiwa.”</para>
  <para style="p">
    <verse number="15" style="v"/>Mutumwa waJehovha akadana kuna Abhurahama kubva kudenga kechipiri <verse number="16" style="v"/>akati, “Ndinopika neni pachangu, ndizvo zvinotaura Jehovha, kuti nokuda kwokuti waita izvi uye kuti hauna kundinyima mwanakomana wako, mwanakomana wako mumwe oga, <verse number="17" style="v"/>zvirokwazvo ndichakuropafadza uye ndichaita kuti zvizvarwa zvako zviwande senyeredzi dzokudenga uye sejecha riri pamahombekombe egungwa. Zvizvarwa zvako zvichatora maguta avavengi vavo, <verse number="18" style="v"/>uye kubudikidza navana vako ndudzi dzose dzapanyika dzicharopafadzwa, nokuti wakanditeerera.”</para>
  <para style="p">
    <verse number="19" style="v"/>Ipapo Abhurahama akadzokera kuvaranda vake, vakasimuka vose pamwe chete vakaenda kuBheerishebha.</para>
  <para style="s1">Vanakomana vaNahori</para>
  <para style="li1">
    <verse number="20" style="v"/>Shure kwaizvozvo, Abhurahama akaudzwa kuti, “Mirika ava maiwo; akaberekera mununʼuna wako Nahori vanakomana vanoti:</para>
  <para style="li2">
    <verse number="21" style="v"/>Uzi dangwe, Bhuzi mununʼuna wake,</para>
  <para style="li2">Kemueri (baba vaAramu),</para>
  <para style="li2">
    <verse number="22" style="v"/>Kesedhi, Hazo, Piridhashi, Jidhirafi naBhetueri.”</para>
  <para style="li3">
    <verse number="23" style="v"/>Bhetueri akabereka Rabheka.</para>
  <para style="li1">Mirika akaberekera Nahori mununʼuna waAbhurahama vanakomana vasere ava.</para>
  <para style="b"/>
  <para style="li1">
    <verse number="24" style="v"/>Murongo wake ainzi Reuma, naiyewo akava navanakomana vaiti:</para>
  <para style="li2">Tebha, Gahamu, Tahashi naMaaka.</para>
  <chapter number="23" style="c"/>
  <para style="s1">Kufa kwaSara</para>
  <para style="p">
    <verse number="1" style="v"/>Sara akararama akasvika makore zana namakumi maviri namanomwe okuberekwa. <verse number="2" style="v"/>Akafira paKiriati Abha (ndiro Hebhuroni) munyika yeKenani, uye Abhurahama akandochema Sara akaungudza pamusoro pake.</para>
  <para style="p">
    <verse number="3" style="v"/>Ipapo Abhurahama akasimuka kubva parutivi pomukadzi wake akanga afa akandotaura navaHiti, akati, <verse number="4" style="v"/>“Ndiri mutorwa nomueni pakati penyu. Nditengesereiwo nzvimbo pano yokuviga kuti ndigogona kuviga vakafa vangu.”</para>
  <para style="p">
    <verse number="5" style="v"/>VaHiti vakapindura Abhurahama vakati, <verse number="6" style="v"/>“Ishe, tinzwei. Imi muri muchinda mukuru pakati pedu. Vigai henyu akafa wenyu muguva rakaisvonaka pakati pamakuva edu. Hakuna munhu pakati pedu angakunyimai guva rake kuti muvige akafa wenyu.”</para>
  <para style="p">
    <verse number="7" style="v"/>Ipapo Abhurahama akasimuka akakotamira pasi pamberi pavanhu venyika, ivo vaHiti. <verse number="8" style="v"/>Akati kwavari, “Kana muchida kuti ndivige akafa wangu, zvino chindinzwai uye mundikumbirire kuna Efuroni mwanakomana waZohari pachinzvimbo changu, <verse number="9" style="v"/>kuti anditengesere bako raMakapera, raanaro uye riri kumucheto womunda wake. Mukumbirei kuti anditengesere nomutengo uzere ive nzvimbo yangu yokuviga vakafa pakati penyu.”</para>
  <para style="p">
    <verse number="10" style="v"/>Efuroni muHiti akanga agere pakati pavanhu vake akapindura Abhurahama, vaHiti vose vakanga vauya pasuo reguta vachizvinzwa, <verse number="11" style="v"/>akati, “Kwete, ishe wangu. Inzwai; ndinokupai munda, uye ndinokupai bako riri mauri. Ndinoupa kwamuri pamberi pavanhu vangu. Vigai henyu akafa wenyu.”</para>
  <para style="p">
    <verse number="12" style="v"/>Zvakare Abhurahama akakotamira pasi pamberi pavanhu venyika <verse number="13" style="v"/>akati kuna Efuroni vachizvinzwa, “Nditeerere, kana uchida. Ndicharipa mutengo womunda. Ugamuchire hako kubva kwandiri kuti ndigoviga vakafa vangu imomo.”</para>
  <para style="p">
    <verse number="14" style="v"/>Efuroni akapindura Abhurahama akati, <verse number="15" style="v"/>“Nditeererei, ishe wangu, mutengo wenyika unoita mashekeri mazana mana<note caller="+" style="f"><char style="fr" closed="false">23:15 </char><char style="ft" closed="false">makirogiramu angaita 4.5</char></note> esirivha, asi chingava chiiko pakati pangu nemi? Vigai henyu akafa venyu.”</para>
  <para style="p">
    <verse number="16" style="v"/>Abhurahama akabvumirana nomutengo waEfuroni akamuyerera mutengo waakanga areva vaHiti vachizvinzwa; mazana mana amashekeri esirivha, maererano nomutengo waivapo pakati pavatengesi.</para>
  <para style="p">
    <verse number="17" style="v"/>Saka munda waEfuroni muMakapera pedyo neMamure, zvose munda nebako zvaive mauri, nemiti yose yaiva pakati pomuganhu womunda, zvakapiwa <verse number="18" style="v"/>kuna Abhurahama zvikava zvake pamberi pavaHiti vakanga vauya pasuo reguta. <verse number="19" style="v"/>Shure kwaizvozvo Abhurahama akaviga mukadzi wake Sara mubako mumunda weMakapera pedyo neMamure (iro Hebhuroni) munyika yeKenani. <verse number="20" style="v"/>Saka munda nebako raiva mauri zvakapiwa kuna Abhurahama navaHiti senzvimbo yamakuva.</para>
  <chapter number="24" style="c"/>
  <para style="s1">Isaka naRabheka</para>
  <para style="p">
    <verse number="1" style="v"/>Zvino Abhurahama akanga akwegura ava namakore mazhinji, uye Jehovha akanga amuropafadza pazvinhu zvose. <verse number="2" style="v"/>Akati kumuranda wake mukuru womumba make, iye akanga ari mutariri wezvose zvaakanga anazvo, “Isa ruoko rwako pasi pechidya changu. <verse number="3" style="v"/>Ndinoda kuti upike naJehovha, Mwari wokudenga uye Mwari wenyika, kuti haungatoreri mwanakomana wangu mukadzi kubva kuvanasikana vavaKenani, avo vandigere pakati pavo, <verse number="4" style="v"/>asi uchaenda kunyika yangu nokuhama dzangu ugondotorera mwanakomana wangu Isaka mukadzi.”</para>
  <para style="p">
    <verse number="5" style="v"/>Muranda akabvunza akati, “Ko, kana mukadzi asingadi kuuya neni kunyika ino? Ndichazoenda here nomwanakomana wenyu kunyika yamakabva?”</para>
  <para style="p">
    <verse number="6" style="v"/>Abhurahama akati, “Chenjera kuti urege kudzokera nomwanakomana wangu ikoko. <verse number="7" style="v"/>Jehovha, Mwari wokudenga, akandibudisa muimba yababa vangu nomunyika yokuzvarwa kwangu uye iye akataura kwandiri akandivimbisa nemhiko achiti, ‘Ndichapa nyika iyi kuvana vako,’ achatuma mutumwa pamberi pako kuitira kuti ugogona kuwanira mwanakomana wangu mukadzi kubva ikoko. <verse number="8" style="v"/>Kana mukadzi asingadi kuuya newe, iwe uchasunungurwa pamhiko yangu iyi. Usadzokera chete nomwanakomana wangu ikoko.” <verse number="9" style="v"/>Saka muranda akaisa ruoko rwake pasi pechidya chatenzi wake Abhurahama akapika mhiko kwaari maererano neshoko iri.</para>
  <para style="p">
    <verse number="10" style="v"/>Ipapo muranda akatora ngamera dzatenzi wake gumi akaenda, akatora mhando dzezvinhu zvose zvakanaka kubva kuna tenzi wake. Akasimuka akaenda kuAramu Naharaimu akananga kuguta reNahori. <verse number="11" style="v"/>Akaita kuti ngamera dzipfugame pasi pedyo netsime raiva kunze kweguta; kwakanga kwava kudoka, nguva yaibuda vakadzi kundochera mvura.</para>
  <para style="p">
    <verse number="12" style="v"/>Akanyengetera akati, “Haiwa Jehovha, Mwari watenzi wangu Abhurahama, itai kuti ndibudirire nhasi, muitire tenzi wangu Abhurahama zvakanaka. <verse number="13" style="v"/>Onai, ndimire parutivi petsime rino, uye vanasikana vavanhu vomuguta rino vari kubuda vachiuya kuzochera mvura. <verse number="14" style="v"/>Ngazviitike kuti pandinoti kumusikana, ‘Ndapota, tura chirongo chako kuti ndinwewo mvura,’ uye iye akati, ‘Inwai henyu uye ndichanwisawo ngamera dzenyu’ ngaave iye wamasarudzira muranda wenyu Isaka. Naizvozvo ndichaziva kuti maitira tenzi wangu zvakanaka.”</para>
  <para style="p">
    <verse number="15" style="v"/>Asati apedza kunyengetera, Rabheka akasvika nechirongo chake papfudzi rake. Akanga ari mwanasikana waBhetueri mwanakomana waMirika, mukadzi waNahori mununʼuna waAbhurahama. <verse number="16" style="v"/>Musikana akanga akanaka kwazvo, ari mhandara; hakuna murume akanga ambovata naye. Akaenda kutsime, akazadza chirongo chake akadzokazve.</para>
  <para style="p">
    <verse number="17" style="v"/>Muranda akamhanya akandosangana naye akati, “Ndapota, ndipewo mvura shoma shoma yokunwa kubva muchirongo chako.”</para>
  <para style="p">
    <verse number="18" style="v"/>Iye akati, “Inwai henyu, ishe wangu,” akakurumidza kutura chirongo mumaoko ake uye akamupa kuti anwe.</para>
  <para style="p">
    <verse number="19" style="v"/>Shure kwokumupa mvura kuti anwe, akati, “Ndichachererawo ngamera dzenyu mvura, kusvikira dzapedza kunwa.” <verse number="20" style="v"/>Saka akakurumidza kudururira mvura yaiva muchirongo chake muchinwiro, akamhanyira kutsime zvakare kundochera imwe mvura zhinji, akachera yakakwanira ngamera dzake. <verse number="21" style="v"/>Asina chaakataura, murume uyu akamutarisisa kuti azive kuti Jehovha akanga aita kuti rwendo rwake rubudirire here kana kuti kwete.</para>
  <para style="p">
    <verse number="22" style="v"/>Ngamera dzakati dzapedza kunwa, murume uya akatora mhete yegoridhe yapamhino yairema hafu yeshekeri<note caller="+" style="f"><char style="fr" closed="false">24:22 </char><char style="ft" closed="false">magiramu angaita 6</char></note> nezvishongo zviviri zvamaoko zvairema mashekeri gumi<note caller="+" style="f"><char style="fr" closed="false">24:22 </char><char style="ft" closed="false">magiramu angaita 115</char></note>. <verse number="23" style="v"/>Ipapo akamubvunza akati, “Uri mwanasikana waaniko? Ndapota, dondiudzawo, kumba kwababa vako kungaita nzvimbo yedu yokuvata here?”</para>
  <para style="p">
    <verse number="24" style="v"/>Akamupindura akati, “Ndiri mwanasikana waBhetueri, mwanakomana waMirika akaberekera Nahori.” <verse number="25" style="v"/>Uye akatizve, “Tine uswa hwakawanda namashanga, uyewo nenzvimbo yenyu yokuvata.”</para>
  <para style="p">
    <verse number="26" style="v"/>Ipapo murume uya akakotamira pasi akanamata Jehovha, <verse number="27" style="v"/>akati, “Jehovha ngaarumbidzwe, Mwari watenzi wangu Abhurahama, iye asina kurega kuita zvakanaka nokutendeka kwake kuna tenzi wangu. Kana ndirini, Jehovha akanditungamirira parwendo rwangu akandisvitsa kumba kwehama dzatenzi wangu.”</para>
  <para style="p">
    <verse number="28" style="v"/>Musikana akamhanya akandoudza veimba yamai vake pamusoro pezvinhu zvose izvi. <verse number="29" style="v"/>Zvino Rabheka akanga ane hanzvadzi yainzi Rabhani, uye iye akakurumidza kubuda akaenda kumurume uya kutsime. <verse number="30" style="v"/>Akati achingoona mhete yemhino nezvishongo mumaoko ehanzvadzi yake, uye anzwa Rabheka achitaura zvakanga zvarehwa nomurume uyu kwaari, akabuda akaenda kumurume akamuwana amire pangamera pedyo netsime. <verse number="31" style="v"/>Akati, “Uya iwe wakaropafadzwa naJehovha. Wakamirireiko pano? Ndatogadzira imba nenzvimbo yengamera.”</para>
  <para style="p">
    <verse number="32" style="v"/>Saka murume uya akaenda kumba, uye ngamera dzakaturwa. Uswa namashanga zvakavigirwa ngamera, uye iye navanhu vake vakavigirwa mvura kuti vashambe tsoka dzavo. <verse number="33" style="v"/>Zvokudya zvakaiswa pamberi pake, asi iye akati, “Handingatongodyi kusvikira ndakuudzai zvandinoda kureva.”</para>
  <para style="p">Rabhani akati, “Tiudze hako zvino.”</para>
  <para style="p">
    <verse number="34" style="v"/>Saka iye akati, “Ndiri muranda waAbhurahama. <verse number="35" style="v"/>Jehovha akaropafadza tenzi wangu kwazvo, uye ava mupfumi. Akamupa makwai nemombe, sirivha negoridhe, varandarume navarandakadzi, ngamera nembongoro. <verse number="36" style="v"/>Sara mukadzi watenzi wangu akamuberekera mwanakomana panguva yokukwegura kwake, uye akamupa zvinhu zvose zvaanazvo. <verse number="37" style="v"/>Uye tenzi wangu akaita kuti ndipike mhiko, uye akati, ‘Haufaniri kutorera mwanakomana wangu mukadzi kubva kuvanasikana vavaKenani, munyika yandigere, <verse number="38" style="v"/>asi enda kumhuri yababa vangu uye nokuimba yangu, undotorera mwanakomana wangu mukadzi ikoko.’</para>
  <para style="p">
    <verse number="39" style="v"/>“Ipapo ndakabvunza tenzi wangu ndikati, ‘Ko, kana mukadzi akasauya neni?’</para>
  <para style="p">
    <verse number="40" style="v"/>“Akapindura akati, ‘Jehovha, iye wandinofamba pamberi pake, achatuma mutumwa wake newe uye achaita kuti rwendo rwenyu rubudirire, kuti uwanire mwanakomana wangu mukadzi, paunoenda kuimba yokwangu, kumhuri yababa vangu. <verse number="41" style="v"/>Zvino, kana wasvika kuimba yokwangu, iwe uchasunungurwa pamhiko kunyange vakaramba kumupa kwauri, uchasunungurwa pamhiko yangu.’</para>
  <para style="p">
    <verse number="42" style="v"/>“Pandasvika patsime nhasi, ndati, ‘Haiwa Jehovha, Mwari watenzi wangu Abhurahama, kana muchida, ndapota ndipeiwo kubudirira parwendo rwandafamba. <verse number="43" style="v"/>Tarirai, ndimire parutivi petsime iri; kana musikana akabuda kuzochera mvura uye ndikati kwaari, “Ndapota rega ndinwe mvura shoma shoma kubva muchirongo chako,” <verse number="44" style="v"/>uye kana iye akati kwandiri, “Inwai henyu, uye ndichachererawo ngamera dzenyu,” ngaave iye asarudzirwa mwanakomana watenzi wangu naJehovha.’</para>
  <para style="p">
    <verse number="45" style="v"/>“Ndisati ndapedza kunyengetera mumwoyo mangu, Rabheka auya, ane chirongo chake papfudzi rake. Aenda kutsime uye akachera mvura, uye ini ndikati kwaari, ‘Ndapota ndipewo mvura ndinwe.’</para>
  <para style="p">
    <verse number="46" style="v"/>“Akurumidza kutura chirongo chake papfudzi rake akati, ‘Inwai henyu, uye ndichanwisa ngamera dzenyuwo.’ Saka ndanwa mvura, uye anwisawo ngamera.</para>
  <para style="p">
    <verse number="47" style="v"/>“Ndamubvunza ndikati, ‘Uri mwanasikana waaniko?’</para>
  <para style="p">“Iye ati, ‘Ndiri mwanasikana waBhetueri mwanakomana waNahori, waakaberekerwa naMirika.’</para>
  <para style="p">“Ipapo ndaisa mhete pamhino yake nezvishongo mumaoko ake, <verse number="48" style="v"/>uye ndakotama pasi ndikanamata Jehovha. Ndarumbidza Jehovha, Mwari watenzi wangu Abhurahama, uyo akanditungamirira munzira yakarurama kuti ndiwane muzukuru womununʼuna watenzi wangu kuti ave mukadzi womwanakomana wake. <verse number="49" style="v"/>Zvino kana muchaitira zvakanaka nokutendeka kuna tenzi wangu, ndiudzei; uye kana zvisizvo, ndiudzei, kuti ndigoziva kwokuenda.”</para>
  <para style="p">
    <verse number="50" style="v"/>Rabhani naBhetueri vakapindura vakati, “Izvi zvinobva kuna Jehovha; isu hatina chinhu chatingataura kwauri, chakaipa kana chakanaka. <verse number="51" style="v"/>Hoyu Rabheka; mutore uende, uye ngaave mukadzi womwanakomana watenzi wako, sokutungamirirwa kwawaitwa naJehovha.”</para>
  <para style="p">
    <verse number="52" style="v"/>Muranda waAbhurahama akati anzwa zvavakataura, akakotama pasi pamberi paJehovha. <verse number="53" style="v"/>Ipapo muranda akabudisa goridhe nezvishongo zvesirivha nenguo dzokufuka akazvipa kuna Rabheka; uye akapawo zvipo zvomutengo mukuru kuhanzvadzi yake nokuna mai vake. <verse number="54" style="v"/>Ipapo iye navarume vakanga vanaye vakadya vakanwa, uye vakararapo usiku uho.</para>
  <para style="p">Akati amuka mangwanani, akati, “Ndiregei hangu ndichienda kuna tenzi wangu.”</para>
  <para style="p">
    <verse number="55" style="v"/>Asi hanzvadzi yake namai vake vakapindura vakati, “Regai musikana agare nesu mazuva angaita kana gumi; ipapo mungazoenda henyu.”</para>
  <para style="p">
    <verse number="56" style="v"/>Asi akati kwavari, “Musandirambidza, sezvo zvino Jehovha akandipa kubudirira parwendo rwangu. Ndiregei hangu ndiende kuna tenzi wangu.”</para>
  <para style="p">
    <verse number="57" style="v"/>Ipapo vakati, “Regai tidane musikana timubvunze nezvazvo.” <verse number="58" style="v"/>Saka vakadana Rabheka vakamubvunza vakati, “Uchaenda here nomurume uyu?”</para>
  <para style="p">Iye akati, “Ndichaenda.”</para>
  <para style="p">
    <verse number="59" style="v"/>Saka vakaendesa hanzvadzi yavo Rabheka, pamwe chete nomureri wake nomuranda waAbhurahama navanhu vake. <verse number="60" style="v"/>Uye vakaropafadza Rabheka vakati,</para>
  <para style="q1">“Iwe hanzvadzi yedu,</para>
  <para style="q2">uve mai wavazhinji vave zviuru nezviuru;</para>
  <para style="q1">vana vako ngavatore</para>
  <para style="q2">masuo avavengi vavo.”</para>
  <para style="p">
    <verse number="61" style="v"/>Ipapo Rabheka navasikana vake vakagadzirira vakatasva ngamera dzavo vakaenda nomurume uya. Saka muranda akatora Rabheka akabva aenda.</para>
  <para style="p">
    <verse number="62" style="v"/>Zvino Isaka akanga achibva kuBheeri Rahai Roi, nokuti akanga achigara kuNegevhi. <verse number="63" style="v"/>Humwe usiku akabuda akaenda musango kuti ambondorangarira, uye paakasimudza meso ake, akaona ngamera dzichiswedera, <verse number="64" style="v"/>naRabhekawo akasimudza meso ake akaona Isaka. Akaburuka kubva pangamera yake <verse number="65" style="v"/>uye akabvunza muranda akati, “Ndianiko murume ari musango uyo ari kuuya kuzosangana nesu?”</para>
  <para style="p">Muranda akapindura akati, “Nditenzi wangu.” Saka akatora chifukidzo akazvifukidza.</para>
  <para style="p">
    <verse number="66" style="v"/>Ipapo muranda akaudza Isaka zvose zvaakanga aita. <verse number="67" style="v"/>Isaka akamupinza mutende ramai vake Sara, uye akawana Rabheka. Saka akava mukadzi wake, uye akamuda; naizvozvo Isaka akanyaradzwa shure kwokufa kwamai vake.</para>
  <chapter number="25" style="c"/>
  <para style="s1">Kufa kwaAbhurahama</para>
  <para style="p">
    <verse number="1" style="v"/>Abhurahama akawana mumwe mukadzi, zita rake ainzi Ketura. <verse number="2" style="v"/>Akamuberekera Zimurami, Jokishani, Medhani, Midhiani, Ishibhaki naShua. <verse number="3" style="v"/>Jokishani akabereka Shebha naDhedhani; zvizvarwa zvaDhedhani zvakanga zviri vaAshuri, vaRetushi navaReumi. <verse number="4" style="v"/>Vanakomana vaMidhiani vakanga vari Efa, Eferi, Hanoki, Abhidha naEridha. Vose ava vakanga vari zvizvarwa zvaKetura.</para>
  <para style="p">
    <verse number="5" style="v"/>Abhurahama akasiya zvinhu zvose zvaakanga anazvo kuna Isaka. <verse number="6" style="v"/>Asi paakanga achiri mupenyu akapa zvipo kuvanakomana vavarongo vake uye akavabvisa pamwanakomana wake Isaka akavaendesa kumabvazuva.</para>
  <para style="p">
    <verse number="7" style="v"/>Pamwe chete, Abhurahama akararama makore zana namakumi manomwe namashanu. <verse number="8" style="v"/>Ipapo Abhurahama akabudisa mweya wake akafa akwegura kwazvo, ava mutana uye ava namakore mazhinji; uye akasanganiswa navanhu vake. <verse number="9" style="v"/>Vanakomana vake Isaka naIshumaeri vakamuviga mubako reMakapera pedyo neMamure, mumunda waEfuroni mwanakomana waZofa muHiti, <verse number="10" style="v"/>munda wakanga watengwa naAbhurahama kubva kumuHiti. Ndimo makavigwa Abhurahama nomukadzi wake Sara. <verse number="11" style="v"/>Shure kwokufa kwaAbhurahama, Mwari akaropafadza mwanakomana wake Isaka, uyo akagara pedyo neBheeri Rahai Roi.</para>
  <para style="s1">Vanakomana vaIshumaeri</para>
  <para style="p">
    <verse number="12" style="v"/>Iyi ndiyo nhoroondo yomwanakomana waAbhurahama, iye Ishumaeri, akaberekerwa Abhurahama naHagari muIjipita, murandakadzi waSara.</para>
  <para style="b"/>
  <para style="li4">
    <verse number="13" style="v"/>Aya ndiwo mazita avanakomana vaIshumaeri, akanyorwa muurongwa hwamaberekerwo avo:</para>
  <para style="b"/>
  <para style="li1">Nebhayoti dangwe raIshumaeri,</para>
  <para style="li1">Kedhari, Adhibheeri, Mibhisami,</para>
  <para style="li1">
    <verse number="14" style="v"/>Mishima, Dhuma, Masa,</para>
  <para style="li1">
    <verse number="15" style="v"/>Hadhadhi, Tema, Jeturi,</para>
  <para style="li1">Nafishi naKedhema.</para>
  <para style="b"/>
  <para style="li4">
    <verse number="16" style="v"/>Ava ndivo vaiva vanakomana vaIshumaeri, uye aya ndiwo mazita avatongi gumi navaviri vamarudzi maererano namagariro avo nemisasa yavo.</para>
  <para style="b"/>
  <para style="p">
    <verse number="17" style="v"/>Pamwe chete, Ishumaeri akararama makore zana namakumi matatu namakore manomwe. Akabudisa mweya wake akafa, akasanganiswa navanhu vake. <verse number="18" style="v"/>Zvizvarwa zvake zvakandogara munzvimbo yaibva kuHavhira kusvikira kuShuri, pedyo nomuganhu weIjipiti, kana munhu achienda akananga kuAshuri. Uye vakagara vachipesana nehama dzavo.</para>
  <para style="s1">Jakobho naEsau</para>
  <para style="p">
    <verse number="19" style="v"/>Iyi ndiyo nhoroondo yomwanakomana waAbhurahama, Isaka.</para>
  <para style="b"/>
  <para style="p">Abhurahama akabereka Isaka, <verse number="20" style="v"/>uye Isaka akanga ava namakore makumi mana okuberekwa paakawana Rabheka mwanasikana waBhetueri muAramu, aibva kuPadhani Aramu uye ari hanzvadzi yaRabhani muAramu.</para>
  <para style="p">
    <verse number="21" style="v"/>Isaka akanyengeterera mukadzi wake kuna Jehovha, nokuti akanga asingabereki. Jehovha akapindura munyengetero wake, uye mukadzi wake Rabheka akava nemimba. <verse number="22" style="v"/>Vana vakanga vachisundana mukati make, iye akati, “Seiko izvi zvichiitika kwandiri?” Saka akaenda kundobvunza Jehovha.</para>
  <para style="p">
    <verse number="23" style="v"/>Jehovha akati kwaari,</para>
  <para style="q1">“Ndudzi mbiri dziri muchizvaro chako,</para>
  <para style="q2">uye marudzi maviri achabuda mauri achaparadzana;</para>
  <para style="q1">rumwe rudzi ruchava nesimba kupfuura rumwe,</para>
  <para style="q2">uye mukuru achashumira muduku.”</para>
  <para style="p">
    <verse number="24" style="v"/>Nguva yokubereka kwake yakati yasvika, onei makanga muna vakomana vaviri muchizvaro chake. <verse number="25" style="v"/>Akatanga kubuda akanga ari mutsvuku, uye muviri wake wose wakanga wakaita senguo ine mvere; saka vakamutumidza zita rokuti Esau. <verse number="26" style="v"/>Shure kwaizvozvo, mununʼuna wake akabuda, ruoko rwake rwakabata chitsitsinho chaEsau; saka akatumidzwa zita rokuti Jakobho. Isaka akanga ava namakore okuberekwa makumi matanhatu Rabheka paakavabereka.</para>
  <para style="p">
    <verse number="27" style="v"/>Vakomana vakakura, uye Esau akava mudzimba akachenjera, murume wesango, asi Jakobho akanga ari murume akanyarara, achigara pakati pamatende. <verse number="28" style="v"/>Sezvo Isaka aifarira nyama yemhuka, aida Esau, asi Rabheka aida Jakobho.</para>
  <para style="p">
    <verse number="29" style="v"/>Rimwe zuva Jakobho paakanga achibika zvokudya, Esau akasvikopinda achibva kusango, aziya nenzara! <verse number="30" style="v"/>Akati kuna Jakobho, “Dokurumidzawozve, undipewo zvimwe zvokudya zvakatsvukira izvo ndidye! Ndava kuziya nenzara!” (Ndokusaka akatumidzwawo zita rokuti Edhomu).</para>
  <para style="p">
    <verse number="31" style="v"/>Jakobho akapindura akati, “Tanga wanditengesera udangwe hwako.”</para>
  <para style="p">
    <verse number="32" style="v"/>Esau akati, “Tarira, ndava kuda kufa ini. Ko, udangwe huchandibatsirei?”</para>
  <para style="p">
    <verse number="33" style="v"/>Asi Jakobho akati, “Tanga wandipikira.” Saka akapika mhiko kwaari, achitengesa udangwe hwake kuna Jakobho.</para>
  <para style="p">
    <verse number="34" style="v"/>Ipapo Jakobho akapa Esau chingwa nenyemba. Akadya uye akanwa, ipapo akasimuka akaenda.</para>
  <para style="p">Saka Esau akazvidza udangwe hwake.</para>
  <chapter number="26" style="c"/>
  <para style="s1">Isaka naAbhimereki</para>
  <para style="p">
    <verse number="1" style="v"/>Zvino munyika makanga mune nzara, isati iri nzara iya yakatanga kuvapo panguva yaAbhurahama, uye Isaka akaenda kuna Abhimereki mambo wavaFiristia muGerari. <verse number="2" style="v"/>Jehovha akazviratidza kuna Isaka akati, “Usaburuka kuIjipiti; gara munyika yandinokuudza kuti ugare. <verse number="3" style="v"/>Gara hako munyika ino kwechinguva, uye ndichava newe uye ndichakuropafadza. Nokuti kwauri nokuzvizvarwa zvako ndichapa nyika iyi yose uye ndichasimbisa mhiko yandakapika kuna baba vako Abhurahama. <verse number="4" style="v"/>Ndichaita kuti zvizvarwa zvako zviwande senyeredzi dzokudenga uye ndichavapa nyika dzose idzi, uye kubudikidza navana vako ndudzi dzose dzapanyika dzicharopafadzwa, <verse number="5" style="v"/>nokuti Abhurahama akanditeerera uye akachengeta zvaidikanwa neni, nemitemo yangu, zvirevo zvangu uye nemirayiro yangu.” <verse number="6" style="v"/>Saka Isaka akagara muGerari.</para>
  <para style="p">
    <verse number="7" style="v"/>Vanhu venyika iyo pavakamubvunza pamusoro pomukadzi wake, akati, “Ihanzvadzi yangu,” nokuti akanga achitya kuti, “Mukadzi wangu.” Akafunga mumwoyo make achiti, “Vanhu vomunyika muno vangandiuraye nokuda kwaRabheka, nokuti akanaka kwazvo.”</para>
  <para style="p">
    <verse number="8" style="v"/>Isaka akati agara ikoko kwenguva refu, Abhimereki mambo wavaFiristia akatarira pasi napawindo akaona Isaka achitamba nomukadzi wake Rabheka. <verse number="9" style="v"/>Saka Abhimereki akadana Isaka akati, “Mukadzi wako chaiye uyu! Seiko wakati, ‘Ihanzvadzi yangu’?”</para>
  <para style="p">Isaka akapindura akati, “Nokuti ndakafunga kuti ndingafa nokuda kwake.”</para>
  <para style="p">
    <verse number="10" style="v"/>Ipapo Abhimereki akati, “Chiiko ichi chawakaita kwatiri? Mumwe wavarume aigona kunge akavata nomukadzi wako, uye ungadai wakazouyisa mhosva pamusoro pedu.”</para>
  <para style="p">
    <verse number="11" style="v"/>Saka Abhimereki akarayira vanhu vake vose achiti, “Ani naani anobata murume uyu kana mukadzi wake achaurayiwa zvirokwazvo.”</para>
  <para style="p">
    <verse number="12" style="v"/>Isaka akadyara zviyo munyika uye mugore racho iroro akakohwa zvakapetwa kazana, nokuti Jehovha akamuropafadza. <verse number="13" style="v"/>Murume uyu akava mupfumi, uye pfuma yake yakaramba ichiwanda kusvikira apfuma kwazvo. <verse number="14" style="v"/>Akanga ana makwai mazhinji nemombe dzakawanda navaranda vakawanda zvokuti vaFiristia vakamuitira godo. <verse number="15" style="v"/>Saka matsime ose akanga acherwa navaranda vababa vake panguva yababa vake Abhurahama, vaFiristia vakaadzivira, vachiazadza nevhu.</para>
  <para style="p">
    <verse number="16" style="v"/>Ipapo Abhimereki akati kuna Isaka, “Ibva uende kure nesu; wanyanya kuva nesimba zvokutipfuura.”</para>
  <para style="p">
    <verse number="17" style="v"/>Saka Isaka akabvapo akandodzika musasa muMupata weGera akagara ikoko. <verse number="18" style="v"/>Isaka akacherazve matsime akanga acherwa panguva yababa vake Abhurahama, iwo akanga adzivirwa navaFiristia shure kwokufa kwaAbhurahama, uye akaapa mazita mamwe chetewo aakanga atumidzwa nababa vake.</para>
  <para style="p">
    <verse number="19" style="v"/>Varanda vaIsaka vakachera muMupata vakawanamo tsime remvura yakanaka. <verse number="20" style="v"/>Asi vafudzi veGerari vakakakavadzana navafudzi vaIsaka vachiti, “Mvura iyi ndeyedu!” Saka akatumidza tsime iro zita rokuti Eseki, nokuda kwokuti vakapesana naye. <verse number="21" style="v"/>Ipapo vakacherazve rimwe tsime, asi vakakakavadzana pamusoro parowo; saka akaritumidza zita rokuti Sitima. <verse number="22" style="v"/>Akaenderera mberi kubva ipapo akachera rimwe tsime, uye hapana munhu akazokakavadzana naye pamusoro paro. Akaritumidza zita rokuti Rehobhoti, achiti, “Zvino Jehovha azotipa nzvimbo uye tichawanda munyika.”</para>
  <para style="p">
    <verse number="23" style="v"/>Kubva ipapo akaenda kuBheerishebha. <verse number="24" style="v"/>Usiku ihwohwo Jehovha akazviratidza kwaari akati, “Ndini Mwari wababa vako Abhurahama. Usatya, nokuti ndinewe. Ndichakuropafadza uye ndichakurisa zvizvarwa zvako nokuda kwomuranda wangu Abhurahama.”</para>
  <para style="p">
    <verse number="25" style="v"/>Isaka akavaka aritari ipapo akadana kuzita raJehovha. Akadzika tende rake ipapo uye pakare ipapo varanda vake vakachera tsime.</para>
  <para style="p">
    <verse number="26" style="v"/>Zvichakadaro, Abhimereki akanga asvika kwaari achibva kuGerari, aina Ahuzati aiva mupamazano wake naPikori mukuru wavarwi vake. <verse number="27" style="v"/>Isaka akavabvunza akati, “Mavingeiko kwandiri, sezvo makanga muri mhandu dzangu uye mukandidzinga?”</para>
  <para style="p">
    <verse number="28" style="v"/>Vakamupindura vakati, “Takaona pachena kuti Jehovha akanga anewe; saka takati, ‘Panofanira kuva nechitenderano chemhiko pakati pedu,’ pakati pedu newe. Ngatiite sungano newe <verse number="29" style="v"/>yokuti iwe hauzotiitiri zvakaipa, sezvo isu tisina kukubata zvakaipa asi takaramba tichikuitira zvakanaka uye tikakuendesa norugare. Uye zvino waropafadzwa naJehovha.”</para>
  <para style="p">
    <verse number="30" style="v"/>Ipapo Isaka akavaitira mutambo, vakadya, vakanwa. <verse number="31" style="v"/>Mangwanani akatevera varume ava vakapikirana. Ipapo Isaka akavaendesa parwendo rwavo, vakamusiya murugare.</para>
  <para style="p">
    <verse number="32" style="v"/>Musi iwoyo varanda vaIsaka vakauya vakamuudza nezvetsime ravakanga vachera. Vakati, “Tawana mvura!” <verse number="33" style="v"/>Akaritumidza zita rokuti Shibha, uye kusvikira nhasi zita reguta richiri kunzi Bheerishebha.</para>
  <para style="p">
    <verse number="34" style="v"/>Esau akati ava namakore makumi mana okuberekwa, akawana Judhisi mwanasikana waBheeri muHiti, uyewo Bhasemati mwanasikana waEroni muHiti. <verse number="35" style="v"/>Ivava vakarwadzisa Isaka naRabheka.</para>
  <chapter number="27" style="c"/>
  <para style="s1">Jakobho anowana Maropafadzo aIsaka</para>
  <para style="p">
    <verse number="1" style="v"/>Isaka akati akwegura uye meso ake akanga aneta zvokuti akanga asisaoni, akadana Esau mwanakomana wake mukuru akati kwaari, “Mwanakomana wangu.”</para>
  <para style="p">Iye akapindura akati, “Ndiri pano.”</para>
  <para style="p">
    <verse number="2" style="v"/>Isaka akati, “Zvino ndava murume mutana uye handizivi zuva rokufa kwangu. <verse number="3" style="v"/>Naizvozvo zvino tora zvombo zvako, goba rako nouta ugoenda kusango kuti unondivhimirawo mhuka. <verse number="4" style="v"/>Undigadzirire zvokudya zvinondinakira ugondivigira kuti ndidye, kuitira kuti ndikupe maropafadzo angu ndisati ndafa.”</para>
  <para style="p">
    <verse number="5" style="v"/>Zvino Rabheka akanga akateerera Isaka paakanga achitaura nomwanakomana wake Esau. Esau akati aenda kusango kuti andovhima mhuka kuti agouya nayo, <verse number="6" style="v"/>Rabheka akati kumwanakomana wake Jakobho, “Tarira, ndanzwa baba vako vachiti kumukoma wako Esau, <verse number="7" style="v"/>‘Ndivigirewo mhuka ugondigadzirira nyama inonaka kuti ndidye kuitira kuti ndigokupa maropafadzo angu ndisati ndafa.’ <verse number="8" style="v"/>Zvino, chinzwa mwanakomana wangu, nyatsoteerera uye uite zvandinokuudza. <verse number="9" style="v"/>Enda kuzvipfuwo unondivigira mbudzana mbiri dzakaisvonaka, kuti ndigogadzirira baba vako nyama inonaka nenzira chaiyo yavanoda. <verse number="10" style="v"/>Ipapo ugoitora uende nayo kuna baba vako kuti vadye, kuitira kuti vagokupa maropafadzo avo vasati vafa.”</para>
  <para style="p">
    <verse number="11" style="v"/>Jakobho akati kuna Rabheka mai vake, “Asi mukoma wangu Esau munhu ane mvere, uye ini ndiri munhu ane ganda risina mvere. <verse number="12" style="v"/>Ko, kana baba vangu vakandibata? Ndichava somunhu anovanyengera uye ndikazouyisa kutukwa pamusoro pangu pachinzvimbo chokuropafadzwa.”</para>
  <para style="p">
    <verse number="13" style="v"/>Mai vake vakati kwaari, “Mwanakomana wangu, rega kutukwa kuuye pamusoro pangu. Iwe ita zvandinoreva; enda unonditorera idzo.”</para>
  <para style="p">
    <verse number="14" style="v"/>Saka akaenda akandodzitora akauya nadzo kuna mai vake, uye vakagadzira nyama inonaka, nenzira chaiyo yaidikanwa nababa vake. <verse number="15" style="v"/>Ipapo Rabheka akatora nguo dzakaisvonaka dzaEsau mwanakomana wake mukuru, dzaakanga anadzo mumba, akadzipfekedza mwanakomana wake muduku iye Jakobho. <verse number="16" style="v"/>Akafukidzawo namatehwe embudzi, maoko ake uye nenzvimbo dzomutsipa wake dzakanga dzisina mvere. <verse number="17" style="v"/>Ipapo akapa kumwanakomana wake Jakobho nyama inonaka nechingwa chaakanga abika.</para>
  <para style="p">
    <verse number="18" style="v"/>Akaenda kuna baba vake akati, “Baba vangu.”</para>
  <para style="p">Vakapindura vakati, “Ndiri pano mwana wangu. Ndianiko?”</para>
  <para style="p">
    <verse number="19" style="v"/>Jakobho akati kuna baba vake, “Ndini Esau dangwe renyu. Ndaita sezvamandiudza. Ndapota, mukai mudye nyama yemhuka yangu kuitira kuti mundipe maropafadzo enyu.”</para>
  <para style="p">
    <verse number="20" style="v"/>Isaka akabvunza mwanakomana wake akati, “Waiwana seiko nokukurumidza zvakadai, mwanakomana wangu?”</para>
  <para style="p">Iye akapindura akati, “Jehovha Mwari wenyu aita kuti ndibudirire.”</para>
  <para style="p">
    <verse number="21" style="v"/>Ipapo Isaka akati kuna Jakobho, “Swedera pedyo kuti ndikubate, mwana wangu, kuti ndizive kana uri Esau mwanakomana wangu chaiye kana kwete.”</para>
  <para style="p">
    <verse number="22" style="v"/>Jakobho akaswedera kuna baba vake Isaka, iye akamubata akati, “Inzwi, inzwi raJakobho, asi maoko maoko aEsau.” <verse number="23" style="v"/>Haana kugona kumuziva, nokuti maoko ake aiva nemvere dzakaita sedzomukoma wake Esau; saka akamuropafadza. <verse number="24" style="v"/>Akati, “Ndiwe mwanakomana wangu Esau chaiye here?”</para>
  <para style="p">Akapindura akati, “Ndini.”</para>
  <para style="p">
    <verse number="25" style="v"/>Ipapo akati, “Mwanakomana wangu, ndipe nyama yako yemhuka ndidye, kuitira kuti ndikupe maropafadzo angu.”</para>
  <para style="p">Jakobho akaiisa kwaari akadya; uye akauya newaini akanwa. <verse number="26" style="v"/>Ipapo baba vake Isaka vakati kwaari, “Uya pano mwanakomana wangu unditsvode.”</para>
  <para style="p">
    <verse number="27" style="v"/>Saka akaenda kwaari iye akamutsvoda. Isaka akati anzwa kunhuhwira kwenguo dzake akamuropafadza achiti,</para>
  <para style="q1">“Haiwa kunhuhwira kwomwanakomana wangu</para>
  <para style="q2">kwakaita sokunhuhwira kwesango</para>
  <para style="q2">raropafadzwa naJehovha.</para>
  <para style="q1">
    <verse number="28" style="v"/>Mwari ngaakupe dova rokudenga</para>
  <para style="q2">noupfumi hwenyika,</para>
  <para style="q2">zviyo zvakawanda newaini itsva.</para>
  <para style="q1">
    <verse number="29" style="v"/>Ndudzi ngadzikushumire</para>
  <para style="q2">uye marudzi akupfugamire.</para>
  <para style="q1">Uve ishe wehama dzako,</para>
  <para style="q2">uye vanakomana vamai vako vakupfugamire.</para>
  <para style="q1">Vaya vanokutuka ngavatukwe</para>
  <para style="q2">uye vaya vanokuropfadza ngavaropafadzwe.”</para>
  <para style="p">
    <verse number="30" style="v"/>Shure kwokunge Isaka apedza kumuropafadza uye Jakobho achangobva pamberi pababa vake, mukoma wake Esau akasvika achibva kundovhima. <verse number="31" style="v"/>Naiyewo akagadzira nyama inonaka akauya nayo kuna baba vake. Ipapo akati kwavari, “Baba vangu, mukai mudye nyama yangu yemhuka, kuti mugondipa maropafadzo.”</para>
  <para style="p">
    <verse number="32" style="v"/>Baba vake Isaka vakamubvunza vakati, “Ndiwe aniko?”</para>
  <para style="p">Akapindura akati, “Ndini Esau mwanakomana wenyu wedangwe.”</para>
  <para style="p">
    <verse number="33" style="v"/>Isaka akadedera nehasha akati, “Ndianiko zvino, avhima mhuka akauya nayo kwandiri? Ndaidya iwe uchigere kusvika uye ndamuropafadza, uye zvirokwazvo acharopafadzwa!”</para>
  <para style="p">
    <verse number="34" style="v"/>Esau akati anzwa mashoko ababa vake akaridza mhere nokuchema kukuru neshungu uye akati kuna baba vake, “Ndiropafadzei neniwo, baba vangu!”</para>
  <para style="p">
    <verse number="35" style="v"/>Asi ivo vakati, “Mununʼuna wako auya nokunyengera akatora maropafadzo ako.”</para>
  <para style="p">
    <verse number="36" style="v"/>Esau akati, “Haana kutumidzwa zita chairo here rokuti Jakobho? Akandinyengera kaviri kose: Akatora udangwe hwangu, uye zvino atora maropafadzo angu!” Ipapo akabvunza akati, “Ko, hamuna kundichengeterawo kana ropafadzo here?”</para>
  <para style="p">
    <verse number="37" style="v"/>Isaka akapindura Esau akati, “Ndamuita ishe wako uye ndakaita hama dzake dzose varanda vake, uye ndamusimbisa nezviyo newaini itsva. Saka chiiko chandichagona kukuitira mwana wangu?”</para>
  <para style="p">
    <verse number="38" style="v"/>Esau akati kuna baba vake, “Munongova neropafadzo imwe chete here, baba vangu? Ndiropafadzeiwo, baba vangu!” Ipapo Esau akachema achiridza mhere.</para>
  <para style="p">
    <verse number="39" style="v"/>Baba vake Isaka vakamupindura vakati,</para>
  <para style="q1">“Ugaro hwako huchava</para>
  <para style="q2">kure nepfuma yenyika,</para>
  <para style="q2">kure nedova rokudenga kumusoro.</para>
  <para style="q1">
    <verse number="40" style="v"/>Iwe uchararama nomunondo</para>
  <para style="q2">uye uchashumira mununʼuna wako.</para>
  <para style="q1">Asi paunenge woshaya zororo</para>
  <para style="q2">uchabvisa joko rake</para>
  <para style="q2">kubva pamutsipa wako.”</para>
  <para style="s1">Jakobho anotizira kuna Rabhani</para>
  <para style="p">
    <verse number="41" style="v"/>Esau akavenga Jakobho nokuda kwokuropafadzwa kwaakapiwa nababa vake. Akati mumwoyo make, “Mazuva okuchema baba vangu ava pedyo; ipapo ndichauraya mununʼuna wangu Jakobho.”</para>
  <para style="p">
    <verse number="42" style="v"/>Rabheka akati audzwa zvakanga zvataurwa nomwanakomana wake mukuru Esau, akatuma munhu kuna Jakobho mwanakomana wake muduku akati kwaari, “Mukoma wako Esau ari kuzvinyaradza nepfungwa dzokuda kukuuraya. <verse number="43" style="v"/>Naizvozvo zvino, mwanakomana wangu, chiita zvandinokuudza: Tiza izvozvi uende kuhanzvadzi yangu Rabhani kuHarani. <verse number="44" style="v"/>Ugare naye kwechinguva kusvikira shungu dzomukoma wako dzaserera. <verse number="45" style="v"/>Mukoma wako paachazenge asisina kukutsamwira uye akanganwa zvawakamuitira, ini ndichatuma shoko kwauri rokuti uchidzoka kubva ikoko. Ndorasikirwa nemi seiko muri vaviri zuva rimwe chete?”</para>
  <para style="p">
    <verse number="46" style="v"/>Ipapo Rabheka akati kuna Isaka, “Ndinosemburwa noupenyu nokuda kwavakadzi vechiHiti ava. Kana Jakobho akatora mukadzi anobva pakati pavakadzi vechiHiti vakaita savava, kurarama kwangu hakungavi namaturo.”</para>
  <chapter number="28" style="c"/>
  <para style="p">
    <verse number="1" style="v"/>Saka Isaka akadana Jakobho akamuropafadza uye akamurayira achiti, “Usawana mukadzi muKenani. <verse number="2" style="v"/>Kurumidza uende kuPadhani Aramu kuimba yaBhetueri baba vamai vako. Uzvitorere mukadzi ikoko, kubva pakati pavanasikana vaRabhani, hanzvadzi yamai vako. <verse number="3" style="v"/>Mwari Wamasimba Ose ngaakuropafadze uye aite kuti ubereke uye akuitei vazhinji kusvikira mava marudzi mazhinji. <verse number="4" style="v"/>Ngaakupe iwe nezvizvarwa zvako maropafadzo akapiwa kuna Abhurahama, kuitira kuti utore nyika yaugere zvino somutorwa, nyika yakapiwa Abhurahama naMwari.” <verse number="5" style="v"/>Ipapo Isaka akaendesa Jakobho, uye akaenda kuPadhani Aramu, kuna Rabhani mwanakomana waBhetueri muAramu, hanzvadzi yaRabheka, akanga ari mai vaJakobho naEsau.</para>
  <para style="p">
    <verse number="6" style="v"/>Zvino Esau akaziva kuti Isaka akanga aropafadza Jakobho uye kuti akanga amuendesa kuPadhani Aramu kuti andotora mukadzi ikoko, uye kuti paakamuropafadza akamurayira achiti, “Usawana mukadzi muKenani,” <verse number="7" style="v"/>uye kuti Jakobho akateerera baba namai vake akaenda kuPadhani Aramu. <verse number="8" style="v"/>Ipapo Esau akaziva kuti vakadzi veKenani vakanga vasingafadzi sei Isaka baba vake; <verse number="9" style="v"/>saka akaenda kuna Ishumaeri akandowana Maharati, hanzvadzi yaNebhayoti mwanasikana waIshumaeri mwanakomana waAbhurahama, kuwedzera pavakadzi vaakanga atova navo kare.</para>
  <para style="s1">Chiroto chaJakobho paBheteri</para>
  <para style="p">
    <verse number="10" style="v"/>Jakobho akabva paBheerishebha akaenda kuHarani. <verse number="11" style="v"/>Akati asvika pane imwe nzvimbo, akavata ipapo usiku nokuti zuva rakanga ravira. Akatora rimwe ramatombo ipapo, akaritsamira akavata. <verse number="12" style="v"/>Akarota achiona manera amire panyika, uye musoro wawo uchisvika kudenga, uye vatumwa vaMwari vaikwidza nokudzika nawo. <verse number="13" style="v"/>Pamusoro pawo ipapo pakanga pamire Jehovha, uye akati, “Ndini Jehovha, Mwari wababa vako Abhurahama naMwari waIsaka. Ndichakupa iwe nezvizvarwa zvako nyika yauvete pairi. <verse number="14" style="v"/>Zvizvarwa zvako zvichaita seguruva renyika, uye muchapararira kubva kumavirira kusvikira kumabvazuva, kumusoro nezasi. Marudzi ose apanyika acharopafadzwa kubudikidza navana vako. <verse number="15" style="v"/>Ndinewe uye ndichakuchengeta kwose kwaunoenda, uye ndichakudzosazve munyika ino. Handingakusiyi kusvikira ndaita zvandakavimbisa.”</para>
  <para style="p">
    <verse number="16" style="v"/>Jakobho akati apepuka pahope, akafunga akati, “Zvirokwazvo Jehovha ari panzvimbo ino, uye ndanga ndisingazvizivi.” <verse number="17" style="v"/>Akanga achitya uye akati, “Nzvimbo ino inotyisa sei! Iyi imba chaiyo yaMwari; iri ndiro suo rokudenga.”</para>
  <para style="p">
    <verse number="18" style="v"/>Mangwanani akatevera Jakobho akatora dombo raakanga akatsamira akarimisa sembiru akadururira mafuta pamusoro paro. <verse number="19" style="v"/>Akatumidza nzvimbo iyi zita rokuti Bheteri, kunyange zvazvo guta iro raimbonzi Ruzi.</para>
  <para style="p">
    <verse number="20" style="v"/>Ipapo Jakobho akaita mhiko, akati, “Kana Mwari akava neni uye akandichengeta parwendo urwu rwandiri kufamba uye akandipa zvokudya kuti ndidye nenguo dzokupfeka <verse number="21" style="v"/>uye ndikadzoka zvakanaka kuimba yababa vangu, ipapo Jehovha achava Mwari wangu, <verse number="22" style="v"/>uye dombo iri randamisa sembiru richava imba yaMwari, uye pane zvose zvamuchandipa ndichakupai chegumi.”</para>
  <chapter number="29" style="c"/>
  <para style="s1">Jakobho anosvika muPadhani Aramu</para>
  <para style="p">
    <verse number="1" style="v"/>Ipapo Jakobho akapfuurira mberi norwendo rwake akasvika kunyika yavanhu vokumabvazuva. <verse number="2" style="v"/>Ikoko akaona tsime musango, namapoka matatu amakwai avete pedyo naro nokuti makwai ainwiswa patsime iroro. Ibwe rakanga riri pamuromo wetsime rakanga riri guru. <verse number="3" style="v"/>Mapoka ose aiti aungana ipapo, vafudzi vaikungurutsa ibwe kubva pamuromo wetsime vachinwisa makwai avo. Ipapo vaizodzorera ibwe panzvimbo yaro, ipo pamuromo wetsime.</para>
  <para style="p">
    <verse number="4" style="v"/>Jakobho akabvunza vafudzi akati, “Mabvepiko, hama dzangu?”</para>
  <para style="p">Ivo vakapindura vakati, “Tabva kuHarani.”</para>
  <para style="p">
    <verse number="5" style="v"/>Iye akati kwavari, “Munoziva Rabhani, muzukuru waNahori here?”</para>
  <para style="p">Vakapindura vakati, “Hongu, tinomuziva.”</para>
  <para style="p">
    <verse number="6" style="v"/>Ipapo Jakobho akavabvunza akati, “Anofara here?”</para>
  <para style="p">Ivo vakati, “Hongu, anofara uye hoyo mwanasikana wake Rakeri ari kuuya namakwai.”</para>
  <para style="p">
    <verse number="7" style="v"/>Iye akati, “Tarirai, achiri masikati haisati yava nguva yokuti makwai aunganidzwe. Nwisai makwai mugoadzosera kumafuro.”</para>
  <para style="p">
    <verse number="8" style="v"/>Vakapindura vakati, “Hatigoni kudaro kusvikira mapoka ose aunganidzwa uye ibwe rakungurutswa kubva pamuromo wetsime. Ipapo ndipo patinozonwisa makwai.”</para>
  <para style="p">
    <verse number="9" style="v"/>Paakanga achiri kutaura navo, Rakeri akasvika namakwai ababa vake, nokuti akanga ari mufudzikadzi. <verse number="10" style="v"/>Jakobho akati achiona Rakeri mwanasikana waRabhani, hanzvadzi yamai vake, uye namakwai aRabhani, akaendapo akandokungurutsa ibwe kubva pamuromo wetsime ndokubva anwisa makwai asekuru vake. <verse number="11" style="v"/>Ipapo Jakobho akatsvoda Rakeri akachema zvikuru. <verse number="12" style="v"/>Uye akaudza Rakeri kuti iye akanga ari hama yababa vake uye ari mwanakomana waRabheka. Saka Rakeri akamhanya akandoudza baba vake.</para>
  <para style="p">
    <verse number="13" style="v"/>Rabhani akati angoudzwa mashoko pamusoro paJakobho, mwanakomana wehanzvadzi yake, akakurumidza kundosangana naye. Akamumbundikira, akamutsvoda akamuuyisa kumba kwake, uye ipapo Jakobho akamuudza zvose izvi. <verse number="14" style="v"/>Ipapo akati kwaari, “Iwe uri nyama yangu neropa rangu.”</para>
  <para style="s1">Jakobho anowana Rea naRakeri</para>
  <para style="p">Shure kwokugara kwake naye mwedzi wose, <verse number="15" style="v"/>Rabhani akati kwaari, “Ungandishandira usingapuwi mubayiro nokuda kwokuti uri hama yangu here? Ndiudze kuti mubayiro wako unofanira kuva chii?”</para>
  <para style="p">
    <verse number="16" style="v"/>Zvino Rabhani akanga ana vanasikana vaviri; zita romukuru rainzi Rea uye zita romuduku rainzi Rakeri. <verse number="17" style="v"/>Rea akanga ana meso akaneta, asi Rakeri akanga ane chimiro chinoyevedza uye akanaka kwazvo. <verse number="18" style="v"/>Jakobho aida Rakeri uye akati, “Ndichakushandirai kwamakore manomwe mugondipa Rakeri mwanasikana wenyu muduku.”</para>
  <para style="p">
    <verse number="19" style="v"/>Rabhani akati, “Zviri nani kuti ndimupe kwauri pano kumupa kuno mumwewo murume. Chigara hako pano neni.” <verse number="20" style="v"/>Saka Jakobho akashanda kwamakore manomwe kuti awane Rakeri, asi akaita samazuva mashoma chete kwaari nokuda kworudo rwake kwaari.</para>
  <para style="p">
    <verse number="21" style="v"/>Ipapo Jakobho akati kuna Rabhani, “Ndipei mukadzi wangu. Nguva yangu yakwana uye ndinoda kuvata naye.”</para>
  <para style="p">
    <verse number="22" style="v"/>Saka Rabhani akaunganidza pamwe chete vanhu vose venzvimbo iyo akaita mutambo. <verse number="23" style="v"/>Asi akati ava madekwana, akatora mwanasikana wake Rea akamupa kuna Jakobho, Jakobho akavata naye. <verse number="24" style="v"/>Uye Rabhani akapa Ziripa murandakadzi wake kumwanasikana wake kuti ave mushandi wake.</para>
  <para style="p">
    <verse number="25" style="v"/>Kwakati kwaedza mangwanani wanei ndiRea! Saka Jakobho akati kuna Rabhani, “Chiiko ichi chamaita kwandiri? Ndakashandira Rakeri, hazvisirizvo here? Seiko mandinyengera?”</para>
  <para style="p">
    <verse number="26" style="v"/>Rabhani akapindura akati, “Haisi tsika yedu kuno kuti mwanasikana muduku atange kuwanikwa mukuru achigere kuwanikwa. <verse number="27" style="v"/>Pedzisa vhiki youmwenga yomwanasikana uyu; ipapo tichazokupawo muduku shure kwokushandira mamwe makore manomwe.”</para>
  <para style="p">
    <verse number="28" style="v"/>Uye Jakobho akaita saizvozvo. Akapedza vhiki naRea, uye ipapo Rabhani akamupa mwanasikana wake Rakeri kuti ave mukadzi wake. <verse number="29" style="v"/>Rabhani akapa murandakadzi wake Bhiriha kuna Rakeri kuti ave mushandi wake. <verse number="30" style="v"/>Jakobho akavatawo naRakeri uye aida Rakeri kupfuura Rea. Uye akashandira Rabhani kwamamwe makore manomwe.</para>
  <para style="s1">Vana vaJakobho</para>
  <para style="p">
    <verse number="31" style="v"/>Jehovha akati aona kuti Rea akanga asingadikanwi, akazarura chizvaro chake, asi Rakeri akanga asingabereki. <verse number="32" style="v"/>Rea akava nemimba akabereka mwanakomana. Akamutumidza zita rokuti Rubheni, nokuti akati, “Jehovha akaona kutambudzika kwangu. Zvirokwazvo murume wangu achandida zvino.”</para>
  <para style="p">
    <verse number="33" style="v"/>Akabatazve pamwe pamuviri, uye akati abereka mwanakomana, akati, “Nokuti Jehovha akanzwa kuti handidikanwi, akandipa uyuzve.” Saka akamutumidza kuti Simeoni.</para>
  <para style="p">
    <verse number="34" style="v"/>Akabatazve pamwe pamuviri uye akati abereka mwanakomana, akati, “Zvino pakupedzisira murume wangu achabatanidzwa neni, nokuti, ndamuberekera vanakomana vatatu.” Saka akamutumidza zita rokuti Revhi.</para>
  <para style="p">
    <verse number="35" style="v"/>Akabatazve pamwe pamuviri uye paakabereka mwanakomana, akati, “Nguva ino ndicharumbidza Jehovha.” Saka akamutumidza zita rokuti Judha. Ipapo akaguma kubereka vana.</para>
  <chapter number="30" style="c"/>
  <para style="p">
    <verse number="1" style="v"/>Rakeri akati aona kuti akanga asingaberekeri Jakobho vana, akaitira mukoma wake godo. Saka akati kuna Jakobho, “Ndipe vana, kana zvikasadaro ndichafa!”</para>
  <para style="p">
    <verse number="2" style="v"/>Jakobho akamutsamwira akati, “Ko, ini ndiri panzvimbo yaMwari here akakuita kuti urege kuva nevana?”</para>
  <para style="p">
    <verse number="3" style="v"/>Ipapo akati, “Hoyu Bhiriha, murandakadzi wangu. Vata naye kuitira kuti andiberekere vana uye kuti kubudikidza naye neni ndigovawo nemhuri.”</para>
  <para style="p">
    <verse number="4" style="v"/>Saka akamupa murandakadzi wake Bhiriha kuti ave mukadzi wake. Jakobho akavata naye, <verse number="5" style="v"/>akava nemimba akamuberekera mwanakomana. <verse number="6" style="v"/>Ipapo Rakeri akati, “Mwari andiruramisira; iye akanzwa mukumbiro wangu uye akandipa mwanakomana.” Nokuda kwaizvozvo akamutumidza zita rokuti Dhani.</para>
  <para style="p">
    <verse number="7" style="v"/>Bhiriha murandakadzi waRakeri akavazve nemimba uye akaberekera Jakobho mwanakomana wechipiri. <verse number="8" style="v"/>Ipapo Rakeri akati, “Ndakava nokurwa kukuru nomukoma wangu, ndikakunda.” Saka akamutumidza zita rokuti Nafutari.</para>
  <para style="p">
    <verse number="9" style="v"/>Rea akati aona kuti aguma kubereka vana, akatora murandakadzi wake Ziripa akamupa kuna Jakobho somukadzi wake. <verse number="10" style="v"/>Ziripa murandakadzi waRea akaberekera Jakobho mwanakomana. <verse number="11" style="v"/>Ipapo Rea akati, “Makorokoto! Zvaita zvakanaka.” Saka akamutumidza zita rokuti Gadhi.</para>
  <para style="p">
    <verse number="12" style="v"/>Ziripa murandakadzi waRea akaberekera Jakobho mwanakomana wechipiri. <verse number="13" style="v"/>Ipapo Rea akati, “Mufaroi wandinawo! Vakadzi vachati mufaro kwandiri.” Saka akamutumidza zita rokuti Asheri.</para>
  <para style="p">
    <verse number="14" style="v"/>Panguva yokuchekwa kwegorosi, Rubheni akabuda akaenda musango akandowana mamandiraki, akauya nawo kuna mai vake Rea, Rakeri akati kuna Rea, “Ndapota dondipawo mamwe mamandiraki omwanakomana wako.”</para>
  <para style="p">
    <verse number="15" style="v"/>Asi iye akati kwaari, “Ko, hazvina kuringana here kuti wakanditorera murume wangu? Uchada kutorazve mamandiraki omwanakomana wangu here?”</para>
  <para style="p">Rakeri akati, “Zvakanaka, ngaavate newe usiku huno nokuda kwamamandiraki omwanakomana wako.”</para>
  <para style="p">
    <verse number="16" style="v"/>Saka Jakobho akati achisvika kubva kusango manheru iwayo, Rea akabuda kundomuchingamidza. Akati kwaari, “Unofanira kuvata neni iwe. Ndakutenga nemamandiraki omwanakomana wangu.” Saka akavata naye usiku ihwohwo.</para>
  <para style="p">
    <verse number="17" style="v"/>Mwari akanzwa Rea, uye akava nemimba akaberekera Jakobho mwanakomana wechishanu. <verse number="18" style="v"/>Ipapo Rea akati, “Mwari akandipa mubayiro nokuda kwokupa murandakadzi wangu kumurume wangu.” Saka akamutumidza zita rokuti Isakari.</para>
  <para style="p">
    <verse number="19" style="v"/>Rea akabatazve pamuviri uye akaberekera Jakobho mwanakomana wechitanhatu. <verse number="20" style="v"/>Ipapo Rea akati, “Mwari andipa chipo chinokosha. Nguva ino murume wangu achandikudza, nokuti ndamuberekera vanakomana vatanhatu.” Saka akamutumidza zita rokuti Zebhuruni.</para>
  <para style="p">
    <verse number="21" style="v"/>Shure kwaizvozvo akazobereka mwanasikana uye akamutumidza zita rokuti Dhaina.</para>
  <para style="p">
    <verse number="22" style="v"/>Ipapo Mwari akarangarira Rakeri; akamunzwa uye akazarura chizvaro chake. <verse number="23" style="v"/>Akava nemimba akabereka mwanakomana uye akati, “Mwari abvisa kunyadziswa kwangu.” <verse number="24" style="v"/>Akamutumidza zita rokuti Josefa, uye akati, “Mwari ngaandiwedzere mumwe mwanakomana.”</para>
  <para style="s1">Zvipfuwo zvaJakobho zvinowanda</para>
  <para style="p">
    <verse number="25" style="v"/>Shure kwokuberekwa kwaJosefa naRakeri, Jakobho akati kuna Rabhani, “Ndiregei ndiende kunyika yokwangu. <verse number="26" style="v"/>Ndipei vakadzi vangu navana, avo vandakakushandirai kuti ndigowana, uye ndigoenda. Munoziva kuti ndakakushandirai sei.”</para>
  <para style="p">
    <verse number="27" style="v"/>Asi Rabhani akati kwaari, “Kana ndawana nyasha pamberi pako, ndapota hangu imbogara. Ndakaona nokuvuka kuti Jehovha akandiropafadza nokuda kwako.” <verse number="28" style="v"/>Akatizve, “Reva muripo wako, uye ndichakuripa.”</para>
  <para style="p">
    <verse number="29" style="v"/>Jakobho akati kwaari, “Munoziva kuti ndakakushandirai sei uye kuti zvipfuwo zvenyu ndakazvichengeta sei. <verse number="30" style="v"/>Zvishoma zvamaiva nazvo kare ndisati ndauya zvawanda, uye Jehovha akakuropafadzai kwose kwandakanga ndiri. Asi zvino, ndichaitirawo mhuri yangu chinhu riniko?”</para>
  <para style="p">
    <verse number="31" style="v"/>Akamubvunza akati, “Ndokupeiko?”</para>
  <para style="p">Jakobho akati, “Musandipa chinhu. Asi kana mukandiitira chinhu chimwe chete ichi, ndicharamba ndichifudza makwai enyu uye ndichaachengeta: <verse number="32" style="v"/>Regai ndifambe pakati pezvipfuwo zvenyu zvose nhasi nditsaure pakati pazvo zvose zvina mavara namakwai ana makwapa, gwayana dema rimwe nerimwe nembudzi imwe neimwe ina mavara kana ina makwapa. Ndizvo zvichava mubayiro wangu. <verse number="33" style="v"/>Uye kutendeka kwangu kuchandipupurira pane ramangwana rangu, pose pamunenge muchizoona mubayiro wangu wamakandipa. Mbudzi ipi zvayo yandinayo inenge isina mavara kana gwapa, kana gwayana ripi zvaro rinenge risina kusviba, zvichanzi zvakabiwa.”</para>
  <para style="p">
    <verse number="34" style="v"/>Rabhani akati, “Ndizvozvo. Ngazvive sezvawataura.” <verse number="35" style="v"/>Musi wacho iwoyo akatsaura nhongo dzose dzembudzi dzakanga dzine mitsetse kana dzaiva namakwapa, nenhunzvi dzose dzembudzi (dzose dzakanga dzine zvichena padziri) namakwayana matema ose, akazvichengetesa navanakomana vake. <verse number="36" style="v"/>Ipapo akaisa nhambwe yorwendo rwamazuva matatu pakati pake naJakobho, asi Jakobho akaramba achifudza makwai akanga asara aRabhani.</para>
  <para style="p">
    <verse number="37" style="v"/>Kunyange zvakadaro, Jakobho akatora matavi akatemwa kubva pamupopura, muarimondi nomuti womupureni uye akasvuura mitsetse michena pairi achibvisa gwati kuti kuchena kwedanda kwomukati kuonekwe. <verse number="38" style="v"/>Ipapo akaisa matanda ose akasvuurwa muzvinwiro zvose, kuitira kuti ave mberi kwezvipfuwo pazvainge zvauya kuzonwa. Zvipfuwo zvapfumvura zvaiti pazvinenge zvauya kuzonwa mvura, <verse number="39" style="v"/>zvaisangana pamberi pamatanda. Uye zvaibereka vana vane mitsetse kana vane mavara kana makwapa. <verse number="40" style="v"/>Jakobho aitsaura mbudzana kana makwayana oga, asi aiita kuti akasara atarisane nezvipfuwo zvine mitsetse nezvipfuwo zvitema zvakanga zviri zvaRabhani. Nokudaro akaparadzanisa zvipfuwo zvake nezvaRabhani. <verse number="41" style="v"/>Pose painge nhunzvi dzezvipfuwo zvine simba zvapfumvura, Jakobho aiisa matanda muzvinwiro pamberi pezvipfuwo kuitira kuti zvisangane pedyo namatanda, <verse number="42" style="v"/>asi kana zvipfuwo zvisina simba, aisaisa matanda ipapo. Saka zvipfuwo zvisina simba zvakaenda kuna Rabhani uye zvine simba zvikaenda kuna Jakobho. <verse number="43" style="v"/>Nenzira iyi murume uyu akapfuma kwazvo uye akava namapoka akawanda amakwai, navarandakadzi navarandarume, uye ngamera nembongoro.</para>
  <chapter number="31" style="c"/>
  <para style="s1">Jakobho anotiza kubva kuna Rabhani</para>
  <para style="p">
    <verse number="1" style="v"/>Jakobho akanzwa kuti vanakomana vaRabhani vakanga vachiti, “Jakobho atora zvose zvaiva zvababa vedu uye awana upfumi hwose uhu kubva kune zvaiva zvababa vedu.” <verse number="2" style="v"/>Uye Jakobho akaona kuti ndangariro dzaRabhani kwaari dzakanga dzisisina kuita sapakutanga.</para>
  <para style="p">
    <verse number="3" style="v"/>Ipapo Jehovha akati kuna Jakobho, “Dzokera kunyika yamadzibaba ako nokuhama dzako, uye ndichava newe.”</para>
  <para style="p">
    <verse number="4" style="v"/>Saka Jakobho akatuma shoko kuna Rakeri naRea kuti vauye kusango kwakanga kuna makwai ake. <verse number="5" style="v"/>Akati kwavari, “Ndinoona kuti ndangariro dzababa venyu kwandiri hadzisisina kuita sezvadzakanga dzakaita kare, asi Mwari wababa vangu aneni. <verse number="6" style="v"/>Munoziva kuti ndakashandira baba venyu nesimba rangu rose, <verse number="7" style="v"/>asi baba venyu vakandinyengera nokushandura-shandura mubayiro wangu kagumi kose. Kunyange zvakadaro hazvo, Mwari haana kuvatendera kuti vandikuvadze. <verse number="8" style="v"/>Pavakati, ‘Zvina mavara zvichava mubayiro wako,’ ipapo zvipfuwo zvose zvakabereka zvina mavara, uye pavakati, ‘Zvine mitsetse zvichava mubayiro wako,’ ipapo zvipfuwo zvose zvakaberekwa zvine mitsetse. <verse number="9" style="v"/>Saka Mwari akatora zvipfuwo zvababa venyu akazvipa kwandiri.</para>
  <para style="p">
    <verse number="10" style="v"/>“Panguva yokubereka kwezvipfuwo, ndakarota dzimwe hope dzokuti ndakatarira ndikaona kuti nhongo dzembudzi dzaisangana nezvipfuwo dzakanga dzine mitsetse, dzina mavara kana kuti dzina makwapa. <verse number="11" style="v"/>Mutumwa waMwari akati kwandiri mukurota, ‘Jakobho,’ ini ndikapindura ndikati, ‘Ndiri pano.’ <verse number="12" style="v"/>Uye akati, ‘Tarira uone kuti nhongo dzose dzembudzi dzinosangana nezvipfuwo zvose dzine mitsetse, mavara kana makwapa, nokuti ndaona zvose zvakanga zvichiitwa naRabhani kwauri. <verse number="13" style="v"/>Ndini Mwari weBheteri, kuya kwawakazodza mbiru uye kwawakaita mhiko neni. Zvino kurumidza ubve munyika ino udzokere kunyika kwawakazvarirwa.’ ”</para>
  <para style="p">
    <verse number="14" style="v"/>Ipapo Rakeri naRea vakati, “Ko, tichine mugove munhaka yababa vedu here? <verse number="15" style="v"/>Ko, havationi savatorwa here? Havana kungotitengesa chete, asi vakashandisa mutengo wedu wose. <verse number="16" style="v"/>Zvirokwazvo pfuma yose yakatorwa naMwari kubva kuna baba vedu ndeyedu nevana vedu. Saka ita zvose zvaunoudzwa naMwari.”</para>
  <para style="p">
    <verse number="17" style="v"/>Ipapo Jakobho akaisa vana vake navakadzi vake pangamera, <verse number="18" style="v"/>uye akatinha zvipfuwo zvose pamwe chete nepfuma yose yaakanga aunganidza muPadhani Aramu, kuti aende kuna baba vake Isaka kunyika yeKenani.</para>
  <para style="p">
    <verse number="19" style="v"/>Rabhani akati aenda kundoveura makwai ake, Rakeri akaba vamwari vomumba mababa vake. <verse number="20" style="v"/>Pamusoro paizvozvo, Jakobho akanyengera Rabhani muAramu nokusamuudza kuti ava kuenda. <verse number="21" style="v"/>Saka akatiza nezvose zvaakanga anazvo, akayambuka Rwizi akananga kunyika yezvikomo yeGireadhi.</para>
  <para style="s1">Rabhani anotevera Jakobho</para>
  <para style="p">
    <verse number="22" style="v"/>Pazuva rechitatu Rabhani akazoudzwa kuti Jakobho akanga atiza. <verse number="23" style="v"/>Akatora hama dzake, akatevera Jakobho kwamazuva manomwe uye vakamubatira munyika yezvikomo yeGireadhi. <verse number="24" style="v"/>Ipapo Mwari akasvika kuna Rabhani muAramu mukurota usiku uye akati kwaari, “Chenjera kuti urege kutaura chinhu chipi zvacho kuna Jakobho, chakanaka kana chakaipa.”</para>
  <para style="p">
    <verse number="25" style="v"/>Jakobho akanga adzika tende rake munyika yezvikomo yeGireadhi paakabatwa naRabhani, uye Rabhani nehama dzake vakadzikawo musasa ipapo. <verse number="26" style="v"/>Ipapo Rabhani akati kuna Jakobho, “Waiteiko? Wandinyengera, uye watakura vanasikana vangu senhapwa muhondo. <verse number="27" style="v"/>Ko, watizirei muchivande uye ukandinyengera? Seiko usina kundiudza, kuitira kuti ndaidai ndakuendesa nomufaro uye kuchiimbwa nziyo nokuridzwa matambureni norudimbwa? <verse number="28" style="v"/>Hauna kunditendera kutsvoda vazukuru vangu kana kuonekana navanasikana vangu. Waita zvoupenzi. <verse number="29" style="v"/>Ndine simba rokukukuvadza; asi usiku Mwari wababa vako ati kwandiri, ‘Chenjera kuti urege kutaura chinhu chipi zvacho kuna Jakobho, chakanaka kana chakaipa.’ <verse number="30" style="v"/>Zvino wakada kuenda nokuda kwokushuva kudzokera kuimba yababa vako. Asi wakabireiko vamwari vangu?”</para>
  <para style="p">
    <verse number="31" style="v"/>Jakobho akapindura Rabhani akati, “Ndakanga ndichitya, nokuti ndakafunga kuti maizonditorera vanasikana venyu nechisimba. <verse number="32" style="v"/>Asi kana mukawana munhu upi zvake anenge ana vamwari venyu, iyeye haafaniri kurarama. Pamberi pehama dzedu zvionerei pachenyu kana pane chinhu chenyu pano neni; uye kana zvakadaro, muchitore henyu.” Zvino Jakobho akanga asingazivi kuti Rakeri akanga aba vamwari vacho.</para>
  <para style="p">
    <verse number="33" style="v"/>Saka Rabhani akapinda mutende raJakobho nomutende raRea uye nomumatende maviri avarandakadzi, asi haana kuwana chinhu. Mushure mokubuda kwake mutende raRea, akapinda mutende raRakeri. <verse number="34" style="v"/>Zvino Rakeri akanga atora vamwari vomuimba yababa vake akavaisa pasi pechigaro chengamera yake uye akanga agere pamusoro pazvo. Rabhani akatsvaka pakati pezvinhu zvose mutende asi haana kuwana chinhu.</para>
  <para style="p">
    <verse number="35" style="v"/>Rakeri akati kuna baba vake, “Regai henyu kutsamwa, ishe wangu, kuti handigoni kusimuka pamberi penyu; ndiri pamutowo wavakadzi.” Saka akatsvaka asi haana kuwana vamwari veimba yake.</para>
  <para style="p">
    <verse number="36" style="v"/>Jakobho akatsamwa uye akapopotera Rabhani akati, “Mhaka yangu ndeyeiko? Chivi chandakaita ndecheiko zvamandivhima mukadai? <verse number="37" style="v"/>Zvino zvamatsvaka pakati penhumbi dzangu dzose, chiiko chamawana chokumba kwenyu? Chiisei pano pamberi pehama dzenyu, uye ngavatonge pakati pedu isu vaviri.</para>
  <para style="p">
    <verse number="38" style="v"/>“Ndakanga ndinemi makore makumi maviri aya. Makwai enyu nembudzi dzenyu hazvina kusvodza, uye handina kudya makondobwe amakwai enyu. <verse number="39" style="v"/>Handina kuuya kwamuri nezvipfuwo zvakabvamburwa nezvikara zvesango; ndakatakura mutoro wacho pachangu. Uye makareva muripo kubva kwandiri pane zvose zvakabiwa masikati kana usiku. <verse number="40" style="v"/>Aya ndiwo aiva magariro angu: Ndakapiswa nezuva masikati uye nechando usiku, uye hope dzakatiza mumaziso angu. <verse number="41" style="v"/>Zvakanga zvakaita saizvozvi kwamakore gumi namana nokuda kwavanasikana venyu vaviri ava nemakore matanhatu nokuda kwezvipfuwo zvenyu, uye makashandura mubayiro wangu kagumi. <verse number="42" style="v"/>Dai Mwari wababa vangu, iye Mwari waAbhurahama uye aityiwa naIsaka, akanga asineni, zvirokwazvo mungadai makandiendesa ndisina chinhu. Asi Mwari akaona kutambudzika kwangu nokubata kwamaoko angu, uye usiku akakutsiurai.”</para>
  <para style="p">
    <verse number="43" style="v"/>Rabhani akapindura Jakobho akati, “Madzimai aya vanasikana vangu, uye vana ava vana vangu, uye zvipfuwo izvi ndezvangu. Zvose zvaunoona ndezvangu. Asi ndichaiteiko nhasi pamusoro pavanasikana vangu ava, kana pamusoro pavana vavakabereka? <verse number="44" style="v"/>Uya zvino, ngatiite sungano, iwe neni, uye ngaive chapupu pakati pedu.”</para>
  <para style="p">
    <verse number="45" style="v"/>Saka Jakobho akatora ibwe akarimisa sembiru. <verse number="46" style="v"/>Akati kuhama dzake, “Unganidzai mamwe mabwe.” Saka vakatora mabwe vakaaunganidza vakaita murwi, uye vakadya ipapo pamurwi. <verse number="47" style="v"/>Rabhani akautumidza zita rokuti Jegari Sahadhuta, uye Jakobho akautumidza kuti Gareedhi.</para>
  <para style="p">
    <verse number="48" style="v"/>Rabhani akati, “Murwi uyu ndiwo uchapupu pakati pangu newe nhasi.” Ndokusaka wakanzi Gareedhi. <verse number="49" style="v"/>Wakanga uchinziwo Mizipa, nokuti akati, “Jehovha ngaachengete iwe neni patinenge tiri kure nokure. <verse number="50" style="v"/>Kana ukabata vanasikana vangu zvakaipa kana kutora vamwe vakadzi kunze kwevanasikana vangu, kunyange dai mumwe munhu akasava nesu, rangarira kuti Mwari ndiye chapupu pakati pako neni.”</para>
  <para style="p">
    <verse number="51" style="v"/>Rabhani akatiwo kuna Jakobho, “Hoyu murwi uyu, uye heyi mbiru yandamisa iyi pakati pako neni. <verse number="52" style="v"/>Murwi uyu ndiwo chapupu uye mbiru iyi ndiyo chapupu, kuti handizopfuuri murwi uno ndichiuya kwauri kuti ndizokukuvadza uye kuti iwe hauzopfuuri murwi uno nembiru uchiuya kurutivi rwangu kuti uzondikuvadza. <verse number="53" style="v"/>Mwari waAbhurahama naMwari waNahori, iye Mwari wababa vavo, ngaatonge pakati pedu.”</para>
  <para style="p">Saka Jakobho akaita mhiko muzita raiye aityiwa nababa vake Isaka. <verse number="54" style="v"/>Akapa chibayiro imomo munyika yezvikomo uye akakoka hama dzake kuti dzizodya. Mushure mokudya vakavatapo usiku ihwohwo.</para>
  <para style="p">
    <verse number="55" style="v"/>Mangwanani akatevera Rabhani akatsvoda vazukuru vake navanasikana vake uye akavaropafadza. Ipapo akabva akadzokera kumusha kwake.</para>
  <chapter number="32" style="c"/>
  <para style="s1">Jakobho anogadzirira kundosangana naEsau</para>
  <para style="p">
    <verse number="1" style="v"/>Jakobho akaendawo nenzira yake, uye vatumwa vaMwari vakasangana naye.</para>
  <para style="p">
    <verse number="2" style="v"/>Jakobho akati achivaona, akati, “Uyu ndiwo musasa waMwari!” Saka akatumidza nzvimbo iyo zita rokuti Mahanaimi.</para>
  <para style="p">
    <verse number="3" style="v"/>Jakobho akatuma nhume mberi kwake kumukoma wake Esau munyika yeSeiri, iyo nyika yeEdhomu. <verse number="4" style="v"/>Akavarayira akati, “Izvi ndizvo zvamunofanira kutaura kuna tenzi wangu Esau kuti: ‘Zvanzi nomuranda wenyu Jakobho, Ndakanga ndichigara naRabhani uye ndakagarako kusvikira zvino. <verse number="5" style="v"/>Ndine mombe nembongoro, makwai nembudzi, varandarume navarandakadzi. Zvino ndiri kutuma shoko iri kuna she wangu, kuti ndiwane nyasha pamberi penyu.’ ”</para>
  <para style="p">
    <verse number="6" style="v"/>Nhume dzakati dzadzoka kuna Jakobho, dzakati kwaari, “Takaenda kumukoma wenyu Esau, uye ari kuuya zvino kuzosangana nemi, uye ana varume mazana mana.”</para>
  <para style="p">
    <verse number="7" style="v"/>Ipapo Jakobho akatya zvikuru uye akatambudzika, akaparadzanisa vanhu vaakanga anavo mumapoka maviri, uye makwai nemombe nengamerawo. <verse number="8" style="v"/>Akafunga akati, “Kana Esau akasvika akaparadza rimwe boka, boka rasara ringapunyuka.”</para>
  <para style="p">
    <verse number="9" style="v"/>Ipapo Jakobho akanyengetera akati, “Haiwa Mwari wababa vangu Abhurahama, Mwari wababa vangu Isaka, imi Jehovha makati kwandiri, ‘Dzokera kunyika yokwako nokuhama dzako, uye ndichaita kuti ubudirire,’ <verse number="10" style="v"/>ini handina kufanirwa nenyasha dzenyu dzose idzi uye nokutendeka kwamakaratidza muranda wenyu. Ndakanga ndichingova netsvimbo yangu bedzi pandakayambuka Jorodhani urwu, asi zvino ndava mapoka maviri. <verse number="11" style="v"/>Ndinokumbira kuti mundiponese kubva muruoko rwomukoma wangu Esau, nokuti ndinotya kuti achasvika akandiuraya, uyewo madzimai aya navana vavo. <verse number="12" style="v"/>Asi imi makati, ‘Zvirokwazvo ndichaita kuti ubudirire uye kuti zvizvarwa zvako zvive sejecha regungwa, risingagoni kuverengwa.’ ”</para>
  <para style="p">
    <verse number="13" style="v"/>Akapedza usiku hwose ipapo, uye pane zvaakanga anazvo, akatsaurira mukoma wake Esau chipo chaiti: <verse number="14" style="v"/>mazana maviri enhunzvi dzemakwai namakumi maviri enhongo dzembudzi, mazana maviri amatunzvi amakwai namakondobwe makumi maviri, <verse number="15" style="v"/>ngamera hadzi, makumi matatu navana vadzo, mhou dzemombe makumi mana nehando gumi, mbongoro hadzi makumi maviri uye nehono gumi. <verse number="16" style="v"/>Akaita kuti zvichengetwe navaranda vake, boka rimwe nerimwe riri roga, uye akati kuvaranda vake, “Tungamirai mberi kwangu, uye musiye nzvimbo pakati pamapoka.”</para>
  <para style="p">
    <verse number="17" style="v"/>Akarayira uya akanga achitungamirira akati, “Mukoma wangu Esau paanosangana nemi uye akakubvunza achiti, ‘Uri waaniko iwe, uye uri kuendepi, uye pfuma yose iri mberi kwako ndeyani?’ <verse number="18" style="v"/>ipapo iwe unofanira kupindura uchiti, ‘Ndezvomuranda wenyu Jakobho. Izvi zvipo zvatumirwa kuna she wangu Esau, uye iye ari kutevera mumashure medu.’ ”</para>
  <para style="p">
    <verse number="19" style="v"/>Akarayirawo wechipiri, wechitatu uye navamwe vose vaitevera mapoka achiti, “Munofanira kutaura chinhu chimwe chete kuna Esau pamunosangana naye. <verse number="20" style="v"/>Uye murangarire kuti, ‘Muranda wenyu Jakobho ari kuuya mumashure medu.’ ” Nokuti akafunga akati, “Ndamunyaradza nezvipo zvandiri kumutumira mberi; pandinozomuona, zvichida achandigamuchira.” <verse number="21" style="v"/>Saka chipo chaJakobho chakatungamira mberi kwake, asi iye pachake akavata mumusasa. Nokuti akafunga akati, “Ndichamunyaradza nezvipo zvandiri kutumira mberi; pandinozomuona, zvichida achandigamuchira.”</para>
  <para style="s1">Jakobho anoita mutsimba naMwari</para>
  <para style="p">
    <verse number="22" style="v"/>Usiku ihwohwo Jakobho akamuka akatora vakadzi vake vaviri, varandakadzi vake navanakomana vake gumi nomumwe vakayambuka pazambuko reJabhoki. <verse number="23" style="v"/>Shure kwokuvayambutsa rukova, akayambutsawo zvose zvaakanga anazvo. <verse number="24" style="v"/>Saka Jakobho akasara ari oga, uye mumwe murume akaita mutsimba naye kusvikira utonga hwatsvuka. <verse number="25" style="v"/>Murume uye paakaona kuti akanga asingagoni kumukunda, akabata pahudyu yaJakobho zvokuti hudyu yakashodogoka paakanga achiita mutsimba nomunhu uyu. <verse number="26" style="v"/>Ipapo murume uya akati, “Ndirege ndiende, nokuti utonga hwatsvuka.”</para>
  <para style="p">Asi Jakobho akapindura akati, “Handingatongokuregei muchienda kusvikira mandiropafadza.”</para>
  <para style="p">
    <verse number="27" style="v"/>Murume uya akamubvunza akati, “Zita rako ndianiko?”</para>
  <para style="p">Jakobho akapindura akati, “Jakobho.”</para>
  <para style="p">
    <verse number="28" style="v"/>Ipapo murume uya akati, “Zita rako harichazonzi Jakobho, asi Israeri, nokuti wakarwa naMwari uye nomunhu ukakunda.”</para>
  <para style="p">
    <verse number="29" style="v"/>Jakobho akati, “Ndapota hangu, ndiudzei zita renyu.”</para>
  <para style="p">Asi iye akapindura akati, “Seiko uchibvunza zita rangu?” Ipapo akamuropafadza.</para>
  <para style="p">
    <verse number="30" style="v"/>Saka Jakobho akatumidza nzvimbo iyo zita rokuti Penieri, akati, “Nokuti ndaona Mwari chiso nechiso, asi handina kufa.”</para>
  <para style="p">
    <verse number="31" style="v"/>Zuva rakakwira pamusoro pake, paakanga opfuura Penieri, uye akanga achikamhina nokuda kwehudyu yake. <verse number="32" style="v"/>Naizvozvo kusvikira zuva ranhasi vaIsraeri havadyi runda rakabatanidzwa nehudyu, nokuti hudyu yaJakobho yakanga yakuvadzwa pedyo nerunda.</para>
  <chapter number="33" style="c"/>
  <para style="s1">Jakobho anosangana naEsau</para>
  <para style="p">
    <verse number="1" style="v"/>Jakobho akasimudza meso ake ndokuona hoyo Esau, achiuya ana varume mazana mana; saka akaparadzanisa vana pakati paRea naRakeri navarandakadzi vaviri. <verse number="2" style="v"/>Akaisa varandakadzi navana vavo pamberi, Rea navana vake vachitevera, uye Rakeri naJosefa mumashure. <verse number="3" style="v"/>Iye pachake akatungamira mberi akakotamira pasi kanomwe paakanga oswedera kumukoma wake.</para>
  <para style="p">
    <verse number="4" style="v"/>Asi Esau akamhanya kundosangana naye akamumbundikira mumutsipa namaoko ake uye akamutsvoda. Uye vakachema. <verse number="5" style="v"/>Ipapo Esau akasimudza meso ake akaona madzimai navana. Akamubvunza akati, “Ndivanaaniko ava vaunavo?”</para>
  <para style="p">Jakobho akapindura akati, “Ndivo vana vakapiwa muranda wenyu naMwari.”</para>
  <para style="p">
    <verse number="6" style="v"/>Ipapo varandakadzi navana vavo vakaswedera uye vakakotama pasi. <verse number="7" style="v"/>Zvimwe chetezvo, Rea navana vake vakasvika uye vakakotama pasi. Mushure mavo vose Josefa naRakeri, naivowo vakakotama pasi.</para>
  <para style="p">
    <verse number="8" style="v"/>Esau akati, “Ko, unorevei namapoka ose andasangana nawo aya?”</para>
  <para style="p">Iye akati, “Kuti ndiwane nyasha pamberi penyu, ishe wangu.”</para>
  <para style="p">
    <verse number="9" style="v"/>Asi Esau akati, “Ndatova nezvizhinji, mununʼuna wangu. Chizvichengetera iwe zvaunazvo.”</para>
  <para style="p">
    <verse number="10" style="v"/>Jakobho akati, “Kwete ndapota! Kana ndawana nyasha kwamuri gamuchirai henyu chipo ichi kubva kwandiri. Nokuti kuona chiso chenyu kunenge kuona chiso chaMwari, sezvo zvino mandigamuchira zvakanaka kudai. <verse number="11" style="v"/>Ndapota, gamuchirai chipo chandakuvigirai, nokuti Mwari akandiitira nyasha uye ndine zvose zvandinoda.” Uye nokuda kwokuti Jakobho akaramba achimugombedzera, Esau akazochigamuchira.</para>
  <para style="p">
    <verse number="12" style="v"/>Ipapo Esau akati, “Ngatiendei zvedu; ndichakuperekedzai.”</para>
  <para style="p">
    <verse number="13" style="v"/>Asi Jakobho akati kwaari, “Ishe wangu anoziva kuti vana vachiri vaduku uye kuti ndinofanira kuchengetedza makwai nemombe dziri kunwisa. Kana zvikanyanya kutinhwa nezuva rimwe chete, zvingazofa. <verse number="14" style="v"/>Saka ishe wangu ngaatungamire hake mberi kwomuranda wake, ini ndichifamba hangu zvishoma zvishoma nenhambwe dzinoenderana nezvipfuwo zviri mberi kwangu, uyewo zvinoenderana navana, kudzamara ndasvika kuna she wangu kuSeiri.”</para>
  <para style="p">
    <verse number="15" style="v"/>Esau akati, “Zvino chirega ndisiye vamwe vanhu vangu newe.”</para>
  <para style="p">Jakobho akabvunza akati, “Asi mungaitireiko izvozvo? Regai ndiwane nyasha pamberi pashe wangu bedzi.”</para>
  <para style="p">
    <verse number="16" style="v"/>Saka pazuva iroro, Esau akapinda munzira yake akadzokera kuSeiri. <verse number="17" style="v"/>Zvisinei hazvo, Jakobho akaenda kuSukoti, kwaakazvivakira imba yake uye akaitirawo zvipfuwo zvake matanga. Ndokusaka nzvimbo iyo ichinzi Sukoti.</para>
  <para style="p">
    <verse number="18" style="v"/>Shure kwokubva kwaJakobho kuPadhani Aramu, akasvika zvakanaka kuguta reShekemu muKenani uye akadzika musasa wake pakatarisana neguta. <verse number="19" style="v"/>Akatenga nzvimbo yaakadzika matende ake kubva kuvanakomana vaHamori, baba vaShekemu nezana resirivha. <verse number="20" style="v"/>Akavaka aritari ipapo uye akaitumidza zita rokuti Eri Erohe Israeri.</para>
  <chapter number="34" style="c"/>
  <para style="s1">Dhaina navaShekemu</para>
  <para style="p">
    <verse number="1" style="v"/>Zvino Dhaina, mwanasikana akaberekerwa Jakobho naRea, akabuda kundoshanyira madzimai enyika iyo. <verse number="2" style="v"/>Shekemu mwanakomana waHamori muHivhi, mutongi wenzvimbo iyo, akati amuona, akamumanikidza akavata naye, uye akamunyadza. <verse number="3" style="v"/>Mwoyo wake wakadokwairira Dhaina mwanasikana waJakobho, uye aida musikana uyu, uye akataura naye zvinyoronyoro. <verse number="4" style="v"/>Saka Shekemu akati kuna Hamori baba vake, “Nditorerei musikana uyu kuti ave mukadzi wangu.”</para>
  <para style="p">
    <verse number="5" style="v"/>Jakobho paakanzwa kuti mwanasikana wake Dhaina akanga asvibiswa, vanakomana vake vakanga vari kusango nezvipfuwo zvake; saka akanyarara pamusoro pazvo kusvikira vauya kumba.</para>
  <para style="p">
    <verse number="6" style="v"/>Ipapo Hamori baba vaShekemu vakabuda kundotaura naJakobho. <verse number="7" style="v"/>Zvino vanakomana vaJakobho vakauya vachibva kusango, pavakangonzwa zvakanga zvaitika. Vakanga vane shungu uye vakatsamwa, nokuti Shekemu akanga aita chinhu chinonyadza kwazvo kuna Israeri, chokuvata nomwanasikana waJakobho, chinhu chisingafaniri kuitwa.</para>
  <para style="p">
    <verse number="8" style="v"/>Asi Hamori akati kwavari, “Mwanakomana wangu Shekemu anodokwairira mwanasikana wenyu. Ndapota mupei henyu iye kuti ave mukadzi wake. <verse number="9" style="v"/>Ngatiwaniranei; tipei vanasikana venyu uye imiwo mutore vanasikana vedu. <verse number="10" style="v"/>Munogona henyu kugara pakati pedu; nyika iri pamberi penyu. Garaimo, tengesaimo, uye muve nepfuma murimo.”</para>
  <para style="p">
    <verse number="11" style="v"/>Ipapo Shekemu akati kuna baba vaDhaina nokuhanzvadzi dzake, “Regai ndiwane nyasha pamberi penyu, uye ndichakupai zvose zvamunoda. <verse number="12" style="v"/>Revai henyu roora romwenga uye ndichakupai chipo chikuru sezvamunoda, uye zvose zvamuchareva kwandiri ndicharipa hangu. Ndipei bedzi musikana ave mukadzi wangu.”</para>
  <para style="p">
    <verse number="13" style="v"/>Nokuda kwokuti hanzvadzi yavo Dhaina yakanga yasvibiswa vanakomana vaJakobho vakapindura nokunyengera pakutaura kwavo kuna Shekemu nababa vake Hamori. <verse number="14" style="v"/>Vakati kwaari, “Hatingaiti chinhu chakadaro; hatigoni kupa hanzvadzi yedu kumurume asina kudzingiswa. Chingava chinyadziso kwatiri ichocho. <verse number="15" style="v"/>Tingangotenderana kana maita chinhu chimwe chete: kuti imi muve sesu nokudzingisa varume vose. <verse number="16" style="v"/>Ipapo tichakupai vanasikana vedu uye tigozvitorerawo vanasikana venyu. Tichagara pakati penyu tigova vanhu vamwe nemi. <verse number="17" style="v"/>Asi kana musingadi kudzingiswa, isu tichatora hanzvadzi yedu tigoenda.”</para>
  <para style="p">
    <verse number="18" style="v"/>Kutaura kwavo kwainge kwakanaka kuna Hamori nomwanakomana wake Shekemu. <verse number="19" style="v"/>Jaya iri raikudzwa zvikuru pakati pemhuri yose yababa varo, harina kunonoka kuita zvavakareva, nokuti akanga achifadzwa nomwanasikana waJakobho. <verse number="20" style="v"/>Saka Hamori nomwanakomana wake Shekemu vakaenda kusuo reguta ravo kuti vandotaura navamwe varume vomuguta ravo. <verse number="21" style="v"/>Vakati, “Vanhu ava vakanaka kwazvo kwatiri. Ngavagare munyika yedu uye vashambadzire mairi; nyika yakakura kwazvo kwavari. Tinogona kuwana vanasikana vavo uye ivo vanogona kuwana veduwo. <verse number="22" style="v"/>Asi varume vachatenderana nesu kuti tive savanhu vamwe nechinhu chimwe bedzi, chokuti vanhurume vedu vadzingiswe, sezvavari ivo. <verse number="23" style="v"/>Ko, mombe dzavo, pfuma yavo nezvimwe zvipfuwo zvavo hazvingavi zvedu here? Saka ngatitenderanei navo, vagogara pakati pedu.”</para>
  <para style="p">
    <verse number="24" style="v"/>Varume vose vakabuda kusuo reguta vakabvumirana naHamori nomwanakomana wake Shekemu, uye vanhurume vose vomuguta vakadzingiswa.</para>
  <para style="p">
    <verse number="25" style="v"/>Shure kwamazuva matatu, vose vachiri kurwadziwa, vanakomana vaviri vaJakobho, Simeoni naRevhi, hanzvadzi dzaDhaina, vakatora minondo yavo vakarwisa guta rakanga risina chifungidziro, vakauraya munhurume wose. <verse number="26" style="v"/>Vakauraya Hamori nomwanakomana wake nomunondo uye vakatora hanzvadzi yavo Dhaina kubva mumba maShekemu vakaenda. <verse number="27" style="v"/>Vanakomana vaJakobho vakasvika kuzvitunha vakapamba guta iro makanga masvibiswa hanzvadzi yavo. <verse number="28" style="v"/>Vakatora makwai avo nemombe dzavo, mbongoro dzavo nezvose zvakanga zviri zvavo muguta uye nezvaiva musango. <verse number="29" style="v"/>Vakatakura pfuma yavo navakadzi vavo vose navana, vakapamba zvinhu zvose zvaiva mudzimba.</para>
  <para style="p">
    <verse number="30" style="v"/>Ipapo Jakobho akati kuna Simeoni naRevhi, “Mandiparira dambudziko mukandiita chinhu chinonhuhwa kuvaKenani navaPerizi, vanhu vagere munyika muno. Tiri vashoma isu, uye kana vakandikomberana uye vakarwa neni, ini nemhuri yangu tichaparadzwa.”</para>
  <para style="p">
    <verse number="31" style="v"/>Asi ivo vakapindura vakati, “Zvakanaka here kuti vabate hanzvadzi yedu sechifeve?”</para>
  <chapter number="35" style="c"/>
  <para style="s1">Jakobho anodzokera kuBheteri</para>
  <para style="p">
    <verse number="1" style="v"/>Ipapo Mwari akati kuna Jakobho, “Kwira uende kuBheteri undogara ikoko, uye uvake aritari yaMwari ikoko, iye akazviratidza kwauri pawakanga uchitiza mukoma wako Esau.”</para>
  <para style="p">
    <verse number="2" style="v"/>Saka Jakobho akati kune veimba yake nokuna vose vakanga vanaye, “Bvisai vamwari vavatorwa vamunavo, muzvinatse uye mupfeke dzimwe nguo dzenyu. <verse number="3" style="v"/>Ipapo mugouya tiende kuBheteri, uko kwandichandovaka aritari yaMwari, iye akandipindura pazuva rokutambudzika kwangu uye iye akanga aneni kwose kwandakaenda.” <verse number="4" style="v"/>Saka vakapa Jakobho vamwari vavatorwa vose vavaiva navo nemhete dzaiva munzeve dzavo, uye Jakobho akazvifushira pasi pomuouki weShekemu. <verse number="5" style="v"/>Ipapo vakasimuka, kutya Mwari kukawira pamusoro pamaguta ose akavapoteredza zvokuti hakuna munhu akavatevera.</para>
  <para style="p">
    <verse number="6" style="v"/>Jakobho navanhu vose vaaiva navo vakasvika kuRuzi (ndirowo Bheteri) munyika yeKenani. <verse number="7" style="v"/>Akavaka aritari ipapo, akatumidza nzvimbo iyo zita rokuti Eri Bheteri, nokuti Mwari akazviratidza kwaari ipapo paakanga achitiza mukoma wake.</para>
  <para style="p">
    <verse number="8" style="v"/>Zvino Dhibhora, mureri waRabheka, akafa akavigwa pasi pomuouki mujinga meBheteri. Saka pakatumidzwa zita rokuti Aroni Bhakuti.</para>
  <para style="p">
    <verse number="9" style="v"/>Shure kwokudzokera kwaJakobho kuPadhani Aramu, Mwari akazviratidza zvakare uye akamuropafadza. <verse number="10" style="v"/>Mwari akati kwaari, “Zita rako ndiJakobho, asi hauchanzi Jakobho, zita rako richanzi Israeri.” Saka akamutumidza zita rokuti Israeri.</para>
  <para style="p">
    <verse number="11" style="v"/>Uye Mwari akati kwaari, “Ndini Mwari Wamasimba Ose; berekanai muwande. Rudzi neboka rendudzi zvichabva kwauri, uye madzimambo achabuda kubva mauri. <verse number="12" style="v"/>Nyika yandakapa Abhurahama naIsaka ndinoipawo kwauri, uye ndichapa nyika ino kuzvizvarwa zvako zvinokutevera.” <verse number="13" style="v"/>Ipapo Mwari akakwira kudenga akabva panzvimbo yaakanga ataura naye.</para>
  <para style="p">
    <verse number="14" style="v"/>Jakobho akamisa mbiru yebwe panzvimbo iyo Mwari akanga ataura naye, uye akadururira chipiriso chinonwiwa pariri; akadirawo mafuta pariri. <verse number="15" style="v"/>Jakobho akatumidza nzvimbo iyo Mwari akanga ataura naye kuti Bheteri.</para>
  <para style="s1">Kufa kwaRakeri naIsaka</para>
  <para style="p">
    <verse number="16" style="v"/>Ipapo vakapfuurira mberi kubva kuBheteri. Vachiri chinhambwe neEfurati, Rakeri akatanga kurwadziwa uye akatambudzika zvikuru. <verse number="17" style="v"/>Uye paakanga achitambudzika zvikuru pakupona mwana, mbuya vaimuchengeta vakati kwaari, “Usatya, nokuti uno mumwe mwanakomana.” <verse number="18" style="v"/>Paakabudisa mweya wake, nokuti akanga ofa, akatumidza mwanakomana wake zita rokuti Bheni-Oni. Asi baba vake vakamutumidza zita rokuti Bhenjamini.</para>
  <para style="p">
    <verse number="19" style="v"/>Saka Rakeri akafa akavigwa munzira yaienda kuEfurati (ndiro Bheterehema). <verse number="20" style="v"/>Pamusoro peguva rake Jakobho akaisa mbiru, uye kusvikira zuva ranhasi mbiru iyi inoratidza guva raRakeri.</para>
  <para style="p">
    <verse number="21" style="v"/>Israeri akapfuurira mberi zvakare akandodzika tende rake seri kweMigidhari Edheri. <verse number="22" style="v"/>Israeri achiri kugara munyika iyo, Rubheni akapinda akandovata nomurongo wababa vake Bhiriha, uye Israeri akanzwa nezvazvo.</para>
  <para style="b"/>
  <para style="li4">Jakobho akanga ana vanakomana gumi navaviri:</para>
  <para style="b"/>
  <para style="li1">
    <verse number="23" style="v"/>Vanakomana vaRea vaiti:</para>
  <para style="li2">Rubheni dangwe raJakobho,</para>
  <para style="li2">Simeoni, Revhi, Judha, Isakari naZebhuruni.</para>
  <para style="li1">
    <verse number="24" style="v"/>Vanakomana vaRakeri vaiva:</para>
  <para style="li2">Josefa naBhenjamini.</para>
  <para style="li1">
    <verse number="25" style="v"/>Vanakomana vaBhiriha murandakadzi waRakeri vaiva:</para>
  <para style="li2">Dhani naNafutari.</para>
  <para style="li1">
    <verse number="26" style="v"/>Vanakomana vaZiripa murandakadzi waRea vaiva:</para>
  <para style="li2">Gadhi naAsheri.</para>
  <para style="b"/>
  <para style="li4">Ava ndivo vanakomana vaJakobho, vaakabereka muPadhani Aramu.</para>
  <para style="b"/>
  <para style="p">
    <verse number="27" style="v"/>Jakobho akasvika kumusha kuna baba vake Isaka paMamure, pedyo neKiriati Abha (ndiro Hebhuroni), uko kwakambogara Abhurahama naIsaka. <verse number="28" style="v"/>Isaka akararama kwamakore zana namakumi masere. <verse number="29" style="v"/>Ipapo akabudisa mweya wake akafa akasanganiswa navanhu vake, akwegura kwazvo. Uye vanakomana vake Esau naJakobho vakamuviga.</para>
  <chapter number="36" style="c"/>
  <para style="s1">Zvizvarwa zvaEsau</para>
  <para style="p">
    <verse number="1" style="v"/>Iyi ndiyo nhoroondo yaEsau (ndiye Edhomu).</para>
  <para style="b"/>
  <para style="pi1">
    <verse number="2" style="v"/>Esau akatora mukadzi wake kubva kuvakadzi veKenani: Adha mwanasikana waEroni muHiti, naOhoribhama mwanasikana waAna, muzukuru waZibheoni muHivhi, <verse number="3" style="v"/>uyewo Bhasemati mwanasikana waIshumaeri, hanzvadzi yaNebhayoti.</para>
  <para style="pi1">
    <verse number="4" style="v"/>Adha akaberekera Esau Erifazi, Bhasemati akabereka Reueri, <verse number="5" style="v"/>uye Ohoribhama akabereka Jeushi, Jaramu naKora. Ndivo vana vaEsau vaakaberekerwa muKenani.</para>
  <para style="pi1">
    <verse number="6" style="v"/>Esau akatora vakadzi vake navanakomana vake uye vanasikana vake navamwe vose veimba yake, pamwe chete nemombe dzake nezvimwe zvipfuwo zvake nepfuma yake yose yaakanga awana muKenani, akaenda kunyika yakanga iri kure nomununʼuna wake Jakobho. <verse number="7" style="v"/>Pfuma yakanga yawanda kwazvo kuti vagare pamwe chete; nyika yavaigara yakanga isisavaringani vose nokuda kwezvipfuwo zvavo. <verse number="8" style="v"/>Saka Esau (ndiye Edhomu) akandogara kunyika yezvikomo yeSeiri.</para>
  <para style="b"/>
  <para style="li4">
    <verse number="9" style="v"/>Iyi ndiyo nhoroondo yaEsau baba vavaEdhomu munyika yezvikomo yeSeiri.</para>
  <para style="b"/>
  <para style="li1">
    <verse number="10" style="v"/>Aya ndiwo mazita avanakomana vaEsau:</para>
  <para style="li2">Erifazi, mwanakomana womukadzi waEsau, Adha, Reueri, mwanakomana waBhasemati, mukadzi waEsau.</para>
  <para style="li1">
    <verse number="11" style="v"/>Vanakomana vaErifazi vaiva:</para>
  <para style="li2">Temani, Omari, Zefo, Gatami naKenazi. <verse number="12" style="v"/>Mwanakomana waEsau, Erifazi naiyewo akanga ano murongo ainzi Timina, uyo akamuberekera Amareki. Ava ndivo vaiva vazukuru vaAdha, mukadzi waEsau.</para>
  <para style="li1">
    <verse number="13" style="v"/>Vanakomana vaReueri vaiva:</para>
  <para style="li2">Nahati, Zera, Shama naMiza. Ava ndivo vaiva vazukuru vaBhasemati mukadzi waEsau.</para>
  <para style="li1">
    <verse number="14" style="v"/>Vanakomana vaOhoribhama, mukadzi waEsau, mwanasikana waAna, muzukuru waZibheoni, vaakaberekera Esau, vaiva:</para>
  <para style="li2">Jeushi, Jaramu naKora.</para>
  <para style="b"/>
  <para style="li4">
    <verse number="15" style="v"/>Aya ndiwo aiva madzishe pakati pezvizvarwa zvaEsau:</para>
  <para style="li1">Vanakomana vaErifazi, dangwe raEsau, vaiva:</para>
  <para style="li2">madzishe Temani, Omari, Sefo, Kenazi, <verse number="16" style="v"/>Kora, Gatami naAmareki. Aya ndiwo madzishe akabva kuna Erifazi muEdhomu; vaiva vazukuru vaAdha.</para>
  <para style="li1">
    <verse number="17" style="v"/>Vanakomana vaReueri, mwanakomana waEsau,</para>
  <para style="li2">vaiva madzishe Nahati, Zera, Shama naMiza. Aya ndiwo madzishe akabva kuna Reueri muEdhomu; vakanga vari vazukuru vaBhasemati, mukadzi waEsau.</para>
  <para style="li1">
    <verse number="18" style="v"/>Vanakomana vaOhoribhama, mukadzi waEsau, vaiva:</para>
  <para style="li2">madzishe Jeushi, Jaramu naKora. Aya ndiwo madzishe akabva kuna Ohoribhama mukadzi waEsau mwanasikana waAna.</para>
  <para style="li4">
    <verse number="19" style="v"/>Ava ndivo vaiva vanakomana vaEsau (ndiye Edhomu) uye aya ndiwo madzishe avo.</para>
  <para style="b"/>
  <para style="li1">
    <verse number="20" style="v"/>Ava ndivo vakanga vari vanakomana vaSeiri muHori, vakanga vachigara mudunhu iroro:</para>
  <para style="li2">Rotani, Shobhari, Zibheoni, Ana, <verse number="21" style="v"/>Dhishoni, Ezeri naDhishani. Vanakomana ava vaSeiri muEdhomu vakanga vari madzishe avaHori.</para>
  <para style="li1">
    <verse number="22" style="v"/>Vanakomana vaRotani vaiva:</para>
  <para style="li2">Hori naHomami. Timina akanga ari hanzvadzi yaRotani.</para>
  <para style="li1">
    <verse number="23" style="v"/>Vanakomana vaShobhari vaiva:</para>
  <para style="li2">Arivhani, Manahati, Ebhari, Shefo naOnami.</para>
  <para style="li1">
    <verse number="24" style="v"/>Vanakomana vaZibheoni vaiva:</para>
  <para style="li2">Ayia naAna. Uyu ndiye uya Ana akawana matsime emvura inopisa mugwenga paakanga achifudza mbongoro dzababa vake Zibheoni.</para>
  <para style="li1">
    <verse number="25" style="v"/>Vanakomana vaAna vaiva:</para>
  <para style="li2">Dishoni naOhoribhama, mwanakomana waAna.</para>
  <para style="li1">
    <verse number="26" style="v"/>Vanakomana vaDhishoni vaiva:</para>
  <para style="li2">Hemidhani, Eshibhani, Itirani naKerani.</para>
  <para style="li1">
    <verse number="27" style="v"/>Vanakomana vaEzeri vaiva:</para>
  <para style="li2">Bhirihani, Zaavhani naAkani.</para>
  <para style="li1">
    <verse number="28" style="v"/>Vanakomana vaDhishani vaiva:</para>
  <para style="li2">Uzi naArani.</para>
  <para style="li1">
    <verse number="29" style="v"/>Aya ndiwo akanga ari madzishe avaHori:</para>
  <para style="li2">Rotani, Shobhari, Zibheoni, Ana, <verse number="30" style="v"/>Dhishoni, Ezeri naDhishani.</para>
  <para style="li4">Aya ndiwo akanga ari madzishe avaHori zvichienderana namarudzi avo, munyika yaSeiri.</para>
  <para style="s1">Vatongi veEdhomu</para>
  <para style="li4">
    <verse number="31" style="v"/>Aya ndiwo madzimambo akatonga muEdhomu pasati pambova namambo upi zvake akatonga muIsraeri:</para>
  <para style="li1">
    <verse number="32" style="v"/>Bhera, mwanakomana waBheori, akava mambo weEdhomu. Guta rake rakatumidzwa zita rokuti Dhinihabha.</para>
  <para style="li1">
    <verse number="33" style="v"/>Bhera akati afa, Jobhabhi, mwanakomana waZera, aibva kuBhozira akamutevera paumambo.</para>
  <para style="li1">
    <verse number="34" style="v"/>Jobhabhi akati afa, Hushami aibva kunyika yavaTemani akamutevera paumambo.</para>
  <para style="li1">
    <verse number="35" style="v"/>Hushani akati afa, Hadhadhi mwanakomana waBhedhadhi, uya akakunda Midhiani munyika yeMoabhu, akamutevera paumambo. Guta rake rakatumidzwa zita rokuti Avhiti.</para>
  <para style="li1">
    <verse number="36" style="v"/>Hadhadhi akati afa, Samura aibva kuMasireka akamutevera paumambo.</para>
  <para style="li1">
    <verse number="37" style="v"/>Samura akati afa, Shauri aibva kuRehobhoti paRwizi akamutevera paumambo.</para>
  <para style="li1">
    <verse number="38" style="v"/>Shauri akati afa, Bhaari-Hanani mwanakomana waAkibhori akamutevera paumambo.</para>
  <para style="li1">
    <verse number="39" style="v"/>Bhaari-Hanani mwanakomana waAkibhori akati afa, Hadhadhi akamutevera paumambo. Guta rake rakatumidzwa zita rokuti Pua, uye zita romukadzi wake rainzi Mehetabheri mwanasikana waMatiredhi, mwanasikana waMe-Zahabhi.</para>
  <para style="b"/>
  <para style="li4">
    <verse number="40" style="v"/>Aya ndiwo madzishe akabva kuna Esau, namazita avo, maererano nedzimba dzavo namatunhu avo:</para>
  <para style="li1">Timina, Arivha, Jeteti,</para>
  <para style="li1">
    <verse number="41" style="v"/>Ohoribhama, Era, Pinoni,</para>
  <para style="li1">
    <verse number="42" style="v"/>Kenazi, Temani, Mibhiza,</para>
  <para style="li1">
    <verse number="43" style="v"/>Magidhieri naIrami.</para>
  <para style="li4">Aya ndiwo akanga ari madzishe eEdhomu, maererano namagariro avo munyika yavakatora.</para>
  <para style="b"/>
  <para style="li4">Uyu ndiye Esau baba wevaEdhomu.</para>
  <chapter number="37" style="c"/>
  <para style="s1">Zviroto zvaJosefa</para>
  <para style="p">
    <verse number="1" style="v"/>Jakobho akagara munyika yakanga yambogarwa nababa vake, iyo nyika yeKenani.</para>
  <para style="b"/>
  <para style="p">
    <verse number="2" style="v"/>Iyi ndiyo nhoroondo yaJakobho.</para>
  <para style="b"/>
  <para style="p">Josefa jaya ramakore gumi namanomwe, akanga achifudza makwai pamwe chete namadzikoma ake, vanakomana vaBhiriha navanakomana vaZiripa, vakadzi vababa vake, uye akauya namashoko akaipa kuna baba vavo pamusoro pavo.</para>
  <para style="p">
    <verse number="3" style="v"/>Zvino Israeri akanga achida Josefa kupfuura vamwe vavanakomana vake, nokuti akanga aberekwa panguva youtana hwake; uye akamuitira nguo yakaisvonaka. <verse number="4" style="v"/>Madzikoma ake akati aona kuti baba vavo vaimuda kupfuura ani zvake pakati pavo, vakamuvenga uye vakasagona kutaura naye mashoko akanaka.</para>
  <para style="p">
    <verse number="5" style="v"/>Josefa akarota hope, uye paakaudza madzikoma ake izvozvo, vakanyanya kumuvenga. <verse number="6" style="v"/>Akati kwavari, “Inzwai hope dzandakarota idzi: <verse number="7" style="v"/>Takanga tichisunga zvisote zvezviyo kumunda onei pakarepo chisote changu chakasimuka chikamira chakati twi, asi zvisote zvenyu zvakaungana zvakapoteredza changu uye zvikakotama kwachiri.”</para>
  <para style="p">
    <verse number="8" style="v"/>Madzikoma ake akati kwaari, “Ko, iwe unoda kutitonga here? Ko, zvirokwazvo uchatitonga here iwe?” Uye vakanyanyisa kumuvenga nokuda kwokurota kwake uye nokuda kwezvaakanga ataura.</para>
  <para style="p">
    <verse number="9" style="v"/>Ipapo akarotazve dzimwe hope, uye akadzitaura kumadzikoma ake. Akati, “Inzwai, ndarota dzimwe hope, uye panguva iyi zuva nomwedzi nenyeredzi gumi neimwe zvanga zvichindipfugamira.”</para>
  <para style="p">
    <verse number="10" style="v"/>Paakaudza baba vake pamwe chete namadzikoma ake, baba vake vakamutsiura vakati, “Kurotai kwawakaita uku? Ko, mai vako neni namadzikoma ako tichauya kuzokupfugamira here iwe zvirokwazvo?” <verse number="11" style="v"/>Madzikoma ake akamuitira godo, asi baba vake vakazvichengeta mumwoyo mavo.</para>
  <para style="s1">Josefa anotengeswa naMadzikoma Ake</para>
  <para style="p">
    <verse number="12" style="v"/>Zvino madzikoma ake akanga abuda kundofudza makwai ababa vavo pedyo neShekemu, <verse number="13" style="v"/>uye Israeri akati kuna Josefa, “Sezvaunoziva, madzikoma ako ari kufudza makwai pedyo neShekemu. Uya, ndikutume kwavari.”</para>
  <para style="p">Iye akati, “Zvakanaka.”</para>
  <para style="p">
    <verse number="14" style="v"/>Saka akati kwaari, “Enda undoona kana zvinhu zvakanaka kumadzikoma ako nezvipfuwo, ugodzoka kwandiri neshoko.” Ipapo akamutuma achibva napaMupata weHebhuroni.</para>
  <para style="p">Josefa akati asvika kuShekemu, <verse number="15" style="v"/>mumwe murume akamuwana achidzungaira musango akamubvunza akati, “Uri kutsvakeiko?”</para>
  <para style="p">
    <verse number="16" style="v"/>Akapindura akati, “Ndiri kutsvaka madzikoma angu. Mungandiudzawo kwavanofudzira makwai avo here?”</para>
  <para style="p">
    <verse number="17" style="v"/>Murume uya akati, “Vabva pano, ndavanzwa vachiti, ‘Ngatiendei kuDhotani.’ ”</para>
  <para style="p">Saka Josefa akatevera madzikoma ake akandovawana pedyo neDhotani. <verse number="18" style="v"/>Asi vakamuona achiri kure, asati asvika kwavari, vakarangana kumuuraya.</para>
  <para style="p">
    <verse number="19" style="v"/>Vakataurirana vachiti, “Hoyo muroti uya ouya! <verse number="20" style="v"/>Uyai zvino timuuraye tigomukanda mune rimwe ramatsime aya tigoti akadyiwa nechikara. Ipapo tichazoona zvinobva pakurota kwake.”</para>
  <para style="p">
    <verse number="21" style="v"/>Rubheni akati anzwa izvi, akaedza kumununura kubva mumaoko avo. Akati, “Ngatiregei kumuuraya. <verse number="22" style="v"/>Regai kuteura ropa. Mukandei mutsime iri muno mugwenga, asi regai kutambanudza maoko enyu paari.” Rubheni akareva izvozvi kuti amununure kwavari uye kuti agomudzosera kuna baba vake.</para>
  <para style="p">
    <verse number="23" style="v"/>Saka Josefa akati asvika kumadzikoma ake, vakamubvisa nguo yake, iyo nguo iya yakanga yakaisvonaka, yaiva nemavara-mavara yaakanga akapfeka, <verse number="24" style="v"/>uye vakamutora vakamukanda mutsime. Zvino tsime rakanga rapwa risina mvura.</para>
  <para style="p">
    <verse number="25" style="v"/>Pavakagara kuti vadye zvokudya zvavo, vakasimudza meso avo vakaona ngoro dzavaIshumaeri dzichibva kuGireadhi. Ngamera dzavo dzakanga dzakatakura zvinonhuhwira, bharimu nemura, uye vakanga vachienda nazvo kuIjipiti.</para>
  <para style="p">
    <verse number="26" style="v"/>Judha akati kuhama dzake, “Tichawaneiko kana tikauraya mununʼuna wedu tikafushira ropa rake? <verse number="27" style="v"/>Uyai, ngatimutengesei kuvaIshumaeri ava tirege kutambanudza maoko edu paari; pamusoro pezvo iye mununʼuna wedu, nyama yedu neropa redu.” Madzikoma ake akatenderana.</para>
  <para style="p">
    <verse number="28" style="v"/>Saka vashambadziri veMidhiani vakati vasvika, madzikoma ake akabudisa Josefa kubva mutsime vakamutengesa kuvaIshumaeri namashekeri makumi maviri<note caller="+" style="f"><char style="fr" closed="false">37:28 </char><char style="ft" closed="false">0.2 yekirogiramu</char></note> esirivha, ivo vakaenda naye kuIjipiti.</para>
  <para style="p">
    <verse number="29" style="v"/>Rubheni paakadzokera kutsime uye akawana Josefa asisimo akabvarura nguo dzake. <verse number="30" style="v"/>Akadzokerazve kuvanunʼuna vake akati, “Mukomana haasisimo! Zvino ndichaendepiko?”</para>
  <para style="p">
    <verse number="31" style="v"/>Ipapo vakatora nguo yaJosefa, vakauraya mbudzi ndokunyika nguo iya muropa. <verse number="32" style="v"/>Vakatora nguo iya yakaisvonaka vakaenda nayo kuna baba vavo vakati, “Takanonga ichi. Cherechedzai muone kana ingava nguo yomwanakomana wenyu here.”</para>
  <para style="p">
    <verse number="33" style="v"/>Akaiziva akati, “Inguo yomwanakomana wangu! Zvimwe zvikara zvesango zvamudya. Zvirokwazvo Josefa akabvamburwa-bvamburwa.”</para>
  <para style="p">
    <verse number="34" style="v"/>Ipapo Jakobho akabvarura nguo dzake, akapfeka nguo dzamasaga akachema mwanakomana wake kwamazuva mazhinji. <verse number="35" style="v"/>Vanakomana vake navanasikana vake vose vakauya kuzomunyaradza, asi akaramba kunyaradzwa. Akati, “Kwete, ndichaburuka kuguva ndichichema mwanakomana wangu.” Saka baba vake vakamuchema.</para>
  <para style="p">
    <verse number="36" style="v"/>Zvichakadaro, vaMidhiani vakatengesa Josefa muIjipiti kuna Potifa mumwe wavabati vaFaro, mukuru wavarindi.</para>
  <chapter number="38" style="c"/>
  <para style="s1">Judha naTamari</para>
  <para style="p">
    <verse number="1" style="v"/>Panguva iyoyo, Judha akabva kuhama dzake akaburuka akandogara nomurume wokuAdhurama ainzi Hira. <verse number="2" style="v"/>Ikoko Judha akasangana nomwanasikana womumwe murume muKenani ainzi Shua. Akamuwana uye akavata naye; <verse number="3" style="v"/>akava nemimba akabereka mwanakomana, zita rake rainzi Eri. <verse number="4" style="v"/>Akaitazve imwe mimba akabereka mwanakomana uye akamutumidza zita rokuti Onani. <verse number="5" style="v"/>Akabereka mumwezve mwanakomana akamutumidza zita rokuti Shera. Akamuberekera kuKezibhi.</para>
  <para style="p">
    <verse number="6" style="v"/>Judha akatorera dangwe rake Eri mukadzi, uye zita rake ainzi Tamari. <verse number="7" style="v"/>Asi Eri, dangwe raJudha, akanga akaipa pamberi paJehovha, saka Jehovha akamuuraya.</para>
  <para style="p">
    <verse number="8" style="v"/>Ipapo Judha akati kuna Onani, “Vata nomukadzi womukoma wako uye umuitire zvawakafanira kuita kwaari somununʼuna, kuti uberekere mukoma wako vana.” <verse number="9" style="v"/>Asi Onani akaziva kuti vana havaizova vake; saka pose paaivata nomukadzi womukoma wake, aiteurira mbeu pasi kuti arege kuberekera mukoma wake vana. <verse number="10" style="v"/>Zvaakaita zvakanga zvakaipa pamberi paJehovha; saka akamuurayawo.</para>
  <para style="p">
    <verse number="11" style="v"/>Ipapo Judha akati kuna Tamari mukadzi womwana wake, “Gara hako uri chirikadzi mumba mababa vako kusvikira mwanakomana wangu Shera akura.” Nokuti akafunga kuti, “Naiye angafawo, sezvakaita madzikoma ake.” Saka Tamari akaenda akandogara mumba mababa vake.</para>
  <para style="p">
    <verse number="12" style="v"/>Shure kwenguva refu mukadzi waJudha, mwanasikana waShua, akafa. Judha akati anyaradzwa kubva pakuchema kwake, akakwidza akaenda kuTimina kuvarume vakanga vachiveura makwai, uye shamwari yake Hira muAdhuramu akaenda naye.</para>
  <para style="p">
    <verse number="13" style="v"/>Tamari akati audzwa kuti, “Vatezvara vako vari kuenda kuTimina kuti vandoveura makwai avo,” <verse number="14" style="v"/>akabvisa nguo dzechirikadzi, akazvifukidza nechifukidzo chokumeso kuti azvivanze, uye ipapo akagara pasi pasuo rinopinda kuEnaimi, uri munzira inoenda kuTimina. Nokuti akaona kuti kunyange zvazvo Shera akanga akura, haana kunge apiwa kwaari kuti ave mukadzi wake.</para>
  <para style="p">
    <verse number="15" style="v"/>Judha akati amuona, akafunga kuti chifeve, nokuti akanga akafukidza uso hwake. <verse number="16" style="v"/>Asingazivi kuti akanga ari muroora wake, akaenda kwaari parutivi rwenzira akati, “Uya zvino, rega ndivate newe.”</para>
  <para style="p">Iye akati, “Unozondipei kuti ndivate newe?”</para>
  <para style="p">
    <verse number="17" style="v"/>Iye akati, “Ndingakupa mbudzana kubva muboka rangu rembudzi.”</para>
  <para style="p">Iye akati, “Ungandipa chimwe chinhu here kuti chive chitsidzo kusvikira wazonditumira?”</para>
  <para style="p">
    <verse number="18" style="v"/>Iye akati, “Ndingakupa chitsidzo cheiko?”</para>
  <para style="p">Akapindura akati, “Mhete yako yechisimbiso norutambo rwayo, netsvimbo iri muruoko rwako.” Saka akamupa izvozvo uye akavata naye, uye akava nemimba naye. <verse number="19" style="v"/>Shure kwokubva kwake ipapo akabvisa chifukidzo ndokubva apfekazve nguo dzake dzechirikadzi.</para>
  <para style="p">
    <verse number="20" style="v"/>Zvichakadaro, Judha akatuma shamwari yake muAdhuramu nembudzana iya kuitira kuti chitsidzo chake chidzoswe kwaari kubva kumukadzi uya, asi haana kumuwana. <verse number="21" style="v"/>Akabvunza varume vaigara ikoko akati, “Chiripiko chifeve chaigara parutivi rwenzira yeEnaimi?”</para>
  <para style="p">Ivo vakati, “Hapana kumbova nechifeve pano.”</para>
  <para style="p">
    <verse number="22" style="v"/>Saka iye akadzokerazve kuna Judha akandoti, “Handina kumuwana. Pamusoro paizvozvo, vanhu vanogara ikoko vakati, ‘Hakuna kumbova nechifeve kuno.’ ”</para>
  <para style="p">
    <verse number="23" style="v"/>Ipapo Judha akati, “Regai achengete zvaanazvo, kuti arege kuzova chiseko. Zvakadaro ndanga ndamutumira mbudzana iyi, asi hauna kugona kumuwana.”</para>
  <para style="p">
    <verse number="24" style="v"/>Shure kwemwedzi inenge mitatu, Judha akaudzwa kuti, “Muroora wako Tamari ane mhosva youfeve, uye nokuda kwaizvozvo ava nemimba.”</para>
  <para style="p">Judha akati, “Mubudisei apiswe afe!”</para>
  <para style="p">
    <verse number="25" style="v"/>Zvino paakanga achibudiswa, akatumira shoko kuna vatezvara vake akati, “Ndine mimba yomuridzi wezvinhu izvi.” Uye akatizve, “Onai kana mungaziva mwene wemhete yechisimbiso iyi norutambo rwayo, netsvimbo iyi.”</para>
  <para style="p">
    <verse number="26" style="v"/>Judha akazviziva uye akati, “Iye akarurama kupfuura ini, sezvo ndanga ndisingadi kumupa kumwanakomana wangu Shera.” Uye haana kuzovata naye zvakare.</para>
  <para style="p">
    <verse number="27" style="v"/>Nguva yake yokupona yakati yasvika, mudumbu make makanga muna vanakomana vaviri. <verse number="28" style="v"/>Paakanga achipona, mumwe wavo akabudisa ruoko rwake; saka vanyamukuta vakatora rushinda rutsvuku vakamusunga paruoko rwake uye vakati, “Uyu ndiye atanga kubuda.” <verse number="29" style="v"/>Asi akati adzosera ruoko rwake mukati, mununʼuna wake akabuda, uye vakati, “Saka ndiwo mabudiro awaita nhai!” Uye akatumidzwa zita rokuti Perezi. <verse number="30" style="v"/>Ipapo mukoma wake akanga ano rushinda rutsvuku paruoko rwake, akabuda uye akatumidzwa zita rokuti Zera.</para>
  <chapter number="39" style="c"/>
  <para style="s1">Josefa noMukadzi waPotifa</para>
  <para style="p">
    <verse number="1" style="v"/>Zvino Josefa akanga atorwa akaendeswa kuIjipiti. Potifa muIjipita uyo akanga ari mumwe wamachinda aFaro ari mukuru wavarindi, akamutenga kuvaIshumaeri avo vakanga vamuendesa ikoko.</para>
  <para style="p">
    <verse number="2" style="v"/>Jehovha akanga ana Josefa uye akaita kuti abudirire, uye aigara mumba momuIjipita, tenzi wake. <verse number="3" style="v"/>Tenzi wake akati achiona kuti Jehovha akanga anaye uye kuti Jehovha akamuita kuti abudirire muzvinhu zvose zvaakanga achiita, <verse number="4" style="v"/>Josefa akawana nyasha pamberi pake uye akava mubatiri wake. Potifa akamuita kuti ave mutariri weimba yake, uye akamuita muchengeti wezvinhu zvose zvakanga zviri zvake. <verse number="5" style="v"/>Kubvira panguva yaakamuisa kuti ave mutariri weimba yake nowezvinhu zvose zvaaiva nazvo, Jehovha akaropafadza imba yomuIjipita nokuda kwaJosefa. Maropafadzo aJehovha akanga ari pamusoro pezvinhu zvose zvakanga zviri zvaPotifa, zvose mumba nomumunda. <verse number="6" style="v"/>Saka akaisa mumaoko aJosefa zvinhu zvose zvaakanga anazvo; Josefa ari mutariri, iye haana kumbova nehanya nezvimwe zvinhu kunze kwezvokudya zvaaidya bedzi.</para>
  <para style="p">Zvino Josefa akanga akanyatsoumbwa, akanaka, <verse number="7" style="v"/>uye shure kwechinguva mukadzi watenzi wake akatarira Josefa ndokubva ati kwaari, “Uya uzovata neni!”</para>
  <para style="p">
    <verse number="8" style="v"/>Asi akaramba. Akati kwaari, “Ini somutariri, tenzi wangu haana kuva nehanya nezvinhu zvose zviri mumba make; zvose zvaanazvo, akazviisa mumaoko angu. <verse number="9" style="v"/>Hamuna munhu mukuru muno mumba kupfuura ini. Tenzi wangu havana kundinyima kana chinhu chimwe zvacho kunze kwenyu, nokuti imi muri mukadzi wavo. Zvino ndingaitirei chinhu chakaipa kudai uye ndichitadzira Mwari?” <verse number="10" style="v"/>Uye kunyange zvake aitaura naJosefa zuva nezuva, iye akaramba kuenda panhoo naye, kana kutombova naye.</para>
  <para style="p">
    <verse number="11" style="v"/>Rimwe zuva akapinda mumba kuti andoita mabasa ake, uye kwakanga kusina mumwe wavashandi vomumba aivamo. <verse number="12" style="v"/>Akamubata nejasi rake uye akati, “Uya kumubhedha uzovata neni!” Asi akasiya jasi rake muruoko rwake akamhanya ndokubuda kunze kwemba.</para>
  <para style="p">
    <verse number="13" style="v"/>Akati aona kuti asiya jasi rake muruoko rwake uye kuti akanga abuda kunze kwemba, <verse number="14" style="v"/>akadanidzira kuvashandi, akati, “Tarirai, muHebheru uyu akauyiswa kwatiri kuti azotidadira! Apinda muno kuti azovata neni, asi ndaridza mhere. <verse number="15" style="v"/>Paanzwa ndoridza mhere kuti ndibatsirwe, abva asiya jasi rake pandiri ndokutizira kunze kwemba.”</para>
  <para style="p">
    <verse number="16" style="v"/>Akachengeta jasi rake parutivi pake kusvikira tenzi wake auya kumba. <verse number="17" style="v"/>Ipapo akamutaurira nyaya iyi akati, “Uya muranda wechiHebheru wamakauyisa kwatiri akauya kwandiri kuti azondidadira. <verse number="18" style="v"/>Asi pandangoridza mhere kuti ndibatsirwe, akabva asiya jasi rake pandiri ndokutizira kunze kwemba.”</para>
  <para style="p">
    <verse number="19" style="v"/>Tenzi wake akati anzwa nyaya yaakaudzwa nomukadzi wake achiti, “Izvi ndizvo zvandakaitirwa nomuranda wako,” akavira nehasha. <verse number="20" style="v"/>Tenzi waJosefa akamutora akamuisa mutorongo, nzvimbo yaichengeterwa vasungwa vamambo; saka akava mutorongo. <verse number="21" style="v"/>Jehovha akava naJosefa; akamunzwira tsitsi akamuitira nyasha pamberi pomutariri womutorongo. <verse number="22" style="v"/>Saka mutariri womutorongo akaita kuti Josefa ave mutariri wavose vaiva vakabatwa mutorongo, uye ndiye aiona nezvose zvaiitwa imomo. <verse number="23" style="v"/>Mutariri wetorongo akanga asina hanya nechinhu chipi zvacho chaiva pasi paJosefa, nokuti Jehovha akanga ana Josefa uye akaita kuti abudirire pane zvose zvaaiita.</para>
  <chapter number="40" style="c"/>
  <para style="s1">Mudiri noMubiki</para>
  <para style="p">
    <verse number="1" style="v"/>Shure kwaizvozvo, mudiri nomubiki wamambo weIjipiti vakatadzira tenzi wavo, mambo weIjipiti. <verse number="2" style="v"/>Faro akatsamwira varanda vake vaviri, mudiri mukuru nomubiki mukuru, <verse number="3" style="v"/>akaita kuti vachengetwe mumba yomukuru wavarindi, mutorongo rimwe chetero makanga makapfigirwa Josefa. <verse number="4" style="v"/>Mukuru wavarindi akavatumira kuna Josefa, akavachengeta uye vakava muchitokisi kwechinguva.</para>
  <para style="p">
    <verse number="5" style="v"/>Vose vari vaviri vakarota hope, mudiri nomubiki wamambo weIjipiti, avo vakanga vakabatwa vari mutorongo, vakarota usiku humwe chetehwo, uye kurota kumwe nokumwe kwakanga kune zvakunoreva.</para>
  <para style="p">
    <verse number="6" style="v"/>Josefa akati auya kwavari mangwanani akatevera, akaona kuti vakanga vakasurukirwa. <verse number="7" style="v"/>Saka akabvunza varanda vaFaro vakanga vari muchitokisi naye mumba matenzi wake akati, “Seiko nhasi zviso zvenyu zvichipunyaira kudai?”</para>
  <para style="p">
    <verse number="8" style="v"/>Vakapindura vakati, “Tose tiri vaviri tarota hope, asi hakuna munhu angadzidudzira.”</para>
  <para style="p">Ipapo Josefa akati kwavari, “Ko, kududzira hakuzi kwaMwari here? Ndiudzei kurota kwenyu.”</para>
  <para style="p">
    <verse number="9" style="v"/>Saka mudiri mukuru akataurira Josefa kurota kwake. Akati kwaari, “Mukurota kwangu ndaona muzambiringa pamberi pangu, <verse number="10" style="v"/>uye mumuzambiringa manga mune matavi matatu. Wati uchangobuka, waita maruva, uye masumbu awo aibva akava mazambiringa. <verse number="11" style="v"/>Mukombe waFaro wanga uri muruoko rwangu, uye ndatora mazambiringa, ndikaasvinira mumukombe waFaro uye ndikaisa mukombe muruoko rwake.”</para>
  <para style="p">
    <verse number="12" style="v"/>Josefa akati kwavari, “Uku ndiko kududzirwa kwadzo. Matavi matatu ndiwo mazuva matatu. <verse number="13" style="v"/>Mukati mamazuva matatu, Faro achasimudza musoro wako agokudzosera pabasa rako, uye uchaisa mukombe waFaro muruoko rwake, sezvawaisimboita pawakanga uri mudiri wake. <verse number="14" style="v"/>Asi pazvinenge zvakunakira iwe, undirangarire uye undiitirewo ngoni; undireverere kuna Faro kuti ndigobudiswa mutorongo rino. <verse number="15" style="v"/>Nokuti ndakatorwa nokumanikidzwa kubva kunyika yavaHebheru, kunyange pano handina kuita chinhu chakafanira kuti ndipinzwe mugomba rino.”</para>
  <para style="p">
    <verse number="16" style="v"/>Mubiki mukuru akati aona kuti Josefa akanga apa dudziro yakanaka, akati kuna Josefa, “Neniwo ndarota hope. Pamusoro pangu panga pane matengu matatu echingwa. <verse number="17" style="v"/>Mudengu rapamusoro manga mune mhando dzose dzezvinhu zvakabikwa zvaFaro, asi shiri dzanga dzichidya kubva mudengu ranga riri pamusoro pangu.”</para>
  <para style="p">
    <verse number="18" style="v"/>Josefa akati, “Uku ndiko kududzirwa kwazvo. Matengu matatu ndiwo mazuva matatu. <verse number="19" style="v"/>Mukati mamazuva matatu, Faro achasimudza musoro wako kubva pauri agokuturika pamuti. Uye shiri dzichadya nyama yako.”</para>
  <para style="p">
    <verse number="20" style="v"/>Zvino zuva rechitatu rakanga riri zuva rokuzvarwa kwaFaro, uye akaitira varanda vake vose mutambo. Akasimudza misoro yavaranda vake vaiti mudiri mukuru nomubiki mukuru pamberi pavaranda vake. <verse number="21" style="v"/>Akadzosera mudiri mukuru pabasa rake, zvokuti akaisazve mukombe muruoko rwaFaro, <verse number="22" style="v"/>asi akaturika mubiki mukuru pamuti, sezvazvakanga zvataurwa naJosefa kwavari mukududzira kwake.</para>
  <para style="p">
    <verse number="23" style="v"/>Kunyange zvakadaro hazvo, mudiri mukuru haana kurangarira Josefa; akamukanganwa.</para>
  <chapter number="41" style="c"/>
  <para style="s1">Kurota kwaFaro</para>
  <para style="p">
    <verse number="1" style="v"/>Makore maviri azere akati apfuura, Faro akarota hope: Akanga amire paRwizi Nairi. <verse number="2" style="v"/>Uye mhou nomwe dzakanga dzakanaka, dzakakora, dzakabuda murwizi dzikafura pakati petsanga. <verse number="3" style="v"/>Shure kwadzo, dzimwe mhou nomwe, dzakanga dzakashata uye dzakaonda, dzakabuda muna Nairi, dzikamira parutivi rwedziya dzaiva kumahombekombe orwizi. <verse number="4" style="v"/>Uye mhou dziya dzakanga dzakashata, dzakaonda, dzakadya mhou dziya dzakanga dzakanaka uye dzakakora. Ipapo Faro akapepuka.</para>
  <para style="p">
    <verse number="5" style="v"/>Akavatazve hope uye akarota kechipiri: Hura dzezviyo nomwe dzakanga dzakakora uye dzakanaka, dzakanga dzichikura padzinde rimwe. <verse number="6" style="v"/>Shure kwadzo, dzimwe hura nomwe dzezviyo dzakabuda, dzakatetepa uye dzakapiswa nemhepo yokumabvazuva. <verse number="7" style="v"/>Hura dzezviyo dzakatetepa dzakamedza dziya nomwe dzakanga dzakakora, hura dzakanga dzizere. Ipapo akapepuka, onei kwakanga kuri kurota.</para>
  <para style="p">
    <verse number="8" style="v"/>Mangwanani pfungwa dzake dzakatambudzika, saka akatuma shoko kunʼanga dzose navachenjeri veIjipiti. Faro akavaudza kurota kwake, asi hakuna munhu akagona kuzvidudzira kwaari.</para>
  <para style="p">
    <verse number="9" style="v"/>Ipapo mudiri mukuru akati kuna Faro, “Nhasi ndinorangarira kutadza kwangu. <verse number="10" style="v"/>Pane imwe nguva Faro akatsamwira varanda vake, uye akandipfigira ini nomubiki mukuru mumba momukuru wavarindi. <verse number="11" style="v"/>Mumwe nomumwe wedu akarota hope usiku humwe chetehwo, uye kurota kumwe nokumwe kwaiva nedudziro yako. <verse number="12" style="v"/>Zvino jaya rechiHebheru rakanga rinesu, iye muranda womukuru wavarindi, takamuudza kurota kwedu, iye akakududzira kwatiri, achipa murume mumwe nomumwe dudziro yehope dzake. <verse number="13" style="v"/>Uye zvinhu zvakaitika chaizvo sezvaakadudzira kwatiri: Ini ndakadzoserwa pabasa rangu, uye mumwe murume uye akasungirirwa.”</para>
  <para style="p">
    <verse number="14" style="v"/>Saka Faro akatuma vanhu kuna Josefa, uye akakurumidza kubudiswa mugomba. Akati aveurwa musoro uye apfeka dzimwe nguo, akauya pamberi paFaro.</para>
  <para style="p">
    <verse number="15" style="v"/>Faro akati kuna Josefa, “Ndakarota hope, uye hakuna munhu akagona kudzidudzira. Asi ndanzwa zvarehwa nezvako kuti paunonzwa kurota uku, unogona kukududzira.”</para>
  <para style="p">
    <verse number="16" style="v"/>Josefa akapindura Faro akati, “Ini handigoni kuzviita, asi Mwari achapa Faro mhinduro yaanoda.”</para>
  <para style="p">
    <verse number="17" style="v"/>Ipapo Faro akati kuna Josefa, “Mukurota kwangu, ndakanga ndimire pamahombekombe aNairi, <verse number="18" style="v"/>ipapo ndikaona mhou nomwe dzichibuda murwizi, dzakakora uye dzakanaka, uye dzikafura pakati petsanga. <verse number="19" style="v"/>Shure kwadzo, dzimwe mhou nomwe dzakabuda, dzine nzara uye dzakashata uye dzakaonda. Handisati ndamboona mhou dzakaipa kudai munyika yose yeIjipiti. <verse number="20" style="v"/>Mhou dzakaonda uye dzakashata dzakadya mhou nomwe dziya dzakakora dzakanga dzatanga kuuya. <verse number="21" style="v"/>Asi kunyange zvazvo dzakadzidya, hakuna munhu aigona kuona kuti dzakanga dzaita izvozvo; dzaingoratidzika kushata sezvadzakanga dzakaita kare. Ipapo ndakapepuka.</para>
  <para style="p">
    <verse number="22" style="v"/>“Mukurota kwangu, ndakaonawo hura nomwe dzezviyo, dzizere uye dzakanaka, dzichikura padzinde rimwe chete. <verse number="23" style="v"/>Shure kwadzo dzimwe hura nomwe dzakamera, dzakasvava, dzakaonda uye dzakapiswa nemhepo yokumabvazuva. <verse number="24" style="v"/>Hura dziya dzakaonda dzakamedza dziya hura nomwe dzakanga dzakanaka. Ndakaudza nʼanga izvi, asi hakuna akagona kunditsanangurira.”</para>
  <para style="p">
    <verse number="25" style="v"/>Ipapo Josefa akati kuna Faro, “Kurota kwaFaro ndokumwe uye kwakafanana. Mwari akaratidza kuna Faro zvinhu zvaava kuda kuita. <verse number="26" style="v"/>Mhou nomwe dzakanaka ndiwo makore manomwe, uye hura nomwe dzakanaka dzezviyo ndiwo makore manomwe amaguta; kurota uku kumwe chete uye kwakafanana. <verse number="27" style="v"/>Mhou nomwe dzakaonda uye dzakashata dzakakwira pashure, ndiwo makore manomwe, ndizvowo nehura nomwe dzezviyo dzisingabatsiri dzakapiswa nemhepo yokumabvazuva; ndiwo makore manomwe enzara.</para>
  <para style="p">
    <verse number="28" style="v"/>“Zvakangoita sezvandataura kuna Faro ndichiti: Mwari aratidza Faro zvaava kuda kuita. <verse number="29" style="v"/>Makore manomwe amaguta makuru ari kuuya munyika yose yeIjipiti, <verse number="30" style="v"/>asi makore manomwe enzara achaatevera. Ipapo maguta ose omuIjipiti achakanganwikwa, uye nzara ichaparadza nyika. <verse number="31" style="v"/>Maguta omunyika haachazorangarirwi, nokuti nzara inoatevera ichava huru kwazvo. <verse number="32" style="v"/>Kurota uku kwapiwa kuna Faro nenzira mbiri nokuti nyaya iyi yarongwa zvizere naMwari, uye Mwari achazviita nokukurumidza.</para>
  <para style="p">
    <verse number="33" style="v"/>“Zvino Faro ngaatsvake munhu anonzwisisa uye akachenjera amugadze kuti ave mutariri wenyika yeIjipiti. <verse number="34" style="v"/>Faro ngaagadze vatariri pamusoro penyika kuti vaunganidze chikamu chimwe chete muzvishanu chezvichakohwewa muIjipiti mukati mamakore manomwe aya amaguta. <verse number="35" style="v"/>Vanofanira kuunganidza zvokudya zvose zvamakore aya akanaka ari kuuya uye vagochengeta zviyo pasi pesimba raFaro, zvinofanira kuchengetwa kuti zvizove zvokudya. <verse number="36" style="v"/>Zvokudya izvi zvinofanira kuchengeterwa nyika, kuti zvigozoshandiswa panguva yamakore manomwe enzara achauya pamusoro peIjipiti, kuitira kuti nyika irege kuparadzwa nenzara.”</para>
  <para style="p">
    <verse number="37" style="v"/>Urongwa uhu hwakaratidza kuva hwakanaka kuna Faro nokuvaranda vake vose. <verse number="38" style="v"/>Saka Faro akavabvunza akati, “Tingawana here munhu akaita somurume uyu, munhu ane mweya waMwari maari?”</para>
  <para style="p">
    <verse number="39" style="v"/>Ipapo Faro akati kuna Josefa, “Sezvo Mwari aita kuti izvi zvose zvizivikanwe newe, hakuna munhu anoziva uye akachenjera sewe. <verse number="40" style="v"/>Iwe uchava mutariri womuzinda wangu, navanhu vangu vose, uye vanhu vangu vose vanofanira kuzviisa pasi pezvaunovarayira. Ndichava mukuru kwauri pachigaro choushe chete.”</para>
  <para style="s1">Josefa anova Mutariri weIjipiti</para>
  <para style="p">
    <verse number="41" style="v"/>Saka Faro akati kuna Josefa, “Ndakugadza kuti uve mutariri wenyika yose yeIjipiti.” <verse number="42" style="v"/>Ipapo Faro akabvisa mhete yake pamunwe wake akaiisa pamunwe waJosefa. Akamupfekedza nguo dzakaisvonaka uye akaisa uketani hwegoridhe pamutsipa wake. <verse number="43" style="v"/>Akamuita kuti akwire pangoro yake ari wechipiri pakutungamirira, uye vanhu vakadanidzira pamberi pake vachiti, “Dziurai nzira!” Nokudaro akamuita mutariri weIjipiti yose.</para>
  <para style="p">
    <verse number="44" style="v"/>Ipapo Faro akati kuna Josefa, “Ndini Faro, asi pasina shoko rawataura iwe hakuna munhu achasimudza ruoko rwake kana rutsoka rwake munyika yose yeIjipiti.” <verse number="45" style="v"/>Faro akatumidza Josefa zita rokuti Zafenati-Panea uye akamupa Asenati mwanasikana waPotifera, muprista waOni, kuti ave mukadzi wake. Uye Josefa akafamba munyika yose yeIjipiti.</para>
  <para style="p">
    <verse number="46" style="v"/>Josefa akanga ava namakore makumi matatu okuberekwa paakapinda pabasa raFaro mambo weIjipiti. Uye Josefa akabuda kubva pamberi paFaro akafamba munyika yose yeIjipiti. <verse number="47" style="v"/>Panguva yamakore manomwe amaguta, nyika yakabereka zvizhinji kwazvo. <verse number="48" style="v"/>Josefa akaunganidza zvokudya zvose zvakawanikwa mumakore manomwe aya amaguta muIjipiti akazviunganidza mumaguta. Muguta rimwe nerimwe akaisa zvokudya zvaibva muminda yakapoteredza. <verse number="49" style="v"/>Josefa akaunganidza zviyo zvakawanda kwazvo, sejecha regungwa; zvakanga zvakawanda zvokuti haana kuzokwanisa kuzvinyora nokuti zvakanga zvisisagoni kuyerwa.</para>
  <para style="p">
    <verse number="50" style="v"/>Makore enzara asati asvika, Josefa akanga aberekerwa vanakomana vaviri naAsenati mwanasikana waPotifera, muprista waOni. <verse number="51" style="v"/>Josefa akatumidza dangwe rake zita rokuti Manase akati, “Nokuti Mwari akaita kuti ndikanganwe kutambudzika kwangu kwose navose veimba yababa vangu.” <verse number="52" style="v"/>Mwanakomana wake wechipiri akamutumidza zita rokuti Efuremu akati, “Nokuti Mwari akaita kuti ndive nezvibereko munyika yokutambudzika kwangu.”</para>
  <para style="p">
    <verse number="53" style="v"/>Makore manomwe amaguta muIjipiti akasvika pakupera, <verse number="54" style="v"/>uye makore manomwe enzara akatanga, sezvazvakanga zvarehwa naJosefa. Kwakava nenzara mune dzimwe nyika dzose, asi munyika yose yeIjipiti maiva nezvokudya. <verse number="55" style="v"/>Ijipiti yose payakatanga kunzwa nzara, vanhu vakatanga kuchemera zvokudya kuna Faro. Ipapo Faro akaudza vaIjipita vose akati, “Endai kuna Josefa muite zvaanokuudzai.”</para>
  <para style="p">
    <verse number="56" style="v"/>Nzara yakati yapararira munyika yose, Josefa akazarura matura akatengesa zviyo kuvaIjipita, nokuti nzara yakanga iri huru munyika yose yeIjipiti. <verse number="57" style="v"/>Uye nyika dzose dzakauya kuzotenga zviyo kuIjipiti kubva kuna Josefa, nokuti nzara yakanga iri huru munyika dzose.</para>
  <chapter number="42" style="c"/>
  <para style="s1">Madzikoma aJosefa anoenda kuIjipiti</para>
  <para style="p">
    <verse number="1" style="v"/>Jakobho akati anzwa kuti kuIjipiti kwaiva nezviyo, akati kuvanakomana vake, “Seiko muchiramba makangotarisana?” <verse number="2" style="v"/>Akaenderera mberi akati, “Ndanzwa kuti kuIjipiti kune zviyo. Burukai muende ikoko mundotitengera zviyo, kuitira kuti tirarame tirege kufa.”</para>
  <para style="p">
    <verse number="3" style="v"/>Ipapo madzikoma aJosefa gumi vakaburuka vakaenda kundotenga zviyo kuIjipiti. <verse number="4" style="v"/>Asi Jakobho haana kuendesa Bhenjamini, mununʼuna waJosefa, pamwe chete navamwe, nokuti akanga achitya kuti zvakaipa zvaizomuwira. <verse number="5" style="v"/>Saka vanakomana vaIsraeri vakanga vari pakati pavaya vakaenda kundotenga zviyo, nokuti nzara yakanga iri munyika yeKenaniwo.</para>
  <para style="p">
    <verse number="6" style="v"/>Zvino Josefa akanga ari mubati wenyika; ndiye aitengesa zviyo kuvanhu vayo vose. Saka madzikoma aJosefa akati asvika, vakakotamira pasi kwaari nezviso zvavo. <verse number="7" style="v"/>Josefa achingoona madzikoma ake, akavaziva, asi akaita seasingavazivi uye akataura navo nehasha. Akati, “Munobvepi imi?” Ivo vakati, “Tinobva kunyika yeKenani, tauya kuzotenga zvokudya.”</para>
  <para style="p">
    <verse number="8" style="v"/>Kunyange zvazvo Josefa akaziva madzikoma ake, ivo havana kumuziva. <verse number="9" style="v"/>Ipapo akarangarira kurota kwake pamusoro pavo akati kwavari, “Muri vasori imi. Mauya kuzoona nyika yedu paisina kudzivirirwa.”</para>
  <para style="p">
    <verse number="10" style="v"/>Ivo vakapindura vakati, “Kwete, ishe wedu. Varanda venyu vauya kuzotenga zvokudya. <verse number="11" style="v"/>Isu tose tiri vanakomana vomunhu mumwe. Varanda venyu vakatendeka, havasi vasori.”</para>
  <para style="p">
    <verse number="12" style="v"/>Iye akati kwavari, “Kwete, mauya kuzoona nyika yedu paisina kudzivirirwa.”</para>
  <para style="p">
    <verse number="13" style="v"/>Asi vakapindura vakati, “Varanda venyu vaiva gumi navaviri, vari vanakomana vomunhu mumwe, anogara munyika yeKenani. Gotwe ndiye ari kuna baba vedu iye zvino, uye mumwe haachisipo.”</para>
  <para style="p">
    <verse number="14" style="v"/>Josefa akati kwavari, “Ndizvo chaizvo zvandataura kwamuri ndichiti: Muri vasori imi! <verse number="15" style="v"/>Uye aya ndiwo maedzerwo amuchaitwa: Zvirokwazvo noupenyu hwaFaro, hamuchabvi panzvimbo ino kunze kwokunge mununʼuna wenyu gotwe auya pano. <verse number="16" style="v"/>Tumai mumwe wenyu kuti andotora mununʼuna wenyu gotwe; vamwe vose vachachengetwa mutorongo, kuti mashoko enyu aedzwe kuti zvionekwe kana muchitaura chokwadi. Kana zvisina kudaro, ipapo zvirokwazvo naFaro mupenyu, muri vasori!” <verse number="17" style="v"/>Uye akavaisa vose mutorongo kwamazuva matatu.</para>
  <para style="p">
    <verse number="18" style="v"/>Pazuva rechitatu, Josefa akati kwavari, “Itai izvi kuti mugorarama, nokuti ndinotya Mwari. <verse number="19" style="v"/>Kana muri vanhu vakatendeka, regai mumwe wenyu agare muno mutorongo, asi vamwe venyu vaende nezviyo kumhuri dzenyu dziri kuziya. <verse number="20" style="v"/>Asi munofanira kuuya nomununʼuna wenyu gotwe kwandiri, kuitira kuti mashoko enyu asimbiswe uye kuti murege kufa.” Izvi vakazviita.</para>
  <para style="p">
    <verse number="21" style="v"/>Vakataurirana vachiti, “Zvirokwazvo tava kurangwa nokuda kwomununʼuna wedu. Takaona kutambudzika kwaakaita paakatikumbira kuti tirege kumuuraya, asi isu hatina kumuteerera; ndokusaka nhamo iyi yauya pamusoro pedu.”</para>
  <para style="p">
    <verse number="22" style="v"/>Rubheni akapindura akati, “Ko, handina kukuudzai here kuti murege kutadzira mukomana? Asi hamuna kuda kunditeerera! Zvino tinofanira kuzvidavirira nokuda kweropa rake.” <verse number="23" style="v"/>Havana kuziva kuti Josefa aigona kuvanzwisisa, sezvo akanga achishandisa mududziri.</para>
  <para style="p">
    <verse number="24" style="v"/>Akabva pavari akatanga kuchema, asi pakarepo akadzoka kwavari akatauriranazve navo. Akaita kuti Simeoni atorwe kubva pakati pavo uye kuti asungwe vakatarisa.</para>
  <para style="p">
    <verse number="25" style="v"/>Josefa akarayira kuti masaga avo azadzwe nezviyo, vaise mari yomumwe nomumwe musaga rake, uye kuti vapiwe mbuva yorwendo rwavo. Shure kwokuitirwa kwavo izvi, <verse number="26" style="v"/>vakatakudza mbongoro dzavo zviyo vakaenda.</para>
  <para style="p">
    <verse number="27" style="v"/>Panzvimbo yavakavata usiku, mumwe wavo akazarura saga rake kuti atorere mbongoro yake zvokudya, akaona mari yake pamuromo wesaga rake. <verse number="28" style="v"/>Akati kuna vamwe vake, “Mari yangu yadzoserwa. Heyi iri musaga rangu.” Mwoyo yavo yakati rukutu vakatarisana vachidedera, uye vakati, “Chiiko ichi chataitirwa naMwari?”</para>
  <para style="p">
    <verse number="29" style="v"/>Pavakasvika kuna baba vavo Jakobho munyika yeKenani, vakamuudza zvakanga zvaitika kwavari. Vakati, <verse number="30" style="v"/>“Murume anova ndiye ishe pamusoro penyika iyo akataura nesu nehasha uye akatiita sokunge taiva vasori munyika. <verse number="31" style="v"/>Asi takati kwaari, ‘Tiri vanhu vakatendeka; hatisi vasori. <verse number="32" style="v"/>Takanga tiri vanakomana gumi navaviri vababa vamwe chete. Mumwe haachipo, uye gotwe ndiye ana baba vedu zvino kuKenani.’ ”</para>
  <para style="p">
    <verse number="33" style="v"/>“Ipapo murume anova ndiye ishe panyika iyo akati kwatiri, ‘Hechi chinhu chichandizivisa kana muri vanhu vakatendeka: Siyai mumwe wenyu neni pano, mugotakura zvokudya zvemhuri dzenyu dziri kuziya muende. <verse number="34" style="v"/>Asi muuye nomununʼuna wenyu gotwe kwandiri kuitira kuti ndigoziva kuti hamusi vasori, asi kuti muri vanhu vakatendeka. Ipapo ndichadzosera mumwe wenyu kwamuri, uye mungazotenga henyu muno munyika.’ ”</para>
  <para style="p">
    <verse number="35" style="v"/>Pavakanga vachidurura masaga avo, wanei musaga romumwe nomumwe wavo makanga mune homwe yake yesirivha! Ivo nababa vavo pavakaona mari muhomwe, vakatya. <verse number="36" style="v"/>Baba vavo Jakobho vakati, “Mandipedzera vana vangu. Josefa haasisipo naSimeoni haasisipo, uye zvino munoda kutora Bhenjamini. Zvinhu zvose zviri kundimukira!”</para>
  <para style="p">
    <verse number="37" style="v"/>Ipapo Rubheni akati kuna baba vake, “Mungauraya henyu vanakomana vangu vaviri ava kana ndisina kudzoka naye kwamuri. Muisei mumaoko angu, ndichadzoka naye.”</para>
  <para style="p">
    <verse number="38" style="v"/>Asi Jakobho akati, “Mwanakomana wangu haangaburuki nemi kuti aende ikoko; mukoma wake akafa uye ndiye chete asara. Kana zvakaipa zvikamuwira parwendo rwamuri kufamba, muchaburutsira musoro wangu wachena muguva mukusuwa.”</para>
  <chapter number="43" style="c"/>
  <para style="s1">Rwendo rwechipiri rwokuenda kuIjipiti</para>
  <para style="p">
    <verse number="1" style="v"/>Zvino nzara yakanga ichakanyanya munyika. <verse number="2" style="v"/>Saka vakati vadya zviyo zvose zvavakanga vabva nazvo kuIjipiti, baba vavo vakati kwavari, “Dzokerai mundotitengera zvimwe zvokudya.”</para>
  <para style="p">
    <verse number="3" style="v"/>Asi Judha akati kwavari, “Murume uya akatiyambira kwazvo akati, ‘Hamungazooni chiso changuzve kunze kwokunge mununʼuna wenyu auya nemi.’ <verse number="4" style="v"/>Kana mukaendesa mununʼuna wedu nesu, tichaenda kundokutengerai zvokudya. <verse number="5" style="v"/>Asi kana mukasamuendesa, hatingatongoendi, nokuti murume uya akati, ‘Hamungazooni chiso changuzve kunze kwokunge mununʼuna wenyu auya nemi.’ ”</para>
  <para style="p">
    <verse number="6" style="v"/>Israeri akabvunza akati, “Seiko makauyisa dambudziko iri pamusoro pangu zvamakaudza murume uyu kuti muno mumwe mununʼuna?”</para>
  <para style="p">
    <verse number="7" style="v"/>Ivo vakapindura vakati, “Murume uyu akatibvunzisisa kwazvo nezvedu uye nezvemhuri yedu. Akati, ‘Baba venyu vachiri vapenyu here? Muno mumwe mununʼuna here?’ Takangopindura mubvunzo wake zvakanaka. Ko, taiziva sei kuti aizoti, ‘Uyai nomununʼuna wenyu kuno?’ ”</para>
  <para style="p">
    <verse number="8" style="v"/>Ipapo Judha akati kuna Israeri baba vake, “Tumai mukomana pamwe chete neni tibve taenda izvozvi, kuitira kuti isu nemi navana vedu tirarame uye tirege kufa. <verse number="9" style="v"/>Ini pachangu ndichava rubatso rwokuchengetedzeka kwake; musiyei muruoko rwangu pachangu. Kana ndikasadzoka naye kwamuri ndikamumisa pamberi penyu, ini ndichava nemhosva pamberi penyu muupenyu hwangu hwose. <verse number="10" style="v"/>Izvozvi dai tisina kunonoka, tingadai takatoenda uye takatodzoka kaviri kwose.”</para>
  <para style="p">
    <verse number="11" style="v"/>Ipapo baba vavo Israeri vakati kwavari, “Kana zvakadaro, itai izvi zvino: Isai zvimwe zvibereko zvemichero yenyika ino zvakaisvonaka mumasaga enyu uye mugoenda nazvo sezvipo kumurume uyo, bharimu shoma shoma, nouchi hushoma shoma, zvinonhuhwira nemura, nzungu dzomupistakio namaarimondi. <verse number="12" style="v"/>Mutakure mari yakapetwa kaviri, nokuti munofanira kudzorera mari yakanga yadzoserwa pamiromo yamasaga enyu. Zvichida kwaiva kukanganisa. <verse number="13" style="v"/>Toraiwo mununʼuna wenyu mudzokere izvozvi kumunhu uyo. <verse number="14" style="v"/>Uye Mwari Wamasimba Ose ngaakunzwirei ngoni pamberi pomunhu uyo kuitira kuti asunungure mumwe mununʼuna wenyu naBhenjamini uye vagodzokazve nemi. Kana ndirini, kana ndafirwa navana vangu, ndafirwa hangu.”</para>
  <para style="p">
    <verse number="15" style="v"/>Saka varume vakatora zvipo nemari yakapetwa kaviri, naBhenjaminiwo. Vakakurumidza kuburuka kuIjipiti vakandozviratidza kuna Josefa. <verse number="16" style="v"/>Josefa akati achiona Bhenjamini anavo, akati kuvatariri veimba yake, “Torai varume ava muende navo kumba kwangu, muuraye chipfuwo mugogadzira zvokudya; vanofanira kudya neni masikati ano.”</para>
  <para style="p">
    <verse number="17" style="v"/>Varume vakaita sezvavakanga vaudzwa naJosefa vakabva vatora varume vaya vakaenda navo kumba kwaJosefa. <verse number="18" style="v"/>Zvino varume vaya vakatya pavakatorwa vakaendwa navo kumba kwake. Vakafunga vakati, “Tauyiswa muno nokuda kwemari iya yakadzoserwa mumasaga edu panguva yokutanga. Anoda kutirwisa, agotikunda, agotisunga senhapwa uye agotora mbongoro dzedu.”</para>
  <para style="p">
    <verse number="19" style="v"/>Saka vakaenda kumutariri waJosefa vakandotaura naye pamukova wokupinda mumba make. <verse number="20" style="v"/>Vakati kwaari, “Tapota ishe, takauya kuno panguva yokutanga kuti tizotenga zvokudya. <verse number="21" style="v"/>Asi patakamira pane imwe nzvimbo usiku, takazarura masaga edu uye mumwe nomumwe wedu akawana mari yake iri pamuromo wesaga, iyo mari yacho yose zvayo. Saka tadzoka nayo. <verse number="22" style="v"/>Tauyawo neimwe mari yokuti tizotenga zvokudya. Hatizivi akaisa mari yedu mumasaga edu.”</para>
  <para style="p">
    <verse number="23" style="v"/>Iye akati, “Zvakanakai. Musatya henyu Mwari wenyu, iye Mwari wababa venyu, ndiye akakupai pfuma mumasaga enyu, ini ndakagamuchira mari yenyu.” Ipapo akabudisa Simeoni akamuuyisa kwavari.</para>
  <para style="p">
    <verse number="24" style="v"/>Mutariri uya akauyisa varume vaya mumba maJosefa, akavapa mvura kuti vashambe tsoka dzavo uye akapa mbongoro dzavo zvokudya. <verse number="25" style="v"/>Vakagadzira zvipo zvokupa Josefa pakusvika kwake masikati, nokuti vakanga vanzwa kuti vachandodya ikoko.</para>
  <para style="p">
    <verse number="26" style="v"/>Josefa akati auya kumba, ivo vakamupa zvipo zvavakanga vapinda nazvo mumba, uye vakakotamira pasi kwaari. <verse number="27" style="v"/>Akavabvunza mufaro, uye akati, “Vakadii baba venyu, mutana, vamakandiudza nezvavo? Vachiri vapenyu here?”</para>
  <para style="p">
    <verse number="28" style="v"/>Vakapindura vakati, “Muranda wenyu, ivo baba vedu vachiri vapenyu uye vanofara.” Uye vakakotama pasi kuti vamuremekedze.</para>
  <para style="p">
    <verse number="29" style="v"/>Paakatarisa-tarisa akaona mununʼuna wake Bhenjamini, mwanakomana wamai vake chaiye, akabvunza akati, “Uyu ndiye mununʼuna wenyu gotwe, wamakandiudza nezvake here?” Uye akati, “Mwari akuitire nyasha, mwanakomana wangu.” <verse number="30" style="v"/>Adumbirwa pakuona kwake mununʼuna wake, Josefa akakurumidza kubuda uye akatsvaka nzvimbo paangachema ari. Akapinda muimba yake yomukati akandochema ari imomo.</para>
  <para style="p">
    <verse number="31" style="v"/>Shure kwokushamba uso hwake, akabuda uye akazvidzora, akati “Pakurai zvokudya.”</para>
  <para style="p">
    <verse number="32" style="v"/>Vakamupakurira ari oga, madzikoma vari voga, uye vaIjipita vaidya naye vari voga, nokuti vaIjipita vakanga vasingagoni kudya pamwe chete navaHebheru, nokuti zvinonyangadza kuvaIjipita. <verse number="33" style="v"/>Varume vakanga vakagariswa pamberi pake zvaienderana namazera avo, kubva kudangwe kusvikira kugotwe; uye vakatarisana zvikavakatyamadza. <verse number="34" style="v"/>Pavakagoverwa migove kubva patafura yaJosefa, mugove waBhenjamini wakanga wakawanda kashanu kupinda ani zvake pakati pavo. Saka vakadya nokunwa naye vakasununguka.</para>
  <chapter number="44" style="c"/>
  <para style="s1">Mukombe weSirivha muSaga</para>
  <para style="p">
    <verse number="1" style="v"/>Zvino Josefa akarayira mutariri weimba yake achiti, “Zadza masaga avarume ava nezvokudya zvakawanda zvavanokwanisa kutakura, uye uise mari yomumwe nomumwe mumuromo wesaga. <verse number="2" style="v"/>Ipapo ugoisa mukombe wangu, iwo wesirivha, mumuromo wesaga remuduku kuna vose, pamwe chete nemari yezviyo zvake.” Uye akaita sezvaakanga audzwa naJosefa.</para>
  <para style="p">
    <verse number="3" style="v"/>Kwakati kuchiedza, varume vaya vakaendeswa panzira yavo pamwe chete nembongoro dzavo. <verse number="4" style="v"/>Vakanga vasati vava kure neguta Josefa paakati kumutariri wake, “Tevera varume vaya izvozvi, uye paunovabata, uti kwavari, ‘Seiko matsiva chakanaka nechakaipa? <verse number="5" style="v"/>Ko, uyu hauzi mukombe unonwira tenzi wangu uye wavanoshandisa pakuvuka here? Chinhu chamaita ichi chakaipa.’ ”</para>
  <para style="p">
    <verse number="6" style="v"/>Paakavabata, akadzokorora mashoko aya kwavari. <verse number="7" style="v"/>Asi ivo vakati kwaari, “Seiko ishe wangu achitaura zvinhu zvakadai? Ngazvive kure navaranda venyu kuti vaite chinhu chakadaro! <verse number="8" style="v"/>Takadzoka kwamuri kubva kunyika yeKenani kunyange nemari yatakawana mumiromo yamasaga edu. Saka taizobireiko sirivha kana goridhe mumba matenzi wenyu? <verse number="9" style="v"/>Kana mumwe upi zvake wavaranda venyu akawanikwa anayo, ngaafe; uye isu tose tichava nhapwa dzashe wangu.”</para>
  <para style="p">
    <verse number="10" style="v"/>Iye akati, “Zvakanaka chaizvo, ngazvive sezvamataura. Ani naani anowanikwa anayo achava nhapwa yangu; vamwe mose hamungapiwi mhosva.”</para>
  <para style="p">
    <verse number="11" style="v"/>Mumwe nomumwe wavo akakurumidza kuburutsa saga rake pasi uye akarizarura. <verse number="12" style="v"/>Ipapo mutariri akatanga kutsvaka, akatanga kumukuru akapedzisira kumuduku wavose. Uye mukombe wakawanikwa musaga raBhenjamini. <verse number="13" style="v"/>Ipapo, vakabvarura nguo dzavo. Ipapo vakatakudza mbongoro dzavo uye vakadzokera kuguta.</para>
  <para style="p">
    <verse number="14" style="v"/>Josefa akanga achiri mumba pakapinda Judha navanunʼuna vake, uye vakazviwisira pasi pamberi pake. <verse number="15" style="v"/>Josefa akati kwavari, “Chiiko ichi chamaita? Hamuzivi kuti munhu akaita seni anogona kuziva zvinhu nokuvuka here?”</para>
  <para style="p">
    <verse number="16" style="v"/>Judha akapindura akati, “Chiiko chatingataura kuna ishe wangu? Tingataureiko? Tingazvipembedza seiko? Mwari afukura mhosva yavaranda venyu. Zvino tava nhapwa dzashe wedu, isu pachedu naiye awanikwa ano mukombe.”</para>
  <para style="p">
    <verse number="17" style="v"/>Asi Josefa akati, “Ngazvive kure neni kuti ndiite chinhu chakadai! Munhu awanikwa ano mukombe wangu chete ndiye achava nhapwa yangu. Imi mose, dzokerai kuna baba venyu norugare.”</para>
  <para style="p">
    <verse number="18" style="v"/>Ipapo Judha akaenda kwaari akati, “Ndapota, ishe wangu, regai muranda wenyu ataure shoko rimwe kuna she wangu. Regai kutsamwira muranda wenyu, kunyange hazvo makaenzana naFaro pachake. <verse number="19" style="v"/>Ishe wangu akabvunza varanda vake akati, ‘Muna baba kana mununʼuna here?’ <verse number="20" style="v"/>Uye isu takapindura tikati, ‘Tina baba vava vatana, uye pano mukomana muduku akaberekwa pautana hwavo. Mukoma wake akafa, uye ndiye oga asara mwanakomana wamai vake, uye baba vake vanomuda.’</para>
  <para style="p">
    <verse number="21" style="v"/>“Ipapo imi makati kuvaranda venyu, ‘Uyai naye kuno kwandiri kuti ndimuone, ini pachangu.’ <verse number="22" style="v"/>Uye isu takati kuna she wangu, ‘Mukomana haangasiye baba vake; kana akavasiya, baba vake vangafa.’ <verse number="23" style="v"/>Asi imi makati kuvaranda venyu, ‘Kunze kwokunge mauya nomununʼuna wenyu gotwe, hamungazooni chiso changu.’ <verse number="24" style="v"/>Patakadzokera kumuranda wenyu, baba vangu, takavaudza zvakanga zvarehwa naishe wangu.</para>
  <para style="p">
    <verse number="25" style="v"/>“Ipapo baba vedu vakati, ‘Dzokerai mundotengazve zvimwe zvokudya zvishoma.’ <verse number="26" style="v"/>Asi isu takati, ‘Hatigoni kuenda. Tichaenda bedzi kana mununʼuna wedu anesu. Hatigoni kuona chiso chomurume uyo kunze kwokunge mununʼuna wedu gotwe aenda nesu.’</para>
  <para style="p">
    <verse number="27" style="v"/>“Muranda wenyu baba vangu vakati kwatiri, ‘Imi munoziva kuti mukadzi wangu akandiberekera vanakomana vaviri. <verse number="28" style="v"/>Mumwe wavo akabva kwandiri, uye ndikati, “Zvirokwazvo akabvamburwa-bvamburwa.” Uye handina kuzomuona kubvira ipapo. <verse number="29" style="v"/>Kana mukanditorera iyeyuwo uye kana zvakaipa zvikamuwira, muchaendesa musoro wangu wachena kuguva mukusuwa.’</para>
  <para style="p">
    <verse number="30" style="v"/>“Saka zvino, kana mukomana akasava nesu pandinodzokera kumuranda wenyu, baba vangu, uye kana baba vangu, avo vakasunganidza upenyu hwavo kuupenyu hwomukomana, <verse number="31" style="v"/>vakaona kuti mukomana haapo, vachafa. Muranda wenyu achaendesa musoro wachena wababa vedu kuguva mukusuwa. <verse number="32" style="v"/>Muranda wenyu akapa rubatso rwokuchengetedzeka kwomukomana kuna baba vangu. Ndakati, ‘Kana ndikasadzoka naye kwamuri, ndini ndichava nemhosva pamberi penyu, baba vangu, upenyu hwangu hwose!’</para>
  <para style="p">
    <verse number="33" style="v"/>“Zvino, ndapota, regai henyu muranda wenyu asare kuno senhapwa yashe wangu pachinzvimbo chomukomana, uye murege mukomana adzokere namadzikoma ake. <verse number="34" style="v"/>Ndingadzokera sei kuna baba vangu kana mukomana ndisinaye? Kwete! Musandirega ndichiona njodzi ichiuya pamusoro pababa vangu.”</para>
  <chapter number="45" style="c"/>
  <para style="s1">Josefa Anozvizivisa</para>
  <para style="p">
    <verse number="1" style="v"/>Ipapo Josefa akanga asisagoni kuzvidzora pamberi pavashandiri vake vose, uye akadanidzira akati, “Munhu wose ngaabve pamberi pangu!” Saka pakanga pasisina mumwe munhu pana Josefa paakazvizivisa kuhama dzake. <verse number="2" style="v"/>Uye akachema zvikuru kwazvo zvokuti vaIjipita vakamunzwa, uye veimba yaFaro vakanzwa nezvazvo.</para>
  <para style="p">
    <verse number="3" style="v"/>Josefa akati kuhama dzake, “Ndini Josefa! Ko, baba vangu vachiri vapenyu here?” Asi hama dzake hadzina kugona kumupindura, nokuti vakanga vachitya pamberi pake.</para>
  <para style="p">
    <verse number="4" style="v"/>Ipapo Josefa akati kuhama dzake, “Swederai henyu kwandiri.” Vakati vaita izvozvo, akati, “Ndini Josefa hama yenyu, wamakatengesa kuIjipiti! <verse number="5" style="v"/>Uye zvino, musatambudzika uye musazvitsamwira nokuda kwokuti makanditengesa kuno, nokuti Mwari akandituma mberi kwenyu kuti ndigoponesa upenyu hwavanhu. <verse number="6" style="v"/>Nokuti pava namakore maviri zvino nzara yava munyika, uye makore mashanu ari kutevera kuchange kusingarimwi kana kukohwewa. <verse number="7" style="v"/>Asi Mwari akandituma mberi kwenyu kuti ndikuchengeterei vanosara panyika uye kuti ndiponese upenyu hwenyu nokusunungurwa kukuru.</para>
  <para style="p">
    <verse number="8" style="v"/>“Saka zvino, hamusimi makandituma kuno, asi Mwari. Akandiita baba kuna Faro, ishe weimba yake yose nomutongi weIjipiti yose. <verse number="9" style="v"/>Zvino kurumidzai mudzokere kuna baba vangu mundoti kwavari, ‘Zvanzi nomwanakomana wenyu Josefa: Mwari akandiita ishe weIjipiti yose. Burukai muuye kwandiri; musanonoka. <verse number="10" style="v"/>Muchandogara munyika yeGosheni muve pedyo neni, imi, vana venyu navazukuru venyu, zvipfuwo zvenyu nemombe dzenyu nezvose zvamunazvo. <verse number="11" style="v"/>Ndichakuriritirai ikoko, nokuti mamwe makore mashanu enzara ari kuuya. Kana zvikasadaro imi neveimba yenyu navose vamunavo mungazova varombo.’</para>
  <para style="p">
    <verse number="12" style="v"/>“Muri kuzvionera pachenyu, uye kana mununʼuna wangu uyu Bhenjamini, kuti ndini chaiye ari kutaura nemi. <verse number="13" style="v"/>Muudze baba vangu pamusoro pokukudzwa kwangu muIjipiti uye napamusoro pezvinhu zvose zvamaona. Uye muuye nababa vangu kuno nokukurumidza.”</para>
  <para style="p">
    <verse number="14" style="v"/>Ipapo akawira pamutsipa womununʼuna wake Bhenjamini akachema, uye Bhenjamini akamumbundikirawo achichema. <verse number="15" style="v"/>Uye akatsvoda madzikoma ake ose uye akachema pamusoro pavo. Shure kwaizvozvo, madzikoma ake akataura naye.</para>
  <para style="p">
    <verse number="16" style="v"/>Shoko rakati rasvika kumuzinda waFaro kuti madzikoma aJosefa akanga auya, Faro namachinda ake ose vakafara. <verse number="17" style="v"/>Faro akati kuna Josefa, “Taurira hama dzako uti, ‘Itai izvi: Takudzai zvipfuwo zvenyu mudzokere kunyika yeKenani, <verse number="18" style="v"/>mundouya nababa venyu uye nemhuri kuno kwandiri. Ndichakupai nyika yakaisvonaka yeIjipiti uye mugofara nezvakakora zvenyika.’</para>
  <para style="p">
    <verse number="19" style="v"/>“Iwe unorayirwawo kuti uvaudze kuti, ‘Itai izvi: Torerai vana navakadzi venyu dzimwe ngoro dzinobva muIjipiti uye mundotora baba venyu mugodzoka. <verse number="20" style="v"/>Musafunganya henyu nezvenhumbi dzenyu, nokuti zvakaisvonaka zvose zveIjipiti zvichava zvenyu.’ ”</para>
  <para style="p">
    <verse number="21" style="v"/>Saka vanakomana vaIsraeri vakaita saizvozvo. Josefa akavapa ngoro, sezvakanga zvarayirwa naFaro, uye akavapawo mbuva yorwendo rwavo.</para>
  <para style="p">
    <verse number="22" style="v"/>Akapa mumwe nomumwe wavo nguo itsva, asi akapa Bhenjamini mazana matatu amashekeri<note caller="+" style="f"><char style="fr" closed="false">45:22 </char><char style="ft" closed="false">makirogiramu angaita 3.5</char></note> esirivha nenguo shanu dzokupfeka. <verse number="23" style="v"/>Uye izvi ndizvo zvaakatumira kuna baba vake: Mbongoro hono gumi dzakanga dzakatakura zvinhu zvakaisvonaka zveIjipiti, nembongoro hadzi gumi dzakanga dzakatakura zviyo nechingwa nezvimwe zvembuva yorwendo. <verse number="24" style="v"/>Ipapo akaendesa hama dzake uye pavakanga voenda akati kwavari, “Musakakavadzana munzira!”</para>
  <para style="p">
    <verse number="25" style="v"/>Saka vakabuda muIjipiti uye vakaenda vakandosvika kuna baba vavo Jakobho kunyika yeKenani. <verse number="26" style="v"/>Uye vakati kwavari, “Josefa mupenyu! Uye ndiye mutongi weIjipiti yose.” Jakobho akati rukutu; haana kuvatenda. <verse number="27" style="v"/>Asi pavakavaudza zvose zvakanga zvarehwa naJosefa kwavari, uye paakaona ngoro dzakanga dzatumirwa kwavari naJosefa kuti dzizovatakura, mweya wababa wavo Jakobho wakamutsiridzwa. <verse number="28" style="v"/>Uye Israeri akati, “Ndagutsikana! Mwana wangu Josefa achiri mupenyu. Ndichaenda kundomuona ndisati ndafa.”</para>
  <chapter number="46" style="c"/>
  <para style="s1">Jakobho anoenda kuIjipiti</para>
  <para style="p">
    <verse number="1" style="v"/>Saka Israeri akasimuka nezvose zvakanga zviri zvake, uye akati asvika kuBheerishebha, akapa zvibayiro kuna Mwari wababa vake Isaka.</para>
  <para style="p">
    <verse number="2" style="v"/>Uye Mwari akataura kuna Israeri muchiratidzo usiku akati, “Jakobho! Jakobho!”</para>
  <para style="p">Iye akati, “Ndiri pano.”</para>
  <para style="p">
    <verse number="3" style="v"/>Mwari akati, “Ndini Mwari, iye Mwari wababa vako. Usatya kuenda kuIjipiti, nokuti ndichakuita rudzi rukuru ikoko. <verse number="4" style="v"/>Ndichaburuka kuIjipiti pamwe chete newe, uye zvirokwazvo ndichakudzosazve. Uye ruoko rwaJosefa chairwo ndirwo ruchazarira meso ako.”</para>
  <para style="p">
    <verse number="5" style="v"/>Ipapo Jakobho akabva paBheerishebha, uye vanakomana vaIsraeri vakatora baba vavo Jakobho navana vavo navakadzi vavo vakavakwidza mungoro dzakanga dzatumirwa naFaro kuti dzivatakure. <verse number="6" style="v"/>Vakaendawo nezvipfuwo zvavo nepfuma yose yavakanga vawana muKenani, uye Jakobho navana vake vose vakaenda kuIjipiti. <verse number="7" style="v"/>Akaenda pamwe chete navanakomana vake, navazukuru vake navanasikana vake navanasikana vavo, vana vake vose.</para>
  <para style="b"/>
  <para style="li4">
    <verse number="8" style="v"/>Aya ndiwo mazita avanakomana vaIsraeri (Jakobho nezvizvarwa zvake) vakaenda kuIjipiti:</para>
  <para style="b"/>
  <para style="li1">Rubheni dangwe raJakobho.</para>
  <para style="li1">
    <verse number="9" style="v"/>Vanakomana vaRubheni vaiva:</para>
  <para style="li2">Hanoki, Paru, Hezironi naKami.</para>
  <para style="li1">
    <verse number="10" style="v"/>Vanakomana vaSimeoni vaiva:</para>
  <para style="li2">Jemueri, Jamini, Ohadhi, Jakini, Zohari naShauri, mwanakomana womukadzi muKenani.</para>
  <para style="li1">
    <verse number="11" style="v"/>Vanakomana vaRevhi vaiva:</para>
  <para style="li2">Gerishoni, Kohati naMerari.</para>
  <para style="li1">
    <verse number="12" style="v"/>Vanakomana vaJudha vaiva:</para>
  <para style="li2">Eri, Onani, Shera, Perezi naZera (asi Eri naOnani vakanga vafira munyika yeKenani).</para>
  <para style="li2">Vanakomana vaPerezi:</para>
  <para style="li3">Hezironi naHamuri.</para>
  <para style="li1">
    <verse number="13" style="v"/>Vanakomana vaIsakari vaiva:</para>
  <para style="li2">Tora, Pua, Jashubhi naShimironi.</para>
  <para style="li1">
    <verse number="14" style="v"/>Vanakomana vaZebhuruni vaiva:</para>
  <para style="li2">Seredhi, Eroni naJareri.</para>
  <para style="li4">
    <verse number="15" style="v"/>Ava ndivo vanakomana vakaberekerwa Jakobho naRea muPadhani Aramu, kunze kwaDhaina mwanasikana wake. Vanakomana navanasikana vake ava vakanga vari makumi matatu navatatu pamwe chete.</para>
  <para style="b"/>
  <para style="li1">
    <verse number="16" style="v"/>Vanakomana vaGadhi vaiva:</para>
  <para style="li2">Zefoni, Hagi, Shuni, Ezibhoni, Eri, Arodhi naAreri.</para>
  <para style="li1">
    <verse number="17" style="v"/>Vanakomana vaAsheri vaiva:</para>
  <para style="li2">Imina, Ishivha, Ishivhi naBheria. Hanzvadzi yavo yakanga iri Sera.</para>
  <para style="li2">Vanakomana vaBheria vaiva:</para>
  <para style="li3">Hebheri naMarikieri.</para>
  <para style="li4">
    <verse number="18" style="v"/>Ava ndivo vana vakaberekerwa Jakobho naZiripa, uyo akanga apiwa naRabhani kuna Rea mwanasikana wake, gumi navatanhatu pamwe chete.</para>
  <para style="b"/>
  <para style="li1">
    <verse number="19" style="v"/>Vanakomana vaRakeri mukadzi waJakobho vaiva:</para>
  <para style="li2">Josefa naBhenjamini.</para>
  <para style="li3">
    <verse number="20" style="v"/>MuIjipiti, Manase naEfuremu vakaberekerwa Josefa naAsenati mwanasikana waPotifera, muprista waOni.</para>
  <para style="li1">
    <verse number="21" style="v"/>Vanakomana vaBhenjamini vaiva:</para>
  <para style="li2">Bhera, Bhekeri, Gera, Naamani, Ehi, Roshi, Mupimi, Hupimi naAridhi.</para>
  <para style="li4">
    <verse number="22" style="v"/>Ava ndivo vakanga vari vanakomana vaRakeri vakanga vaberekerwa Jakobho, gumi navana pamwe chete.</para>
  <para style="b"/>
  <para style="li1">
    <verse number="23" style="v"/>Mwanakomana waDhani aiva:</para>
  <para style="li2">Hushimi.</para>
  <para style="li1">
    <verse number="24" style="v"/>Vanakomana vaNafutari vaiva:</para>
  <para style="li2">Jazieri, Guni, Jezeri naShiremi.</para>
  <para style="li4">
    <verse number="25" style="v"/>Ava ndivo vanakomana vakaberekerwa Jakobho naBhiriha, uya akapiwa naRabhani kuna Rakeri mwanasikana wake, vanomwe pamwe chete.</para>
  <para style="b"/>
  <para style="li4">
    <verse number="26" style="v"/>Vose vakaenda naJakobho kuIjipiti, vaya vakanga vari zvizvarwa zvake chaizvo, tisingaverengi vakadzi vavanakomana vake, vaiva vanhu makumi matanhatu navatanhatu pakuwanda. <verse number="27" style="v"/>Pamwe chete navanakomana vaviri vakaberekerwa Josefa muIjipiti, vose vemhuri yaJakobho, avo vakaenda kuIjipiti, vakanga vari makumi manomwe pamwe chete.</para>
  <para style="b"/>
  <para style="p">
    <verse number="28" style="v"/>Zvino Jakobho akatuma Judha pamberi pake kuna Josefa kuti aratidzwe nzira yokuenda nayo kuGosheni. Vakati vasvika mudunhu reGosheni, <verse number="29" style="v"/>Josefa akaita kuti ngoro yake igadzirirwe uye akaenda kuGosheni kundosangana nababa vake Israeri. Josefa paakangosvika pamberi pavo, akambundikira baba vake uye akachema kwenguva refu.</para>
  <para style="p">
    <verse number="30" style="v"/>Israeri akati kuna Josefa, “Zvino ndagadzirira kufa, sezvo ndazvionera pachangu kuti uchiri mupenyu.”</para>
  <para style="p">
    <verse number="31" style="v"/>Ipapo Josefa akati kuhama dzake nokune veimba yababa vake, “Ini ndichaenda kuti ndinotaura naFaro uye ndichandoti kwaari, ‘Madzikoma angu neveimba yababa vangu, vakanga vachigara kunyika yeKenani, vauya kwandiri. <verse number="32" style="v"/>Vanhu ava vafudzi; vanochengeta zvipfuwo, uye vauya namakwai avo nemombe dzavo nezvose zvavanazvo.’ <verse number="33" style="v"/>Pamunodanwa naFaro uye akakubvunzai achiti, ‘Basa renyu ndereiko?’ <verse number="34" style="v"/>imi munofanira kupindura muchiti, ‘Varanda venyu vaiva vachengeti vezvipfuwo kubvira pauduku hwavo, sezvakanga zvichiitawo madzibaba edu.’ Ipapo muchatenderwa kugara munyika yeGosheni, nokuti vafudzi vose vanonyangadza kuvaIjipita.”</para>
  <chapter number="47" style="c"/>
  <para style="p">
    <verse number="1" style="v"/>Josefa akaenda akandoudza Faro akati, “Baba vangu namadzikoma angu, pamwe chete nezvipfuwo zvavo uye nemombe dzavo nezvavo zvose, vauya vachibva kunyika yeKenani uye vava muGosheni zvino.” <verse number="2" style="v"/>Akasarudza vashanu pamadzikoma ake akavaendesa pamberi paFaro.</para>
  <para style="p">
    <verse number="3" style="v"/>Faro akabvunza madzikoma aJosefa akati, “Basa renyu ndereiko?”</para>
  <para style="p">Ivo vakapindura Faro vakati, “Varanda venyu vafudzi, sezvakanga zvakangoita madzibaba edu.”</para>
  <para style="p">
    <verse number="4" style="v"/>Vakatizve kwaari, “Tauya kuzogara kuno kwechinguva, nokuti nzara yakanyanya muKenani uye zvipfuwo zvavaranda venyu hazvisisina mafuro. Saka zvino, tapota regai varanda venyu vagare muGosheni.”</para>
  <para style="p">
    <verse number="5" style="v"/>Faro akati kuna Josefa, “Baba vako namadzikoma ako vauya kwauri, <verse number="6" style="v"/>uye nyika yeIjipiti iri pamberi pako; garisa baba vako namadzikoma ako panzvimbo yakanakisisa munyika ino. Ngavagare muGosheni. Uye kana uchiziva kuti pakati pavo pane vamwe vane zvavanokwanisa kuita, uvaite kuti vave vatariri vezvipfuwo zvangu.”</para>
  <para style="p">
    <verse number="7" style="v"/>Ipapo akapinza baba vake Jakobho akavaendesa pamberi paFaro. Shure kwokuropafadzwa kwaFaro naJakobho, <verse number="8" style="v"/>Faro akavabvunza akati, “Mava namakore manganiko?”</para>
  <para style="p">
    <verse number="9" style="v"/>Uye Jakobho akati kuna Faro, “Makore okufamba kwangu panyika izana namakumi matatu. Makore angu akanga ari mashoma uye akaoma, uye haaenzani namakore okufamba kwamadzibaba angu.” <verse number="10" style="v"/>Ipapo Jakobho akaropafadza Faro akabva pamberi pake.</para>
  <para style="p">
    <verse number="11" style="v"/>Saka Josefa akagarisa baba vake namadzikoma ake munyika yeIjipiti uye akavapa nzvimbo mudunhu rakanakisisa munyika, dunhu reRamasesi, sokurayira kwaFaro. <verse number="12" style="v"/>Josefa akapa baba vake namadzikoma ake navose veimba yababa vake zvokudya, zvakaenzana nouwandu hwavana vavo.</para>
  <para style="s1">Josefa neNzara</para>
  <para style="p">
    <verse number="13" style="v"/>Kunyange zvakadaro, kwakanga kusina zvokudya munyika yose nokuti nzara yakanga iri huru, nyika yeIjipiti nenyika yeKenani dzakaziya nokuda kwenzara. <verse number="14" style="v"/>Josefa akaunganidza mari yose yaiwanikwa muIjipiti neKenani yomuripo wezviyo zvavaitenga, uye akaenda nayo kumuzinda waFaro. <verse number="15" style="v"/>Mari yavanhu veIjipiti nevokuKenani yakati yapera, vanhu veIjipiti yose vakauya kuna Josefa vakati, “Tipei zvokudya. Tofireiko pamberi penyu? Mari yedu yapera.”</para>
  <para style="p">
    <verse number="16" style="v"/>Ipapo Josefa akati, “Uyai nezvipfuwo zvenyu. Ndichakutengeserai zvokudya ndichitsinhanisa nezvipfuwo zvenyu, sezvo mari yenyu yapera.” <verse number="17" style="v"/>Saka vakauya nezvipfuwo zvavo kuna Josefa, uye akavapa zvokudya achitsinhanisa namabhiza avo, makwai nembudzi dzavo, mombe nembongoro dzavo. Uye akavabudisa mugore iro nezvokudya zvokutsinhana nezvipfuwo zvavo zvose.</para>
  <para style="p">
    <verse number="18" style="v"/>Gore iroro rakati rapera, vakauya kwaari mugore rakatevera vakati, “Hatingavanziri ishe wedu chokwadi chokuti sezvo mari yedu yakapera uye zvipfuwo zvedu zvava zvenyu, hapasisina chasara chatingapa ishe wedu kunze kwemiviri yedu nenyika yedu. <verse number="19" style="v"/>Tichafireiko pamberi penyu, isu nenyika yeduwo? Titengei isu nenyika yedu titsinhane nezvokudya, uye isu nenyika yedu tichava varanda vaFaro. Tipeiwo mbeu kuitira kuti tirarame uye tirege kufa, uye kuti nyika irege kuparara.”</para>
  <para style="p">
    <verse number="20" style="v"/>Saka Josefa akatengera Faro nyika yose iri muIjipiti. VaIjipita vakatengesa, mumwe nomumwe munda wake, nokuti nzara yakanga iri huru kwazvo. Nyika yakava yaFaro, <verse number="21" style="v"/>uye Josefa akaita kuti vanhu vave varanda kubva kuna mamwe magumo eIjipiti kusvikira kuna mamwe. <verse number="22" style="v"/>Kunyange zvakadaro hazvo, haana kutenga nyika yavaprista, nokuti ivo vaigamuchira migove nguva dzose kubva kuna Faro uye vakanga vane zvokudya zvakakwana kubva pamugove wavaipiwa naFaro. Ndokusaka vasina kutengesa nyika yavo.</para>
  <para style="p">
    <verse number="23" style="v"/>Josefa akati kuvanhu, “Zvino zvandakutengai nhasi imi nenyika yenyu kuti muve vaFaro, heyi mbeu yokuti mudyare muminda. <verse number="24" style="v"/>Asi pamunokohwa, mupe chikamu chimwe chete kubva muzvishanu chazvo kuna Faro. Zvimwe zvikamu zvina kubva muzvishanu mungazvichengeta henyu sembeu dzomuminda nezvokudya zvenyu navari mudzimba dzenyu navana venyu.”</para>
  <para style="p">
    <verse number="25" style="v"/>Ivo vakati, “Makaponesa upenyu hwedu. Ngatiwanei hedu nyasha pamberi penyu ishe wedu; tichava varanda kuna Faro.”</para>
  <para style="p">
    <verse number="26" style="v"/>Saka Josefa akasimbisa izvi somurayiro pamusoro penyika muIjipiti, murayiro uyu uchiri kushanda nanhasi, kuti chikamu chimwe chete kubva muzvishanu chezvibereko ndechaFaro. Nyika yavaprista bedzi ndiyo yakanga isiri yaFaro.</para>
  <para style="p">
    <verse number="27" style="v"/>Zvino vaIsraeri vakagara muIjipiti mudunhu reGosheni. Vakawana pfuma ikoko, vakabereka vana uye vakawanda zvikuru.</para>
  <para style="p">
    <verse number="28" style="v"/>Jakobho akagara muIjipiti kwamakore gumi namanomwe, uye akararama kwamakore zana namakumi mana namanomwe. <verse number="29" style="v"/>Nguva yokufa kwaIsraeri yakati yaswedera, akadana mwanakomana wake Josefa uye akati kwaari, “Kana ndawana nyasha pamberi pako, isa ruoko rwako pasi pechidya changu uye ugovimbisa kuti uchandinzwira ngoni uye uchava wakatendeka. Usandiviga muIjipiti, <verse number="30" style="v"/>asi pandinozorora namadzibaba angu, mundibudise muIjipiti munondiviga pavakavigwa.”</para>
  <para style="p">Iye akati, “Ndichaita sezvamareva.”</para>
  <para style="p">
    <verse number="31" style="v"/>Ivo vakati, “Ndipikire.” Ipapo Josefa akapika kwaari, uye Israeri akanamata akasendamira pamusoro wetsvimbo yake.</para>
  <chapter number="48" style="c"/>
  <para style="s1">Manase naEfuremu</para>
  <para style="p">
    <verse number="1" style="v"/>Shure kwaizvozvo Josefa akaudzwa kuti, “Baba vako vanorwara.” Saka akatora vanakomana vake vaviri Manase naEfuremu pamwe chete naye. <verse number="2" style="v"/>Jakobho akati audzwa kuti, “Mwanakomana wako Josefa auya,” Israeri akazvisimbaradza uye akagara panhoo.</para>
  <para style="p">
    <verse number="3" style="v"/>Jakobho akati kuna Josefa, “Mwari Wamasimba Ose akazviratidza kwandiri paRuzi munyika yeKenani, uye akandiropafadza ipapo, <verse number="4" style="v"/>uye akati kwandiri, ‘Ndichakuita kuti ubereke vana uye ndichaita kuti muwande. Ndichakuita vanhu vazhinji, uye ndichakupa nyika ino kuti ive yako nokuzvizvarwa zvako nokusingaperi.’</para>
  <para style="p">
    <verse number="5" style="v"/>“Ipapo zvino, vanakomana vako vaviri vawakaberekerwa muIjipiti ndisati ndasvika kwauri kuno vachanzi ndevangu; Efuremu naManase vachava vangu, saRubheni naSimeoni vari vangu. <verse number="6" style="v"/>Vana vose vawakaberekerwa mumashure mavo vachava vako; munyika yavo yenhaka vachazivikanwa pasi pamazita amadzikoma avo. <verse number="7" style="v"/>Pandakanga ndichibva kuPadhani, ndakasuwa nokuti Rakeri akafira munyika yeKenani patakanga tichiri munzira, nhambwe pfupi kubva kuEfurati. Saka ndakamuviga ipapo parutivi rwomugwagwa unoenda kuEfurati” (ndiro Bheterehema).</para>
  <para style="p">
    <verse number="8" style="v"/>Israeri akati aona vanakomana vaJosefa, akabvunza akati, “Ndivanaani ava?”</para>
  <para style="p">
    <verse number="9" style="v"/>Josefa akati kuna baba vake, “Ndivo vanakomana vandakapiwa kuno naMwari.”</para>
  <para style="p">Ipapo Israeri akati, “Uya navo pano ndivaropafadze.”</para>
  <para style="p">
    <verse number="10" style="v"/>Zvino meso aIsraeri akanga aneta nokuda kwokukwegura, uye akanga asisagoni kuona zvakanaka. Saka Josefa akauya navanakomana vake pedyo naye, baba vake vakavatsvoda uye vakavambundikira.</para>
  <para style="p">
    <verse number="11" style="v"/>Israeri akati kuna Josefa, “Handina kumbofunga kuti ndichaona chiso chakozve, uye zvino Mwari anditendera kuti ndione vana vakowo.”</para>
  <para style="p">
    <verse number="12" style="v"/>Ipapo Josefa akavabvisa pamabvi aIsraeri akakotama pasi nechiso chake. <verse number="13" style="v"/>Uye Josefa akavatora vose vari vaviri, Efuremu kurudyi kwake akatarira kuruoko rworuboshwe rwaIsraeri, uye Manase kuruboshwe, akatarira kuruoko rworudyi rwaIsraeri, uye akavaswededza pedyo navo. <verse number="14" style="v"/>Asi Israeri akatambanudza ruoko rwake rworudyi akaruisa pamusoro waEfuremu, kunyange zvake akanga ari muduku, uye akachinjika maoko ake, akaisa ruoko rwake rworuboshwe pamusoro waManase, kunyange hazvo Manase akanga ari iye dangwe.</para>
  <para style="p">
    <verse number="15" style="v"/>Ipapo akaropafadza Josefa akati,</para>
  <para style="q1">“Mwari uyo madzibaba angu,</para>
  <para style="q2">ivo Abhurahama naIsaka, vakafamba pamberi pake,</para>
  <para style="q1">iye Mwari akanga ari mufudzi wangu</para>
  <para style="q2">upenyu hwangu hwose kusvikira nhasi,</para>
  <para style="q1">
    <verse number="16" style="v"/>Mutumwa akandisunungura kubva pane zvakaipa zvose,</para>
  <para style="q2">ngaaropafadze vakomana ava.</para>
  <para style="q1">Ngavadanwe nezita rangu</para>
  <para style="q2">uye namazita amadzibaba angu Abhurahama naIsaka,</para>
  <para style="q1">uye ngavawande zvikuru</para>
  <para style="q2">pamusoro penyika.”</para>
  <para style="p">
    <verse number="17" style="v"/>Josefa paakaona baba vake vachiisa ruoko rwavo rworudyi pamusoro waEfuremu haana kufadzwa nazvo; saka akabata ruoko rwababa vake kuti arubvise pamusoro waEfuremu aruise pamusoro waManase. <verse number="18" style="v"/>Josefa akati kwavari, “Kwete, baba vangu, uyu ndiye dangwe; isai ruoko rwenyu rworudyi pamusoro wake.”</para>
  <para style="p">
    <verse number="19" style="v"/>Asi baba vakaramba vakati, “Ndinozviziva, mwana wangu, ndinozviziva. Naiyewo achava rudzi, uye naiyewo achava mukuru. Kunyange zvakadaro hazvo muduku achava mukuru kupfuura iye, uye zvizvarwa zvake zvichava boka rendudzi zhinji.” <verse number="20" style="v"/>Akavaropafadza pazuva iro akati,</para>
  <para style="q1">“Muzita rako, Israeri achataura ropafadzo iyi achiti:</para>
  <para style="q2">‘Mwari ngaakuite saEfuremu naManase.’ ”</para>
  <para style="m">Saka akaisa Efuremu pamberi paManase.</para>
  <para style="p">
    <verse number="21" style="v"/>Ipapo Israeri akati kuna Josefa, “Ndava pedyo nokufa, asi Mwari achava newe uye achakudzoserai kunyika yamadzibaba enyu. <verse number="22" style="v"/>Uye kwauri, sezvo uri munhu ari pamusoro pamadzikoma ako, ndinokupa mugove wenyika yandakatorera vaAmori nomunondo wangu uye nouta hwangu.”</para>
  <chapter number="49" style="c"/>
  <para style="s1">Jakobho anoropafadza vanakomana vake</para>
  <para style="p">
    <verse number="1" style="v"/>Ipapo Jakobho akadana vanakomana vake akati, “Unganai kuti ndikuudzei zvichaitika kwamuri pamazuva anouya.</para>
  <para style="q1">
    <verse number="2" style="v"/>“Unganai muteerere, imi vanakomana vaJakobho;</para>
  <para style="q2">teererai kuna baba venyu Israeri.</para>
  <para style="b"/>
  <para style="q1">
    <verse number="3" style="v"/>“Rubheni, iwe uri dangwe rangu,</para>
  <para style="q2">simba rangu, chiratidzo chokutanga chesimba rangu,</para>
  <para style="q2">unokunda mukukudzwa, unokunda musimba.</para>
  <para style="q1">
    <verse number="4" style="v"/>Unozunguzika semvura zhinji, hauchazokundizve,</para>
  <para style="q2">nokuti wakakwira panhoo yababa vako,</para>
  <para style="q2">panhoo yangu uye ukaisvibisa.</para>
  <para style="b"/>
  <para style="q1">
    <verse number="5" style="v"/>“Simeoni naRevhi mukoma nomununʼuna,</para>
  <para style="q2">minondo yavo zvombo zvokurwa.</para>
  <para style="q1">
    <verse number="6" style="v"/>Ngandirege kupinda parangano yavo,</para>
  <para style="q2">ngandirege kuva paungano yavo,</para>
  <para style="q1">nokuti vakauraya vanhu mukutsamwa kwavo</para>
  <para style="q2">uye vakagura marunda enzombe sezvavaida.</para>
  <para style="q1">
    <verse number="7" style="v"/>Kutsamwa kwavo ngakutukwe, kunotyisa zvakadai,</para>
  <para style="q2">uye hasha dzavo, dzaiva noutsinye kudai!</para>
  <para style="q1">Ndichavaparadzira muna Jakobho</para>
  <para style="q2">uye ndigovatsaura muna Israeri.</para>
  <para style="b"/>
  <para style="q1">
    <verse number="8" style="v"/>“Judha, hama dzako dzichakurumbidza;</para>
  <para style="q2">ruoko rwako ruchava pamitsipa yavavengi vako;</para>
  <para style="q2">vanakomana vababa vako vachakotama kwauri.</para>
  <para style="q1">
    <verse number="9" style="v"/>Uri mwana weshumba, iwe Judha;</para>
  <para style="q2">unodzoka kubva kune zvaunouraya, mwana wangu.</para>
  <para style="q1">Seshumba anonyangira uye anovata pasi,</para>
  <para style="q2">seshumbakadzi, ndiani anotsunga kumumutsa?</para>
  <para style="q1">
    <verse number="10" style="v"/>Tsvimbo youshe haingabvi kuna Judha,</para>
  <para style="q2">uye mudonzvo womutongi pakati pamakumbo ake,</para>
  <para style="q1">kusvikira asvika kumuridzi wawo,</para>
  <para style="q2">uye kuteerera kwendudzi ndokwake.</para>
  <para style="q1">
    <verse number="11" style="v"/>Achasungirira mbongoro yake pamuzambiringa,</para>
  <para style="q2">nomwana wayo padavi rakaisvonaka;</para>
  <para style="q1">achasuka nguo dzake muwaini,</para>
  <para style="q2">zvokufuka zvake muropa ramazambiringa.</para>
  <para style="q1">
    <verse number="12" style="v"/>Meso ake achasviba kupfuura waini,</para>
  <para style="q2">meno ake achachena kupfuura mukaka.</para>
  <para style="b"/>
  <para style="q1">
    <verse number="13" style="v"/>“Zebhuruni achagara kumahombekombe egungwa</para>
  <para style="q2">uye achava zororo rezvikepe;</para>
  <para style="q2">muganhu wake uchasvika paSidhoni.</para>
  <para style="b"/>
  <para style="q1">
    <verse number="14" style="v"/>“Isakari imbongoro ine simba,</para>
  <para style="q2">ivete pasi pakati pamatanga amakwai.</para>
  <para style="q1">
    <verse number="15" style="v"/>Paanoona nzvimbo yake yokuzorora kuti yanaka sei</para>
  <para style="q2">uye kuti nyika yake inofadza sei,</para>
  <para style="q1">acharerekera pfudzi rake kumutoro</para>
  <para style="q2">uye achava mubatiri wechibharo.</para>
  <para style="b"/>
  <para style="q1">
    <verse number="16" style="v"/>“Dhani acharuramisira vanhu vake</para>
  <para style="q2">somumwe wamarudzi aIsraeri.</para>
  <para style="q1">
    <verse number="17" style="v"/>Dhani achava nyoka iri parutivi pomugwagwa,</para>
  <para style="q2">semhakure iri munzira,</para>
  <para style="q1">inoruma chitsitsinho chebhiza</para>
  <para style="q2">kuitira kuti mutasvi waro awire pasi neshure.</para>
  <para style="b"/>
  <para style="q1">
    <verse number="18" style="v"/>“Ndakamirira rusununguko rwenyu, imi Jehovha.</para>
  <para style="b"/>
  <para style="q1">
    <verse number="19" style="v"/>“Gadhi acharohwa neboka ravapambi,</para>
  <para style="q2">asi achavarova pazvitsitsinho zvavo.</para>
  <para style="b"/>
  <para style="q1">
    <verse number="20" style="v"/>“Zvokudya zvaAsheri zvichava zvakakora;</para>
  <para style="q2">achauya nezvinonaka zvakafanira madzimambo.</para>
  <para style="b"/>
  <para style="q1">
    <verse number="21" style="v"/>“Nafutari isheche yemhembwe yakasunungurwa,</para>
  <para style="q2">inobereka tsvana dzakaisvonaka.</para>
  <para style="b"/>
  <para style="q1">
    <verse number="22" style="v"/>“Josefa muzambiringa unobereka mazambiringa,</para>
  <para style="q2">unobereka uri pedyo netsime,</para>
  <para style="q2">matavi awo anokwira pamadziro.</para>
  <para style="q1">
    <verse number="23" style="v"/>Neshungu vapfuri vanomurwisa;</para>
  <para style="q2">vanomupfura noruvengo.</para>
  <para style="q1">
    <verse number="24" style="v"/>Asi uta hwake hwakaramba hwakasimba,</para>
  <para style="q2">maoko ake akasimba, akagwinya,</para>
  <para style="q1">nokuda kworuoko rwaIye Anesimba waJakobho,</para>
  <para style="q2">nokuda kwoMufudzi, iye Dombo raIsraeri,</para>
  <para style="q1">
    <verse number="25" style="v"/>nokuda kwaMwari wababa vako anokubatsira,</para>
  <para style="q2">nokuda kwoWamasimba Ose anokuropafadza</para>
  <para style="q1">namaropafadzo okumatenga kumusoro,</para>
  <para style="q2">maropafadzo okwakadzika kuri pasi,</para>
  <para style="q2">maropafadzo amazamu neechizvaro.</para>
  <para style="q1">
    <verse number="26" style="v"/>Maropafadzo ababa vako makuru</para>
  <para style="q2">kupfuura maropafadzo amakomo ekare,</para>
  <para style="q2">kupfuura zvakawanda zvezvikomo zvamakore ekare.</para>
  <para style="q1">Zvose izvi ngazvigare pamusoro waJosefa,</para>
  <para style="q2">pamusoro womuchinda ari pakati pehama dzake.</para>
  <para style="b"/>
  <para style="q1">
    <verse number="27" style="v"/>“Bhenjamini ibere rinoparadza;</para>
  <para style="q2">mangwanani anodya nyama,</para>
  <para style="q2">madekwana anogovera zvaapamba.”</para>
  <para style="p">
    <verse number="28" style="v"/>Ava vose ndiwo marudzi gumi namaviri aIsraeri, uye izvi ndizvo zvakataurwa nababa vavo kwavari pavakavaropafadza, vachipa mumwe nomumwe kuropafadzwa kwakamufanira.</para>
  <para style="s1">Kufa kwaJakobho</para>
  <para style="p">
    <verse number="29" style="v"/>Ipapo akavarayira akati, “Ini ndava kuzosanganiswa navanhu vokwangu. Mundivige namadzibaba angu mubako mumunda waEfuroni muHiti, <verse number="30" style="v"/>bako riri mumunda weMakapera, pedyo neMamure muKenani, rakatengwa kubva kuna Efuroni naAbhurahama senzvimbo yokuviga pamwe chete nomunda. <verse number="31" style="v"/>Ndipo pakavigwa Abhurahama nomukadzi wake Sara, ndipozve pakavigwa Isaka nomukadzi wake Rabheka, uye Rea akavigwa ipapo. <verse number="32" style="v"/>Munda nebako riri mauri zvakatengwa kubva kuvaHiti.”</para>
  <para style="p">
    <verse number="33" style="v"/>Jakobho akati apedza kurayira vanakomana vake, akadzora tsoka dzake mumubhedha, akabudisa mweya wake akasanganiswa navanhu vokwake.</para>
  <chapter number="50" style="c"/>
  <para style="p">
    <verse number="1" style="v"/>Josefa akazviwisira pamusoro pababa vake akachema pamusoro pavo uye akavatsvoda. <verse number="2" style="v"/>Ipapo Josefa akarayira varapi vaimushandira kuti vasasike baba vake Israeri. Saka varapi vakamusasika, <verse number="3" style="v"/>vakapedza mazuva makumi mana azere, nokuti ndiyo yakanga iri nguva yaidikanwa yokusasika mutumbi. Uye vaIjipiti vakamuchema kwamazuva makumi manomwe.</para>
  <para style="p">
    <verse number="4" style="v"/>Mazuva okuchema akati apera, Josefa akati kune veimba yaFaro, “Kana ndawana nyasha pamberi penyu, nditaurireiwo kuna Faro. Mumuudze kuti, <verse number="5" style="v"/>‘Baba vangu vakaita kuti ndipike mhiko uye vakati, “Ini ndava kufa; mundivige muguva randakazvicherera munyika yeKenani.” Zvino regai hangu ndikwidze ndinoviga baba vangu; ipapo ndigozodzoka hangu.’ ”</para>
  <para style="p">
    <verse number="6" style="v"/>Faro akati, “Kwira hako undoviga baba vako, sezvo vakaita kuti upikire kuita izvozvo.”</para>
  <para style="p">
    <verse number="7" style="v"/>Saka Josefa akakwidza kundoviga baba vake. Varanda vose vaFaro vakamuperekedza, vanokudzwa vomumba make navose vanokudzwa vomuIjipiti, <verse number="8" style="v"/>tisingaverengi vose vomumhuri yaJosefa namadzikoma ake uye navose veimba yababa vake. Vana vavo chete namakwai avo nemombe dzavo, ndivo vakasiyiwa muGosheni. <verse number="9" style="v"/>Ngoro navatasvi vamabhiza vakaendawo naye. Rakanga riri boka guru kwazvo.</para>
  <para style="p">
    <verse number="10" style="v"/>Vakati vasvika paburiro raAtadhi, pedyo neJorodhani, vakachema zvikuru neshungu; uye ipapo Josefa akatara mazuva manomwe okuchema baba vake. <verse number="11" style="v"/>VaKenani vaigara ikoko vakati vachiona kuchema ikoko paburiro raAtadhi, vakati, “VaIjipita vari pakuchema kukuru.” Ndokusaka nzvimbo iyo iri pedyo neJorodhani yakatumidzwa zita rokuti Abheri Miziraimi.</para>
  <para style="p">
    <verse number="12" style="v"/>Saka vanakomana vaJakobho vakaita sezvaakavarayira: <verse number="13" style="v"/>Vakamutakura vakaenda naye kunyika yeKenani uye vakamuviga mubako mumunda weMakapera, pedyo neMamure, rakatengwa naAbhurahama senzvimbo yokuviga kubva kuna Efuroni muHiti, pamwe chete nomunda wacho. <verse number="14" style="v"/>Shure kwokuvigwa kwababa vake, Josefa akadzokera kuIjipiti, pamwe chete namadzikoma ake navamwe vose vakanga vaenda naye kundoviga baba vake.</para>
  <para style="s1">Josefa anosimbaradza hama dzake</para>
  <para style="p">
    <verse number="15" style="v"/>Madzikoma aJosefa akati aona kuti baba vavo vakanga vafa, vakati, “Zvimwe Josefa angadaro achiri kutivenga uye akatitsiva pane zvakaipa zvose zvatakaita kwaari?” <verse number="16" style="v"/>Saka vakatuma shoko kwaari vakati, “Baba vako vakasiya varayira vasati vafa vachiti: <verse number="17" style="v"/>‘Izvi ndizvo zvamunofanira kutaura kuna Josefa: Ndinokumbira kuti ukanganwire madzikoma ako zvivi zvavo nezvitadzo zvavakaita pavakakuitira zvakaipa kwazvo. Zvino ndapota kanganwira hako zvivi zvavaranda vaMwari wababa vako.’ ” Pakasvika shoko ravo kwaari, Josefa akachema.</para>
  <para style="p">
    <verse number="18" style="v"/>Ipapo madzikoma ake akauya akazviwisira pasi pamberi pake. Vakati, “Tiri varanda venyu.”</para>
  <para style="p">
    <verse number="19" style="v"/>Asi Josefa akati kwavari, “Musatya. Ko, ini ndiri pachinzvimbo chaMwari here? <verse number="20" style="v"/>Imi makafunga kundiitira zvakaipa, asi Mwari akafunga kuita zvakanaka kuti apedzise zviri kuitwa iye zvino, iko kuponeswa kwemweya mizhinji. <verse number="21" style="v"/>Naizvozvo zvino, musatya. Ndichakuriritirai imi navana venyu.” Akavasimbaradza uye akataura nounyoro kwavari.</para>
  <para style="s1">Kufa kwaJosefa</para>
  <para style="p">
    <verse number="22" style="v"/>Josefa akagara muIjipiti pamwe chete nemhuri yose yababa vake. Akararama kwamakore zana negumi, <verse number="23" style="v"/>uye akaona vana vaEfuremu vorudzi rwechitatu. Uyewo vana vaMakiri mwanakomana waManase vakaiswa pamakumbo aJosefa pavakaberekwa.</para>
  <para style="p">
    <verse number="24" style="v"/>Ipapo Josefa akati kumadzikoma ake, “Ini ndava kuzofa. Asi zvirokwazvo Mwari achakubatsirai nokukubudisai munyika muno achikuendesai kunyika yakavimbiswa nemhiko kuna Abhurahama, Isaka naJakobho.” <verse number="25" style="v"/>Uye Josefa akaita kuti vanakomana vaIsraeri vapike mhiko uye akati, “Zvirokwazvo Mwari achakubatsirai, uye ipapo munofanira kutakura mapfupa angu kubva munzvimbo ino.”</para>
  <para style="p">
    <verse number="26" style="v"/>Saka Josefa akafa ava namakore zana negumi. Uye shure kwokumusasika, akaiswa mubhokisi muIjipiti.</para>
</usx>
