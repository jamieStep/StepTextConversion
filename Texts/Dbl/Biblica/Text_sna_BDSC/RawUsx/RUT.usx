<?xml version="1.0" encoding="UTF-8"?>
<usx version="2.6">
  <book code="RUT" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Rute</para>
  <para style="toc1">Rute</para>
  <para style="toc2">Rute</para>
  <para style="toc3">Rute</para>
  <para style="mt1">RUTE</para>
  <chapter number="1" style="c"/>
  <para style="s1">Naomi naRute</para>
  <para style="p">
    <verse number="1" style="v"/>Mumazuva okutonga kwavatongi munyika makaita nzara, uye mumwe murume aibva kuBheterehema Judha, pamwe chete nomukadzi wake navanakomana vake vaviri, akaenda kundogara munyika yeMoabhu kwechinguva. <verse number="2" style="v"/>Murume uyu ainzi Erimereki, mukadzi wake achinzi Naomi, uye mazita avanakomana vake vaviri aiva Maroni naKirioni. Vaiva vaEfurata vaibva kuBheterehema Judha. Uye vakaenda kuMoabhu vakagarako.</para>
  <para style="p">
    <verse number="3" style="v"/>Zvino Erimereki, murume waNaomi akafa, iye akasiyiwa aine vanakomana vake vaviri. <verse number="4" style="v"/>Vakawana vakadzi vechiMoabhu, zita romumwe rainzi Opa uye romumwe rainzi Rute. Mushure mokunge vagarako kwamakore anenge gumi, <verse number="5" style="v"/>vose vari vaviri, Maroni naKirioni vakafawo, Naomi akasiyiwa asina vanakomana vake vaviri nomurume wake.</para>
  <para style="p">
    <verse number="6" style="v"/>Naomi paakanga achiri muMoabhu, akanzwa kuti Jehovha akazoshanyira vanhu vake akavapa zvokudya, iye navaroora vake vakagadzirira kudzokera kumusha vachibva ikoko. <verse number="7" style="v"/>Akabva pamwe chete navaroora vake panzvimbo yavaigara vakasimuka vakaenda nenzira yaizovasvitsa kunyika yeJudha.</para>
  <para style="p">
    <verse number="8" style="v"/>Zvino Naomi akati kuvaroora vake vaviri, “Chidzokerai henyu, mumwe nomumwe wenyu kuimba yamai vake. Jehovha ngaakuitirei tsitsi, sezvamakaitirawo vakafa venyu nokwandiri. <verse number="9" style="v"/>Jehovha ngaaite kuti mumwe nomumwe wenyu awane zororo mumba yomumwe murume.”</para>
  <para style="p">Ipapo akavatsvoda uye vakachema zvikuru. <verse number="10" style="v"/>Zvino vakati kwaari, “Tichadzokera nemi kuvanhu vokwenyu.”</para>
  <para style="p">
    <verse number="11" style="v"/>Asi Naomi akati kwavari, “Dzokerai, vana vangu. Mungadireiko kuenda neni? Ndichazova navamwe vanakomana, vangazova varume venyu here? <verse number="12" style="v"/>Dzokerai, vanasikana vangu; ini ndachembera kwazvo zvokuti handingavi nomumwe murume. Kunyange dai ndaifunga kuti ndichine tariro, kunyange ndaiva nomurume usiku huno ndikabereka vanakomana, <verse number="13" style="v"/>maizovamirira kusvikira vakura here? Mungazogara musina kuwanikwa nokuda kwavo here? Kwete, vanasikana vangu. Izvi zvandishungurudza kwazvo kupinda imi, nokuti ruoko rwaJehovha rwauya kuzorwisana neni!”</para>
  <para style="p">
    <verse number="14" style="v"/>Nokuda kwaizvozvo, vakachema zvakare. Ipapo Opa akasvetana navamwene akaonekana navo, asi Rute akanamatirana navo.</para>
  <para style="p">
    <verse number="15" style="v"/>Naomi akati kwaari, “Tarira, mukadzinyina wako adzokera kuvanhu vokwake nokuvamwari vake. Chidzokera naye.”</para>
  <para style="p">
    <verse number="16" style="v"/>Asi Rute akapindura akati, “Musandigombedzera kuti ndikusiyei kana kukufuratirai. Kwamunoenda ndiko kwandichaendawo, uye pamunogara ndipo pandichagarawo. Vanhu venyu vachava vanhu vangu uye Mwari wenyu achava Mwari wangu. <verse number="17" style="v"/>Pamunofira ndipo pandichafirawo, uye ndipo pandichavigwa. Jehovha ngaandirange, zvinorwadza kwazvo, kana pakava nechimwe chinhu chingatiparadzanisa kunze kworufu.” <verse number="18" style="v"/>Zvino Naomi akati aona kuti Rute akanga ashinga kuenda naye, akarega kumugombedzera.</para>
  <para style="p">
    <verse number="19" style="v"/>Saka vakadzi vaviri ava vakaramba vachifamba kusvikira vasvika kuBheterehema. Vakati vasvika muBheterehema, guta rose rakazungunuswa nokuda kwavo, uye vakadzi vakakatyamara vachiti, “Angava Naomi here uyu?”</para>
  <para style="p">
    <verse number="20" style="v"/>Iye akati kwavari, “Musandidaidza kuti Naomi. Ndidaidzei kuti Mara, nokuti Wamasimba Ose akashungurudza upenyu hwangu kwazvo. <verse number="21" style="v"/>Ndakaenda ndakazara, asi Jehovha akandidzosa ndisina chinhu. Seiko muchinditi Naomi? Jehovha akandirwadzisa; Wamasimba Ose akauyisa rushambwa pamusoro pangu.”</para>
  <para style="p">
    <verse number="22" style="v"/>Naizvozvo Naomi akadzokera achibva kuMoabhu, naRute muMoabhu, muroora wake, vakasvika muBheterehema nguva yokukohwa bhari ichangotanga.</para>
  <chapter number="2" style="c"/>
  <para style="s1">Naomi anosangana naBhoazi</para>
  <para style="p">
    <verse number="1" style="v"/>Zvino Naomi aiva nehama yokumurume wake, aibva kuimba yaErimereki, murume akasimukira, zita rake richinzi Bhoazi.</para>
  <para style="p">
    <verse number="2" style="v"/>Zvino Rute muMoabhu akati kuna Naomi, “Regai ndiende kuminda ndinonongera zviyo zvinosara ndiri shure kwaani zvake achandiitira nyasha.”</para>
  <para style="p">Naomi akati kwaari, “Enda hako mwanasikana wangu.” <verse number="3" style="v"/>Naizvozvo akaenda kuminda akatanga kunongera ari muminda achitevera shure kwavacheki. Zvakaitika ndezvokuti akabva angoenda kundoshanda mumunda waBhoazi, uyo aibva kuimba yaErimereki.</para>
  <para style="p">
    <verse number="4" style="v"/>Panguva iyoyo Bhoazi akasvika achibva kuBheterehema ndokukwazisa vacheki achiti, “Jehovha ave nemi!”</para>
  <para style="p">Ivo vakapindura vachiti, “Jehovha akuropafadzei!”</para>
  <para style="p">
    <verse number="5" style="v"/>Bhoazi akabvunza mutariri wavacheki akati, “Ko, mukadzi wechidiki uyo ndewani?”</para>
  <para style="p">
    <verse number="6" style="v"/>Mutariri akapindura akati, “Mukadzi wechiMoabhu akadzoka pamwe chete naNaomi vachibva kuMoabhu. <verse number="7" style="v"/>Ati, ‘Ndapota nditenderei kunongera ndichiunganidza pakati pezvisote ndiri mushure mavacheki.’ Abva aenda mumunda akashanda nesimba kubva mangwanani kusvikira zvino, kunze kwenguva pfupi yaazorora ari mudumba iro.”</para>
  <para style="p">
    <verse number="8" style="v"/>Saka Bhoazi akati kuna Rute, “Chinzwa, mwanasikana wangu. Usaenda kunonongera uri kuno mumwe munda uye usaenda kure uchibva pano. Gara pano navashandi vangu vechisikana ava. <verse number="9" style="v"/>Utarire munda uyo waunoona varume vachicheka, ugotevera mushure mavasikana. Ndarayira majaya kuti arege kukubata. Uye paunonzwira nyota, uende kunonwa mvura mumidziyo iyo yazadzwa namajaya.”</para>
  <para style="p">
    <verse number="10" style="v"/>Ipapo, akawira pasi nechiso chake akatsikitsira pasi. Akashamisika, akati, “Zvaita sei kuti ndiwane nyasha dzakadai pamberi penyu kuti mundione ini mutorwa?”</para>
  <para style="p">
    <verse number="11" style="v"/>Bhoazi akapindura achiti, “Ndakaudzwa pamusoro pezvose zvawakaitira vamwene vako kubva pakufa kwomurume wako, uye kuti wakasiya sei baba vako namai vako uye nenyika yokwako ukauya kuzogara navanhu vawakanga usingazivi. <verse number="12" style="v"/>Jehovha ngaakuripire pane zvawakaita. Jehovha, Mwari waIsraeri, ngaakupe mubayiro uzere, iye wawakauya ukavanda pasi pamapapiro ake.”</para>
  <para style="p">
    <verse number="13" style="v"/>Rute akati, “Regai ndirambe ndichiwana nyasha pamberi penyu, ishe wangu. Mandinyaradza uye mataura netsitsi kumurandakadzi wenyu kunyange ndisina kufanana navamwe varandakadzi venyu.”</para>
  <para style="p">
    <verse number="14" style="v"/>Panguva yokudya, Bhoazi akati kwaari, “Uya kuno. Tora chingwa udye uchiseva muvhiniga iyi.”</para>
  <para style="p">Akati agara pasi navacheki, Bhoazi akamupa zviyo zvakakangwa. Akadya zvose zvaaida zvimwe zvikasara. <verse number="15" style="v"/>Paakasimuka kuti anongere, Bhoazi akarayira majaya ake achiti, “Kunyange akaunganidza pakati pezvisote, musamudzivisa. <verse number="16" style="v"/>Asi, mumuvhomorere dzimwe tsama, kubva pamasumbu enyu mumusiyire agononga, uye musamutsiura.”</para>
  <para style="p">
    <verse number="17" style="v"/>Naizvozvo Rute akanongera ari mumunda kusvikira manheru. Ipapo akapura bhari raakanga aunganidza, rikasvika pachiero cheefa<note caller="+" style="f"><char style="fr" closed="false">2:17 </char><char style="ft" closed="false">marita angaita 22</char></note>. <verse number="18" style="v"/>Akaritakura akaenda naro kuguta, vamwene vake vakaona kuti akanga aunganidza zvakadini. Rute akavigirawo vamwene vake zvaakanga asiya paakanga adya akaguta.</para>
  <para style="p">
    <verse number="19" style="v"/>Vamwene vake vakamubvunza vakati, “Nhasi wanga uchinongera uri kupiko? Washandirepi? Ngaaropafadzwe murume uyo akuona.”</para>
  <para style="p">Ipapo Rute akaudza vamwene vake pamusoro pomunhu akanga ari mwene wenzvimbo yaakanga achishandira. Akati kwaari, “Zita romurume wandashanda naye nhasi ndiBhoazi.”</para>
  <para style="p">
    <verse number="20" style="v"/>Naomi akati kumuroora wake, “Jehovha ngaamuropafadze! Iye asina kurega kuratidza tsitsi kuvapenyu navakafa.” Akatizve, “Murume iyeye ihama yedu yapedyo; mumwe wavadzikinuri vedu.”</para>
  <para style="p">
    <verse number="21" style="v"/>Ipapo Rute muMoabhu akati, “Abva ati kwandiri, ‘Gara navashandi vangu kusvikira vapedza kucheka zviyo zvangu zvose.’ ”</para>
  <para style="p">
    <verse number="22" style="v"/>Naomi akati kuna Rute muroora wake, “Zvichava zvakanaka kwauri mwanangu, kuti uende navasikana vake, nokuti ukaenda mumunda womumwe ungazokanganiswa.”</para>
  <para style="p">
    <verse number="23" style="v"/>Saka Rute akagara pedyo navasikana vaishandira Bhoazi achinongera kusvikira kuchekwa kwegorosi nebhari kwapera. Uye iye akagara navamwene vake.</para>
  <chapter number="3" style="c"/>
  <para style="s1">Rute naBhoazi paBuriro</para>
  <para style="p">
    <verse number="1" style="v"/>Rimwe zuva Naomi, vamwene vake vakati kwaari, “Mwanasikana wangu, handingaedzi kukuwanira musha here, paungawana zvinokuriritira zvakakwana? <verse number="2" style="v"/>Ko, Bhoazi ane vasikana vawanga uchishanda navo haasi hama yedu yapedyo here? Achange ari paburiro achirudza bhari nhasi manheru. <verse number="3" style="v"/>Shamba ugozora mafuta anonhuhwira, ugopfeka nguo dzako dzakaisvonaka. Ipapo ugodzika kuburiro, asi usaite kuti azive kuti iwe uripo kusvikira apedza kudya nokunwa. <verse number="4" style="v"/>Kana orara, ucherechedze nzvimbo yaanorara. Ipapo ugoenda ufukure tsoka dzake ugorara pasi. Achakuudza zvaunofanira kuita.”</para>
  <para style="p">
    <verse number="5" style="v"/>Rute akapindura akati, “Ndichaita zvose zvamareva.” <verse number="6" style="v"/>Naizvozvo akadzika kuburiro akaita zvose zvaakataurirwa navamwene vake.</para>
  <para style="p">
    <verse number="7" style="v"/>Bhoazi akati apedza kudya nokunwa uye mwoyo wake wafara, akaenda akandorara kumuchetocheto kwomurwi wezviyo. Rute akaswedera kwaari chinyararire, akafukura tsoka dzake akarara pasi. <verse number="8" style="v"/>Pakati pousiku chimwe chinhu chakavhundutsa murume, akashanduka akaona mukadzi akarara kumakumbo kwake.</para>
  <para style="p">
    <verse number="9" style="v"/>Akamubvunza akati, “Ndiwe aniko?”</para>
  <para style="p">Iye akati, “Ndini murandakadzi wenyu Rute. Tambanudzai chikamu chenguo yenyu muchiise pamusoro pangu, sezvo muri hama yapedyo nomudzikinuri.”</para>
  <para style="p">
    <verse number="10" style="v"/>Akapindura akati kwaari, “Jehovha akuropafadze, mwanasikana wangu. Tsitsi idzi dzakakura kupinda zvawakaratidza pakutanga. Hauna kumhanyira majaya, hazvinei kuti varombo kana vapfumi. <verse number="11" style="v"/>Naizvozvo zvino, mwanasikana wangu, usatya. Ndichakuitira zvose zvawakakumbira. Varume vose vagere neni muguta vanoziva kuti uri mukadzi akatsiga. <verse number="12" style="v"/>Kunyange zvazvo chiri chokwadi kuti ndiri hama yapedyo, pane imwe hama yapedyo ari pedyo kupfuura ini. <verse number="13" style="v"/>Chigara hako usiku huno, uye mangwanani kana achida kudzikinura, zvakanaka, ngaadzikinure hake. Asi kana asingadi, naJehovha mupenyu ini ndichazviita. Chivata pano kusvikira mangwanani.”</para>
  <para style="p">
    <verse number="14" style="v"/>Naizvozvo akarara kumakumbo ake kusvikira mangwanani, asi akamuka mambakwedza pasina aigona kuzivikanwa kuti ndiani; uye Bhoazi akati, “Usaita kuti zvizivikanwe kuti pane mukadzi akauya paburiro.”</para>
  <para style="p">
    <verse number="15" style="v"/>Akati kwaarizve, “Ndipe kuno mucheka wawakamonera ugoutambanudza.” Akati aita izvozvo, Bhoazi akadururira zviyero zvebhari zvitanhatu mauri akamutakudza pamusoro. Ipapo akadzokera kuguta.</para>
  <para style="p">
    <verse number="16" style="v"/>Zvino Rute akati asvika kuna vamwene vake, Naomi akamubvunza akati, “Zvaita mafambiroi mwanasikana wangu?”</para>
  <para style="p">Ipapo iye akamuudza zvose zvaakanga aitirwa naBhoazi, <verse number="17" style="v"/>uye akatizve, “Andipa zviyero zvitanhatu izvi zvebhari, akati, ‘Usadzokera kuna vamwene vako usina chinhu.’ ”</para>
  <para style="p">
    <verse number="18" style="v"/>Ipapo Naomi akati, “Chimira, mwanasikana wangu, kusvikira waona zvinoitika. Nokuti murume uyu haangazorori kusvikira agadzirisa nyaya iyi nhasi.”</para>
  <chapter number="4" style="c"/>
  <para style="s1">Bhoazi anowana Rute</para>
  <para style="p">
    <verse number="1" style="v"/>Zvichakadaro, Bhoazi akakwira akaenda pasuo reguta akandogarapo. Hama yapedyo mudzikinuri uya waaireva akati asvika, Bhoazi akati kwaari, “Douya napano, shamwari yangu, ugogara pasi.” Naizvozvo akaenda akandogara pasi.</para>
  <para style="p">
    <verse number="2" style="v"/>Bhoazi akatora vakuru veguta gumi akati kwavari, “Garai pano apa,” ivo vakaita saizvozvo. <verse number="3" style="v"/>Ipapo akati kuhama yapedyo, mudzikinuri, “Naomi uya akadzoka kumusha kubva kuMoabhu, ari kutengesa munda waiva waErimereki hama yedu. <verse number="4" style="v"/>Ndafunga kuti ndiise nyaya kwauri nokukupa zano rokuti utenge pamberi paavo vagere pano uye napamberi pavakuru vavanhu vangu. Kana uchida kuudzikinura, ita hako izvozvo. Asi kana usingadi, ndiudze, kuti ndigoziva. Nokuti hapana mumwe ane mvumo yokuzviita kunze kwako, uye ini ndini ndinokutevera.”</para>
  <para style="p">Iye akati, “Ndichautenga.”</para>
  <para style="p">
    <verse number="5" style="v"/>Ipapo Bhoazi akati, “Pazuva raunotenga munda uyu kubva kuna Naomi naRute muMoabhu, unotorawo chirikadzi yomushakabvu, kuitira kuti mumutse zita romufi nenhaka yake.”</para>
  <para style="p">
    <verse number="6" style="v"/>Uye hama yapedyo, mudzikinuri akati, “Kana zvakadaro handingagoni kuudzikinura nokuti ndingazokanganisa nhaka yanguwo. Chiutenga iwe pachako. Ini handikwanisi kuzviita.”</para>
  <para style="p">
    <verse number="7" style="v"/>(Zvino pamazuva akare muIsraeri, pakutenga nokutsinhana midziyo uye kuti zvisimbiswe, mumwe aibvisa shangu yake oipa kuno mumwe. Iyi ndiyo yaiva nzira yokuita chibvumirano zviri pamutemo muIsraeri.)</para>
  <para style="p">
    <verse number="8" style="v"/>Naizvozvo hama yapedyo, mudzikinuri akati kuna Bhoazi, “Chiutenga iwe.” Uye akabvisa shangu yake.</para>
  <para style="p">
    <verse number="9" style="v"/>Ipapo Bhoazi akazivisa vakuru navanhu vose akati, “Nhasi muri zvapupu zvokuti ndatenga kubva kuna Naomi zvake zvose nazvose zvaiva zvaErimereki, zvaKirioni nezvaMaroni. <verse number="10" style="v"/>Ndatorawo Rute muMoabhu, chirikadzi yaMaroni, kuti ave mukadzi wangu kuti ndimutse zita romushakabvu pamwe chete nenhaka yake, kuitira kuti zita rake rirege kurova mumhuri yake kana mumabhuku eguta. Nhasi ndimi zvapupu!”</para>
  <para style="p">
    <verse number="11" style="v"/>Ipapo vakuru navose vaiva pasuo vakati, “Tiri zvapupu isu. Jehovha ngaaite kuti mukadzi ari kuuya mumusha mako ave saRakeri naRea, avo vakavaka pamwe chete imba yaIsraeri. Iwe dai ukasimudzirwa muEfurata uye ukava nomukurumbira muBheterehema. <verse number="12" style="v"/>Kubudikidza navana vaunopiwa naJehovha nomukadzi wechidiki uyu, mhuri yako ngaive seyaPerezi, uyo akaberekerwa Judha naTamari.”</para>
  <para style="s1">Marudzi aDhavhidhi</para>
  <para style="p">
    <verse number="13" style="v"/>Naizvozvo Bhoazi akatora Rute akava mukadzi wake. Zvino akapinda kwaari Jehovha akamuita kuti abate pamuviri, iye akabereka mwanakomana. <verse number="14" style="v"/>Vakadzi vakati kuna Naomi, “Jehovha ngaarumbidzwe, uyo asina kukusiya usina hama yapedyo, mudzikinuri. Ngaave nomukurumbira pakati peIsraeri yose! <verse number="15" style="v"/>Achavandudza upenyu hwako nokukuchengeta pamazuva okuchembera kwako. Nokuti muroora wako, uyo anokuda uye anokunda vanakomana vanomwe, ndiye amubereka.”</para>
  <para style="p">
    <verse number="16" style="v"/>Ipapo Naomi akatora mwana, akamuisa pamakumbo ake akamurera. <verse number="17" style="v"/>Vakadzi vaigarako vakati, “Naomi ava nomwana womukomana.” Zvino vakamutumidza kuti Obhedhi. Ndiye aiva baba vaJese, baba vaDhavhidhi.</para>
  <para style="li4">
    <verse number="18" style="v"/>Iyi ndiyo imba yaPerezi:</para>
  <para style="b"/>
  <para style="li1">Perezi akabereka Hezironi,</para>
  <para style="li1">
    <verse number="19" style="v"/>Hezironi akabereka Ramu,</para>
  <para style="li1">Ramu akabereka Aminadhabhi,</para>
  <para style="li1">
    <verse number="20" style="v"/>Aminadhabhi akabereka Nashoni,</para>
  <para style="li1">Nashoni akabereka Sarimoni,</para>
  <para style="li1">
    <verse number="21" style="v"/>Sarimoni akabereka Bhoazi,</para>
  <para style="li1">Bhoazi akabereka Obhedhi,</para>
  <para style="li1">
    <verse number="22" style="v"/>Obhedhi akabereka Jese,</para>
  <para style="li1">uye Jese akabereka Dhavhidhi.</para>
</usx>
