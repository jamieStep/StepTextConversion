<?xml version="1.0" encoding="UTF-8"?>
<usx version="2.6">
  <book code="2TI" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">2 Timoti</para>
  <para style="toc1">2 Timoti</para>
  <para style="toc2">2 Timoti</para>
  <para style="toc3">2 Timo</para>
  <para style="mt1">2 TIMOTI</para>
  <chapter number="1" style="c"/>
  <para style="p">
    <verse number="1" style="v"/>Pauro, mupostori waKristu Jesu nokuda kwaMwari, maererano nechipikirwa choupenyu huri muna Kristu Jesu, <verse number="2" style="v"/>kuna Timoti mwanakomana wangu anodikanwa:</para>
  <para style="b"/>
  <para style="p">Nyasha, ngoni norugare zvinobva kuna Mwari Baba naKristu Jesu, Ishe wedu ngazvive newe.</para>
  <para style="b"/>
  <para style="s1">Anokurudzirwa kuti ave akatendeka</para>
  <para style="p">
    <verse number="3" style="v"/>Ndinovonga Mwari, wandinoshumira sezvakaitwa namadzitateguru angu, nehana yakachena, sezvo ndichikurangarira muminyengetero yangu usiku namasikati. <verse number="4" style="v"/>Ndichirangarira misodzi yako, ndinoshuva kukuona, kuti ndigozadzwa nomufaro. <verse number="5" style="v"/>Ndinoyeuchidzwa kutenda kwako kusinganyengeri, kwakanga kuri muna mbuya vako Roisi uye nomuna mai vako Yunisi pakutanga, uye zvino ndinoziva kuti kunogarawo mauri. <verse number="6" style="v"/>Nokudaro ndinokuyeuchidza kuti ukuchidzire chipo chaMwari chiri mauri nokuiswa kwamaoko angu pamusoro wako. <verse number="7" style="v"/>Nokuti Mwari haana kutipa mweya wokutya, asi mweya wesimba, neworudo newokuzvidzora.</para>
  <para style="p">
    <verse number="8" style="v"/>Saka usanyadziswa nokupupura Ishe wedu, kana kunyadziswa neni musungwa wake. Asi utambudzike pamwe chete neni nokuda kwevhangeri, nesimba raMwari, <verse number="9" style="v"/>akatiponesa uye akatidanira kuupenyu hutsvene, kwete nokuda kwechinhu chatakaita asi kuti nokuda kwake iye, uye nenyasha. Nyasha idzi takadzipiwa muna Kristu Jesu nguva dzisati dzavapo, <verse number="10" style="v"/>asi zvino dzakaratidzwa nokuonekwa kwoMuponesi wedu Kristu Jesu, akaparadza rufu uye akabudisa pachena upenyu nokusafa kubudikidza nevhangeri. <verse number="11" style="v"/>Uye ndakaitwa muparidzi, mupostori nomudzidzisi wevhangeri iri. <verse number="12" style="v"/>Ndokusaka ndichitambudzika sezvandiri kuita. Asi handinyadziswi, nokuti ndinoziva wandakatenda, uye ndinoziva kwazvo kuti anogona kuchengeta chandakamupa kusvikira zuva iroro.</para>
  <para style="p">
    <verse number="13" style="v"/>Zvawakanzwa kubva kwandiri, zvichengete sedzidziso yechokwadi, nokutenda norudo muna Kristu Jesu. <verse number="14" style="v"/>Chengetedza chakanaka chiri mauri chawakapiwa, chichengetedze uchibatsirwa naMweya Mutsvene anogara matiri.</para>
  <para style="p">
    <verse number="15" style="v"/>Unoziva kuti vose vari mudunhu reEzhia vakandisiya, kusanganisirawo naFigerasi naHerimogenesi.</para>
  <para style="p">
    <verse number="16" style="v"/>Ishe ngaaitire imba yaOnesiferasi ngoni, nokuti kazhinji anondisimbisa uye haana kunyadziswa nengetani dzangu. <verse number="17" style="v"/>Asi kutoti, paakanga ari muRoma, akanditsvaga kwazvo kusvikira andiwana. <verse number="18" style="v"/>Ishe ngaamuitire chinhu ichi kuti awane ngoni kubva kuna Ishe pazuva iro! Iwe unoziva kwazvo kuti akandibatsira zvikuru sei muEfeso.</para>
  <chapter number="2" style="c"/>
  <para style="p">
    <verse number="1" style="v"/>Zvino iwe mwanakomana wangu, iva nesimba munyasha dziri muna Kristu Jesu. <verse number="2" style="v"/>Uye zvinhu zvawakanzwa ndichitaura pamberi pezvapupu zvizhinji zvipe kuvanhu vakatendeka avo vachazozvidzidzisawo vamwe. <verse number="3" style="v"/>Tsungirira pamwe chete nesu somurwi akanaka waKristu Jesu. <verse number="4" style="v"/>Hakuna munhu anoshanda somurwi anozviisa pazvinhu zvoupenyu hwavasiri varwi, nokuti anoda kufadza mukuru wake wehondo. <verse number="5" style="v"/>Zvimwe chetezvo, kana munhu achikwikwidza somumhanyi, haagoni kuwana korona yokukunda kunze kwokunge apedza nhangemutange sezvakarayirwa. <verse number="6" style="v"/>Murimi anoshanda nesimba ndiye anofanira kutanga kudya zvibereko. <verse number="7" style="v"/>Funga pamusoro pezvandinoreva, nokuti Ishe achakupa kunzwisisa pane izvi zvose.</para>
  <para style="p">
    <verse number="8" style="v"/>Rangarirai Jesu Kristu, akamuka kubva kuvakafa, worudzi rwaDhavhidhi. Iri ndiro vhangeri rangu, <verse number="9" style="v"/>randinotambudzikira kunyange kusvikira pakusungwa segororo. Asi shoko raMwari harina kusungwa. <verse number="10" style="v"/>Naizvozvo ndinotsungirira pazvinhu zvose nokuda kwavasanangurwa, kuti naivowo vawane ruponeso rwuri muna Kristu Jesu, nokubwinya kusingaperi.</para>
  <para style="p">
    <verse number="11" style="v"/>Herino shoko rechokwadi:</para>
  <para style="q1">Kana takafa pamwe chete naye,</para>
  <para style="q2">tichararamawo pamwe chete naye;</para>
  <para style="q1">
    <verse number="12" style="v"/>kana tikatsungirira,</para>
  <para style="q2">tichabata ushe pamwe chete naye.</para>
  <para style="q1">Kana tikamuramba,</para>
  <para style="q2">iye achatirambawo;</para>
  <para style="q1">
    <verse number="13" style="v"/>kana tikasava nokutenda,</para>
  <para style="q2">iye anoramba akatendeka,</para>
  <para style="q2">nokuti haangazvirambi.</para>
  <para style="s1">Mushandi anogamuchirwa naMwari</para>
  <para style="p">
    <verse number="14" style="v"/>Ramba uchivayeuchidza zvinhu izvi. Uvayambire pamberi paMwari kuti varege kuita nharo pamusoro pamashoko; hazvina maturo, zvinongoparadza chete vaya vanoteerera. <verse number="15" style="v"/>Shingaira kuti uzviratidze pamberi paMwari, somunhu anogamuchirwa, mushandi asingafaniri kunyadziswa uye anonyatsoruramisa shoko rechokwadi. <verse number="16" style="v"/>Nzvenga kutaura kusinei naMwari, nokuti vaya vanhu vanodaro vacharamba vachirasikirwa noumwari. <verse number="17" style="v"/>Dzidziso yavo ichanyenga seronda. Pakati pavo pana Himenayasi naFiretasi, <verse number="18" style="v"/>vakatsauka kubva pazvokwadi. Vanoti kumuka kwavakafa kwakatopfuura, uye vanoparadza kutenda kwavamwe. <verse number="19" style="v"/>Kunyange zvakadaro, nheyo dzakasimba dzaMwari dzinomira, dzine chisimbiso ichi chinoti: “Ishe anoziva vanhu vake,” uye, “Ani naani anopupura zita raShe anofanira kubva pane zvakaipa.”</para>
  <para style="p">
    <verse number="20" style="v"/>Muimba huru mune midziyo kwete yegoridhe kana yesirivha chete, asiwo yamatanda, neyevhu; mimwe inokudzwa, mimwe isingakudzwi. <verse number="21" style="v"/>Kana munhu achizvinatsa kwazvo pazvinhu izvi, achava mudziyo unokudzwa, wakaitwa mutsvene, wakawanirwa basa naTenzi uye wakagadzirirwa basa rose rakanaka.</para>
  <para style="p">
    <verse number="22" style="v"/>Tiza kuchiva kwose kwoujaya, uye utevere kururama, kutenda, rudo norugare navose vanodana kuna Ishe nomwoyo wakachena. <verse number="23" style="v"/>Usava nechokuita nemibvunzo youpenzi isina maturo, nokuti unoziva kuti inongomutsa kukakavara. <verse number="24" style="v"/>Zvino muranda waIshe haafaniri kukakavara; asi anofanira kuva munyoro kumunhu wose, achigona kudzidzisa, asingatsamwi. <verse number="25" style="v"/>Vaya vanomupikisa anofanira kuvadzidzisa nounyoro, aine tariro yokuti Mwari achavapa kutendeuka vagoziva chokwadi, <verse number="26" style="v"/>uye kuti vachapengenuka vagopunyuka kubva mumusungo wadhiabhori, akavaita nhapwa kuti vaite kuda kwake.</para>
  <chapter number="3" style="c"/>
  <para style="s1">Kushaya Umwari paMazuva Okupedzisira</para>
  <para style="p">
    <verse number="1" style="v"/>Asi uzive chinhu ichi: Kuchava nenguva dzokutambudzika pamazuva okupedzisira. <verse number="2" style="v"/>Vanhu vachava vanozvida, vanoda mari, vanozvirumbidza, vanozvikudza, vanotuka, vasingateereri vabereki, vasingatendi, vasina utsvene, <verse number="3" style="v"/>vasina rudo, vasingaregereri, vanochera vamwe, vasingazvidzori, vane utsinye, vasingadi zvinhu zvakanaka, <verse number="4" style="v"/>vanomukira, vanoita manyawi, vanonyengera, vanoda kuzvifadza nezvenyika kupfuura Mwari; <verse number="5" style="v"/>vane mufananidzo bedzi wokunamata Mwari asi vachiramba simba racho. Siyana navanhu ivavo.</para>
  <para style="p">
    <verse number="6" style="v"/>Nokuti ndivo vaya vanoverevedza vachipinda mudzimba vachitapa vakadzi vasingazvibati vakaremedzwa nezvivi zvizhinji, <verse number="7" style="v"/>vanogara vachidzidza asi vasingatongosviki pakuziva chokwadi. <verse number="8" style="v"/>Sezvakaita Janesi naJambiresi vakadzivisa Mozisi, varume avawo vanodzivisa zvokwadi, vanhu vane ndangariro dzakaora, kana pari pazvinhu zvokutenda, vakarasika. <verse number="9" style="v"/>Asi havangasviki kure, nokuti upenzi hwavo huchaonekwa navanhu vose.</para>
  <para style="s1">Pauro anorayira Timoti</para>
  <para style="p">
    <verse number="10" style="v"/>Asi kunyange zvakadaro, iwe unoziva kudzidzisa kwangu kwose, mararamiro angu, chinangwa changu, kutenda kwangu, mwoyo murefu wangu, norudo, nokutsungirira, <verse number="11" style="v"/>matambudziko, nhamo, nezvinhu zvose zvakaitika kwandiri muAndioki, Ikoniamu nomuRistra, nokutambudzwa kwose kwandakasangana nako. Asi Ishe akandinunura kubva pazviri zvose. <verse number="12" style="v"/>Zvirokwazvo munhu wose anoda kurarama upenyu hwoumwari muna Kristu Jesu achatambudzwa, <verse number="13" style="v"/>asi vanhu vakaipa navanonyengera vachanyanyisa kuipa, vachinyengera nokunyengerwa. <verse number="14" style="v"/>Asi iwe, rambira pazvinhu zvawakadzidza uye ukatenda mazviri, nokuti unoziva kuti wakazvidzidza kubva kuna ani, <verse number="15" style="v"/>uye kuti kubva pauduku wakaziva Magwaro matsvene, anogona kukupa uchenjeri hunosvitsa kukuponeswa kubudikidza nokutenda muna Kristu Jesu. <verse number="16" style="v"/>Rugwaro rwose rwakafemerwa naMwari uye runobatsira pakudzidzisa, kurayira, kutsiura nokurayiridza mukururama, <verse number="17" style="v"/>kuti munhu waMwari akwaniswe kwazvo, agadzirirwa mabasa ose akanaka.</para>
  <chapter number="4" style="c"/>
  <para style="p">
    <verse number="1" style="v"/>Ndinokurayira pamberi paMwari naKristu Jesu, achatonga vapenyu navakafa uye pamusoro pokuonekwa kwake noushe hwake kuti: <verse number="2" style="v"/>Paridza shoko; ugare wakagadzirira panguva yakafanira kunyange isakafanira; rayira, tsiura, uye ukurudzire nomwoyo murefu zvikuru uye nokudzidzisa zvakanaka. <verse number="3" style="v"/>Nokuti nguva ichasvika vanhu pavacharamba kuteerera dzidziso yakarurama. Asi vachida zvinovafadza ivo, vachazviunganidzira vadzidzisi vazhinji kuti vadzidzise zvinodiwa nenzeve dzavo. <verse number="4" style="v"/>Vachafuratidza nzeve dzavo kuchokwadi uye vachatsaukira kungano. <verse number="5" style="v"/>Asi iwe, usvinure pazvinhu zvose, tsungirira pamatambudziko, uite basa romuvhangeri, uite mabasa ose oushumiri hwako.</para>
  <para style="p">
    <verse number="6" style="v"/>Nokuti ini ndava kutodururwa sechipiriso chinonwiwa, uye nguva yangu yokuenda yasvika. <verse number="7" style="v"/>Ndarwa kurwa kwakanaka, ndapedza nhangemutange yangu, ndachengeta kutenda kwangu. <verse number="8" style="v"/>Zvino ndakachengeterwa korona yangu yokururama, yandichapiwa, naIshe, mutongi akarurama pazuva iro, uye kwete ini ndoga, asiwo nokuna vose vanoshuva kuonekwa kwake.</para>
  <para style="s1">Mashoko Okupedzisira</para>
  <para style="p">
    <verse number="9" style="v"/>Ita napaunogona napo pose kuti ukurumidze kuuya kwandiri, <verse number="10" style="v"/>nokuti Dhemasi akada nyika yazvino, akandisiya akaenda kuTesaronika. Kiresenzi akaenda kuGaratia, uye Tito akaenda kuDharimatia. <verse number="11" style="v"/>Ruka oga ndiye aneni. Tora Mako uuye naye, nokuti anondibatsira kwazvo paushumiri hwangu. <verse number="12" style="v"/>Ndakatuma Tikikasi kuEfeso. <verse number="13" style="v"/>Paunouya, uuye nejasi randakasiya naKapasi paTiroasi, uye uuye nebhuku rangu, zvikuru magwaro amatehwe.</para>
  <para style="p">
    <verse number="14" style="v"/>Arekizanda, mupfuri wendarira, akandiitira zvakaipa zvizhinji. Ishe achamutsiva pane zvaakaita. <verse number="15" style="v"/>Newewo umuchenjerere, nokuti akapikisa zvikuru mashoko edu.</para>
  <para style="p">
    <verse number="16" style="v"/>Pakuzvidavirira kwangu kwokutanga, hapana munhu akandibatsira, asi vose vakandisiya. Ngavarege kupiwa mhosva nokuda kwaizvozvo. <verse number="17" style="v"/>Asi Ishe akamira neni uye akandipa simba, kuti kubudikidza neni shoko riparidzwe zvakakwana uye kuti veDzimwe Ndudzi vose varinzwe. Uye ndakarwirwa kubva pamuromo weshumba. <verse number="18" style="v"/>Ishe achandirwira kubva pakurwiswa kwose kwakaipa uye achandiuyisa murugare kuumambo hwake hwokudenga. Kubwinya ngakuve kwaari nokusingaperi-peri. Ameni.</para>
  <para style="b"/>
  <para style="s1">Kwaziso Dzokupedzisira</para>
  <para style="p">
    <verse number="19" style="v"/>Ndikwazisire Pirisira naAkwira neveimba yaOnesiferasi.</para>
  <para style="b"/>
  <para style="p">
    <verse number="20" style="v"/>Erastasi akasara kuKorinde, uye ndakasiya Tirofimasi paMiretasi achirwara. <verse number="21" style="v"/>Ita napaunogona napo pose kuti uuye kuno chando chisati chasvika.</para>
  <para style="b"/>
  <para style="p">Yubhurasi anokukwazisa, uyewo naPudhenzi, Rino, Kiraudhiyo nehama dzose.</para>
  <para style="b"/>
  <para style="p">
    <verse number="22" style="v"/>Ishe ngaave nomweya wako. Nyasha ngadzive newe.</para>
</usx>
