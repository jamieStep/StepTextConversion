<?xml version="1.0" encoding="UTF-8"?>
<usx version="2.6">
  <book code="ZEC" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Zekaria</para>
  <para style="toc1">Zekaria</para>
  <para style="toc2">Zekaria</para>
  <para style="toc3">Zeka</para>
  <para style="mt1">ZEKARIA</para>
  <chapter number="1" style="c"/>
  <para style="s1">Vanhu vanokurudzirwa kuti vadzokere kuna Jehovha</para>
  <para style="p">
    <verse number="1" style="v"/>“Mumwedzi worusere wegore rechipiri raDhariasi, shoko raJehovha rakasvika kuna muprofita Zekaria mwanakomana waBherekia, mwanakomana waIdho richiti:</para>
  <para style="p">
    <verse number="2" style="v"/>“Jehovha akatsamwira madzibaba enyu zvikuru. <verse number="3" style="v"/>Naizvozvo udza vanhu kuti: Zvanzi naJehovha Wamasimba Ose: ‘Dzokerai kwandiri,’ ndizvo zvinotaura Jehovha Wamasimba Ose, ‘neni ndichadzokera kwamuri,’ ndizvo zvinotaura Jehovha Wamasimba Ose. <verse number="4" style="v"/>Musaita samadzibaba enyu, avo vakaudzwa navaprofita vokutanga kuti: Zvanzi naJehovha Wamasimba Ose, ‘Dzokai kubva panzira dzenyu dzakaipa nepazvakaipa zvamunoita.’ Asi havana kunzwa kana kuteerera kwandiri, ndizvo zvinotaura Jehovha. <verse number="5" style="v"/>Aripiko madzibaba enyu zvino? Uye vaprofita vacho, vanorarama zvandakarayira nokusingaperi here? <verse number="6" style="v"/>Asi mashoko angu nemitemo yangu, zvandakarayira varanda vangu ivo vaprofita, hazvina kurarama kupfuura madzibaba enyu here?</para>
  <para style="p">“Ipapo vakatendeuka ndokuti, ‘Jehovha Wamasimba Ose akatiitira zvakafanira mabasa edu nenzira dzedu, sezvaakafunga kuita.’ ”</para>
  <para style="s1">Murume pakati pemiti</para>
  <para style="p">
    <verse number="7" style="v"/>Pazuva ramakumi maviri namana romwedzi wegumi nomumwe, mwedzi weShebhati, mugore rechipiri raDhariasi, shoko raJehovha rakasvika kuna muprofita Zekaria mwanakomana waBherekia mwanakomana waIdho.</para>
  <para style="p">
    <verse number="8" style="v"/>Panguva dzousiku ndakaona chiratidzo, hapo pamberi pangu paiva nomurume akanga akatasva bhiza dzvuku! Akanga akamira pakati pemiti yaiva mumupata. Shure kwake kwaiva namabhiza matsvuku, mashava uye namachena.</para>
  <para style="p">
    <verse number="9" style="v"/>Ipapo ndakati, “Izvi zviiko, ishe wangu?”</para>
  <para style="p">Mutumwa akanga achitaura neni akapindura akati, “Ndichakuratidza kuti zvii.”</para>
  <para style="p">
    <verse number="10" style="v"/>Ipapo murume akanga amire pakati pemiti yemitire akatsanangura achiti, “Ava ndivo vakatumwa naJehovha kuti vaende munyika yose.”</para>
  <para style="p">
    <verse number="11" style="v"/>Uye vakapindura mutumwa waJehovha akanga akamira pakati pemiti yemitire vachiti, “Taenda munyika yose tikaona nyika yose yakazorora uye ino runyararo.”</para>
  <para style="p">
    <verse number="12" style="v"/>Ipapo mutumwa waJehovha akati, “Jehovha Wamasimba Ose muchasvika rinhiko musinganzwiri Jerusarema namaguta eJudha tsitsi amakatsamwira kwamakore makumi manomwe aya?” <verse number="13" style="v"/>Saka Jehovha akataura mashoko akanaka anonyaradza kumutumwa akataura neni.</para>
  <para style="p">
    <verse number="14" style="v"/>Ipapo mutumwa aitaura neni akati, “Danidzira shoko iri rokuti: Zvanzi naJehovha Wamasimba Ose: ‘Ndine godo kwazvo pamusoro peJerusarema neZioni, <verse number="15" style="v"/>asi ndakatsamwira zvikuru ndudzi dzinoti dzakagarika. Ndakanga ndakatsamwa zvishoma, asi ivo vakawedzera padambudziko iri.’</para>
  <para style="p">
    <verse number="16" style="v"/>“Naizvozvo, zvanzi naJehovha: ‘Ndichadzokera kuJerusarema ndine tsitsi, uye ipapo imba yangu ichavakwazve. Uye rwodzi rwokuyera ruchatambanudzwa pamusoro peJerusarema,’ ndizvo zvinotaura Jehovha Wamasimba Ose.</para>
  <para style="p">
    <verse number="17" style="v"/>“Danidzirazve uti: Zvanzi naJehovha Wamasimba Ose, ‘Maguta angu achafashukirazve noupfumi, uye Jehovha achanyaradzazve Zioni uye agosarudza Jerusarema.’ ”</para>
  <para style="s1">Nyanga Ina neMhizha Ina</para>
  <para style="p">
    <verse number="18" style="v"/>Ipapo ndakasimudza meso angu, zvino hapo pamberi pangu paiva nenyanga ina! <verse number="19" style="v"/>Ndakabvunza mutumwa aitaura neni ndikati, “Zviiko izvi?”</para>
  <para style="p">Akandipindura achiti, “Idzi inyanga dzakaparadzira Judha, Israeri neJerusarema.”</para>
  <para style="p">
    <verse number="20" style="v"/>Ipapo Jehovha akandiratidza mhizha ina. <verse number="21" style="v"/>Ndakabvunza ndikati, “Ko, ava vari kuuya kuzoitei?”</para>
  <para style="p">Akapindura akati, “Idzi ndidzo nyanga dzakaparadzira Judha kuti pashayikwe kana mumwe angasimudza musoro wake, asi mhizha dzauya kuzodzityisa uye kuti dzigokanda pasi nyanga idzi dzendudzi dzakasimudza nyanga dzadzo kuti dzirwise nyika yeJudha kuti dziparadzire vanhu vayo.”</para>
  <chapter number="2" style="c"/>
  <para style="s1">Murume ane Rwodzi Rwokuyeresa</para>
  <para style="p">
    <verse number="1" style="v"/>Ipapo ndakasimudza meso angu, zvino hapo pamberi pangu paiva nomurume aiva nerwodzi rwokuyeresa muruoko rwake! <verse number="2" style="v"/>Ndakabvunza ndikati, “Uri kuendepiko?”</para>
  <para style="p">Akandipindura achiti, “Kunoyera Jerusarema, kuti ndione kufara kwaro nokureba kwaro.”</para>
  <para style="p">
    <verse number="3" style="v"/>Ipapo mutumwa aitaura neni akaenda, uye mumwe mutumwa akauya kuzosangana naye <verse number="4" style="v"/>uye akati kwaari: “Mhanya undoudza jaya iro kuti, ‘Jerusarema richava guta risina masvingo nokuda kwokuwanda kwavanhu nezvipfuwo zviri mariri. <verse number="5" style="v"/>Uye ini pachangu ndichava rusvingo rwomoto rwakarikomberedza,’ ndizvo zvinotaura Jehovha, ‘uye ndichava kubwinya kwaro mukati maro.’</para>
  <para style="p">
    <verse number="6" style="v"/>“Uyai! Uyai! Tizai kubva kunyika yokumusoro,” ndizvo zvinotaura Jehovha, “nokuti ndakakuparadzirai kumhepo ina dzedenga,” ndizvo zvinotaura Jehovha.</para>
  <para style="p">
    <verse number="7" style="v"/>“Uya, iwe Zioni! Tiza, iwe unogara muMwanasikana weBhabhironi!” <verse number="8" style="v"/>Nokuti zvanzi naJehovha Wamasimba Ose, “Mushure mokunge andikudza uye andituma kundorwisa ndudzi dzakakupambai, nokuti ani naani anokubatai anobata mboni yeziso rake, <verse number="9" style="v"/>zvirokwazvo ndichasimudza ruoko rwangu kuti ndivarwise kuitira kuti nhapwa dzavo dzigovapamba. Ipapo muchaziva kuti Jehovha Wamasimba Ose akandituma.</para>
  <para style="p">
    <verse number="10" style="v"/>“Pembera uye ufare, iwe Mwanasikana weZioni. Nokuti ndiri kuuya, uye ndichagara pakati penyu,” ndizvo zvinotaura Jehovha. <verse number="11" style="v"/>“Ndudzi zhinji dzichabatana naJehovha pazuva iro uye vachava vanhu vangu. Ndichagara pakati penyu uye muchaziva kuti Jehovha Wamasimba Ose akandituma kwamuri. <verse number="12" style="v"/>Judha ichava nhaka yaJehovha somugove wake munyika tsvene uye achasarudzazve Jerusarema. <verse number="13" style="v"/>Nyararai pamberi paJehovha, vanhu vose, nokuti asimuka kubva panzvimbo yake tsvene yaanogara.”</para>
  <chapter number="3" style="c"/>
  <para style="s1">Nguo dzakachena dzoMuprista Mukuru</para>
  <para style="p">
    <verse number="1" style="v"/>Ipapo akandiratidza Joshua muprista mukuru amire pamberi pomutumwa waJehovha, uye Satani amire kurudyi rwake kuti amupomere. <verse number="2" style="v"/>Jehovha akati kuna Satani, “Jehovha ngaakutuke iwe, Satani! Jehovha, iye akasarudza Jerusarema, ngaakutuke! Ko, murume uyu haazi rukuni runobvira rwabvutwa mumoto here?”</para>
  <para style="p">
    <verse number="3" style="v"/>Zvino Joshua akanga akapfeka nguo dzine tsvina amire pamberi pomutumwa. <verse number="4" style="v"/>Mutumwa akati kuna avo vakanga vamire pamberi pake, “Mubvisei nguo dzake dzine tsvina.” Ipapo akati kuna Joshua, “Tarira ndabvisa chivi chako, uye ndichakupfekedza nguo dzinokosha.”</para>
  <para style="p">
    <verse number="5" style="v"/>Ipapo ndakati, “Isai nguwani yakachena pamusoro wake.” Nokudaro vakamupfekedza nguwani yakachena pamusoro wake uye vakamupfekedza nguo, mutumwa waJehovha amirepo.</para>
  <para style="p">
    <verse number="6" style="v"/>Mutumwa waJehovha akarayira Joshua achiti, <verse number="7" style="v"/>“Zvanzi naJehovha Wamasimba Ose: ‘Kana ukafamba nenzira dzangu uye ukachengeta mirayiro yangu, ipapo uchatonga imba yangu uye uchachengetawo mavazhe angu, uye ndichakupa nzvimbo pakati paava vakamira pano.</para>
  <para style="p">
    <verse number="8" style="v"/>“ ‘Teerera, iwe Joshua muprista mukuru navanobata pamwe chete newe vagere pamberi pako, varume ava vanova chiratidzo chezvinouya: Ndichauyisa muranda wangu, Davi. <verse number="9" style="v"/>Tarirai ibwe randaisa pamberi paJoshua! Pane maziso manomwe pabwe rimwe chete iroro, uye ndichatema chinyorwa pariri,’ ndizvo zvinotaura Jehovha Wamasimba Ose, ‘uye ndichabvisa chivi chenyika ino nezuva rimwe chete.</para>
  <para style="p">
    <verse number="10" style="v"/>“ ‘Pazuva iro mumwe nomumwe wenyu achakoka muvakidzani wake kuzogara pasi pomuzambiringa napasi pomuonde wake,’ ndizvo zvinotaura Jehovha Wamasimba Ose.”</para>
  <chapter number="4" style="c"/>
  <para style="s1">Chigadziko choMwenje cheGoridhe neMiti yeMiorivhi Miviri</para>
  <para style="p">
    <verse number="1" style="v"/>Ipapo mutumwa akataura neni akauyazve kwandiri akandimutsa, somunhu anomutswa pahope dzake. <verse number="2" style="v"/>Akandibvunza achiti, “Unooneiko?” Ndakapindura ndikati, “Ndinoona chigadziko chomwenje chegoridhe rizere, chine mbiya pamusoro pacho nemwenje minomwe pamusoro pacho, mwenje mumwe nomumwe une mbombi nomwe. <verse number="3" style="v"/>Uyezve pane miti miviri yemiorivhi parutivi pacho, mumwe kurutivi rworudyi rwembiya nomumwe kurutivi rworuboshwe kwayo.”</para>
  <para style="p">
    <verse number="4" style="v"/>Ndakabvunza mutumwa aitaura ndichiti, “Izvi zviiko, ishe wangu?”</para>
  <para style="p">
    <verse number="5" style="v"/>Akapindura akati, “Hauzivi kuti izvi zvii?”</para>
  <para style="p">Ini ndakapindura ndichiti, “Kwete, ishe wangu.”</para>
  <para style="p">
    <verse number="6" style="v"/>Saka akati kwandiri, “Iri ndiro shoko raJehovha kuna Zerubhabheri: ‘Hazviitwi nehondo kana nesimba, asi nomweya wangu,’ ndizvo zvinotaura Jehovha Wamasimba Ose.</para>
  <para style="p">
    <verse number="7" style="v"/>“Uri chiiko, iwe gomo guru? Pamberi paZerubhabheri uchaitwa bani. Ipapo iye achabudisa ibwe rokumusoro vanhu vachidanidzira vachiti, ‘Mwari ngaariropafadze! Mwari ngaariropafadze!’ ”</para>
  <para style="p">
    <verse number="8" style="v"/>Ipapo shoko raJehovha rakasvika kwandiri richiti, <verse number="9" style="v"/>“Maoko aZerubhabheri akateya nheyo dzetemberi ino; maoko ake achaipedzisazve. Ipapo uchaziva kuti Jehovha Wamasimba Ose akandituma kwauri.</para>
  <para style="p">
    <verse number="10" style="v"/>“Ndiani anoshora zuva rezvinhu zviduku? Vanhu vachafara pavachaona rwodzi rwokuyera muruoko rwaZerubhabheri.</para>
  <para style="p">“(Zvinomwe izvi ndizvo maziso aJehovha, anoona nyika yose.)”</para>
  <para style="p">
    <verse number="11" style="v"/>Ipapo ndakabvunza mutumwa ndichiti, “Ko, miti yemiorivhi miviri iyi iri kurudyi nokuruboshwe kwechigadziko chomwenje ndeyei?”</para>
  <para style="p">
    <verse number="12" style="v"/>Uyezve ndakamubvunza kuti, “Ko, matavi aya maviri omuorivhi parutivi pembombi mbiri dzegoridhe dzinodurura mafuta egoridhe ndeei?”</para>
  <para style="p">
    <verse number="13" style="v"/>Akapindura akati, “Hauzivi kuti izvi zvii?”</para>
  <para style="p">Ini ndikati, “Kwete, ishe wangu.”</para>
  <para style="p">
    <verse number="14" style="v"/>Saka akati, “Ava ndivo vaviri vakazodzwa kuti vashumire Ishe wenyika yose.”</para>
  <chapter number="5" style="c"/>
  <para style="s1">Rugwaro Rwakapetwa Rwaibhururuka</para>
  <para style="p">
    <verse number="1" style="v"/>Ndakatarisazve ndikaona, hapo pamberi pangu paiva norugwaro rwakapetwa rwaibhururuka!</para>
  <para style="p">
    <verse number="2" style="v"/>Akandibvunza akati, “Unooneiko?”</para>
  <para style="p">Ndakapindura ndikati, “Ndinoona rugwaro rwakapetwa rwuri kubhururuka, rwakareba makubhiti makumi maviri<note caller="+" style="f"><char style="fr" closed="false">5:2 </char><char style="ft" closed="false">mamita angaita 9 </char></note> nokufara makubhiti gumi<note caller="+" style="f"><char style="fr" closed="false">5:2 </char><char style="ft" closed="false">mamita angaita 4.5</char></note>.”</para>
  <para style="p">
    <verse number="3" style="v"/>Uye iye akati kwandiri, “Uku ndiko kutuka kunobuda pamusoro penyika yose; nokuti sezvazvakanyorwa kune rimwe divi, mbavha imwe neimwe ichaparadzwa, uye sezvazvakanyorwa kune rimwe divi racho, mumwe nomumwe anopika zvenhema achaparadzwa. <verse number="4" style="v"/>Zvanzi naJehovha Wamasimba Ose, ‘Ndichabudisa kutuka, uye kuchapinda muimba yembavha nomumba mouyo anopika nhema nezita rangu. Kucharamba kuri mumba make uye kuchaparadza zvose mapango namabwe ayo.’ ”</para>
  <para style="s1">Mukadzi akanga ari muDengu</para>
  <para style="p">
    <verse number="5" style="v"/>Ipapo mutumwa akanga achitaura neni akaswedera kwandiri akati, “Simudza meso ako uone kuti ichi chii chiri kubuda apo.”</para>
  <para style="p">
    <verse number="6" style="v"/>Ndakabvunza ndikati, “Chiiko?”</para>
  <para style="p">Akapindura akati, “Iri idengu rokuyeresa.” Uye akatizve, “Ichi ndicho chitadzo chavanhu vari munyika yose.”</para>
  <para style="p">
    <verse number="7" style="v"/>Ipapo hwidibiro yomutobvu yakasimudzwa, uye mukadzi akanga akagara mudengu imomo! <verse number="8" style="v"/>Mutumwa akati, “Uyu ndiye zvakaipa,” achibva amusundidzira zvakare mudengu uye ndokuzarira muromo wedengu nehwidibiro yomutobvu.</para>
  <para style="p">
    <verse number="9" style="v"/>Ipapo ndakasimudza meso angu ndikaona, hapo pamberi pangu paiva navakadzi vaviri, mhepo iri mumapapiro avo! Vaiva namapapiro anenge mapapiro edambiramurove, uye vakasimudza dengu vakaenda naro mudenga pakati pedenga nenyika.</para>
  <para style="p">
    <verse number="10" style="v"/>Ndakabvunza mutumwa akanga achitaura neni ndikati, “Vari kuriendesa kupiko, dengu?”</para>
  <para style="p">
    <verse number="11" style="v"/>Akapindura akati, “Kunyika yeBhabhironi kundorivakira imba. Kana yapera, dengu richaiswa imomo panzvimbo yaro.”</para>
  <chapter number="6" style="c"/>
  <para style="s1">Ngoro Ina</para>
  <para style="p">
    <verse number="1" style="v"/>Ndakasimudzazve meso angu ndikaona, hapo pamberi pangu paiva nengoro ina dzaibuda kubva pakati pamakomo maviri, makomo endarira! <verse number="2" style="v"/>Ngoro yokutanga yakanga ine mabhiza matsvuku, yechipiri ine matema, <verse number="3" style="v"/>yechitatu ine machena uye yechina ine mapfumbu, ose aiva nesimba. <verse number="4" style="v"/>Ndakabvunza mutumwa akanga achitaura neni ndikati, “Zviiko izvi, ishe wangu?”</para>
  <para style="p">
    <verse number="5" style="v"/>Mutumwa akandipindura akati, “Iyi ndiyo mweya mina yokudenga, inobuda payakanga imire pamberi paIshe wenyika yose. <verse number="6" style="v"/>Ine mabhiza matema iri kuenda kunyika yokumusoro, ine mabhiza machena iri kuenda kumadokero, uye ine mabhiza mapfumbu iri kuenda kunyika yezasi.”</para>
  <para style="p">
    <verse number="7" style="v"/>Mabhiza ane simba paakabuda akanga achitsvaka kuti aende nomunyika yose. Uye iye akati, “Endai munyika yose!” Saka akaenda nomunyika yose.</para>
  <para style="p">
    <verse number="8" style="v"/>Ipapo akadanidzira kwandiri achiti, “Tarira, ayo anoenda kunyika yokumusoro, apa Mweya wangu zororo munyika yokumusoro.”</para>
  <para style="s1">Korona yaJoshua</para>
  <para style="p">
    <verse number="9" style="v"/>Shoko raJehovha rakasvika kwandiri richiti, <verse number="10" style="v"/>“Tora sirivha negoridhe kubva kuvatapwa vanoti Heridhai, naTobhiya uye naJedhaya, vasvika vachibva kuBhabhironi. Enda, zuva rimwe chetero, kuimba yaJosia mwanakomana waZefania. <verse number="11" style="v"/>Tora sirivha negoridhe ugadzire korona, uye ugoidzika pamusoro womuprista mukuru, Joshua mwanakomana waJehozadhaki. <verse number="12" style="v"/>Muudze kuti zvanzi naJehovha Wamasimba Ose: ‘Houno murume anonzi Davi, achakura panzvimbo yake uye achavaka temberi yaJehovha. <verse number="13" style="v"/>Ndiye achavaka temberi yaJehovha, uye achapfekedzwa ukuru agogara achitonga pachigaro chake. Uye achava muprista pachigaro chake. Uye pachava norugare pakati pezviviri izvi.’ <verse number="14" style="v"/>Korona ichapiwa kuna Heridhai, naTobhiya, naJedhaya uye naHeni mwanakomana waZefania sechiyeuchidzo mutemberi yaJehovha. <verse number="15" style="v"/>Avo vari kure vachauya kuzobatsira kuvaka temberi yaJehovha, uye iwe uchaziva kuti Jehovha Wamasimba Ose andituma kwauri. Izvi zvichaitika kana ukateerera zvakanaka Jehovha Mwari wako.”</para>
  <chapter number="7" style="c"/>
  <para style="s1">Kururamisira neNgoni, kwete Kutsanya</para>
  <para style="p">
    <verse number="1" style="v"/>Mugore rechina raMambo Dhariasi, shoko raJehovha rakasvika kuna Zekaria pazuva rechina romwedzi wepfumbamwe, mumwedzi weKisirevhi. <verse number="2" style="v"/>Vanhu veBhetieri vakanga vatuma Sharezeri naRegemi-Mereki, pamwe chete navanhu vavo, kuti vaende kuna Jehovha <verse number="3" style="v"/>kundokumbira kuvaprista veimba yaJehovha Wamasimba Ose nokuvaprofita vachiti, “Ndochema nokutsanya nomwedzi wechishanu here, sezvandakaita kwamakore mazhinji aya?”</para>
  <para style="p">
    <verse number="4" style="v"/>Ipapo shoko raJehovha Wamasimba Ose rakasvika kwandiri richiti, <verse number="5" style="v"/>“Bvunza vanhu vose venyika uye navaprista kuti, ‘Pamakatsanya uye mukachema mumwedzi wechishanu nowechinomwe kwamakore makumi manomwe akapfuura, makatsanyira ini zvechokwadi here? <verse number="6" style="v"/>Uye pamaidya nokunwa, makanga musingangozvifadzi here? <verse number="7" style="v"/>Aya haasiwo here mashoko aJehovha akaparidzwa kubudikidza navaprofita vekare, Jerusarema namaguta aro akaripoteredza parakanga riri parugare uye richibudirira, uye nyika yeNegevhi nomujinga mezvikomo zvokumavirira muchakagarwa navanhu?’ ”</para>
  <para style="p">
    <verse number="8" style="v"/>Uye shoko raJehovha rakasvikazve kuna Zekaria richiti, <verse number="9" style="v"/>“Zvanzi naJehovha Wamasimba Ose, ‘Tongai nokururamisira kwezvokwadi; muitirane tsitsi nenyasha. <verse number="10" style="v"/>Musamanikidza chirikadzi kana nherera, mutorwa kana murombo. Musafungirana zvakaipa mumwoyo menyu.’</para>
  <para style="p">
    <verse number="11" style="v"/>“Asi vakaramba kuteerera; mukuzvikudza vakafuratira uye vakadzivira nzeve dzavo. <verse number="12" style="v"/>Vakaomesa mwoyo yavo sedombo romusarasara uye vakasateerera kumurayiro kana kumashoko aJehovha Wamasimba Ose aakanga atuma noMweya wake kubudikidza navaprofita vekare. Saka Jehovha Wamasimba Ose akatsamwa zvikuru.</para>
  <para style="p">
    <verse number="13" style="v"/>“ ‘Pandakadana, havana kuteerera; saka pavakadana, handina kuvateerera,’ ndizvo zvinotaura Jehovha Wamasimba Ose. <verse number="14" style="v"/>‘Ndakavaparadzira nechamupupuri pakati pendudzi dzose, uko kwavakava vatorwa. Nyika yakava dongo shure kwavo zvokuti hapana aizogona kupinda kana kubudamo. Izvi ndizvo zvavakaita kunyika yaifadza, ikava dongo.’ ”</para>
  <chapter number="8" style="c"/>
  <para style="s1">Jehovha anovimbisa kuropafadza Jerusarema</para>
  <para style="p">
    <verse number="1" style="v"/>Shoko raJehovha Wamasimba Ose rakasvikazve kwandiri richiti: <verse number="2" style="v"/>Zvanzi naJehovha Wamasimba Ose: “Ndine godo kwazvo pamusoro peZioni; ndiri kutsva negodo pamusoro paro.”</para>
  <para style="p">
    <verse number="3" style="v"/>Zvanzi naJehovha: “Ndichadzokera kuZioni uye ndichagara muJerusarema. Ipapo Jerusarema richanzi Guta reZvokwadi, uye gomo raJehovha Wamasimba Ose richanzi Gomo Dzvene.”</para>
  <para style="p">
    <verse number="4" style="v"/>Zvanzi naJehovha Wamasimba Ose: “Varume navakadzi vakwegura vachagarazve mumigwagwa yeJerusarema, mumwe nomumwe aine mudonzvo muruoko nokuda kwokukwegura kwake. <verse number="5" style="v"/>Migwagwa yeguta ichazara navakomana navasikana vanotambamo.”</para>
  <para style="p">
    <verse number="6" style="v"/>Zvanzi naJehovha Wamasimba Ose: “Zvingaita sezvinoshamisa kuna vakasara vavanhu ava panguva iyoyo, asi zvichaita sezvinoshamisa here kwandiri?” ndizvo zvinotaura Jehovha Wamasimba Ose.</para>
  <para style="p">
    <verse number="7" style="v"/>Zvanzi naJehovha Wamasimba Ose: “Ndichaponesa vanhu vangu kubva kunyika dzokumabvazuva nedzokumavirira. <verse number="8" style="v"/>Ndichavadzosazve kuti vazogara muJerusarema; vachava vanhu vangu, uye ndichava akatendeka uye akarurama kwavari saMwari wavo.”</para>
  <para style="p">
    <verse number="9" style="v"/>Zvanzi naJehovha Wamasimba Ose: “Imi munonzwa mashoko aya iye zvino, akataurwa navaprofita vaivapo nheyo dzemba yaJehovha Wamasimba Ose padzakateyiwa, maoko enyu ngaasimbe kuti temberi igovakwa. <verse number="10" style="v"/>Nguva iyoyo isati yasvika kwakanga kusina munhu aishandira mubayiro kana chipfuwo. Hapana aienda kundoita basa rake norugare nokuda kwomuvengi wake, nokuti ndakanga ndarwisanisa munhu wose nomuvakidzani wake. <verse number="11" style="v"/>Asi zvino handichazoitiri vanhu ava vakasara sezvandakaita pamazuva akare,” ndizvo zvinotaura Jehovha Wamasimba Ose.</para>
  <para style="p">
    <verse number="12" style="v"/>“Mbeu ichakura zvakanaka, muzambiringa uchabereka zvibereko zvawo, nyika ichabereka zvirimwa zvayo, uye matenga achaburutsa dova rawo. Ndichapa zvinhu zvose izvi senhaka kuna vakasara vavanhu ava. <verse number="13" style="v"/>Sezvamaiva chinhu chakatukwa pakati pendudzi, imi Judha neIsraeri, saizvozvo ndichakuponesai, uye muchava chinhu chinoropafadza. Musatya, asi itai kuti maoko enyu asimbe.”</para>
  <para style="p">
    <verse number="14" style="v"/>Zvanzi naJehovha Wamasimba Ose: “Sezvandakanga ndafunga kuuyisa njodzi pamusoro penyu, uye ndikasaitira madzibaba enyu tsitsi paakanditsamwisa,” ndizvo zvinotaura Jehovha Wamasimba Ose, <verse number="15" style="v"/>“saka zvino ndafunga kuita zvakanakazve kuJerusarema neJudha. Musatya. <verse number="16" style="v"/>Izvi ndizvo zvinhu zvamunofanira kuita: Tauriranai chokwadi, uye tongai nezvokwadi uye nokururamisira mumatare enyu <verse number="17" style="v"/>usarongera muvakidzani wako zvakaipa, uye usafarira kupika nhema. Ndinovenga zvose izvi,” ndizvo zvinotaura Jehovha.</para>
  <para style="p">
    <verse number="18" style="v"/>Shoko raJehovha Wamasimba Ose rakasvikazve kwandiri richiti: <verse number="19" style="v"/>Zvanzi naJehovha Wamasimba Ose: “Kutsanya kwomwedzi wechina, wechishanu, wechinomwe nowegumi kuchava nguva dzomufaro nokupembera, nemitambo yomufaro kuna Judha. Naizvozvo mude zvokwadi norugare.”</para>
  <para style="p">
    <verse number="20" style="v"/>Zvanzi naJehovha Wamasimba Ose: “Vanhu vazhinji navagari vomumaguta mazhinji vachauyazve, <verse number="21" style="v"/>uye vagari vomune rimwe guta vachaenda kune rimwe vachinoti, ‘Ngatiendei nokuchimbidza kundokumbira nyasha kuna Jehovha, nokutsvaka Jehovha Wamasimba Ose. Ini pachangu ndiri kuenda.’ <verse number="22" style="v"/>Uye vanhu vazhinji nendudzi dzine simba vachauya kuJerusarema kuzotsvaka Jehovha Wamasimba Ose nokukumbira nyasha kwaari.”</para>
  <para style="p">
    <verse number="23" style="v"/>Zvanzi naJehovha Wamasimba Ose: “Mumazuva iwayo varume gumi kubva kundimi dzose nendudzi dzose vachabatirira kwazvo pamupendero wenguo yomuJudha vachiti, ‘Ngatiendei tose, nokuti takanzwa kuti Mwari anewe.’ ”</para>
  <chapter number="9" style="c"/>
  <para style="s1">Kutongwa kwaVavengi veIsraeri</para>
  <para style="s1">Chirevo</para>
  <para style="q1">
    <verse number="1" style="v"/>Shoko raJehovha rinorwisana nenyika yeHadhiraki</para>
  <para style="q2">uye richagara pamusoro peDhamasiko,</para>
  <para style="q1">nokuti meso avanhu naamarudzi ose</para>
  <para style="q2">eIsraeri ari pana Jehovha,</para>
  <para style="q1">
    <verse number="2" style="v"/>uye napamusoro peHamatiwo, rakaganhurana naro,</para>
  <para style="q2">uye napamusoro peTire neSidhoni, kunyange zvazvo vane unyanzvi kwazvo.</para>
  <para style="q1">
    <verse number="3" style="v"/>Tire yakazvivakira nhare;</para>
  <para style="q2">yakaunganidza sirivha seguruva</para>
  <para style="q2">uye goridhe samarara omumugwagwa.</para>
  <para style="q1">
    <verse number="4" style="v"/>Asi Ishe achatora upfumi hwayo</para>
  <para style="q2">uye achaparadzira simba rayo pagungwa,</para>
  <para style="q2">uye ichaparadzwa nomoto.</para>
  <para style="q1">
    <verse number="5" style="v"/>Ashikeroni richazviona, rigotya;</para>
  <para style="q2">Gaza richatambura mukurwadziwa,</para>
  <para style="q2">neEkironiwo, nokuti tariro yaro ichapera.</para>
  <para style="q1">Gaza richarasikirwa namambo waro</para>
  <para style="q2">uye Ashikeroni haringavi navanhu.</para>
  <para style="q1">
    <verse number="6" style="v"/>Vatorwa vachagara paAshidhodhi,</para>
  <para style="q2">uye ndichaparadza kuzvikudza kwavaFiristia.</para>
  <para style="q1">
    <verse number="7" style="v"/>Ndichabvisa ropa pamiromo yavo,</para>
  <para style="q2">kudya kusingabvumirwi pakati pamazino avo.</para>
  <para style="q1">Vaya vakasara vachava vanhu vaMwari wedu</para>
  <para style="q2">uye vachava vatungamiri muJudha,</para>
  <para style="q2">uye Ekironi achava savaJebhusi.</para>
  <para style="q1">
    <verse number="8" style="v"/>Asi ndichadzivirira imba yangu</para>
  <para style="q2">pavarwi vanoirwisa.</para>
  <para style="q1">Hapachazovazve nomumanikidzi angakunda vanhu vangu,</para>
  <para style="q2">nokuti zvino ndiri kugara ndakatarira.</para>
  <para style="s1">Kuuya kwaMambo weZioni</para>
  <para style="q1">
    <verse number="9" style="v"/>Fara kwazvo, iwe Mwanasikana weZioni!</para>
  <para style="q2">Danidzira, Mwanasikana weJerusarema!</para>
  <para style="q1">Tarira, mambo wako anouya kwauri,</para>
  <para style="q2">iye akarurama uye ano ruponeso,</para>
  <para style="q2">anozvininipisa akatasva mbongoro,</para>
  <para style="q2">iyo mhuru, mwana wembongoro.</para>
  <para style="q1">
    <verse number="10" style="v"/>Ndichabvisa ngoro kuna Efuremu,</para>
  <para style="q2">namabhiza ehondo kuJerusarema,</para>
  <para style="q2">uye uta hwehondo huchavhunwa.</para>
  <para style="q1">Achaparidzira ndudzi rugare.</para>
  <para style="q2">Ushe hwake huchabva kugungwa huchisvika kugungwa,</para>
  <para style="q2">uye kubva kuRwizi kusvika kumigumo yenyika.</para>
  <para style="q1">
    <verse number="11" style="v"/>Kana uriwe, nokuda kweropa resungano yangu newe,</para>
  <para style="q2">ndichasunungura vasungwa vako kubva pagomba risina mvura.</para>
  <para style="q1">
    <verse number="12" style="v"/>Dzokerai kunhare yenyu, imi vasungwa vetariro;</para>
  <para style="q2">kunyange iye zvino ndichazivisa kuti ndichadzorera kwamuri zvakapetwa kaviri.</para>
  <para style="q1">
    <verse number="13" style="v"/>Ndichakunga Judha sendinokunga uta hwangu,</para>
  <para style="q2">uye ndichaizadza naEfuremu.</para>
  <para style="q1">Ndichamutsa vanakomana vako, iwe Zioni,</para>
  <para style="q2">kuti varwise vanakomana vako, iwe Girisi;</para>
  <para style="q2">uye ndichakuita somunondo wemhare.</para>
  <para style="s1">Jehovha achaonekwa</para>
  <para style="q1">
    <verse number="14" style="v"/>Ipapo Jehovha achaonekwa pamusoro pavo;</para>
  <para style="q2">museve wake uchapenya semheni.</para>
  <para style="q1">Ishe Jehovha acharidza hwamanda;</para>
  <para style="q2">achafamba mudutu rezasi.</para>
  <para style="q2">
    <verse number="15" style="v"/>Uye Jehovha Wamasimba Ose achavadzivirira.</para>
  <para style="q1">Vachaparadza</para>
  <para style="q2">uye vachakunda nezvimviriri.</para>
  <para style="q1">Vachanwa vagoomba sevanwa waini;</para>
  <para style="q2">vachazara sembiya dzinoshandiswa</para>
  <para style="q2">pakusasa makona earitari.</para>
  <para style="q1">
    <verse number="16" style="v"/>Jehovha Mwari wavo achavaponesa</para>
  <para style="q2">pazuva iroro seboka ravanhu vake,</para>
  <para style="q1">Vachavaima munyika yake</para>
  <para style="q2">samabwe anokosha ari mukorona.</para>
  <para style="q1">
    <verse number="17" style="v"/>Kuyevedza kwavo nokunaka kwavo kuchava kukuru sei!</para>
  <para style="q2">Zviyo zvichaita kuti majaya abudirire,</para>
  <para style="q2">uye waini itsva kumhandara.</para>
  <chapter number="10" style="c"/>
  <para style="s1">Jehovha achachengeta Judha</para>
  <para style="q1">
    <verse number="1" style="v"/>Kumbirai kuna Jehovha mvura yomunakamwe;</para>
  <para style="q2">Jehovha ndiye anogadzira makore edutu.</para>
  <para style="q1">Anonayisa mvura kuvanhu,</para>
  <para style="q2">uye anopa zvirimwa zveminda kuno mumwe nomumwe.</para>
  <para style="q1">
    <verse number="2" style="v"/>Zvifananidzo zvinotaura zvounyengeri,</para>
  <para style="q2">vavuki vanoona zviratidzo zvenhema;</para>
  <para style="q1">vanotaura zviroto zvenhema,</para>
  <para style="q2">vanopa varaidzo pasina.</para>
  <para style="q1">Nokudaro vanhu vanodzungaira</para>
  <para style="q2">samakwai anomanikidzwa nokuda kwokushayiwa mufudzi.</para>
  <para style="q1">
    <verse number="3" style="v"/>“Kutsamwa kwangu kunomukira vafudzi,</para>
  <para style="q2">uye ndicharova vatungamiri,</para>
  <para style="q1">nokuti Jehovha Wamasimba Ose achava nehanya</para>
  <para style="q2">namakwai ake, imba yaJudha,</para>
  <para style="q2">uye achavaita sebhiza rinodadisa pakurwa.</para>
  <para style="q1">
    <verse number="4" style="v"/>Muna Judha muchabva ibwe rapakona,</para>
  <para style="q2">kubva maari mbambo yetende,</para>
  <para style="q2">kubva maari uta hwehondo,</para>
  <para style="q2">kubva maari vatungamiri vose.</para>
  <para style="q1">
    <verse number="5" style="v"/>Pamwe chete vachava savarume voumhare</para>
  <para style="q2">vanotsika migwagwa ina matope pakurwa.</para>
  <para style="q1">Nokuti Jehovha anavo,</para>
  <para style="q2">vacharwa vachakunda vatasvi vamabhiza.</para>
  <para style="b"/>
  <para style="q1">
    <verse number="6" style="v"/>“Ndichasimbisa imba yaJudha</para>
  <para style="q2">uye ndichaponesa imba yaJosefa.</para>
  <para style="q1">Ndichavadzosa</para>
  <para style="q2">nokuti ndinovanzwira tsitsi.</para>
  <para style="q1">Vachava savanhu</para>
  <para style="q2">vandakanga ndisina kuramba,</para>
  <para style="q1">nokuti ndini Jehovha Mwari wavo</para>
  <para style="q2">uye ndichavapindura.</para>
  <para style="q1">
    <verse number="7" style="v"/>VaEfuremu vachava semhare,</para>
  <para style="q2">uye mwoyo yavo ichafara sevakabatwa newaini.</para>
  <para style="q1">Vana vavo vachazviona uye vachapembera;</para>
  <para style="q2">Mwoyo yavo ichafara muna Jehovha.</para>
  <para style="q1">
    <verse number="8" style="v"/>Ndichaninira kwavari</para>
  <para style="q2">ndigovaunganidza.</para>
  <para style="q1">Zvirokwazvo ndichavadzikinura,</para>
  <para style="q2">vachava vakawanda sakare.</para>
  <para style="q1">
    <verse number="9" style="v"/>Kunyange ndikavaparadzira pakati pamarudzi,</para>
  <para style="q2">kunyange zvakadaro vachandirangarira vari kunyika dziri kure.</para>
  <para style="q1">Ivo navana vavo vachararama,</para>
  <para style="q2">uye vachadzoka.</para>
  <para style="q1">
    <verse number="10" style="v"/>Ndichavauyisa kubva kuIjipiti</para>
  <para style="q2">uye ndichavaunganidza kubva kuAsiria.</para>
  <para style="q1">Ndichavauyisa kuGireadhi nokuRebhanoni,</para>
  <para style="q2">uye hakungazovi nenzvimbo yavanokwana.</para>
  <para style="q1">
    <verse number="11" style="v"/>Vachapfuura napagungwa rokutambudzika;</para>
  <para style="q2">mafungu egungwa achaderedzwa</para>
  <para style="q2">uye pakadzika pose muna Nairi pachapwa.</para>
  <para style="q1">Kuzvikudza kweAsiria kuchaparadzwa</para>
  <para style="q2">uye tsvimbo youshe yeIjipiti ichabviswa.</para>
  <para style="q1">
    <verse number="12" style="v"/>Ndichavasimbisa muna Jehovha</para>
  <para style="q2">uye muzita rake vachafamba,”</para>
  <para style="q4">ndizvo zvinotaura Jehovha.</para>
  <chapter number="11" style="c"/>
  <para style="q1">
    <verse number="1" style="v"/>Zarura mikova yako, iwe Rebhanoni,</para>
  <para style="q2">kuti moto uparadze misidhari yako!</para>
  <para style="q1">
    <verse number="2" style="v"/>Ungudza, iwe muti womupaini,</para>
  <para style="q2">nokuti musidhari wawa, miti yakaisvonaka yaparadzwa!</para>
  <para style="q1">Ungudzai, imi miouki yeBhashani,</para>
  <para style="q2">nokuti dondo resango ratemwa!</para>
  <para style="q1">
    <verse number="3" style="v"/>Inzwai kuungudza kwavafudzi;</para>
  <para style="q2">mafuro avo akapfuma aparadzwa!</para>
  <para style="q1">Inzwai kuomba kweshumba,</para>
  <para style="q2">sango rinoyevedza reJorodhani raparadzwa!</para>
  <para style="s1">Vafudzi Vaviri</para>
  <para style="p">
    <verse number="4" style="v"/>Zvanzi naJehovha Mwari wangu: “Fudzai makwai akagadzirirwa kundobayiwa. <verse number="5" style="v"/>Vatengi vawo vanoabaya vagoenda nawo vasina kurangwa. Avo vanoatengesa vanoti, ‘Jehovha ngaakudzwe, ndapfuma!’ Vafudzi vawo havangaaponesi. <verse number="6" style="v"/>Nokuti handichazonzwirizve vanhu venyika tsitsi,” ndizvo zvinotaura Jehovha. “Ndichaisa mumwe nomumwe kumuvakidzani wake uye kuna mambo wake. Vachamanikidza nyika, uye handingavanunuri kubva pamaoko avo.”</para>
  <para style="p">
    <verse number="7" style="v"/>Saka ndakafudza makwai akatsaurirwa kundobayiwa kunyanya ainzwisa urombo. Ipapo ndakatora tsvimbo mbiri ndikatumidza imwe kuti Nyasha uye imwe Kubatana, uye ndakafudza makwai. <verse number="8" style="v"/>Mumwedzi mumwe chete ndakadzinga vafudzi vatatu.</para>
  <para style="p">Boka rakandivenga, uye ndakatanga kuneta naro <verse number="9" style="v"/>uye ndikati, “Handichazovi mufudzi wenyu. Regai makwai ari kufa afe, neari kuparara aparare. Regai ayo akasara adyanane nyama.”</para>
  <para style="p">
    <verse number="10" style="v"/>Ipapo ndakatora tsvimbo yangu yainzi Nyasha ndikaivhuna, ndichiputsa sungano yandakanga ndaita nendudzi dzose. <verse number="11" style="v"/>Yakaputswa pazuva iroro, uye makwai airwadziwa akanga akanditarira akaziva kuti raiva shoko raJehovha.</para>
  <para style="p">
    <verse number="12" style="v"/>Ndakaaudza kuti, “Kana muchiona zvakanaka, ndipei muripo wangu, asi kana zvisina, uchengetei.” Nokudaro vakandipa mubayiro wangu wamakumi matatu esirivha.</para>
  <para style="p">
    <verse number="13" style="v"/>Jehovha akati kwandiri, “Ikande kumuumbi wehari, muripo wakanaka wavakanditenga nawo!” Saka ndakatora makumi matatu esirivha aya ndikaakanda muimba yaJehovha kumuumbi wehari.</para>
  <para style="p">
    <verse number="14" style="v"/>Ipapo ndakavhuna tsvimbo yangu yechipiri inonzi Kubatana ndichiputsa ukama hwakanga huripo pakati peJudha neIsraeri.</para>
  <para style="p">
    <verse number="15" style="v"/>Ipapo Jehovha akati kwandiri, “Torazve nhumbi dzomufudzi benzi. <verse number="16" style="v"/>Nokuti ndichamutsa mufudzi panyika asingazovi nehanya neakarasika, kana kutsvaka makwayana, kana kurapa akakuvadzwa, kana kufudza akasimba, asi achadya nyama yamakwai akakora uye achabvambura mahwanda awo.</para>
  <para style="q1">
    <verse number="17" style="v"/>“Ane nhamo mufudzi asina maturo</para>
  <para style="q2">anosiya makwai!</para>
  <para style="q1">Munondo ngaubaye ruoko rwake uye neziso rake rokurudyi!</para>
  <para style="q2">Ruoko rwake ngaruome zvachose,</para>
  <para style="q2">ziso rake rokurudyi ripofumadzwe zvachose!”</para>
  <chapter number="12" style="c"/>
  <para style="s1">Vavengi veJerusarema vachaparadzwa</para>
  <para style="s2">Chirevo</para>
  <para style="p">
    <verse number="1" style="v"/>Iri ndiro shoko raJehovha pamusoro peIsraeri. Jehovha, iye anotatamura matenga, anoteya nheyo dzenyika, uye anoumba mweya womunhu uri mukati make, anoti: <verse number="2" style="v"/>“Ndichaita kuti Jerusarema rive mukombe uchadzedzeresa ndudzi dzose dzavanhu vakapoteredza. Judha ichakombwa pamwe chete neJerusarema. <verse number="3" style="v"/>Pazuva iro, ndudzi dzose dzenyika padzichaungana kuti dzirirwise, ndichaita kuti Jerusarema rive ibwe risingazungunuswi kundudzi dzose. Vose vachaedza kurizungunusa vachazvikuvadza. <verse number="4" style="v"/>Pazuva iro ndicharova bhiza rimwe nerimwe nokutya uye mutasvi waro nokupenga,” ndizvo zvinotaura Jehovha. “Ndicharamba ndakatarira paimba yaJudha, asi ndichapofumadza mabhiza ose endudzi. <verse number="5" style="v"/>Ipapo vatungamiri veJudha vachati mumwoyo yavo, ‘Vanhu veJerusarema vakasimba, nokuti Jehovha Wamasimba Ose ndiye Mwari wavo.’</para>
  <para style="p">
    <verse number="6" style="v"/>“Pazuva iro ndichaita kuti vatungamiri veJudha vaite segango pakati pehuni, uye sezhenje romoto pakati pezvisote. Vachaparadza kurudyi nokuruboshwe ndudzi dzose dzavanhu vakapoteredza, asi Jerusarema richaramba riri panzvimbo paro.</para>
  <para style="p">
    <verse number="7" style="v"/>“Jehovha achaponesa misha yeJudha kutanga, kuitira kuti kukudzwa kweimba yaDhavhidhi uye nokwavagari vomuJerusarema kurege kupfuura kweJudha. <verse number="8" style="v"/>Pazuva iroro Jehovha achadzivirira vaya vagere muJerusarema, zvokuti anoshayiwa simba pakati pavo achava saDhavhidhi, uye imba yaDhavhidhi ichava saMwari, soMutumwa waJehovha anoenda pamberi pavo. <verse number="9" style="v"/>Pazuva iroro ndichaenda kundoparadza ndudzi dzose dzinorwisa Jerusarema.</para>
  <para style="s1">Vanochema Uyo Wavakabaya</para>
  <para style="p">
    <verse number="10" style="v"/>“Uye ndichadurura mweya wenyasha newokunyengetera paimba yaDhavhidhi uye napavagari veJerusarema. Vachatarisa kwandiri, iye wavakabaya, uye vachamuchema souya anochema mwana wake mumwe oga, uye vachachema kwazvo souya anochema mwanakomana wedangwe. <verse number="11" style="v"/>Pazuva iro muJerusarema muchava nokuchema kukuru sokuchema kweHadhadhi Rimoni mubani reMegidho. <verse number="12" style="v"/>Nyika ichachema, mhuri imwe neimwe iri yoga, nevakadzi vavo vari voga: <verse number="13" style="v"/>mhuri yeimba yaRevhi navakadzi vavo, mhuri yaShimei navakadzi vavo, <verse number="14" style="v"/>uye nedzimwe mhuri dzose navakadzi vavo.</para>
  <chapter number="13" style="c"/>
  <para style="s1">Kushambidzwa paZvivi</para>
  <para style="p">
    <verse number="1" style="v"/>“Pazuva iro imba yaDhavhidhi navagari vomuJerusarema, vachadziurirwa chitubu kuti vanatswe kubva pachivi nokusachena.</para>
  <para style="p">
    <verse number="2" style="v"/>“Pazuva iro, ndichabvisa mazita ezvifananidzo panyika, uye haangazorangarirwizve,” ndizvo zvinotaura Jehovha Wamasimba Ose! “Ndichabvisa zvose vaprofita nemweya wokusachena panyika. <verse number="3" style="v"/>Uye kana pana ani zvake acharamba achiprofita, baba vake namai vake vakamubereka, vachati kwaari, ‘Unofanira kufa, nokuti wakareva nhema muzita raJehovha.’ Paachaprofita, vabereki vake vachamubaya.</para>
  <para style="p">
    <verse number="4" style="v"/>“Pazuva iro muprofita mumwe nomumwe achanyara nokuda kwechiratidzo chechiprofita chake. Haangazopfeki nguo yemvere yomuprofita kuti anyengere. <verse number="5" style="v"/>Achati, ‘Handisi muprofita. Ndiri murimi; ivhu ndiwo upenyu hwangu kubva pauduku hwangu.’ <verse number="6" style="v"/>Kana mumwe munhu akamubvunza achiti, ‘Maronda aya ari pamuviri wako ndeeiko?’ achapindura achiti, ‘Maronda andakakuvadzwa paimba yeshamwari dzangu.’</para>
  <para style="s1">Mufudzi arohwa, makwai akapararira</para>
  <para style="q1">
    <verse number="7" style="v"/>“Muka, iwe munondo, urwise mufudzi,</para>
  <para style="q2">urwise munhu ari pedyo neni!”</para>
  <para style="q2">ndizvo zvinotaura Jehovha Wamasimba Ose.</para>
  <para style="q1">“Rova mufudzi, makwai agopararira,</para>
  <para style="q2">uye ndichasimudza ruoko rwangu</para>
  <para style="q2">kuti rurwise madiki acho.</para>
  <para style="q1">
    <verse number="8" style="v"/>Munyika yose,” ndizvo zvinotaura Jehovha,</para>
  <para style="q2">“zvikamu zviviri muzvitatu zvichaurayiwa zvigoparara;</para>
  <para style="q2">asi chikamu chimwe chete muzvitatu ndicho chichasaramo.</para>
  <para style="q1">
    <verse number="9" style="v"/>Chikamu chimwe chete ichochi muzvitatu ndichachiisa mumoto;</para>
  <para style="q2">ndichavanatsa sesirivha</para>
  <para style="q2">uye ndichavaedza segoridhe.</para>
  <para style="q1">Vachadana kuzita rangu</para>
  <para style="q2">uye ndichavapindura;</para>
  <para style="q1">ndichati, ‘Ndivo vanhu vangu.’</para>
  <para style="q2">Uye ivo vachati, ‘Jehovha ndiye Mwari wedu.’ ”</para>
  <chapter number="14" style="c"/>
  <para style="s1">Jehovha Anouya uye Achabata Ushe</para>
  <para style="p">
    <verse number="1" style="v"/>Zuva raJehovha richauya zvawakapamba pazvichagoverwa pakati penyu.</para>
  <para style="p">
    <verse number="2" style="v"/>Ndichaunganidza ndudzi dzose kuJerusarema kuti dzirwise; guta richatorwa, dzimba dzigopambwa, uye vakadzi vachachinyiwa. Hafu yeguta ichatapwa, asi vamwe vanhu vose havazobviswi muguta.</para>
  <para style="p">
    <verse number="3" style="v"/>Ipapo Jehovha achabuda kuti andorwisa ndudzi idzodzo, sokurwa kwaanoita pazuva rehondo. <verse number="4" style="v"/>Pazuva iroro tsoka dzake dzichamira paGomo reMiorivhi, kumabvazuva kweJerusarema, uye Gomo reMiorivhi richapamuka napakati kubva kumabvazuva kusvikira kumadokero, pagoita mupata mukuru kwazvo, imwe hafu yegomo ichatsedukira kurutivi rwokumusoro uye imwe hafu ichatsedukira zasi. <verse number="5" style="v"/>Muchatiza nomumupata wegomo rangu, nokuti uchasvika kuAzeri. Muchatiza sokutiza kwamakaita pakudengenyeka kwenyika pamazuva aUzia mambo weJudha. Ipapo Jehovha Mwari wangu achauya, uye navatsvene vose pamwe chete naye.</para>
  <para style="p">
    <verse number="6" style="v"/>Pazuva iroro hakuzovi nechiedza, kutonhora kana chando. <verse number="7" style="v"/>Richava zuva rakasiyana namamwe, risina nguva dzousiku kana nguva dzamasikati, zuva rinozivikanwa naJehovha. Kana madekwana asvika, chiedza chichavapo.</para>
  <para style="p">
    <verse number="8" style="v"/>Pazuva iroro mvura mhenyu ichayerera ichibuda muJerusarema, hafu kugungwa rokumabvazuva uye imwe hafu kugungwa rokumadokero, muzhizha nomuchando.</para>
  <para style="p">
    <verse number="9" style="v"/>Jehovha achava mambo panyika yose. Pazuva iroro pachava naJehovha mumwe chete, uye zita rake rigova zita rimwe chete roga.</para>
  <para style="p">
    <verse number="10" style="v"/>Nyika yose kubva kuGebha kusvikira kuRimoni, nechezasi kweJerusarema, ichava seArabha. Asi Jerusarema richasimudzirwa rigogara panzvimbo paro, kubva kuSuo raBhenjamini kusvikira kuSuo Rokutanga, kusvikirawo kuSuo Repakona, uye kubva kuShongwe yaHananeri kusvikira kuzvisviniro zvewaini zvamambo. <verse number="11" style="v"/>Ichagarwa; haichazoparadzwizve. Jerusarema richachengetedzeka.</para>
  <para style="p">
    <verse number="12" style="v"/>Iri ndiro denda Jehovha raacharova naro ndudzi dzose dzakarwisa Jerusarema: Nyama yavo ichaora vachakamira namakumbo avo, maziso avo achaorera mumakomba awo, uye rurimi rwomumwe nomumwe wavo ruchaorera mumukanwa make. <verse number="13" style="v"/>Pazuva iroro varume vacharohwa naJehovha nokutya kukuru. Murume mumwe nomumwe achabata ruoko rwomumwe wake, vagorwisana. <verse number="14" style="v"/>Judhawo icharwa paJerusarema. Upfumi hwendudzi dzose dzakakomberedza Jerusarema huchatorwa, goridhe rakawanda, sirivha yakawanda nenguo zhinji. <verse number="15" style="v"/>Denda rakafanana nairori richarova mabhiza namanyurusi, ngamera nembongoro, uye nezvipfuwo zvose zviri mumisasa iyoyo.</para>
  <para style="p">
    <verse number="16" style="v"/>Ipapo vachararama kubva kundudzi dzose dzakarwisa Jerusarema vachaenda gore negore kundonamata Mambo, Jehovha Wamasimba Ose, uye nokundopemberera Mutambo waMatumba. <verse number="17" style="v"/>Kana marudzi ose avanhu vapanyika akasaenda kuJerusarema kundonamata Mambo, Jehovha Wamasimba Ose, mvura hainganayi munyika dzavo. <verse number="18" style="v"/>Kana vaIjipita vakasaenda uye vakasandonamatawo, mvura hainganayi munyika yavo. Jehovha achauyisa denda pamusoro pavo, denda raanorova naro ndudzi dzisingaendi kundopemberera Mutambo waMatumba. <verse number="19" style="v"/>Ichi ndicho chichava chirango cheIjipiti uye nechirango chendudzi dzose dzisingaendi kundopemberera Mutambo waMatumba.</para>
  <para style="p">
    <verse number="20" style="v"/>Pazuva iroro pamabhero amabhiza pachanyorwa kuti, <char style="sc">utsvene kuna jehovha</char>, uye hari dzokubikira dziri mumba maJehovha dzichafanana nembiya tsvene dziri pamberi pearitari. <verse number="21" style="v"/>Hari imwe neimwe iri muJerusarema nomuJudha ichava tsvene kuna Jehovha Wamasimba Ose, uye vose vachauya kuzobayira vachatora dzimwe hari vagodzibikira. Uye pazuva iro hakuchazovazve nomuKenani muimba yaJehovha Wamasimba Ose.</para>
</usx>
