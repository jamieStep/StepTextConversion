<?xml version="1.0" encoding="UTF-8"?>
<usx version="2.6">
  <book code="GAL" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">VaGaratia</para>
  <para style="toc1">VaGaratia</para>
  <para style="toc2">VaGaratia</para>
  <para style="toc3">VaGa</para>
  <para style="mt1">VAGARATIA</para>
  <chapter number="1" style="c"/>
  <para style="p">
    <verse number="1" style="v"/>Pauro mupostori, asina kutumwa zvichibva kuvanhu kana kumunhu, asi naJesu Kristu naMwari Baba, iye akamumutsa kubva kuvakafa, <verse number="2" style="v"/>nehama dzose dzineni, kukereke dziri muGaratia:</para>
  <para style="b"/>
  <para style="p">
    <verse number="3" style="v"/>Nyasha norugare ngazvive nemi zvichibva kuna Mwari Baba vedu nokuna Ishe Jesu Kristu, <verse number="4" style="v"/>akazvipa nokuda kwezvivi zvedu kuti atisunungure kubva munyika yakaipa yazvino, maererano nokuda kwaMwari Baba vedu, <verse number="5" style="v"/>ngaave nokubwinya nokusingaperi. Ameni.</para>
  <para style="b"/>
  <para style="s1">Hakuna rimwe Vhangeri</para>
  <para style="p">
    <verse number="6" style="v"/>Ndinoshamiswa kuti munokurumidza kusiya uyo akakudanai nenyasha dzaKristu muchitsaukira kune rimwe vhangeri, <verse number="7" style="v"/>risati riri vhangeri chairo kana napaduku. Zviri pachena kuti vamwe vanhu vanoda kukukanganisai vachiedza kushandura vhangeri raKristu. <verse number="8" style="v"/>Asi kunyange isu kana mutumwa anobva kudenga akaparidza vhangeri risati riri ratakakuparidzirai, ngaatukwe nokusingaperi! <verse number="9" style="v"/>Sezvatakamboreva, tinodarozve zvino tichiti: Kana kuno munhu upi zvake ari kuparidza kwamuri vhangeri kunze kweramakagamuchira, ngaave akatukwa nokusingaperi!</para>
  <para style="p">
    <verse number="10" style="v"/>Ko, ndiri kuedza kuzviratidza kuvanhu here kana kuti kuna Mwari? Kana kuti ndiri kuedza kufadza vanhu here? Dai ndakanga ndichiri kuedza kufadza vanhu, ndingadai ndisiri muranda waKristu.</para>
  <para style="s1">Pauro akadanwa naMwari</para>
  <para style="p">
    <verse number="11" style="v"/>Ndinoda kuti muzive, hama, kuti vhangeri randakaparidza harisi chimwe chinhu chakangomuka mumunhu. <verse number="12" style="v"/>Handina kurigamuchira kubva kumunhu upi zvake uye handina kuridzidziswa, asi ndakarigamuchira nokuzarurirwa kunobva kuna Jesu Kristu.</para>
  <para style="p">
    <verse number="13" style="v"/>Nokuti makanzwa zvamararamiro angu akare muchiJudha, kuti ndakatambudza zvikuru sei kereke yaMwari uye ndikaedza kuiparadza. <verse number="14" style="v"/>Ndakanga ndichishingaira kwazvo muchiJudha ndichipfuura vaJudha vazhinji vezera rangu uye ndakanga ndichishingairira tsika dzamadzibaba angu. <verse number="15" style="v"/>Asi Mwari akanditsaura kubva pakuzvarwa kwangu uye akandidana nenyasha dzake, paakafadzwa nazvo <verse number="16" style="v"/>kuti aratidze Mwanakomana wake mandiri kuti ndimuparidze pakati pavaHedheni, handina kutongobvunza munhu, <verse number="17" style="v"/>uye handina kuenda kuJerusarema kuti ndinoona vaya vakanga vari vapostori vakanditangira, asi nokukurumidza ndakaenda kuArabhia ndikazodzokazve kuDhamasiko pashure.</para>
  <para style="p">
    <verse number="18" style="v"/>Ipapo shure kwamakore matatu, ndakakwira kuJerusarema kuti ndinozivana naPetro uye ndikandogara naye kwamazuva gumi namashanu. <verse number="19" style="v"/>Handina kuona vamwe vavapostori, kunze kwaJakobho mununʼuna waShe. <verse number="20" style="v"/>Ndinotaura chokwadi pamberi paMwari kuti zvandinokunyorerai izvi hadzisi nhema. <verse number="21" style="v"/>Pashure ndakaenda kuSiria nokuSirisia. <verse number="22" style="v"/>Ndakanga ndisingazivikanwi pachiso kukereke dzeJudhea dziri muna Kristu. <verse number="23" style="v"/>Vakangonzwa zvakaziviswa bedzi zvokuti, “Munhu uya aititambudza kare ava kuparidza zvino kutenda kuya kwaakanga achiedza kuparadza.” <verse number="24" style="v"/>Uye vakarumbidza Mwari nokuda kwangu.</para>
  <chapter number="2" style="c"/>
  <para style="s1">Pauro anogamuchirwa naVapostori</para>
  <para style="p">
    <verse number="1" style="v"/>Mushure mamakore gumi namana ndakakwirazve kuJerusarema, panguva iyi ndakanga ndina Bhanabhasi. Ndakaendawo naTito. <verse number="2" style="v"/>Ndakaenda nokuda kwokuzarurirwa uye ndikarondedzera pamberi pavo vhangeri randakaparidza pakati peveDzimwe Ndudzi. Asi ndakaita izvi kuna avo vakanga vari vatungamiri vari voga, nokuti ndaitya kuti ndakanga ndichimhanya kana kuti ndatomhanya nhangemutange yangu pasina. <verse number="3" style="v"/>Asi kunyange naTito, akanga aneni, haana kumanikidzwa kuti adzingiswe, kunyange zvazvo akanga ari muGiriki. <verse number="4" style="v"/>Nyaya iyi yakamutswa nokuda kwedzimwe hama dzenhema dzakanga dzapinda munzvimbo dzedu kuti vazosora rusununguko rwatinarwo muna Kristu Jesu uye kuti vagotiita nhapwa. <verse number="5" style="v"/>Hatina kuvapa mukana napaduku, kuitira kuti chokwadi chevhangeri chigare mamuri.</para>
  <para style="p">
    <verse number="6" style="v"/>Kana vari vaya vanonzi vanoremekedzwa, hazvinei kuti vakanga vakadii, kwandiri hazvina mutsauko; Mwari haatongi nezvinoonekwa zvokunze, varume ivavo havana chavakawedzera pashoko rangu. <verse number="7" style="v"/>Zvisinei hazvo, vakaona kuti ndakapiwa basa rokuparidza vhangeri kune veDzimwe Ndudzi, sezvakaitwawo Petro kuvaJudha. <verse number="8" style="v"/>Nokuti Mwari, iye akanga achishanda muushumiri hwaPetro somupostori kuvaJudha, akanga achishandawo muushumiri hwangu somupostori kune veDzimwe Ndudzi. <verse number="9" style="v"/>Jakobho, Petro, naJohani, ivo vainzi mbiru, vakandimbunda ini naBhanabhasi noruoko rworudyi rwokuwadzana pavakaona nyasha dzandakanga ndapiwa. Vakabvuma kuti tinofanira kuenda kune veDzimwe Ndudzi, uye ivo vaende kuvaJudha. <verse number="10" style="v"/>Zvavakangokumbira zvakanga zviri zvokuti isu tirambe tichirangarira varombo, chinova ndicho chinhu chandaidisa kuita.</para>
  <para style="s1">Pauro anotsoropodza Petro</para>
  <para style="p">
    <verse number="11" style="v"/>Petro akati asvika kuAndioki, ndakamutsoropodza pachena, nokuti akanga akanganisa zviri pachena. <verse number="12" style="v"/>Vamwe varume vakabva kuna Jakobho vasati vasvika, akanga achimbodya neveDzimwe Ndudzi. Asi pavakasvika, akatanga kusuduruka uye akazvitsaura kubva kune veDzimwe Ndudzi nokuti akanga achitya vaya vakanga vari veboka rokudzingiswa. <verse number="13" style="v"/>Vamwe vaJudha vakabatana naye pakunyengera kwake, zvokuti nokunyengera kwavo, naBhanabhasi akanga atsauswawo.</para>
  <para style="p">
    <verse number="14" style="v"/>Ndakati ndaona kuti vakanga vasingafambi muchokwadi chevhangeri, ndakati kuna Petro pamberi pavo vose, “Iwe uri muJudha, asi unoda kurarama somuHedheni, kwete somuJudha. Seiko, zvino, uchimanikidza veDzimwe Ndudzi kuti vatevere tsika dzechiJudha?</para>
  <para style="p">
    <verse number="15" style="v"/>“Isu tiri vaJudha pakuzvarwa uye hatisi vatadzi ve‘Dzimwe Ndudzi’ <verse number="16" style="v"/>uye tinoziva kuti munhu haaruramisirwi nokuchengeta murayiro, asi nokutenda muna Jesu Kristu. Saka nesuwo, takaisa kutenda kwedu muna Kristu Jesu kuti tiruramisirwe nokutenda muna Kristu, uye kwete nokuchengeta murayiro, nokuti hakuna munhu acharuramisirwa nokuchengeta murayiro.</para>
  <para style="p">
    <verse number="17" style="v"/>“Kana tichitsvaka kuti kururamisirwa muna Kristu, zvikazoonekwa kuti isu pachedu tiri vatadzi, zvinoreva here kuti Kristu anosimudzira chivi? Kwete napaduku! <verse number="18" style="v"/>Kana ndikavakazve chandakamboputsa, ndinoratidza kuti ndiri mudariki womurayiro. <verse number="19" style="v"/>Nokuti kubudikidza nomurayiro ndakafa kumurayiro kuitira kuti ndiraramire Mwari. <verse number="20" style="v"/>Ndakarovererwa pamwe chete naKristu uye handichisiri ini ndinorarama, asi Kristu anorarama mandiri. Kurarama kwandinako munyama, ndinorarama nokutenda muMwanakomana waMwari, akandida uye akazvipa nokuda kwangu. <verse number="21" style="v"/>Handikonesi nyasha dzaMwari, nokuti kana kururama kuchigona kuwanikwa nomurayiro, Kristu akafira pasina!”</para>
  <chapter number="3" style="c"/>
  <para style="s1">Kutenda kana Kuchengeta Murayiro</para>
  <para style="p">
    <verse number="1" style="v"/>Imi vaGaratia vokusafunga! Ndianiko akakuroyai? Jesu akaratidzwa pachena akarovererwa pamuchinjikwa pamberi penyu chaipo. <verse number="2" style="v"/>Ndinoda kuziva chinhu chimwe chete kubva kwamuri kuti: Makagamuchira Mweya nokuda kwokuchengeta murayiro here, kana nokuda kwokutenda zvamakanzwa? <verse number="3" style="v"/>Muri vokusafunga zvakadai seiko? Mushure mokunge mambotanga muMweya, zvino moda kuedza kupedzisa chinangwa chenyu nesimba ravanhu here? <verse number="4" style="v"/>Makatambudzika zvakadai pasina here, kana zvechokwadi zvakanga zviri pasina? <verse number="5" style="v"/>Ko, Mwari anokupai Mweya wake uye achiita zvishamiso pakati penyu nokuda kwokuti munochengeta murayiro here, kana kuti nokuda kwokutenda zvamakanzwa?</para>
  <para style="p">
    <verse number="6" style="v"/>Fungai Abhurahama kuti, “Akatenda Mwari, uye zvikanzi kwaari ndiko kururama.” <verse number="7" style="v"/>Nzwisisai zvino, kuti avo vanotenda ndivo vana vaAbhurahama. <verse number="8" style="v"/>Rugwaro rwakaona zviri mberi kuti Mwari aizoruramisa veDzimwe Ndudzi nokutenda, uye rukazivisa zvevhangeri kare kuna Abhurahama kuti, “Ndudzi dzose dzicharopafadzwa kubudikidza newe.” <verse number="9" style="v"/>Saka avo vanokutenda ndivo vakaropafadzwa pamwe chete naAbhurahama, murume wokutenda.</para>
  <para style="p">
    <verse number="10" style="v"/>Vose vanovimba nokuchengeta murayiro vakatukwa, nokuti kwakanyorwa kuchinzi: “Vakatukwa vose vasingarambiri pakuita zvinhu zvose zvakanyorwa muBhuku roMurayiro.” <verse number="11" style="v"/>Zviri pachena kuti hapana munhu anoruramisirwa nomurayiro pamberi paMwari, nokuti, “Vakarurama vachararama nokutenda.” <verse number="12" style="v"/>Murayiro hauna kuvakwa pakutenda; asi hazvo, “Munhu anoita zvinhu izvi achararama nazvo.” <verse number="13" style="v"/>Kristu akatidzikinura kubva pakutukwa kwomurayiro paakava chakatukwa iye nokuda kwedu, nokuti kwakanyorwa kuchinzi: “Vakatukwa vose vanoturikwa pamuti.” <verse number="14" style="v"/>Akatidzikinura kuitira kuti kuropafadzwa kwakapiwa Abhurahama kugosvika kune veDzimwe Ndudzi kubudikidza naKristu Jesu, kuitira kuti nokutenda tigogamuchira chipikirwa choMweya.</para>
  <para style="s1">Murayiro neChipikirwa</para>
  <para style="p">
    <verse number="15" style="v"/>Hama dzangu, regai ndipe muenzaniso woupenyu hwamazuva ose. Sezvo pasina munhu angakonesa kana kuwedzera kusungano yakaitwa navanhu kana yakatosimbiswa, zvakadarowo pane izvozvi. <verse number="16" style="v"/>Zvipikirwa zvakataurwa kuna Abhurahama uye nokumwana wake. Rugwaro harutauri ruchiti “uye kuvana,” zvichireva vanhu vazhinji, asi “uye kumwana wako,” kureva munhu mumwe, anova ndiye Kristu. <verse number="17" style="v"/>Zvandinoreva ndezvizvi: Murayiro, wakaziviswa mushure mamakore mazana mana ana makumi matatu, haungakonesi sungano yakasimbiswa kare naMwari uye nokudaro uchibvisa chipikirwa. <verse number="18" style="v"/>Nokuti kana nhaka ichiwanikwa nokuda kwomurayiro, naizvozvo haichawanikwi nokuda kwechipikirwa; asi Mwari nenyasha dzake akaipa kuna Abhurahama kubudikidza nechipikirwa.</para>
  <para style="p">
    <verse number="19" style="v"/>Zvino, chinangwa chomurayiro chakanga chiri cheiko? Wakawedzerwa nokuda kwokudarika kusvikira Mwana akanga achirehwa nechivimbiso asvika. Murayiro wakashanda kubudikidza navatumwa uye nomurevereri. <verse number="20" style="v"/>Kunyange zvakadaro hazvo, murevereri, haamiririri munhu mumwe chete; asi Mwari ndomumwe.</para>
  <para style="p">
    <verse number="21" style="v"/>Naizvozvo, murayiro unopikisana nechipikirwa chaMwari here? Kwete napaduku! Nokuti kana murayiro wakapiwa wakanga uchigona kupa upenyu, ipapo zvirokwazvo kururama kwaizouyawo nomurayiro. <verse number="22" style="v"/>Asi Rugwaro runotaura kuti nyika yose yakapfigirwa nechivi, kuitira kuti chiya chakavimbiswa, chiri chakapiwa kubudikidza nokutenda kuna Jesu Kristu, chipiwe kuna avo vanotenda.</para>
  <para style="p">
    <verse number="23" style="v"/>Kutenda uku kusati kwasvika, takanga tiri vasungwa vomurayiro, takapfigirwa kusvikira kutenda kuchizoratidzwa. <verse number="24" style="v"/>Saka murayiro wakaiswa kuti utitungamirire kuna Kristu kuitira kuti tigoruramisirwa nokutenda. <verse number="25" style="v"/>Zvino kutenda zvakwasvika, hatichisiri pasi pomurayiro.</para>
  <para style="s1">Vanakomana vaMwari</para>
  <para style="p">
    <verse number="26" style="v"/>Imi mose muri vanakomana vaMwari kubudikidza nokutenda muna Kristu Jesu, <verse number="27" style="v"/>nokuti imi mose makabhabhatidzwa muna Kristu makapfeka Kristu. <verse number="28" style="v"/>Hakuchina muJudha kana muGiriki, mutapwa kana akasununguka, murume kana mukadzi, nokuti imi mose muri vamwe muna Kristu Jesu. <verse number="29" style="v"/>Kana muri vaKristu, ipapo muri vana vaAbhurahama, uye vadyi venhaka maererano nechipikirwa.</para>
  <chapter number="4" style="c"/>
  <para style="p">
    <verse number="1" style="v"/>Zvandinoreva ndezvokuti kana mudyi wenhaka achiri mwana, haana kusiyana nenhapwa, kunyange hazvo ari muridzi wezvinhu zvose. <verse number="2" style="v"/>Ari pasi pavatariri navachengeti kusvikira panguva yakatarwa nababa vake. <verse number="3" style="v"/>Saizvozvowo, patakanga tiri vana, takanga tiri muutapwa pasi pezvokuvamba zvenyika. <verse number="4" style="v"/>Asi nguva yakati yakwana, Mwari akatuma Mwanakomana wake, akaberekwa nomukadzi, akaberekwa pasi pomurayiro, <verse number="5" style="v"/>kuti adzikinure avo vari pasi pomurayiro, kuti tigamuchire kodzero yakazara yavanakomana. <verse number="6" style="v"/>Nokuda kwokuti muri vanakomana, Mwari akatuma Mweya woMwanakomana wake mumwoyo yedu, Mweya anodana achiti, “Abha, Baba.” <verse number="7" style="v"/>Saka hamuchisiri nhapwa, asi vanakomana; uye sezvo muri vanakomana, Mwari akakuitaiwo vadyi venhaka.</para>
  <para style="s1">Shungu dzaPauro pamusoro pavaGaratia</para>
  <para style="p">
    <verse number="8" style="v"/>Kare, pamakanga musingazivi Mwari, makanga muri nhapwa kuna avo vakanga vasiri vamwari chaivo. <verse number="9" style="v"/>Asi zvino zvamava kuziva Mwari, kana kuti munozivikanwa naMwari, seiko mava kudzokera kune zvokuvamba zvisina simba uye zvinonzwisa urombo? Munodazve kuitwa nhapwa nazvo here? <verse number="10" style="v"/>Muri kucherechedza mazuva akasarudzika uye mwedzi nemwaka namakore! <verse number="11" style="v"/>Ndinokutyirai kuti zvichida ndakatambisa simba rangu pamusoro penyu.</para>
  <para style="p">
    <verse number="12" style="v"/>Ndinokumbira zvikuru kwamuri, hama, kuti muve seni, nokuti ini ndakaita semi. Hamuna kunditadzira. <verse number="13" style="v"/>Sezvamunoziva imi, kuti nokuda kwourwere ndakatanga kuparidza vhangeri kwamuri. <verse number="14" style="v"/>Kunyange zvazvo kurwara kwangu kwaiva muedzo kwamuri, hamuna kundisema kana kundimhura. Asi, makandigamuchira sokunge ndaiva mutumwa waMwari, sokunge ndakanga ndiri Jesu Kristu chaiye. <verse number="15" style="v"/>Ko, chii chakaitika kumufaro wenyu wose uya? Ndinogona kupupura kuti dai zvaibvira, mungadai makatumbura meso enyu makaapa kwandiri. <verse number="16" style="v"/>Zvino ndava muvengi wenyu zvandakuudzai chokwadi here?</para>
  <para style="p">
    <verse number="17" style="v"/>Vanhu ivavo vanoshingaira kuti vakubatei, asi pazvinhu zvisina kunaka. Zvavanoda ndezvokukutsausai kubva kwatiri, kuitira kuti imi mugovashingairira. <verse number="18" style="v"/>Zvakanaka kwazvo kushingaira, kana chinangwa chacho chakanaka, uye kuti muite izvozvo nguva dzose kwete kana ndinemi bedzi. <verse number="19" style="v"/>Vana vangu vanodikanwa, vandinotamburirazve pakubereka kusvikira Kristu aumbwa mamuri, <verse number="20" style="v"/>ndaida sei kuti ndive nemi zvino uye ndishandure matauriro angu, nokuti ndiri kukanganisika nokuda kwenyu.</para>
  <para style="s1">Hagari naSara</para>
  <para style="p">
    <verse number="21" style="v"/>Ndiudzei, imi munoda kuva pasi pomurayiro, hamuzivi here zvinoreva murayiro? <verse number="22" style="v"/>Nokuti kwakanyorwa kuti Abhurahama akanga ana vanakomana vaviri, mumwe nomukadzi woutapwa uye mumwe nomukadzi akasununguka. <verse number="23" style="v"/>Mwanakomana wake womukadzi mutapwa akaberekwa nenzira yenyama; asi mwanakomana wake womukadzi akasununguka akaberekwa nokuda kwechipikirwa.</para>
  <para style="p">
    <verse number="24" style="v"/>Zvinhu izvi zvinofananidzira, nokuti vakadzi ava vanomirira sungano mbiri. Imwe sungano inobva paGomo reSinai uye inobereka vana vanofanira kuva nhapwa: Ndiye Hagari. <verse number="25" style="v"/>Zvino Hagari anomirira Gomo reSinai muArabhia uye rakaenzana neguta reJerusarema razvino, nokuti riri pautapwa navana varo. <verse number="26" style="v"/>Asi Jerusarema riri kumusoro rakasununguka, uye ndivo mai vedu.</para>
  <para style="p">
    <verse number="27" style="v"/>Nokuti kwakanyorwa kuchinzi:</para>
  <para style="q1">“Fara iwe mukadzi asingabereki,</para>
  <para style="q2">asingabereki vana;</para>
  <para style="q1">pembera udanidzire,</para>
  <para style="q2">iwe usingarwadziwi nokubereka;</para>
  <para style="q1">nokuti vana vomukadzi akasiyiwa vazhinji</para>
  <para style="q2">kupfuura vouyo ano murume.”</para>
  <para style="p">
    <verse number="28" style="v"/>Zvino imi hama, muri vana vechipikirwa saIsaka. <verse number="29" style="v"/>Panguva iyoyo mwanakomana akazvarwa nenzira yenyama akatambudza mwanakomana akaberekwa nesimba roMweya. Zvakadaro nanhasi. <verse number="30" style="v"/>Asi Rugwaro runoti kudiniko? “Dzinga murandakadzi nomwanakomana wake, nokuti mwanakomana womurandakadzi haangatongogovani nhaka nomwanakomana womukadzi akasununguka.” <verse number="31" style="v"/>Naizvozvo, hama, isu hatizi vana vomurandakadzi, asi vomukadzi akasununguka.</para>
  <chapter number="5" style="c"/>
  <para style="s1">Kusununguka muna Kristu</para>
  <para style="p">
    <verse number="1" style="v"/>Kristu akatisunungura kuti tive vakasununguka. Zvino, mirai nesimba, murege kuzviremedza zvakare nejoko routapwa.</para>
  <para style="p">
    <verse number="2" style="v"/>Batai mashoko angu! Ini, Pauro, ndinokuudzai kuti kana muchidzingiswa, Kristu haachakosheswi kwamuri napaduku. <verse number="3" style="v"/>Uyezve, ndinotaura kumunhu wose anoda kudzingiswa kuti anofanira kuteerera murayiro wose. <verse number="4" style="v"/>Imi munoedza kururamisirwa nomurayiro makaparadzaniswa naKristu; makabva panyasha. <verse number="5" style="v"/>Asi nokutenda tinoshinga kwazvo kumirira kururama, kunova ndiko kwatine tariro nako kubudikidza noMweya. <verse number="6" style="v"/>Nokuti muna Kristu Jesu kudzingiswa kana kusadzingiswa hazvina maturo. Chinhu chinokosha chete ndiko kutenda kunozviratidza kubudikidza norudo.</para>
  <para style="p">
    <verse number="7" style="v"/>Makanga muchimhanya nhangemutange yakanaka. Ndianiko akakudzivisai uye akakukonesai kuteerera chokwadi? <verse number="8" style="v"/>Kugombedzera ikoko hakuna kubva kuna iye anokudanai. <verse number="9" style="v"/>Mbiriso shoma inovirisa chikanyiwa chose chakakanyiwa. <verse number="10" style="v"/>Ndinovimba muna She kuti hamuchazogamuchiri dzimwe pfungwa. Iyeye anokunyonganisai achazviripira mhaka yake, angava ani zvake. <verse number="11" style="v"/>Hama dzangu, kana ndichiri kuparidza nezvokudzingiswa, ko, ndichiri kutambudzirwei hangu? Naizvozvo kugumbusa kwomuchinjikwa kwabviswa. <verse number="12" style="v"/>Kana vari vaya vanokukuchidzirai, ndaida hangu kuti vazvigure zvinhu zvavo.</para>
  <para style="p">
    <verse number="13" style="v"/>Imi, hama dzangu, makadanwa kuti muve vakasununguka. Asi regai kushandisa rusununguko rwenyu munyama; asi shandiranai murudo. <verse number="14" style="v"/>Murayiro wose unobatanidzwa mumurayiro mumwe chete unoti: “Ude wokwako sezvaunozvida iwe.” <verse number="15" style="v"/>Kana muchiramba muchirumana uye nokudyana, chenjererai kuti murege kuparadzana mumwe nomumwe wenyu.</para>
  <para style="s1">Upenyu noMweya</para>
  <para style="p">
    <verse number="16" style="v"/>Saka ndinoti, raramai noMweya, uye hamungazofadzi nyama nokuchiva kwayo. <verse number="17" style="v"/>Nokuti nyama inoshuva zvinopesana noMweya, uye Mweya anopesanawo nezvinoshuviwa nenyama. Izvi zvinorwisana pachazvo, kuti murege kuita zvamunoda. <verse number="18" style="v"/>Asi kana muchitungamirirwa noMweya, hamusi pasi pomurayiro.</para>
  <para style="p">
    <verse number="19" style="v"/>Mabasa enyama ndiwo aya: upombwe, tsvina, utere; <verse number="20" style="v"/>kunamata zvifananidzo, uroyi, ruvengo, gakava, godo, kutsamwa, kuzvikudza, kuparadzana, dzidziso dzakatsauka <verse number="21" style="v"/>nokugodorana; kudhakwa, kutamba kwakaipa, nezvimwe zvakadaro. Ndinokuyambirai, sezvandakamboita kare kuti avo vana mararamiro iwaya havangagari nhaka youmambo hwaMwari.</para>
  <para style="p">
    <verse number="22" style="v"/>Asi chibereko choMweya ndirwo rudo, mufaro, rugare, mwoyo murefu, unyoro, kunaka, kutendeka, <verse number="23" style="v"/>kupfava uye kuzvidzora. Hakuna murayiro unopesana nezvizvi. <verse number="24" style="v"/>Avo vari vaKristu Jesu vakaroverera pamuchinjikwa nyama nokuchiva kwayo uye nezvainoshuva. <verse number="25" style="v"/>Sezvo tichirarama noMweya, ngatifambei noMweya. <verse number="26" style="v"/>Ngatiregei kuzvikudza, tichitsamwisana kana kuchiva zvevamwe.</para>
  <chapter number="6" style="c"/>
  <para style="s1">Kuita zvakanaka kuna vose</para>
  <para style="p">
    <verse number="1" style="v"/>Hama dzangu, kana mumwe akabatwa ari muchivi, imi vari mumweya munofanira kumudzora nounyoro. Asi muzvingwarire pachenyu, kuti murege kuedzwawo. <verse number="2" style="v"/>Takuriranai mitoro yenyu, uye nokudaro muchazadzisa murayiro waKristu. <verse number="3" style="v"/>Kana munhu achifunga kuti iye chinhu iye asiri chinhu, anozvinyengera. <verse number="4" style="v"/>Mumwe nomumwe anofanira kuedza mabasa ake. Ipapo angazvikudza hake, asingazvienzanise nomumwe munhuwo, <verse number="5" style="v"/>nokuti mumwe nomumwe anofanira kutakura mutoro wake.</para>
  <para style="p">
    <verse number="6" style="v"/>Ani naani anogamuchira dzidziso mushoko anofanira kugovana nounomudzidzisa pazvinhu zvose zvakanaka.</para>
  <para style="p">
    <verse number="7" style="v"/>Musanyengerwa: Mwari haasekwi. Munhu anokohwa zvaanodyara. <verse number="8" style="v"/>Anodyarira nyama yake, achakohwa kuparadzwa kunobva panyama iyoyo; uyo anodyarira mweya, achakohwa upenyu husingaperi hunobva paMweya iwoyo. <verse number="9" style="v"/>Ngatiregei kuneta pakuita zvakanaka, nokuti nenguva yakafanira tichakohwa kana tisingaori mwoyo. <verse number="10" style="v"/>Naizvozvo, zvatine mukana, ngatiitei zvakanaka kuvanhu vose, zvikuru kuna avo vari mumhuri yavatendi.</para>
  <para style="b"/>
  <para style="s1">Kwete Kudzingiswa, asi Chisikwa Chitsva</para>
  <para style="p">
    <verse number="11" style="v"/>Tarirai kukura kwamavara andinoshandisa sezvo ndichikunyorerai imi noruoko rwangu!</para>
  <para style="b"/>
  <para style="p">
    <verse number="12" style="v"/>Avo vanoda kuzviratidza kuti vakanaka nechokunze vanoedza kukumanikidzai kuti mudzingiswe. Vanongoita izvi kuti varege kutambudzwa nokuda kwomuchinjikwa waKristu. <verse number="13" style="v"/>Kunyange naivo vakadzingiswa havateereri murayiro, asi vanoda kuti imi mudzingiswe, kuti vagozvikudza pamusoro penyama yenyu. <verse number="14" style="v"/>Ini ngandirege kutongozvikudza kunze kwomumuchinjikwa waIshe wedu Jesu Kristu, uyo kubudikidza nawo nyika yakarovererwa kwandiri, uye ini kunyika. <verse number="15" style="v"/>Kudzingiswa kana kusadzingiswa hazvirevi chinhu; chinokosha ndiko kuva chisikwa chitsva. <verse number="16" style="v"/>Rugare nengoni kuna avo vanotevera murayiro uyu, kunyange kuIsraeri yaMwari.</para>
  <para style="b"/>
  <para style="p">
    <verse number="17" style="v"/>Pakupedzisira, ngakurege kuva nomunhu anonditambudza, nokuti ndakatakura mumuviri wangu mavanga aJesu.</para>
  <para style="b"/>
  <para style="p">
    <verse number="18" style="v"/>Nyasha dzaIshe wedu Jesu Kristu ngadzive nomweya wenyu, hama dzangu. Ameni.</para>
</usx>
