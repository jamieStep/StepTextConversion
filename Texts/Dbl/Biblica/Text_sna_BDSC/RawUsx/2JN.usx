<?xml version="1.0" encoding="UTF-8"?>
<usx version="2.6">
  <book code="2JN" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">2 Johani</para>
  <para style="toc1">2 Johani</para>
  <para style="toc2">2 Johani</para>
  <para style="toc3">2 Joha</para>
  <para style="mt1">2 JOHANI</para>
  <chapter number="1" style="c"/>
  <para style="p">
    <verse number="1" style="v"/>Mukuru, kumudzimai akasanangurwa navana vake, vandinoda muchokwadi, uye kwete ini ndoga, asiwo navose vanoziva chokwadi, <verse number="2" style="v"/>nokuda kwechokwadi chinogara matiri uye chichava nesu nokusingaperi:</para>
  <para style="b"/>
  <para style="p">
    <verse number="3" style="v"/>Nyasha, ngoni norugare zvinobva kuna Mwari Baba nokuna Jesu Kristu, Mwanakomana waBaba, zvichava nesu muchokwadi nomurudo.</para>
  <para style="b"/>
  <para style="b"/>
  <para style="p">
    <verse number="4" style="v"/>Zvakandifadza zvikuru kuwana vamwe vana venyu vachifamba muchokwadi, sezvatakarayirwa naBaba. <verse number="5" style="v"/>Uye zvino, mai, handisi kukunyorerai murayiro mutsva asi iwo watakanzwa kubva pakutanga. Ndinokumbira kuti tidanane. <verse number="6" style="v"/>Uye urwu ndirwo rudo: kuti tifambe mukuteerera mirayiro yake. Sezvamakanzwa kubva pakutanga, murayiro wake ndewokuti mufambe murudo.</para>
  <para style="p">
    <verse number="7" style="v"/>Vanyengeri vazhinji, vasingapupuri kuti Jesu Kristu akauya munyama, vakapinda munyika. Munhu akadaro ndiye munyengeri naandikristu. <verse number="8" style="v"/>Muchenjere kuti murege kurasikirwa nezvamakashandira, asi kuti mugopiwa mubayiro wakakwana. <verse number="9" style="v"/>Mumwe nomumwe anomhanya mberi asingarambiri mudzidziso yaKristu haana Mwari; ani naani anorambira mukudzidzisa kwaKristu ana Baba noMwanakomana. <verse number="10" style="v"/>Kana munhu akauya kwamuri uye asingauyi nedzidziso iyi, musamupinza mumba menyu kana kumugamuchira. <verse number="11" style="v"/>Ani naani anomugamuchira anogovana naye mubasa rake rakaipa.</para>
  <para style="b"/>
  <para style="b"/>
  <para style="p">
    <verse number="12" style="v"/>Ndine zvizhinji zvokukunyorerai, asi handidi kushandisa pepa neingi. Asi, ndine tariro yokukushanyirai ndigotaura nemi chiso nechiso, kuti mufaro wedu uzadziswe.</para>
  <para style="b"/>
  <para style="p">
    <verse number="13" style="v"/>Vana vomununʼuna wenyu akasanangurwa vanokukwazisai.</para>
</usx>
