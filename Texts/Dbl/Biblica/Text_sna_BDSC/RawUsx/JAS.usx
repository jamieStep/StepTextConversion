<?xml version="1.0" encoding="UTF-8"?>
<usx version="2.6">
  <book code="JAS" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Jakobho</para>
  <para style="toc1">Jakobho</para>
  <para style="toc2">Jakobho</para>
  <para style="toc3">Jako</para>
  <para style="mt1">JAKOBHO</para>
  <chapter number="1" style="c"/>
  <para style="p">
    <verse number="1" style="v"/>Jakobho, muranda waMwari nowaIshe Jesu Kristu, kumarudzi gumi namaviri akapararira pakati pendudzi:</para>
  <para style="b"/>
  <para style="p">Kwaziwai.</para>
  <para style="b"/>
  <para style="s1">Kutambudzwa neMiedzo</para>
  <para style="p">
    <verse number="2" style="v"/>Hama dzangu, muti mufaro chaiwo, pose pamunosangana nemiedzo mizhinji yemhando dzose, <verse number="3" style="v"/>nokuti munoziva kuti kuedzwa kwokutenda kwenyu kunobereka kutsungirira. <verse number="4" style="v"/>Kutsungirira kunofanira kupedza basa rako kuitira kuti imi mukure uye muve vakakwana, musingashayiwi chinhu. <verse number="5" style="v"/>Kana mumwe wenyu achishayiwa uchenjeri, ngaakumbire kuna Mwari, anopa zvakawanda kuna vose asingatsvaki mhosva, uye achapiwa hake. <verse number="6" style="v"/>Asi paanokumbira, anofanira kutenda asinganyunyuti, nokuti uyo anonyunyuta akaita sefungu regungwa, rinosundwa uye rinomutswa-mutswa nemhepo. <verse number="7" style="v"/>Munhu uyu ngaarege kufunga kuti achagamuchira chinhu chipi zvacho kubva kuna She; <verse number="8" style="v"/>munhu ane mwoyo miviri, anongoshanduka-shanduka mune zvose zvaanoita.</para>
  <para style="p">
    <verse number="9" style="v"/>Hama iri panzvimbo yokuninipiswa ngaifare muchinzvimbo chayo chokukudzwa. <verse number="10" style="v"/>Asi mupfumi anofanira kufara muchinzvimbo chokuderedzwa kwake, nokuti achapfuura seruva romusango. <verse number="11" style="v"/>Nokuti zuva rinobuda nokupisa kwakanyanya rigoomesa uswa; ruva rahwo rinodonha uye kunaka kwaro kwoparadzwa. Nenzira imwe cheteyo, mupfumi achasvava kunyange achiri kuita basa rake.</para>
  <para style="p">
    <verse number="12" style="v"/>Akaropafadzwa munhu anotsunga pakuedzwa, nokuti paanokunda, achapiwa korona youpenyu yakavimbiswa naMwari kuna avo vanomuda.</para>
  <para style="p">
    <verse number="13" style="v"/>Pamunenge muchiedzwa, ngakurege kuva nomunhu anoti, “Mwari ari kundiedza.” Nokuti Mwari haagoni kuedzwa nechakaipa, uye haaedzi munhu; <verse number="14" style="v"/>asi mumwe nomumwe anoedzwa paanenge achikwevewa nokuchiva kwake kwakaipa uye achinyengerwa. <verse number="15" style="v"/>Ipapo kuchiva kukange kwaumbwa kunobereka chivi; uye chivi, chikange chakura kwazvo, chinobereka rufu.</para>
  <para style="p">
    <verse number="16" style="v"/>Musanyengerwa, hama dzangu dzinodikanwa. <verse number="17" style="v"/>Chipo chose chakanaka uye chakakwana chinobva kumusoro kudenga, chinoburuka chichibva kuna Baba wezviedza zvokudenga, asingashanduki semimvuri inopinduka. <verse number="18" style="v"/>Akasarudza kutibereka kubudikidza neshoko rechokwadi, kuti tive mhando yechibereko chokutanga chezvisikwa zvake.</para>
  <para style="s1">Kunzwa noKuita</para>
  <para style="p">
    <verse number="19" style="v"/>Hama dzangu dzinodikanwa, cherechedzai izvi: Munhu mumwe nomumwe anofanira kukurumidza kunzwa, kunonoka kutaura nokunonoka kutsamwa, <verse number="20" style="v"/>nokuti kutsamwa kwomunhu hakuuyisi upenyu hwakarurama hunodikanwa naMwari. <verse number="21" style="v"/>Naizvozvo, bvisai tsvina yose uye nokuipa kwakawanda, mugogamuchira nokuzvininipisa, shoko rakasimwa mamuri, rinogona kukuponesai.</para>
  <para style="p">
    <verse number="22" style="v"/>Musangova vanzwi veshoko bedzi, uye nokudaro muchizvinyengera. Itai zvarinoreva. <verse number="23" style="v"/>Ani naani anoteerera kushoko asi asingaiti zvarinoreva akaita somunhu anotarira chiso chake muchionioni <verse number="24" style="v"/>uye, mushure mokuzvitarira, anoenda uye nokukurumidza anokanganwa kuti anoratidzika sei. <verse number="25" style="v"/>Asi munhu anonyatsotarisa mumurayiro wakakwana uyo unopa rusununguko, uye achiramba achiita izvozvo, asingakanganwi zvaanzwa, asi achizviita, acharopafadzwa pane zvaanoita.</para>
  <para style="p">
    <verse number="26" style="v"/>Kana munhu upi zvake achizviti akarurama uye asingachengeti rurimi rwake zvakasimba, anozvinyengera uye chinamato chake hachina maturo. <verse number="27" style="v"/>Kunamata kunodikanwa naMwari Baba vedu kwakachena, uye kusina chakungapomerwa ndokuku: kuchengeta nherera nechirikadzi mukutambudzika kwavo uye nokuzvichengeta kuti urege kusvibiswa nenyika.</para>
  <chapter number="2" style="c"/>
  <para style="s1">Kutsaura Vanhu Kunorambidzwa</para>
  <para style="p">
    <verse number="1" style="v"/>Hama dzangu, savatendi muna Ishe wedu wokubwinya iye Jesu Kristu, musava vatsauri vavanhu. <verse number="2" style="v"/>Kana mumwe munhu akauya akapinda mumusangano wenyu akapfeka mhete yegoridhe nenguo dzakaisvonaka, uye murombo akapfeka mamvemve akapindawo, <verse number="3" style="v"/>kana mukaremekedza munhu akapfeka nguo dzakaisvonaka muchiti, “Hechi chigaro chenyu chakanaka,” asi kumurombo mukati, “Iwe mira apo,” kana kuti “Gara pasi, patsoka dzangu,” <verse number="4" style="v"/>hamuna kutsaura here pakati penyu uye mukava vatongi vane ndangariro dzakaipa?</para>
  <para style="p">
    <verse number="5" style="v"/>Inzwai, hama dzangu dzinodikanwa: Ko, Mwari haana kusarudza varombo venyika ino kuti vave vapfumi mukutenda uye kuti vagare nhaka youmambo hwaakavimbisa avo vanomuda here? <verse number="6" style="v"/>Asi imi makazvidza varombo. Ko, havasi vapfumi vanokubirai here? Havazi ivo vanokuendesai kumatare edzimhosva here? <verse number="7" style="v"/>Havazi ivo vanomhura zita rinokudzwa raiye wamuri vake here?</para>
  <para style="p">
    <verse number="8" style="v"/>Kana muchichengeta muchokwadi murayiro woushe unowanikwa muRugwaro, unoti: “Ida muvakidzani wako sezvaunozvida iwe,” munoita zvakanaka. <verse number="9" style="v"/>Asi kana muchitsaura vanhu, muri kutadza uye munotongwa nomurayiro savadariki vomurayiro. <verse number="10" style="v"/>Nokuti ani naani anochengeta murayiro wose asi achigumburwa pachinhu chimwe chete ane mhosva yokuputsa murayiro wose. <verse number="11" style="v"/>Nokuti iye akati, “Usaita upombwe,” ndiyewo akati, “Usauraya.” Kana usingaiti upombwe asi uchiuraya, wava mudariki womurayiro.</para>
  <para style="p">
    <verse number="12" style="v"/>Taurai uye muchiita saavo vachazotongwa nomurayiro unopa rusununguko, <verse number="13" style="v"/>nokuti kutonga kusinganzwiri ngoni kucharatidzwa kumunhu upi zvake akanga asinganzwiri ngoni. Ngoni dzinokunda kutonga!</para>
  <para style="s1">Kutenda naMabasa</para>
  <para style="p">
    <verse number="14" style="v"/>Zvinobatsirei, hama dzangu, kana munhu achiti ano kutenda asi asina mabasa? Kutenda kwakadaro kungamuponesa here? <verse number="15" style="v"/>Kana hama kana hanzvadzi ikashayiwa zvokufuka nezvokudya zvezuva rimwe nerimwe, <verse number="16" style="v"/>uye mumwe wenyu akati, “Endai henyu, mufambe zvakanaka; mudziyirwe uye mugute,” asi asina chinhu chaamuitira chinodikanwa nomuviri wake, zvakanaka here izvozvo? <verse number="17" style="v"/>Saizvozvowo, kutenda kwoga, kana kusina basa, kwakafa.</para>
  <para style="p">
    <verse number="18" style="v"/>Asi mumwe achati, “Iwe une kutenda; ini ndine mabasa.”</para>
  <para style="p">Ndiratidze kutenda kwako kusina mabasa, uye ini ndichakuratidza kutenda kwangu nezvandinoita. <verse number="19" style="v"/>Iwe unotenda kuti kuna Mwari mumwe. Zvakanaka! Kunyange madhimoni anotenda izvozvo, uye achidedera.</para>
  <para style="p">
    <verse number="20" style="v"/>Iwe benzi, unoda kuona kuti kutenda kusina mabasa hakuna maturo here? <verse number="21" style="v"/>Tateguru wedu Abhurahama haana kunzi akarurama here nokuda kwezvaakaita paakapa mwanakomana wake Isaka paaritari? <verse number="22" style="v"/>Unoona kuti kutenda kwake uye namabasa ake zvaibata pamwe chete, uye kutenda kwake kukazadziswa nezvaakaita. <verse number="23" style="v"/>Uye Rugwaro rwakazadziswa runoti, “Abhurahama akatenda Mwari zvikaverengerwa kwaari kuti ndiko kururama,” uye akanzi shamwari yaMwari. <verse number="24" style="v"/>Unoona kuti munhu anoruramisirwa nokuda kwezvaanoita, kwete nokutenda bedzi.</para>
  <para style="p">
    <verse number="25" style="v"/>Saizvozvowo, Rahabhi chifeve haana kunzi akarurama nokuda kwezvaakaita paakapa vasori imba uye akazovaendesa neimwe nzira here? <verse number="26" style="v"/>Sezvo muviri usina mweya wakafa, saizvozvo kutenda kusina mabasa kwakafa.</para>
  <chapter number="3" style="c"/>
  <para style="s1">Kudzora Rurimi</para>
  <para style="p">
    <verse number="1" style="v"/>Vazhinji venyu havafaniri kuva vadzidzisi, hama dzangu, nokuti munoziva kuti isu tinodzidzisa tichatongwa zvikuru. <verse number="2" style="v"/>Tose tinogumbuswa munzira dzakawanda. Kana pano munhu asingatongokanganisi pakutaura kwake, iye munhu akakwana, anogona kudzora muviri wake wose.</para>
  <para style="p">
    <verse number="3" style="v"/>Patinoisa matomu mumiromo yamabhiza tichiaita kuti atiteerere, tinogona kudzora muviri wose wechipfuwo. <verse number="4" style="v"/>Kana kuti ngatitorei zvikepe somuenzaniso. Kunyange zvakakura sei uye zvichisundwa nemhepo ine simba, zvinofambiswa nechifambiso chiduku duku kwose kwose kunodiwa kuendwa nomuchairi. <verse number="5" style="v"/>Saizvozvo, rurimi mutezo muduku womuviri, asi runozvikudza zvikuru. Cherechedzai kukura kwesango rinopiswa nebari duku romoto. <verse number="6" style="v"/>Rurimi motowo, inyika yezvakaipa pakati pemitezo yomuviri. Runoodza muviri wose, runotungidza nzira yose youpenyu hwomunhu nomoto, uye irwo pacharwo runotungidzwa neGehena.</para>
  <para style="p">
    <verse number="7" style="v"/>Marudzi ose emhuka, eshiri, ezvinokambaira neezvisikwa zvomugungwa zvinopingudzwa uye zvakambopingudzwa navanhu, <verse number="8" style="v"/>asi hakuna munhu anogona kupingudza rurimi. Ndirwo chinhu chakaipa chisingazorori, chizere nomuchetura unouraya.</para>
  <para style="p">
    <verse number="9" style="v"/>Narwo tinorumbidza Ishe wedu naBaba vedu, uye narwo tinotuka vanhu, vakaitwa nomufananidzo waMwari. <verse number="10" style="v"/>Mumuromo mumwe chete imomo munobuda kurumbidza nokutuka. Hama dzangu, hazvifaniri kudaro. <verse number="11" style="v"/>Ko, mvura yakanaka neinovava ingabuda mutsime rimwe chete here? <verse number="12" style="v"/>Hama dzangu, muonde ungabereka maorivhi kana muzambiringa maonde here? Kunyange tsime rinovava haringabudisi mvura yakanaka.</para>
  <para style="s1">Mhando Mbiri dzoUchenjeri</para>
  <para style="p">
    <verse number="13" style="v"/>Ndiani akachenjera uye anonzwisisa pakati penyu? Ngaazviratidze noupenyu hwake hwakanaka, namabasa anoitwa nokuzvininipisa kunobva pauchenjeri. <verse number="14" style="v"/>Asi kana muchipfimbika godo rinovava norukave mumwoyo yenyu, musazvikudza pamusoro pazvo kana muchiramba chokwadi. <verse number="15" style="v"/>“Kuchenjera” kwakadaro hakuburuki kuchibva kudenga asi ndokwenyika, hakuzi kwomweya, ndokwadhiabhori. <verse number="16" style="v"/>Nokuti pane godo norukave, ndipo pamunowana nyonganiso namabasa ose akaipa.</para>
  <para style="p">
    <verse number="17" style="v"/>Asi uchenjeri hunobva kudenga pakutanga kwezvose, hwakachena; uye hunofarira rugare, hune hanya, hunozviisa pasi, huzere nengoni uye hune zvibereko zvakanaka, hahutsauri vamwe uye hwakatendeka. <verse number="18" style="v"/>Vayananisi vanodyara murugare vanowana gohwo rokururama.</para>
  <chapter number="4" style="c"/>
  <para style="s1">Zviisei pasi paMwari</para>
  <para style="p">
    <verse number="1" style="v"/>Kurwa nokukakavara pakati penyu kunobvepiko? Hakubvi pakuchiva kwenyu kunorwa mukati menyu here? <verse number="2" style="v"/>Munoda chimwe chinhu asi hamuchiwani. Munouraya uye munochiva, asi hamugoni kuwana zvamunoda. Munokakavadzana uye munorwa. Hamuna chinhu, nokuti hamukumbiri Mwari. <verse number="3" style="v"/>Pamunokumbira, hamugamuchiri, nokuti munokumbira zvakaipa, kuti mugoshandisa zvamunowana pamafaro enyu.</para>
  <para style="p">
    <verse number="4" style="v"/>Imi vanhu voupombwe, hamuzivi kuti ushamwari nenyika hunovengana naMwari here? Ani naani anosarudza kushamwaridzana nenyika anova muvengi waMwari. <verse number="5" style="v"/>Munofunga kuti Rugwaro runotaura pasina here kuti mweya waakaita kuti ugare matiri unotishuva negodo guru? <verse number="6" style="v"/>Asi anotipa nyasha zhinji. Ndokusaka Rugwaro ruchiti:</para>
  <para style="q1">“Mwari anodzivisa vanozvikudza,</para>
  <para style="q2">asi anopa nyasha kuna vanozvininipisa.”</para>
  <para style="p">
    <verse number="7" style="v"/>Zviisei zvino, pasi paMwari. Dzivisai dhiabhori, uye achatiza kwamuri. <verse number="8" style="v"/>Swederai kuna Mwari uye iye achaswedera kwamuri. Shambai maoko enyu, imi vatadzi, uye munatse mwoyo yenyu, imi vane mwoyo miviri. <verse number="9" style="v"/>Chemai, murire uye muungudze. Shandurai kuseka kwenyu kuve kuchema uye mufaro wenyu uve kusuwa. <verse number="10" style="v"/>Zvininipisei pamberi paIshe, agokusimudzirai.</para>
  <para style="p">
    <verse number="11" style="v"/>Hama dzangu, musarevana. Ani naani anoreva hama yake kana kumutonga anotaura achirwa nomurayiro uye achiutonga. Kana uchitonga murayiro, iwe hauzi kuuchengeta, asi ugere uchitonga uri pauri. <verse number="12" style="v"/>Panongova noMupi woMurayiro noMutongi mumwe chete, iye anokwanisa kuponesa kana kuparadza. Asi iwe, ndiwe aniko kuti utonge muvakidzani wako?</para>
  <para style="s1">Kuzvirumbidza pane Ramangwana</para>
  <para style="p">
    <verse number="13" style="v"/>Zvino teererai, imi munoti, “Nhasi kana mangwana tichaenda kuguta iri kana iro, tinopedza gore tiriko, tichiita basa uye tichiwana mari.” <verse number="14" style="v"/>Asi, imi hamutongozivi zvichaitika mangwana. Upenyu hwenyu chiiko? Muri mhute inoonekwa nguva duku uye ipapo yonyangarika. <verse number="15" style="v"/>Asi, munofanira kuti, “Kana Ishe achida, tichararama tigoita ichi nechocho.” <verse number="16" style="v"/>Asi zvino munozvikudza uye mune manyawi. Kuzvikudza kwakadaro kwakaipa. <verse number="17" style="v"/>Ani naani, zvino, anoziva zvakanaka zvaanofanira kuita akasazviita, ari kutadza.</para>
  <chapter number="5" style="c"/>
  <para style="s1">Yambiro kuVapfumi</para>
  <para style="p">
    <verse number="1" style="v"/>Zvino inzwai, imi vapfumi, chemai muungudze nokuda kwenjodzi iri kuuya pamusoro penyu. <verse number="2" style="v"/>Upfumi hwenyu hwaora, uye nguo dzenyu dzakadyiwa nezviundudzi. <verse number="3" style="v"/>Goridhe renyu nesirivha zvava nengura. Ngura yazvo ichakupupurirai zvakaipa uye zvichapedza nyama yenyu somoto. Makazvichengetera upfumi mumazuva okupedzisira. <verse number="4" style="v"/>Tarirai mibayiro yamakatadza kupa vashandi venyu vaicheka muminda yenyu iri kudanidzira pamusoro penyu. Kuchema kwavacheki kwasvika munzeve dzaIshe Wamasimba Ose. <verse number="5" style="v"/>Makararama mumafaro panyika uye muchizvikudza. Makakodza mwoyo yenyu pazuva rokuzvibaya. <verse number="6" style="v"/>Makatonga uye mukaponda vanhu vasina mhosva, vakanga vasingapikisani nemi.</para>
  <para style="s1">Mwoyo Murefu muKutambudzika</para>
  <para style="p">
    <verse number="7" style="v"/>Zvino, hama dzangu, ivai nomwoyo murefu, kusvikira pakuuya kwaShe. Tarirai mamiriro anoita murimi kuti aone chibereko chinokosha chenyika uye kuti anoita mwoyo murefu sei pakumirira kwake mvura yomunakamwe nemvura yamasutso. <verse number="8" style="v"/>Nemiwo, ivai nomwoyo murefu uye mumire nesimba, nokuti kuuya kwaShe kwava pedyo. <verse number="9" style="v"/>Musanyunyutirana, hama dzangu, kuti murege kutongwa. Mutongi amire pamusuo!</para>
  <para style="p">
    <verse number="10" style="v"/>Hama dzangu, somuenzaniso womwoyo murefu pakutambudzika, tarirai vaprofita vakataura muzita raShe. <verse number="11" style="v"/>Sezvamunoziva, tinoti vakaropafadzwa avo vakatsungirira. Makanzwa zvokutsungirira kwaJobho uye makaona zvakaitwa naIshe pakupedzisira. Ishe azere netsitsi nengoni.</para>
  <para style="p">
    <verse number="12" style="v"/>Pamusoro pazvo zvose, hama dzangu, musapika, nedenga kana nenyika kana nechimwe chinhu zvacho. “Hongu” yenyu ngaive hongu, uye “Kwete” yenyu ngaive kwete, kuti murege kutongwa.</para>
  <para style="s1">Munyengetero woKutenda</para>
  <para style="p">
    <verse number="13" style="v"/>Kuno mumwe wenyu anotambudzika here? Ngaanyengetere. Kuno mumwe anofara here? Ngaaimbe nziyo dzokurumbidza. <verse number="14" style="v"/>Kuno mumwe wenyu anorwara here? Ngaadane vakuru vekereke kuti vazomunyengeterera uye vagomuzodza mafuta muzita raIshe. <verse number="15" style="v"/>Uye munyengetero unoitwa mukutenda uchaita kuti munhu anorwara apore; Ishe achamumutsa. Kana akatadza, acharegererwa. <verse number="16" style="v"/>Naizvozvo reururai zvivi zvenyu mumwe kuno mumwe uye munyengetererane kuti mugoporeswa. Munyengetero womunhu akarurama une simba uye unoshanda.</para>
  <para style="p">
    <verse number="17" style="v"/>Eria akanga ari munhu sesu. Akanyengetera zvine simba kuti kurege kunaya, uye hakuna kunaya panyika kwamakore matatu nehafu. <verse number="18" style="v"/>Uyezve, akanyengetera, denga rikanayisa mvura, nyika ikabereka zvibereko zvayo. <verse number="19" style="v"/>Hama dzangu, kana mumwe wenyu akatsauka kubva pachokwadi uye mumwe akamudzora, <verse number="20" style="v"/>murangarire izvi kuti: Ani naani anodzora mutadzi kubva panzira yokudarika kwake, achamuponesa kubva parufu uye achafukidza zvivi zvizhinji.</para>
</usx>
