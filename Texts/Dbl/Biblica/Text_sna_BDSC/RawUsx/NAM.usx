<?xml version="1.0" encoding="UTF-8"?>
<usx version="2.6">
  <book code="NAM" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Nahumi</para>
  <para style="toc1">Nahumi</para>
  <para style="toc2">Nahumi</para>
  <para style="toc3">Nahu</para>
  <para style="mt1">NAHUMI</para>
  <chapter number="1" style="c"/>
  <para style="p">
    <verse number="1" style="v"/>Chirevo pamusoro peNinevhe. Bhuku rezvakaonekwa naNahumi muErikoshi.</para>
  <para style="s1">Kutsamwa kwaJehovha pamusoro peNinevhe</para>
  <para style="q1">
    <verse number="2" style="v"/>Jehovha ane godo uye ndiMwari anotsiva;</para>
  <para style="q2">Jehovha anotsiva uye azere nehasha.</para>
  <para style="q1">Jehovha anotsiva kuvavengi vake</para>
  <para style="q2">uye anochengetera vavengi vake hasha dzake.</para>
  <para style="q1">
    <verse number="3" style="v"/>Jehovha anononoka kutsamwa uye ane simba guru;</para>
  <para style="q2">Jehovha haangasiye ane mhosva asina kurangwa.</para>
  <para style="q1">Nzira yake iri muchamupupuri nedutu,</para>
  <para style="q2">uye makore ndiwo guruva retsoka dzake.</para>
  <para style="q1">
    <verse number="4" style="v"/>Anotuka gungwa agoriomesa;</para>
  <para style="q2">anoita kuti nzizi dzose dziome.</para>
  <para style="q1">Bhashani neKarimeri zvasvava</para>
  <para style="q2">uye kutumbuka kweRebhanoni kwapera.</para>
  <para style="q1">
    <verse number="5" style="v"/>Makomo anodengenyeka pamberi pake</para>
  <para style="q2">uye zvikomo zvinonyungudika.</para>
  <para style="q1">Nyika inodedera pamberi pake,</para>
  <para style="q2">nyika uye navose vanogara mairi.</para>
  <para style="q1">
    <verse number="6" style="v"/>Ndiani angadzivisa hasha dzake?</para>
  <para style="q2">Ndiani angashingirire pahasha dzake dzinotyisa?</para>
  <para style="q1">Hasha dzake dzadururwa somoto;</para>
  <para style="q2">matombo apwanyika pamberi pake.</para>
  <para style="q1">
    <verse number="7" style="v"/>Jehovha akanaka,</para>
  <para style="q2">utiziro panguva dzokutambudzika.</para>
  <para style="q1">Anochengeta avo vanovimba naye,</para>
  <para style="q2">
    <verse number="8" style="v"/>asi namafashamu ane simba guru,</para>
  <para style="q1">achaparadza Ninevhe;</para>
  <para style="q2">achateverera vavengi vake kusvikira murima.</para>
  <para style="b"/>
  <para style="q1">
    <verse number="9" style="v"/>Zvose zvavakaronga pamusoro paJehovha</para>
  <para style="q2">iye achazviparadza;</para>
  <para style="q2">dambudziko haringauyi kechipiri.</para>
  <para style="q1">
    <verse number="10" style="v"/>Vachakorokodzwa pakati peminzwa</para>
  <para style="q2">uye vachadhakwa newaini yavo;</para>
  <para style="q2">vachaparadzwa samashanga akaoma.</para>
  <para style="q1">
    <verse number="11" style="v"/>Kubva mauri, iwe Ninevhe,</para>
  <para style="q2">pane mumwe akabuda anoronga zvakaipa pamusoro paJehovha</para>
  <para style="q2">uye anopa zano rakaipa.</para>
  <para style="p">
    <verse number="12" style="v"/>Zvanzi naJehovha:</para>
  <para style="q1">“Kunyange vane vabatsiri uye vakawanda,</para>
  <para style="q2">vachaurayiwa vakasazovapozve.</para>
  <para style="q1">Kunyange ndakakutambudza, iwe Judha,</para>
  <para style="q2">handichazokutambudzazve.</para>
  <para style="q1">
    <verse number="13" style="v"/>Zvino ndichavhuna joko ravo kubva pamutsipa wako</para>
  <para style="q2">uye ndichadambura ngetani dzako.”</para>
  <para style="b"/>
  <para style="q1">
    <verse number="14" style="v"/>Jehovha arayira shoko pamusoro pako, iwe Ninevhe, rokuti,</para>
  <para style="q2">“Hauchazovi nezvizvarwa zvinopiwa zita rako.</para>
  <para style="q1">Ndichaparadza zvifananidzo zvakavezwa nezvifananidzo zvakaumbwa,</para>
  <para style="q2">zviri mutemberi yavamwari vako.</para>
  <para style="q1">Ndichachera guva rako,</para>
  <para style="q2">nokuti iwe wakaipa kwazvo.”</para>
  <para style="b"/>
  <para style="q1">
    <verse number="15" style="v"/>Tarira, pamakomo apo,</para>
  <para style="q2">tsoka dzouyo anouya namashoko akanaka,</para>
  <para style="q2">anoparidza rugare!</para>
  <para style="q1">Pemberera mitambo yako, iwe Judha,</para>
  <para style="q2">uye uzadzise mhiko dzako.</para>
  <para style="q1">Vakaipa havachakurwisazve;</para>
  <para style="q2">vachaparadzwa zvachose.</para>
  <chapter number="2" style="c"/>
  <para style="s1">Ninevhe richawa</para>
  <para style="q1">
    <verse number="1" style="v"/>Murwisi anouya kuzokurwisa iwe, Ninevhe;</para>
  <para style="q2">rindai nhare,</para>
  <para style="q2">tarirai kunzira,</para>
  <para style="q2">sungai zviuno zvenyu,</para>
  <para style="q2">unganidzai simba renyu rose!</para>
  <para style="q1">
    <verse number="2" style="v"/>Jehovha achadzosa kurumbidzwa kwaJakobho</para>
  <para style="q2">sokurumbidzwa kwaIsraeri,</para>
  <para style="q1">kunyange vaparadzi vakavaparadza</para>
  <para style="q2">uye vakaparadza mizambiringa yavo.</para>
  <para style="b"/>
  <para style="q1">
    <verse number="3" style="v"/>Nhoo dzavarwi vake dzatsvuka;</para>
  <para style="q2">mhare dzokurwa dzapfeka nguo tsvuku.</para>
  <para style="q1">Matare engoro ovaima</para>
  <para style="q2">pazuva rokugadzirirwa kwadzo;</para>
  <para style="q2">mapfumo omupaini anovheyeswa-vheyeswa.</para>
  <para style="q1">
    <verse number="4" style="v"/>Ngoro dzovirima mumigwagwa,</para>
  <para style="q2">dzinomhanya dzichienda nokudzoka muchivara.</para>
  <para style="q1">Dzinoita samazhenje omoto;</para>
  <para style="q2">dzinomhanya-mhanya semheni.</para>
  <para style="b"/>
  <para style="q1">
    <verse number="5" style="v"/>Anodana mauto ake akasarudzwa,</para>
  <para style="q2">asi vanogumburwa panzira yavo.</para>
  <para style="q1">Vanomhanyira kurusvingo rweguta;</para>
  <para style="q2">nhoo yokuzvidzivirira yaiswa panzvimbo payo.</para>
  <para style="q1">
    <verse number="6" style="v"/>Masuo enzizi azarurwa</para>
  <para style="q2">uye muzinda wamambo wakoromoka.</para>
  <para style="q1">
    <verse number="7" style="v"/>Shoko ratemwa rokuti guta</para>
  <para style="q2">ritapwe, uye riendeswe kure.</para>
  <para style="q1">Varandakadzi varo vanochema senjiva</para>
  <para style="q2">uye vanorova zvipfuva zvavo.</para>
  <para style="q1">
    <verse number="8" style="v"/>Ninevhe rakafanana nedziva,</para>
  <para style="q2">uye mvura yaro iri kuerera ichipera.</para>
  <para style="q1">Vanochema vachiti, “Mirai! Mirai!”</para>
  <para style="q2">asi hapana anocheuka.</para>
  <para style="q1">
    <verse number="9" style="v"/>Pambai sirivha!</para>
  <para style="q2">Pambai goridhe!</para>
  <para style="q1">Kuwanda kwazvo hakuperi,</para>
  <para style="q2">ihwo upfumi hunobva pamhando dzose dzepfuma yaro!</para>
  <para style="q1">
    <verse number="10" style="v"/>Rabirwa, rapambwa, ratorerwa zvose!</para>
  <para style="q2">Mwoyo yanyungudika, mabvi odedera,</para>
  <para style="q2">miviri yobvunda, zviso zvose zvachenuruka.</para>
  <para style="b"/>
  <para style="q1">
    <verse number="11" style="v"/>Riripiko bako reshumba,</para>
  <para style="q2">nzvimbo yadzaipira vana vadzo zvokudya,</para>
  <para style="q1">kwaienda shumba nehadzi yayo,</para>
  <para style="q2">uye navana, pasina chokutya.</para>
  <para style="q1">
    <verse number="12" style="v"/>Shumba yaiuraya zvaikwanira vana vayo</para>
  <para style="q2">uye yakadzipira hadzi yayo nyama,</para>
  <para style="q1">ichizadza mapako ayo nezvayakauraya</para>
  <para style="q2">uye mapako ayo nenyama.</para>
  <para style="b"/>
  <para style="q1">
    <verse number="13" style="v"/>“Ndine mhaka newe,”</para>
  <para style="q2">ndizvo zvinotaura Jehovha Wamasimba Ose.</para>
  <para style="q1">“Ndichapisa ngoro dzenyu dzive utsi,</para>
  <para style="q2">uye munondo uchaparadza shumba dzenyu duku.</para>
  <para style="q1">Ndichakusiyai musina nyama panyika.</para>
  <para style="q2">Mazwi enhume dzako haangazonzwikazve.”</para>
  <chapter number="3" style="c"/>
  <para style="s1">Ninevhe rine nhamo</para>
  <para style="q1">
    <verse number="1" style="v"/>Rine nhamo guta reropa,</para>
  <para style="q2">rizere nenhema,</para>
  <para style="q1">rizere nezvakapambwa,</para>
  <para style="q2">harigari risina varinotambudza!</para>
  <para style="q1">
    <verse number="2" style="v"/>Kurira kwetyava,</para>
  <para style="q2">utsvikitsviki hwamavhiri,</para>
  <para style="q1">mutsindo wamabhiza</para>
  <para style="q2">nomubvumo wokutinhira kwengoro!</para>
  <para style="q1">
    <verse number="3" style="v"/>Kumhanya kwavatasvi vamabhiza,</para>
  <para style="q2">kupenya kweminondo</para>
  <para style="q2">namapfumo anovaima!</para>
  <para style="q1">Vazhinji vakaurayiwa,</para>
  <para style="q2">mirwi yevakafa,</para>
  <para style="q1">mitumbi isingaverengeki,</para>
  <para style="q2">vanhu vachigumburwa nezvitunha.</para>
  <para style="q1">
    <verse number="4" style="v"/>Zvose izvi nokuda kwokuchiva kuzhinji kwechifeve,</para>
  <para style="q2">chinokwezvera, mukuru wouroyi,</para>
  <para style="q1">akatapa ndudzi noufeve hwake</para>
  <para style="q2">namarudzi avanhu nouroyi hwake.</para>
  <para style="q1">
    <verse number="5" style="v"/>“Ndine mhaka newe,” ndizvo zvinotaura Jehovha Wamasimba Ose.</para>
  <para style="q2">Ndichafukura nguo yako ifukidze chiso chako</para>
  <para style="q1">“Ndicharatidza ndudzi kushama kwako</para>
  <para style="q2">namadzimambo kunyadziswa kwako.</para>
  <para style="q1">
    <verse number="6" style="v"/>Ndichakukandidzira tsvina,</para>
  <para style="q2">ndichakuita akazvidzika</para>
  <para style="q2">uye ndichakuita chiseko.</para>
  <para style="q1">
    <verse number="7" style="v"/>Vose vachakuona vachakutiza uye vachati,</para>
  <para style="q2">‘Ninevhe raparara, ndiani acharichema?’</para>
  <para style="q2">Ndingawana kupi munhu angakunyaradza?”</para>
  <para style="b"/>
  <para style="q1">
    <verse number="8" style="v"/>Uri nani kupfuura Tebhesi here,</para>
  <para style="q2">rakavakwa paNairi,</para>
  <para style="q2">rakakomberedzwa nemvura?</para>
  <para style="q1">Rwizi ndirwo rwairidzivirira,</para>
  <para style="q2">mvura iri rusvingo rwaro.</para>
  <para style="q1">
    <verse number="9" style="v"/>Etiopia neIjipiti ndizvo zvaiva simba rayo guru;</para>
  <para style="q2">Puti neRibhiya dzaiva pakati pavabatsiri vayo.</para>
  <para style="q1">
    <verse number="10" style="v"/>Kunyange zvakadaro yakatapwa</para>
  <para style="q2">ikaendeswa kuutapwa.</para>
  <para style="q1">Vacheche varo vakaputsanyiwa</para>
  <para style="q2">kumavambo kwemigwagwa yose.</para>
  <para style="q1">Mijenya yakakandwa pamusoro pemachinda avo,</para>
  <para style="q2">uye vakuru vavo vakasungwa nengetani.</para>
  <para style="q1">
    <verse number="11" style="v"/>Newewo uchadhakwa;</para>
  <para style="q2">uchavanda</para>
  <para style="q2">ugotsvaka utiziro kubva kumuvengi wako.</para>
  <para style="b"/>
  <para style="q1">
    <verse number="12" style="v"/>Nhare dzako dzose dzafanana nemiti yemionde</para>
  <para style="q2">ine michero yokutanga yaibva;</para>
  <para style="q1">paanozunzwa,</para>
  <para style="q2">maonde anodonhera mumuromo momudyi.</para>
  <para style="q1">
    <verse number="13" style="v"/>Tarira mauto ako,</para>
  <para style="q2">vose vakadzi!</para>
  <para style="q1">Masuo enyika yako</para>
  <para style="q2">akazarurirwa kuvavengi vako;</para>
  <para style="q2">moto waparadza mazariro awo.</para>
  <para style="b"/>
  <para style="q1">
    <verse number="14" style="v"/>Cherai mvura kuitira kukombwa,</para>
  <para style="q2">simbisai nhare dzenyu!</para>
  <para style="q1">Gadzirai ivhu,</para>
  <para style="q2">kanyai dhaka,</para>
  <para style="q2">mugadzire zvidhina zvenyu!</para>
  <para style="q1">
    <verse number="15" style="v"/>Moto uchakuparadzai imomo;</para>
  <para style="q2">munondo uchakuurayai,</para>
  <para style="q2">uye uchakuparadzai semhashu.</para>
  <para style="q1">Berekanai semhashu,</para>
  <para style="q2">muberekane sehwiza!</para>
  <para style="q1">
    <verse number="16" style="v"/>Makawedzera uwandu hwavatengesi venyu</para>
  <para style="q2">kusvikira vapfuura nyeredzi dzedenga kuwanda.</para>
  <para style="q2">Asi sehwiza, vanoparadza nyika</para>
  <para style="q2">vobhururuka vachienda.</para>
  <para style="q1">
    <verse number="17" style="v"/>Varindi venyu vakaita sehwiza,</para>
  <para style="q2">machinda enyu segundamusaira rehwiza</para>
  <para style="q2">dzinomhara pamadziro musi wakunotonhora,</para>
  <para style="q1">asi kana zuva rabuda dzinobhururuka dzichienda,</para>
  <para style="q2">uye hapana anoziva kuti kupi.</para>
  <para style="b"/>
  <para style="q1">
    <verse number="18" style="v"/>Iwe mambo weAsiria, vafudzi vako vanotsumwaira;</para>
  <para style="q2">machinda ako anorara pasi kuti azorore.</para>
  <para style="q1">Vanhu vako vakapararira pamusoro pamakomo</para>
  <para style="q2">pasina angavaunganidza.</para>
  <para style="q1">
    <verse number="19" style="v"/>Hapana chingarapa ronda rako;</para>
  <para style="q2">kukuvara kwako kuchakuuraya.</para>
  <para style="q1">Mumwe nomumwe anonzwa nezveguhu rako</para>
  <para style="q2">anorova maoko ake pakuwa kwako,</para>
  <para style="q1">nokuti ndianiko asina kunzwa</para>
  <para style="q2">utsinye hwako husina magumo?</para>
</usx>
