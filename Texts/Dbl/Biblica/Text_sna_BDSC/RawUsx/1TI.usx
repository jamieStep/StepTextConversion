<?xml version="1.0" encoding="UTF-8"?>
<usx version="2.6">
  <book code="1TI" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">1 Timoti</para>
  <para style="toc1">1 Timoti</para>
  <para style="toc2">1 Timoti</para>
  <para style="toc3">1 Timo</para>
  <para style="mt1">1 TIMOTI</para>
  <chapter number="1" style="c"/>
  <para style="p">
    <verse number="1" style="v"/>Pauro, mupostori waKristu Jesu nokurayira kwaMwari Muponesi wedu, naKristu Jesu, tariro yedu, <verse number="2" style="v"/>kuna Timoti mwanakomana wangu chaiye pakutenda:</para>
  <para style="b"/>
  <para style="p">Nyasha, ngoni norugare zvinobva kuna Mwari Baba naKristu Jesu Ishe wedu.</para>
  <para style="b"/>
  <para style="s1">Yambiro pamusoro paVadzidzisi voMurayiro Venhema</para>
  <para style="p">
    <verse number="3" style="v"/>Sezvandakakumbira zvikuru kwauri pandakaenda kuMasedhonia, gara paEfeso kuitira kuti ugorayira vamwe varume kuti varege kudzidzisa dzidziso dzenhema, <verse number="4" style="v"/>kana kuzvipira kungano nokunhoroondo dzamazita amadzitateguru dzisingaperi. Izvi zvinongomutsa nharo panzvimbo yebasa raMwari rinoitwa nokutenda. <verse number="5" style="v"/>Chinovavarirwa nomurayiro uyu ndirwo rudo runobva pamwoyo wakachena, hana yakanaka nokutenda kwechokwadi. <verse number="6" style="v"/>Vamwe vakarasika kubva pazvinhu izvi uye vakatsaukira mukutaura kusina maturo. <verse number="7" style="v"/>Vanoda kuva vadzidzisi vomurayiro, asi havazivi zvavari kutaura pamusoro pazvo kana izvo zvavari kushingira kusimbisa.</para>
  <para style="p">
    <verse number="8" style="v"/>Tinoziva kuti murayiro wakanaka kana munhu achiushandisa zvakanaka. <verse number="9" style="v"/>Tinozivawo kuti murayiro hauna kuitirwa vakarurama asi vanodarika murayiro navanomukira, vasina umwari navatadzi, vasiri vatsvene navasina chinamato; vaya vanouraya vanababa vavo kana vanamai vavo, vanouraya vanhu, <verse number="10" style="v"/>mhombwe navanopomba navamwe varume, navanotengesa vanhu kuti vave varanda, varevi venhema, navanopika nhema, uye kana chimwe chipi zvacho chinopesana nedzidziso yechokwadi <verse number="11" style="v"/>inosimbisa vhangeri rokubwinya, raMwari akaropafadzwa, iro raakapa kwandiri.</para>
  <para style="s1">Nyasha dzaIshe kuna Pauro</para>
  <para style="p">
    <verse number="12" style="v"/>Ndinovonga Kristu Jesu Ishe wedu, akandipa simba, akati ndakatendeka, akandiisa pabasa rake. <verse number="13" style="v"/>Kunyange zvazvo ndaimbomhura Mwari ndiri mutambudzi nomunhu wokumanikidza, ndakaitirwa ngoni nokuti ndakazviita mukusaziva uye nomukusatenda. <verse number="14" style="v"/>Nyasha zhinji dzaIshe wedu dzakadururwa pamusoro pangu, pamwe chete nokutenda norudo zviri muna Kristu Jesu.</para>
  <para style="p">
    <verse number="15" style="v"/>Herino shoko rezvokwadi rinofanira kutendwa kwazvo: Kristu Jesu akauya munyika kuti aponese vatadzi, ini ndiri mukuru wavo. <verse number="16" style="v"/>Asi nokuda kwechikonzero ichochi ndakaitirwa ngoni kuitira kuti mandiri ini mutadzi mukuru, Kristu Jesu aratidze mwoyo murefu wake usingaperi kuti ndive muenzaniso kuna avo vachatenda kwaari uye vagowana upenyu husingaperi. <verse number="17" style="v"/>Zvino iye Ishe asingaperi, asingafi, asingaonekwi, iye Mwari oga, ngaave nokukudzwa nokubwinya nokusingaperi-peri.</para>
  <para style="p">
    <verse number="18" style="v"/>Timoti, mwanakomana wangu, ndinokupa murayiro uyu maererano nezvakaprofitwa kare pamusoro pako, kuti kana ukautevera ucharwa kurwa kwakanaka, <verse number="19" style="v"/>wakabata kutenda uye nehana yakanaka. Vamwe vakaramba mirayiro iyi vakarasikirwa nokutenda kwavo. <verse number="20" style="v"/>Vamwe vavo ndiHimenio naArekizanda, avo vandakaisa kuna Satani kuti vadzidziswe kuti varege kumhura Mwari.</para>
  <chapter number="2" style="c"/>
  <para style="s1">Dzidziso pamusoro poKunamata</para>
  <para style="p">
    <verse number="1" style="v"/>Naizvozvo, pakutanga kwezvose, ndinokurayirai kuti vanhu vose vakumbirirwe, vanyengetererwe, varevererwe, vavongerwe, <verse number="2" style="v"/>madzimambo navose vari kutonga, kuti tigare norugare uye norunyararo pakurarama muumwari hwose nomuutsvene. <verse number="3" style="v"/>Izvi zvakanaka uye zvinofadza Mwari muponesi wedu. <verse number="4" style="v"/>Anoda kuti vanhu vose vaponeswe uye kuti vazive chokwadi. <verse number="5" style="v"/>Nokuti kuna Mwari mumwe chete, nomurevereri mumwe chete pakati paMwari navanhu, ndiye munhu Kristu Jesu. <verse number="6" style="v"/>Uyo akazvipa sorudzikinuro kuvanhu vose, uchapupu hwakapiwa panguva yakafanira. <verse number="7" style="v"/>Uye nokuda kwechikonzero ichi ndakaitwa muparidzi nomupostori, ndinokuudzai chokwadi, handisi kureva nhema, uye ndiri mudzidzisi wokutenda kwechokwadi kune veDzimwe Ndudzi.</para>
  <para style="p">
    <verse number="8" style="v"/>Ndinoda kuti varume kwose kwose vasimudze maoko matsvene pakunyengetera, vasina kutsamwa kana nharo.</para>
  <para style="p">
    <verse number="9" style="v"/>Ndinodawo kuti vakadzi vapfeke zvakafanira, zvakanaka zvino kuzvidzora, kwete nebvudzi rakarukwa kana negoridhe kana namaperera kana nguo dzemari zhinji, <verse number="10" style="v"/>asi ngavave namabasa akanaka, sezvakafanira vakadzi vanoti vanonamata Mwari.</para>
  <para style="p">
    <verse number="11" style="v"/>Mukadzi ngaadzidze akanyarara uye nokuzviisa pasi kwose. <verse number="12" style="v"/>Handitenderi kuti mukadzi adzidzise kana kuti ave nesimba pamusoro pomurume; anofanira kunyarara. <verse number="13" style="v"/>Nokuti Adhamu ndiye akatanga kuumbwa, tevere Evha. <verse number="14" style="v"/>Uye Adhamu haasi iye akanyengerwa; mukadzi ndiye akanyengerwa akava mutadzi. <verse number="15" style="v"/>Asi vakadzi vachaponeswa nokubereka vana kana vachirambira mukutenda, murudo noutsvene, uye nokuzvidzora.</para>
  <chapter number="3" style="c"/>
  <para style="s1">Vatariri naVadhikoni</para>
  <para style="p">
    <verse number="1" style="v"/>Herino shoko rechokwadi: kana munhu achitsvaka basa romutariri, anoda basa rinokudzika. <verse number="2" style="v"/>Zvino mutariri anofanira kuva munhu asina chaangapomerwa, murume womukadzi mumwe chete, anozvidzora, anokudzwa, anoitira vaeni rudo, anoziva kudzidzisa, <verse number="3" style="v"/>asingadhakwi, asingarwi uye ano unyoro, asina gakava, asingakariri mari. <verse number="4" style="v"/>Anofanira kubata imba yake zvakanaka nokuona kuti vana vake vanomuteerera uye vachimukudza zvakanaka. <verse number="5" style="v"/>(Kana munhu asingazivi kubata imba yake zvakanaka, angachengeta seiko kereke yaMwari?) <verse number="6" style="v"/>Asava mutendi mutsva, nokuti angazozvikudza akazotongwa zvimwe chetezvo sadhiabhori. <verse number="7" style="v"/>Anofanirawo kupupurirwa zvakanaka navari kunze, kuitira kuti arege kuzvidzwa, uye agowira mumusungo wadhiabhori.</para>
  <para style="p">
    <verse number="8" style="v"/>Saizvozvowo, madhikoni ngavave vanhu vanokudzwa, vanorevesa, vasinganwi waini zhinji, uye vasingatsvaki pfuma yakaipa. <verse number="9" style="v"/>Vanofanira kuchengetedza zvakadzikadzika zvokutenda nehana yakanaka. <verse number="10" style="v"/>Vanofanira kutanga vaedzwa, uye kana pasina chavangapomerwa, ngavashumire samadhikoni.</para>
  <para style="p">
    <verse number="11" style="v"/>Nenzira imwe cheteyo, vakadzi vavo ngavave vanokudzwa, vasingacheri vamwe asi vanozvidzora, vakatendeka pazvinhu zvose.</para>
  <para style="p">
    <verse number="12" style="v"/>Mudhikoni anofanira kuva murume ano mukadzi mumwe chete uye anofanira kugona kubata vana vake nemba yake zvakanaka. <verse number="13" style="v"/>Vaya vakashumira zvakanaka vanozviwanira zita rakanaka uye nokusimbiswa kukuru pakutenda kwavo muna Kristu Jesu.</para>
  <para style="p">
    <verse number="14" style="v"/>Kunyange zvazvo ndine tariro yokuuya kwauri nokukurumidza, ndinokunyorera dzidziso idzi kuitira kuti, <verse number="15" style="v"/>kana ndikanonoka, uchaziva kuti vanhu vanofanira kuzvibata sei mumba maMwari, inova kereke yaMwari mupenyu, mbiru nenheyo yechokwadi. <verse number="16" style="v"/>Pasina kana mubvunzo, chakavanzika choumwari chikuru kwazvo:</para>
  <para style="q1">Iye akaratidzwa panyama,</para>
  <para style="q2">akaruramiswa noMweya,</para>
  <para style="q1">akaonekwa navatumwa,</para>
  <para style="q2">akaparidzwa pakati pendudzi</para>
  <para style="q1">panyika vakatenda kwaari,</para>
  <para style="q2">akakwidzwa mukubwinya.</para>
  <chapter number="4" style="c"/>
  <para style="s1">Kurayirwa kwaTimoti</para>
  <para style="p">
    <verse number="1" style="v"/>Mweya anotaura pachena kuti panguva dzinouya vamwe vachatsauka kubva pakutenda vagotevera mweya inonyengera nedzidziso dzamadhimoni. <verse number="2" style="v"/>Dzidziso dzakadai dzinouya navaya vanoreva nhema, vane hana dzakapiswa sokunge nesimbi inopisa. <verse number="3" style="v"/>Vanodzivisa vanhu kuwanana uye vachivarayira kuti varege kudya zvimwe zvokudya, izvo zvakasikwa naMwari kuti zvigamuchirwe nokuvonga naavo vanotenda uye vanoziva chokwadi. <verse number="4" style="v"/>Nokuti chose chakasikwa naMwari chakanaka, uye hapana chinofanira kuraswa kana chichigamuchirwa nokuvonga, <verse number="5" style="v"/>nokuti chinoitwa chitsvene neshoko raMwari nokunyengetera.</para>
  <para style="p">
    <verse number="6" style="v"/>Kana ukadzidzisa hama zvinhu izvi, uchava mushumiri akanaka waKristu Jesu, akarerwa muzvokwadi yokutenda uye nedzidziso yakanaka yawakatevera. <verse number="7" style="v"/>Siyana nengano dzisina umwari uye nengano dzechembere; asi uzvirovedzere paumwari. <verse number="8" style="v"/>Nokuti kurovedza muviri kunobatsira zvishoma hako asi umwari hunokosha pazvinhu zvose, hune vimbiso kune zvose muupenyu huno uye nomuupenyu hunouya.</para>
  <para style="p">
    <verse number="9" style="v"/>Iri ishoko rechokwadi rinofanira kutendwa zvizere <verse number="10" style="v"/>uye nokuda kwaizvozvi tinoshingaira nokurwa, nokuti takaisa tariro yedu muna Mwari mupenyu, anova ndiye muponesi wavanhu vose uye zvikuru sei vaya vanotenda.</para>
  <para style="p">
    <verse number="11" style="v"/>Rayira uye udzidzise zvinhu izvi. <verse number="12" style="v"/>Ngakurege kuva nomunhu anokuzvidza nokuda kwouduku hwako, asi uve muenzaniso kuvatendi mukutaura, muupenyu, murudo, mukutenda uye napakuchena kwomwoyo. <verse number="13" style="v"/>Kusvikira ndauya, shingaira pakuverenga Rugwaro kukereke, kuparidza nokudzidzisa. <verse number="14" style="v"/>Usarega kushandisa chipo chako, chakapiwa kwauri kubudikidza neshoko rechiprofita pawakaiswa maoko pamusoro navakuru.</para>
  <para style="p">
    <verse number="15" style="v"/>Shingaira pazvinhu izvi, uzviite nomwoyo wako wose, kuitira kuti munhu wose aone kupfuurira mberi kwako. <verse number="16" style="v"/>Uzvichengete kwazvo iwe nedzidziso yako. Utsungirire pazviri, nokuti kana ukazviita, uchazviponesa iwe navanokunzwa.</para>
  <chapter number="5" style="c"/>
  <para style="s1">Rayiro pamusoro peChirikadzi, Vakuru naVaranda</para>
  <para style="p">
    <verse number="1" style="v"/>Usatsiura murume mukuru nehasha, asi utaure naye sounotaura nababa vako. Vaduku uvabate savanunʼuna vako. <verse number="2" style="v"/>Vakadzi vakuru savanamai, uye vakadzi vaduku sehanzvadzi, nokuchena kwose kwomwoyo.</para>
  <para style="p">
    <verse number="3" style="v"/>Ipa rukudzo rwakafanira kuchirikadzi dziri chirikadzi chaidzo. <verse number="4" style="v"/>Asi kana chirikadzi ina vana kana vazukuru, ava ngavatange ivo kudzidza kurarama chinamato chavo kumhuri dzavo uye vadzosere zvakafanira kuvabereki vavo uye navakwegura, nokuti izvi zvinofadza Mwari. <verse number="5" style="v"/>Chirikadzi iri chirikadzi chaiyo uye yakasara ichingova yoga inoisa tariro yayo kuna Mwari uye inogara ichinyengetera nokukumbira kuna Mwari usiku namasikati. <verse number="6" style="v"/>Asi chirikadzi inoraramira kuzvifadza yakafa ichiri mhenyu. <verse number="7" style="v"/>Rayirawo vanhu zvinhu izvi, kuitira kuti kurege kuva nomunhu angapomerwa. <verse number="8" style="v"/>Kana munhu asingachengeti hama dzake, uye zvikuru sei veimba yake, arasa kutenda, uye akaipa kukunda asingatendi.</para>
  <para style="p">
    <verse number="9" style="v"/>Hakuna chirikadzi inganyorwa pamazita echirikadzi kana isina makore anopfuura makumi matanhatu, yakanga yakatendeka kumurume wayo, <verse number="10" style="v"/>uye ichinyatsozivikanwa pamabasa ayo akanaka, akafanana nokurera vana, nokubata vaeni zvakanaka, kushambidza tsoka dzavatsvene, kubatsira vaya vari mumatambudziko, uye yakazvipira kuita pamabasa ose akanaka.</para>
  <para style="p">
    <verse number="11" style="v"/>Asi kana dziri chirikadzi duku usadzinyora pamazita aya. Nokuti kana nyama yadzo yakunda kuzvipira kwadzo kuna Kristu, dzichazotsvaka kuwanikwa. <verse number="12" style="v"/>Naizvozvo dzichazvivigira kutongwa, nokuti dzinenge dzaputsa kutenda kwadzo kwokutanga. <verse number="13" style="v"/>Pamusoro pezvo, dzinoita tsika dzokuva nousimbe uye dzichipota nedzimba. Uye hadzizi simbe bedzi, asi vaitiwo vamakuhwa, uye vasina basa ravanoita, vachitaura zvisakafanira. <verse number="14" style="v"/>Naizvozvo ndinoti kuchirikadzi duku ngadziwanikwe, kuti dzibereke vana, dzichengete dzimba dzadzo uye kuti dzisapa muvengi mukana wokupomera nawo. <verse number="15" style="v"/>Vamwe vakatotsauka kare vachitevera Satani.</para>
  <para style="p">
    <verse number="16" style="v"/>Kana mukadzi upi zvake mutendi aine chirikadzi mumhuri yake, anofanira kudzibatsira uye arege kuita kuti kereke iremedzwe nadzo, kuitira kuti kereke igone kubatsira chirikadzi dziri kushayiwa zvechokwadi.</para>
  <para style="p">
    <verse number="17" style="v"/>Vakuru vanobata kereke zvakanaka vakafanira kukudzwa zvakapetwa kaviri, zvikuru sei vaya vanoita basa rokuparidza nokudzidzisa. <verse number="18" style="v"/>Nokuti Rugwaro runoti, “Usasunga muromo wenzombe kana ichipura zviyo,” uye “Mushandi akafanirwa nomubayiro wake.” <verse number="19" style="v"/>Usagamuchira mhaka inopomerwa mukuru kunze kwokunge yauyiswa nezvapupu zviviri kana zvitatu. <verse number="20" style="v"/>Avo vanotadza vanofanira kutsiurwa pamberi pavanhu, kuitira kuti vamwe vagoyambirwa.</para>
  <para style="p">
    <verse number="21" style="v"/>Ndinokurayira, pamberi paMwari naKristu Jesu uye napamberi pavatumwa vakasanangurwa, kuti uchengete mirayiro iyi zvakanaka, uye usingaiti uchitsaura vanhu.</para>
  <para style="p">
    <verse number="22" style="v"/>Usakurumidza kuisa maoko pamusoro pomunhu, uye usabatana nezvivi zvavamwe. Zvichengete kuti uve wakachena.</para>
  <para style="p">
    <verse number="23" style="v"/>Rega kunwa mvura yoga, uye unwe waini shoma nokuda kwomudumbu mako uye nokurwara-rwara kwako.</para>
  <para style="p">
    <verse number="24" style="v"/>Zvivi zvavamwe vanhu zvinoonekwa pachena, zvichivatangira kusvika panzvimbo yokutongwa; zvivi zvavamwe zvinotevera mushure mavo. <verse number="25" style="v"/>Nenzira imwe cheteyo, mabasa akanaka anoonekwawo pachena, uye kunyange naasina kudaro haangavanziki.</para>
  <chapter number="6" style="c"/>
  <para style="p">
    <verse number="1" style="v"/>Vose varanda vari pasi pejoko rouranda vanofanira kukudza vatenzi vavo zvizere, kuitira kuti zita raMwari nedzidziso yedu zvirege kumhurwa. <verse number="2" style="v"/>Avo vana vatenzi vanotenda ngavarege kuvazvidza nokuda kwokuti ihama. Asi kutoti vanofanira kuvashumira zviri nani, nokuti vaya vanobatsirwa nebasa ravo vatendi, uye vadikanwi kwavari. Izvi ndizvo zvinhu zvaunofanira kuvadzidzisa uye nokuvarayira.</para>
  <para style="s1">Kuda mari</para>
  <para style="p">
    <verse number="3" style="v"/>Kana munhu achidzidzisa dzidziso dzenhema uye asingabvumi dzidziso yakanaka yaIshe wedu Jesu Kristu uye nedzidziso youmwari, <verse number="4" style="v"/>anongozvikudza uye haazivi chinhu. Anongofarira nharo nokukakavara pamusoro pamashoko asingabatsiri, anongomutsa godo, gakava, kutukana nokufungirana zvakaipa, <verse number="5" style="v"/>uye nokupesana kusingaperi pakati pavanhu vane murangariro wakaora, vakabirwa zvokwadi uye vanofunga kuti umwari inzira yokuwana nayo mari.</para>
  <para style="p">
    <verse number="6" style="v"/>Asi umwari nokugutsikana nezvatinazvo zvinopfumisa kwazvo. <verse number="7" style="v"/>Nokuti hatina kuuya nechinhu panyika, uye hatigoniwo kubuda nechinhu kubva mairi. <verse number="8" style="v"/>Asi kana tine zvokudya nezvokupfeka, tichagutsikana nazvo. <verse number="9" style="v"/>Vanhu vanotsvaka kupfuma vanowira mukuedzwa nomumusungo uye nomukuchiva kwoupenzi kuzhinji kunokuvadza uye kunoisa vanhu mukuparadzwa nokuraswa. <verse number="10" style="v"/>Nokuti kuda mari ndiwo mudzi wezvakaipa zvose. Vamwe vanhu vanoda mari zvikuru, vakatsauka kubva pakutenda uye vakazvibaya neshungu zhinji.</para>
  <para style="s1">Pauro anorayira Timoti</para>
  <para style="p">
    <verse number="11" style="v"/>Asi iwe, munhu waMwari, tiza kubva pane izvi zvose, uye utevere kururama, umwari, kutenda, rudo, kutsungirira nounyoro. <verse number="12" style="v"/>Irwa kurwa kwakanaka kwokutenda. Ubatisise upenyu husingaperi hwawakadanirwa kwahuri pawakapupura kupupura kwakanaka pamberi pezvapupu zvizhinji. <verse number="13" style="v"/>Ndinokurayira, pamberi paMwari, anopa upenyu kuzvinhu zvose, napamberi paKristu Jesu akapupura zvakanaka paakapa uchapupu pamberi paPondio Pirato, <verse number="14" style="v"/>kuti uchengete murayiro uyu, usina chinongo kana chaungapomerwa kusvikira pakuonekwa kwaIshe wedu Jesu Kristu, <verse number="15" style="v"/>uyo achazoratidzwa naMwari panguva yake iye Mwari, iye oga Mutongi akaropafadzwa, Mambo wamadzimambo naIshe wamadzishe. <verse number="16" style="v"/>Iye oga ndiye asingafi uye agere pachiedza chisina angaswedera pachiri, uyo asina akambomuona kana angamuona. Kukudzwa nesimba ngazvive kwaari nokusingaperi. Ameni.</para>
  <para style="p">
    <verse number="17" style="v"/>Rayira vapfumi panyika ino kuti varege kuzvikudza kana kuisa tariro yavo mupfuma, isingagari, asi kuti vaise tariro yavo kuna Mwari, anotipa zvose zvizhinji kuti tifare nazvo. <verse number="18" style="v"/>Varayire kuti vaite zvakanaka, uye kuti vafarire kupa vamwe uye nokugoverana. <verse number="19" style="v"/>Vachazviunganidzira pfuma senheyo yakasimba kunguva dzinouya, kuti vagobatisisa upenyu hunova upenyu kwechokwadi.</para>
  <para style="p">
    <verse number="20" style="v"/>Timoti, chengeta icho chawakapiwa. Furatira zvokutaura mashoko asina umwari nepfungwa dzinopikisa, dzezvinonzi pakutaura kwenhema zivo, <verse number="21" style="v"/>idzo dzakapupurwa navamwe uye nokudaro vakatsauka kubva pakutenda.</para>
  <para style="b"/>
  <para style="b"/>
  <para style="p">Nyasha ngadzive newe.</para>
</usx>
