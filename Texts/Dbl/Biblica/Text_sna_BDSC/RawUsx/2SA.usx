<?xml version="1.0" encoding="UTF-8"?>
<usx version="2.6">
  <book code="2SA" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">2 Samueri</para>
  <para style="toc1">2 Samueri</para>
  <para style="toc2">2 Samueri</para>
  <para style="toc3">2 Samu</para>
  <para style="mt1">2 SAMUERI</para>
  <chapter number="1" style="c"/>
  <para style="s1">Dhavhidhi anonzwa nezvoKufa kwaSauro</para>
  <para style="p">
    <verse number="1" style="v"/>Mushure mokufa kwaSauro, Dhavhidhi akadzoka kubva kuhondo yaakakunda vaAmareki uye akagara paZikiragi kwamazuva maviri. <verse number="2" style="v"/>Pazuva rechitatu mumwe murume akasvika achibva kumusasa waSauro, zvipfeko zvake zvakabvaruka uye musoro wake uzere guruva. Paakasvika paiva naDhavhidhi, akazviwisira pasi achiratidza rukudzo.</para>
  <para style="p">
    <verse number="3" style="v"/>Dhavhidhi akabvunza akati, “Wabvepiko?”</para>
  <para style="p">Iye akapindura akati, “Ndapunyuka kumisasa yavaIsraeri.”</para>
  <para style="p">
    <verse number="4" style="v"/>Dhavhidhi akabvunza akati, “Chii chaitika ikoko? Ndiudze.”</para>
  <para style="p">Iye akati, “Vanhu vatiza kubva pavanga vachirwira. Vazhinji vavo vafa. Sauro nomwanakomana wake Jonatani vafa.”</para>
  <para style="p">
    <verse number="5" style="v"/>Ipapo Dhavhidhi akabvunza jaya rakanga rauya neshoko iri akati, “Unoziva sei kuti Sauro nemwanakomana wake Jonatani vafa?”</para>
  <para style="p">
    <verse number="6" style="v"/>Jaya riya rakati, “Ini ndakanga ndiri pamusoro peGomo reGiribhoa, uye ndikaona Sauro akasendamira papfumo rake, ipapo ngoro dzavarwi navatasvi zvichivirima zvotosvika paari. <verse number="7" style="v"/>Zvino iye akati acheuka akandiona, akandidana, ini ndikati, ‘Ndiri pano?’</para>
  <para style="p">
    <verse number="8" style="v"/>“Akandibvunza akati, ‘Ndiwe aniko?’</para>
  <para style="p">“Ndakamupindura ndikati, ‘Ndiri muAmareki.’</para>
  <para style="p">
    <verse number="9" style="v"/>“Ipapo iye akati kwandiri, ‘Uya umire pandiri undiuraye! Ndiri mukurwadziwa kukuru asi ndichiri mupenyu.’</para>
  <para style="p">
    <verse number="10" style="v"/>“Naizvozvo ndakamira paari ndikamuuraya, nokuti ndaiziva kuti mushure mokunge awira pasi haaizorarama. Uye ndakatora korona yakanga iri mumusoro make norundarira rwaiva muruoko rwake, uye ndauya nazvo kuno kuna ishe wangu.”</para>
  <para style="p">
    <verse number="11" style="v"/>Ipapo Dhavhidhi navarume vose vaakanga anavo vakabata nguo dzavo vakadzibvarura. <verse number="12" style="v"/>Vakachema nokuungudza vakazvinyima zvokudya kusvikira manheru nokuda kwaSauro nomwanakomana wake Jonatani, uye nokuda kwehondo yaJehovha neimba yaIsraeri, nokuti vakanga vaurayiwa nomunondo.</para>
  <para style="p">
    <verse number="13" style="v"/>Dhavhidhi akati kujaya rakanga rauya neshoko kwaari, “Iwe unobvepiko?”</para>
  <para style="p">Akapindura akati, “Ndiri mwanakomana womutorwa, muAmareki.”</para>
  <para style="p">
    <verse number="14" style="v"/>Dhavhidhi akamubvunza akati, “Sei iwe usina kutya kusimudza ruoko rwako uchiparadza muzodziwa waJehovha?”</para>
  <para style="p">
    <verse number="15" style="v"/>Ipapo Dhavhidhi akadana mumwe wavarume vaaiva navo akati, “Enda, umuuraye!” Naizvozvo akamubaya, akafa. <verse number="16" style="v"/>Nokuti Dhavhidhi akanga ati kwaari, “Ropa rako ngarive pamusoro pako. Muromo wako ndiwo wazvipupurira pawati, ‘Ndauraya muzodziwa waJehovha.’ ”</para>
  <para style="s1">Dhavhidhi anochema Sauro naJonatani</para>
  <para style="p">
    <verse number="17" style="v"/>Dhavhidhi akaimba rwiyo urwu rwokuchema Sauro nomwanakomana wake Jonatani, <verse number="18" style="v"/>uye akarayira kuti vanhu veJudha vadzidziswe rwiyo urwu rwokuchema rwouta (rwakanyorwa mubhuku raJashari):</para>
  <para style="q1">
    <verse number="19" style="v"/>“Haiwa Israeri, kubwinya kwako kwaparadzwa pamitunhu yako yakakwirira.</para>
  <para style="q2">Haiwa, vane simba wawira pasi sei!</para>
  <para style="b"/>
  <para style="q1">
    <verse number="20" style="v"/>“Musazvireva muGati,</para>
  <para style="q2">musazviparidza mumigwagwa yeAshikeroni,</para>
  <para style="q1">kuti vanasikana vavaFiristia vasazofara,</para>
  <para style="q2">kuti vanasikana vevasina kudzingiswa varege kupembera.</para>
  <para style="b"/>
  <para style="q1">
    <verse number="21" style="v"/>“Haiwa imi makomo eGiribhoa,</para>
  <para style="q2">ngakurege kuva nedova kana mvura pamusoro penyu,</para>
  <para style="q2">kana minda inobereka zviyo zvakawanda.</para>
  <para style="q1">Nokuti ipapo ndipo pakasvibiswa nhoo yemhare,</para>
  <para style="q2">iyo nhoo yaSauro, isisina kuzorwa mafuta.</para>
  <para style="q1">
    <verse number="22" style="v"/>Kubva muropa ravakaurayiwa,</para>
  <para style="q2">kubva munyama yemhare,</para>
  <para style="q1">uta hwaJonatani hahuna kudzoka,</para>
  <para style="q2">munondo waSauro hauna kudzoka usina kugutswa.</para>
  <para style="b"/>
  <para style="q1">
    <verse number="23" style="v"/>“Sauro naJonatani,</para>
  <para style="q2">muupenyu vaidikanwa uye vakanaka,</para>
  <para style="q2">nomurufu havana kuparadzaniswa.</para>
  <para style="q1">Vaimhanya kupfuura makondo,</para>
  <para style="q2">vaiva vakasimba kupfuura shumba.</para>
  <para style="b"/>
  <para style="q1">
    <verse number="24" style="v"/>“Haiwa vanasikana veIsraeri,</para>
  <para style="q2">chemai nokuda kwaSauro,</para>
  <para style="q1">iye aikupfekedzai zvishongo zvitsvuku uye zvakaisvonaka,</para>
  <para style="q2">aishongedza nguo dzenyu nezvishongo zvegoridhe.</para>
  <para style="b"/>
  <para style="q1">
    <verse number="25" style="v"/>“Haiwa vane simba vawira pasi sei muhondo!</para>
  <para style="q2">Jonatani avete, aurayiwa pamitunhu yenyu yakakwirira.</para>
  <para style="q1">
    <verse number="26" style="v"/>Ndiri kutambudzika kwazvo pamusoro pako, Jonatani mununʼuna wangu;</para>
  <para style="q2">wakanga uchikosha kwazvo kwandiri.</para>
  <para style="q1">Rudo rwako kwandiri rwaishamisa,</para>
  <para style="q2">rwaishamisa kudarika rwavakadzi.</para>
  <para style="b"/>
  <para style="q1">
    <verse number="27" style="v"/>“Haiwa vane simba vakawira pasi sei!</para>
  <para style="q2">Zvombo zvehondo zvaparadzwa!”</para>
  <chapter number="2" style="c"/>
  <para style="s1">Dhavhidhi anozodzwa kuti ave Mambo weJudha</para>
  <para style="p">
    <verse number="1" style="v"/>Nokufamba kwenguva, Dhavhidhi akabvunza kuna Jehovha akati, “Ko, ndoenda zvangu kune rimwe ramaguta eJudha here?”</para>
  <para style="p">Jehovha akapindura akati, “Enda hako.”</para>
  <para style="p">Dhavhidhi akabvunza akati, “Ndoenda kupi?”</para>
  <para style="p">Jehovha akapindura akati, “KuHebhuroni.”</para>
  <para style="p">
    <verse number="2" style="v"/>Naizvozvo Dhavhidhi akaendako navakadzi vake vaviri, Ahinoami weJezireeri naAbhigairi, chirikadzi yaNabhari weKarimeri. <verse number="3" style="v"/>Dhavhidhi akatorawo varume vose vaaiva navo, mumwe nomumwe nemhuri yake, akandogara muHebhuroni nomumaguta omo. <verse number="4" style="v"/>Ipapo varume veJudha vakauya paHebhuroni vakazodzapo Dhavhidhi kuti ave mambo weimba yaJudha.</para>
  <para style="p">Zvino Dhavhidhi paakanzwa kuti varume veJabheshi Gireadhi ndivo vakanga vaviga Sauro, <verse number="5" style="v"/>akatuma nhume kuvarume veJabheshi Gireadhi kuti dzinoti kwavari, “Jehovha ngaakuropafadzei nokuti makaratidza tsitsi pana Sauro tenzi wenyu pakumuviga kwamakamuita. <verse number="6" style="v"/>Zvino Jehovha ngaachikuitirai tsitsi nokutendeka, uye neniwo ndichakuitirai zvimwe chetezvo nokuti imi makaita izvozvi. <verse number="7" style="v"/>Naizvozvo ivai nesimba nokutsunga, nokuti Sauro tenzi wenyu afa, uye imba yaJudha yandizodza kuti ndive mambo wavo.”</para>
  <para style="s1">Kurwa pakati peimba yaDhavhidhi neyaSauro</para>
  <para style="p">
    <verse number="8" style="v"/>Zvichakadaro, Abhineri mwanakomana waNeri, mukuru wehondo yaSauro, akanga atora Ishi-Bhosheti mwanakomana waSauro, akandomuisa kuMahanaimi. <verse number="9" style="v"/>Akamugadza kuti ave mambo weGireadhi, Ashuri neJezireeri, uyewo pamusoro peEfuremu, Bhenjamini neIsraeri yose.</para>
  <para style="p">
    <verse number="10" style="v"/>Ishi-Bhosheti mwanakomana waSauro akanga ava namakore makumi mana paakava mambo weIsraeri, uye akatonga kwamakore maviri. Kunyange zvakadaro, imba yaJudha yakatevera Dhavhidhi. <verse number="11" style="v"/>Nguva yakabata Dhavhidhi ushe hweimba yaJudha paHebhuroni yaisvika makore manomwe nemwedzi mitanhatu.</para>
  <para style="p">
    <verse number="12" style="v"/>Abhineri mwanakomana waNeri, pamwe chete navaranda vaIshi-Bhosheti mwanakomana waSauro, vakabva paMahanaimi vakaenda kuGibheoni. <verse number="13" style="v"/>Joabhu mwanakomana waZeruya navaranda vaDhavhidhi vakandosangana navo padziva reGibheoni. Vakagara pasi mhiri kwedziva, rimwe boka ndokugara kuno rumwe rutivi.</para>
  <para style="p">
    <verse number="14" style="v"/>Ipapo Abhineri akati kuna Joabhu, “Ngatiitei kuti mamwe majaya edu asimuke arwe namaoko pamberi pedu.”</para>
  <para style="p">Joabhu akati, “Zvakanaka, ngavaite izvozvo.”</para>
  <para style="p">
    <verse number="15" style="v"/>Naizvozvo vakasimuka vakaverengwa varume gumi navaviri kurutivi rwaBhenjamini naIshi-Bhosheti mwanakomana waSauro, uye gumi navaviri kurutivi rwaDhavhidhi. <verse number="16" style="v"/>Ipapo mumwe nomumwe akabata musoro wewaairwa naye ndokumubaya nebakatwa parutivi pake, vose ndokuwira pasi. Naizvozvo nzvimbo iyoyo iri muGibheoni yakatumidzwa kuti Herikati Hazurimi.</para>
  <para style="p">
    <verse number="17" style="v"/>Kurwa kwezuva iroro kwakatyisa kwazvo, uye Abhineri navarume veIsraeri vakakundwa navaranda vaDhavhidhi.</para>
  <para style="p">
    <verse number="18" style="v"/>Vanakomana vatatu vaZeruya vakanga varipo vaiti: Joabhu, Abhishai naAsaheri. Zvino Asaheri aimhanya zvikuru kwazvo sechengu. <verse number="19" style="v"/>Akadzinganisa Abhineri, asingambotsaukiri kurudyi kana kuruboshwe paaimudzingirira. <verse number="20" style="v"/>Abhineri akacheuka akabvunza akati, “Ndiwe here, Asaheri?”</para>
  <para style="p">Iye akapindura akati, “Ndini.”</para>
  <para style="p">
    <verse number="21" style="v"/>Ipapo Abhineri akati kwaari, “Enda kurudyi kana kuruboshwe; ubate rimwe ramajaya uritorere zvombo zvaro.” Asi Asaheri haana kurega kumudzinganisa.</para>
  <para style="p">
    <verse number="22" style="v"/>Abhineri akayambira Asaheri zvakare akati, “Chirega zvokundidzinganisa! Unodirei kuti ndikuuraye? Ndingazotarisana sei nomukoma wako Joabhu?”</para>
  <para style="p">
    <verse number="23" style="v"/>Asi Asaheri akaramba achingomudzinganisa. Naizvozvo Abhineri akabaya Asaheri padumbu neshure kwepfumo rake, pfumo rikabuda nokumusana. Akawira ipapo ndokubva afa. Uye munhu wose aimira kana angosvika chete panzvimbo pakanga pawira Asaheri akafa.</para>
  <para style="p">
    <verse number="24" style="v"/>Asi Joabhu naAbhishai vakatevera Abhineri, uye zuva rakati ronovira, vakasvika pachikomo cheAma, pedyo neGiya munzira inoenda kurenje reGibheoni. <verse number="25" style="v"/>Ipapo varume veBhenjamini vakaungana vachitungamirirwa naAbhineri. Vakaumba boka rimwe vakamira pamusoro pechikomo.</para>
  <para style="p">
    <verse number="26" style="v"/>Abhineri akadanidzira kuna Joabhu achiti, “Ko, munondo ucharamba uchingoparadza nokusingaperi here? Hauoni kuti izvi zvichavava pakupedzisira here? Uchasvika kupiko usati warayira vanhu vako kuti varege kudzinganisana nehama dzavo?”</para>
  <para style="p">
    <verse number="27" style="v"/>Naizvozvo akapindura akati, “Ndinopika naMwari mupenyu, dai wanga usina kuzvitaura, varume ava vangadai varamba vachidzinganisa hama dzavo kusvikira mangwana mangwanani.”</para>
  <para style="p">
    <verse number="28" style="v"/>Naizvozvo Joabhu akaridza hwamanda, vanhu vose vakamira; vakarega kudzinganisa vaIsraeri, vakasazorwazve.</para>
  <para style="p">
    <verse number="29" style="v"/>Abhineri navanhu vake vakafamba nousiku hwose vakagura nomuArabha. Vakayambuka Jorodhani, ndokuramba vachienda nomuBhitironi rose vachibva vasvika paMahanaimi.</para>
  <para style="p">
    <verse number="30" style="v"/>Ipapo Joabhu akadzoka kubva mukudzinganisa Abhuneri ndokuunganidza vanhu vake vose. Pasingaverengerwi Asaheri, kwakashayikwa varume gumi navapfumbamwe vedivi raDhavhidhi. <verse number="31" style="v"/>Asi varanda vaDhavhidhi vakanga vauraya vaBhenjamini mazana matatu ana makumi matanhatu vaiva naAbhuneri. <verse number="32" style="v"/>Vakatora Asaheri vakandomuviga muguva rababa vake paBheterehema. Ipapo Joabhu navanhu vake vakafamba usiku hwose vakandosvika paHebhuroni mambakwedza.</para>
  <chapter number="3" style="c"/>
  <para style="p">
    <verse number="1" style="v"/>Hondo pakati peimba yaSauro neimba yaDhavhidhi yakatora nguva refu isati yapera. Dhavhidhi akaramba achisimba asi imba yaSauro yakaramba ichipererwa nesimba.</para>
  <para style="li4">
    <verse number="2" style="v"/>Dhavhidhi akaberekerwa vanakomana paHebhuroni:</para>
  <para style="b"/>
  <para style="li1">Dangwe rake raiva Amunoni mwanakomana waAbhinoami weJezireeri;</para>
  <para style="li1">
    <verse number="3" style="v"/>wechipiri, Kiriabhu mwanakomana waAbhigairi chirikadzi yaNabhari weKarimeri;</para>
  <para style="li1">wechitatu, Abhusaromu mwanakomana waMaaka mwanasikana waTarimai mambo weGeshuri;</para>
  <para style="li1">
    <verse number="4" style="v"/>wechina, Adhoniya mwanakomana waHagiti;</para>
  <para style="li1">wechishanu, Shefatia mwanakomana waAbhitari;</para>
  <para style="li1">
    <verse number="5" style="v"/>uye wechitanhatu, Itireamu mwanakomana womukadzi waDhavhidhi Egira.</para>
  <para style="b"/>
  <para style="li4">Ava ndivo vakaberekerwa Dhavhidhi paHebhuroni.</para>
  <para style="s1">Abhineri anoenda kudivi raDhavhidhi</para>
  <para style="p">
    <verse number="6" style="v"/>Munguva yehondo pakati peimba yaSauro neimba yaDhavhidhi, Abhineri akanga achisimbisa chinzvimbo chake muimba yaSauro. <verse number="7" style="v"/>Zvino Sauro aiva nomukadzi womurongo ainzi Rizipa mwanasikana waAiya. Uye Ishi-Bhosheti akati kuna Abhineri, “Wakararirei nomurongo wababa vangu?”</para>
  <para style="p">
    <verse number="8" style="v"/>Abhineri akatsamwa zvikuru nezvakanga zvataurwa naIshi-Bhosheti ndokupindura achiti, “Ko, ndiri musoro wembwa kurutivi rwaJudha here? Nhasi uno ndakatendeka, kuimba yababa vako Sauro nokumhuri yake zvose neshamwari dzake. Handina kukuisa mumaoko aDhavhidhi. Kunyange zvakadaro iye zvino unondipomera mhaka pamusoro pomukadzi uyu! <verse number="9" style="v"/>Mwari ngaarove Abhineri, zvive zvinorwadza kwazvo, kana ndikasaitira Dhavhidhi izvo zvaakapikirwa naJehovha <verse number="10" style="v"/>nokubvisa umambo muimba yaSauro ndichisimbisa chigaro choushe chaDhavhidhi pamusoro peIsraeri neJudha kubva paDhani kusvikira kuBheerishebha.” <verse number="11" style="v"/>Ishi-Bhosheti haana kuzomboti bufuzve kuna Abhineri, nokuti akanga ava kumutya.</para>
  <para style="p">
    <verse number="12" style="v"/>Ipapo Abhineri akatumira nhume kuna Dhavhidhi kuti dzindopa mashoko ake okuti, “Ko, nyika ino ndeyani? Itai sungano neni, uye ini ndichakubatsirai kuti Israeri yose iuye kwamuri.”</para>
  <para style="p">
    <verse number="13" style="v"/>Dhavhidhi akati, “Zvakanaka, ndichaita sungano newe. Asi ndinoda chinhu chimwe chete kubva kwauri: Usasvika pamberi pangu kunze kwokunge wauya naMikari mwanasikana waSauro paunouya kuzondiona.” <verse number="14" style="v"/>Ipapo Dhavhidhi akatuma nhume kuna Ishi-Bhosheti mwanakomana waSauro, kundoti, “Ndipe Mikari mudzimai wangu, wandakatsidzirana naye nezvikanda zvokudzingiswa zvapamberi zvavaFiristia vane zana.”</para>
  <para style="p">
    <verse number="15" style="v"/>Naizvozvo Ishi-Bhosheti akatuma nhume kundomutora kumurume wake Paritieri mwanakomana waRaishi. <verse number="16" style="v"/>Zvisinei, murume wake akamuperekedza, achichema ari mumashure make dakara vanosvika kuBhahurimi. Ipapo Abhineri akati kwaari, “Dzokera kumba!” iye ndokudzokera hake.</para>
  <para style="p">
    <verse number="17" style="v"/>Abhineri akakurukura navakuru veIsraeri akati, “Pava nenguva muchida kugadza Dhavhidhi kuti ave mambo wenyu. <verse number="18" style="v"/>Saka chizviitai iye zvino! Nokuti Jehovha akavimbisa Dhavhidhi achiti, ‘Noruoko rwomuranda wangu Dhavhidhi ndichanunura vanhu vangu Israeri kubva muruoko rwavavengi vavo vose.’ ”</para>
  <para style="p">
    <verse number="19" style="v"/>Abhineri akataura navaBhenjamini pachake. Ipapo akabva akaenda kundoudza Dhavhidhi paHebhuroni zvose zvakanga zvichida kuzoitwa navaIsraeri neimba yose yaBhenjamini. <verse number="20" style="v"/>Zvino Abhineri, uyo akanga ana varume makumi maviri, akati asvika kuna Dhavhidhi paHebhuroni, Dhavhidhi akamugadzirira mabiko pamwe chete navarume vaaiva navo. <verse number="21" style="v"/>Ipapo Abhineri akati kuna Dhavhidhi, “Nditenderei kuti ndiende iye zvino ndinounganidzira ishe wangu mambo Israeri yose, kuti vaite sungano nemi, uye kuti mubate ushe pamusoro pezvose zvinodiwa nomwoyo wenyu.” Saka Dhavhidhi akaendesa Abhineri, iye akaenda norugare.</para>
  <para style="s1">Joabhu anouraya Abhineri</para>
  <para style="p">
    <verse number="22" style="v"/>Panguva iyoyo varanda vaDhavhidhi naJoabhu vakadzoka kubva kundopamba uye vakauya nezvakawanda zvavakanga vapamba. Asi Abhineri akanga achisiri pamwe naDhavhidhi muHebhuroni, nokuti Dhavhidhi akanga amutendera kuenda, uye akanga aenda norugare. <verse number="23" style="v"/>Joabhu paakasvika navarwi vose vaaiva navo, akaudzwa kuti Abhineri mwanakomana waNeri akanga auya kuna mambo uye kuti mambo akanga amutendera kuti aende, uye akanga aenda norugare.</para>
  <para style="p">
    <verse number="24" style="v"/>Naizvozvo Joabhu akaenda kuna mambo akati, “Ko, chii chamaita? Tarirai, Abhineri akauya kwamuri. Ko, makaregerei achienda? Zvino atoenda zvake! <verse number="25" style="v"/>Munomuziva imi Abhuneri mwanakomana waNeri; anga auya kuzokunyengerai uye kuzoongorora mafambiro enyu nokusora zvose zvamuri kuita.”</para>
  <para style="p">
    <verse number="26" style="v"/>Ipapo Joabhu akabva pana Dhavhidhi ndokutumira nhume kuti dzitevere Abhineri, uye vakadzoka naye kubva patsime reSira. Asi Dhavhidhi haana kuzviziva. <verse number="27" style="v"/>Kuzoti Abhineri adzoka paHebhuroni, Joabhu akamutora akaenda naye parutivi, pakati pesuo sokunge aida kutaura naye muchivande. Zvino ipapo, kuti atsive ropa raAsaheri mununʼuna wake, Joabhu akamubaya padumbu, ndokubva afa.</para>
  <para style="p">
    <verse number="28" style="v"/>Shure kwokunge Dhavhidhi anzwa nezvazvo, akati, “Ini noushe hwangu hatina mhosva nokusingaperi pamberi paJehovha pamusoro peropa raAbhuneri mwanakomana waNeri. <verse number="29" style="v"/>Ropa rake ngarive pamusoro waJoabhu nepaimba yababa vake yose! Imba yaJoabhu ngairege kushaya munhu ane ronda risingapori, kana ana maperembudzi, kana anofamba nomudonzvo, kana anourayiwa nomunondo, kana anoshayiwa zvokudya.”</para>
  <para style="p">
    <verse number="30" style="v"/>(Joabhu nomununʼuna wake Abhishai vakaponda Abhineri nokuti akanga auraya Asaheri mununʼuna wavo muhondo paGibheoni.)</para>
  <para style="p">
    <verse number="31" style="v"/>Ipapo Dhavhidhi akati kuna Joabhu navanhu vose vaiva naye, “Bvarurai nguo dzenyu mupfeke masaga mufambe muchiungudza pamberi paAbhineri.” Mambo Dhavhidhi pachake akafamba ari shure kwengoro yaiva nechitunha. <verse number="32" style="v"/>Vakaviga Abhineri paHebhuroni, uye mambo akaridza mhere paguva raAbhineri. Vanhu vose vakachemawo.</para>
  <para style="p">
    <verse number="33" style="v"/>Mambo akaimba rwiyo urwu rwokuchema Abhineri:</para>
  <para style="q1">“Ko, Abhineri aifanira kufa nomufiro webenzi here?</para>
  <para style="q2">
    <verse number="34" style="v"/>Maoko ako akanga asina kusungwa,</para>
  <para style="q2">makumbo ako akanga asina kuiswa mumatare.</para>
  <para style="q1">Wakafa sokufa kwomunhu anofira pamberi pavanyangadzi.”</para>
  <para style="p">Uye vanhu vose vakamuchemazve.</para>
  <para style="p">
    <verse number="35" style="v"/>Ipapo vose vakauya vakagombedzera Dhavhidhi kuti awane chaangadya achiri masikati; asi Dhavhidhi akaita mhiko, achiti, “Mwari ngaandirove, uye zvakanyanyisa, kana ndikaravira chingwa kana chimwe chinhu zuva risati ravira!”</para>
  <para style="p">
    <verse number="36" style="v"/>Vanhu vose vakazviona uye vakafara; zvirokwazvo, chose chakaitwa namambo chakavafadza. <verse number="37" style="v"/>Naizvozvo musi uyu vanhu vose neIsraeri yose, vakaziva kuti mambo akanga asingatenderani nokuurayiwa kwaAbhineri mwanakomana waNeri.</para>
  <para style="p">
    <verse number="38" style="v"/>Ipapo mambo akati kuvaranda vake, “Hamuzivi here kuti nhasi kwafa jinda uye munhu anokosha muIsraeri? <verse number="39" style="v"/>Uye kuti nhasi, kunyange ndiri mambo akazodzwa, handina simba, uye vanakomana vaZeruya ava vava nesimba kupfuura ini. Jehovha ngaaripire munyangadzi zvinoenderana nokuipa kwamabasa ake!”</para>
  <chapter number="4" style="c"/>
  <para style="s1">Ishi-Bhosheti anourayiwa</para>
  <para style="p">
    <verse number="1" style="v"/>Ishi-Bhosheti mwanakomana waSauro paakanzwa kuti Abhineri akanga afa paHebhuroni, akapererwa nesimba, uye Israeri yose yakavhunduka. <verse number="2" style="v"/>Zvino mwanakomana waSauro akanga ana varume vaviri vakanga vari vakuru vamapoka avapambi. Mumwe ainzi Bhaana mumwe achinzi Rekabhu; vakanga vari vanakomana vaRimoni muBheeroti aibva kurudzi rwaBhenjamini (Bheeroti rinoverengerwawo kuna Bhenjamini, <verse number="3" style="v"/>nokuti vanhu veBheeroti vakatizira kuGitaimu uye vakagarako savatorwa kusvikira nhasi.)</para>
  <para style="p">
    <verse number="4" style="v"/>Jonatani mwanakomana waSauro aiva nomwanakomana aiva chirema makumbo ose. Aiva namakore mashanu panguva yakasvika shoko pamusoro paSauro naJonatani richibva kuJezireeri. Mureri wake akamusimudza akatiza, asi paaimhanya kuti aende, mwana akadonha akabva aremara. Zita rake ainzi Mefibhosheti.</para>
  <para style="p">
    <verse number="5" style="v"/>Zvino Rekabhu naBhaana, vanakomana vaRimoni muBheeroti, vakabuda vakananga kumba kwaIshi-Bhosheti, vakasvikako masikati zuva richipisa iye ari pakuzorora kwake kwamasikati. <verse number="6" style="v"/>Vakapinda mukati memba vachiita sevanondotora gorosi, ndokubva vamubaya padumbu. Ipapo Rekabhu nomununʼuna wake Bhaana vakabva vatiza.</para>
  <para style="p">
    <verse number="7" style="v"/>Vakanga vapinda mumba panguva yaakanga akarara pamubhedha wake muimba yokurara. Pavakamubaya vakamuuraya, ndokugura musoro wake. Vakautora, ndokufamba usiku nenzira yeArabha. <verse number="8" style="v"/>Vakandosvika nomusoro wa Ishi-Bhosheti kuna Dhavhidhi paHebhuroni vakati kuna mambo, “Hounoi musoro waIshi-Bhosheti mwanakomana waSauro, muvengi wenyu, uyo aida kutora upenyu hwenyu. Nhasi Jehovha atsivira ishe wangu mambo pamusoro paSauro navana vake.”</para>
  <para style="p">
    <verse number="9" style="v"/>Dhavhidhi akapindura Rekabhu naBhaana, vanakomana vaRimoni muBheeroti akati, “Zvirokwazvo naJehovha mupenyu, uyo akandinunura munjodzi dzose, <verse number="10" style="v"/>pandakaudzwa nomumwe murume kuti, ‘Sauro afa,’ iye achifunga kuti ari kuuya nenhau dzakanaka, ndakamubata ndikamuuraya paZikiragi. Ndiwo mubayiro wandakamupa pamashoko ake! <verse number="11" style="v"/>Ko, zvino zvichava sei, kana vanhu vakaipa vachinge vauraya munhu asina mhosva mumba make uye ari pamubhedha wake, handingatsvaki ropa rake pamaoko enyu here, kuti ndikubvisei panyika!”</para>
  <para style="p">
    <verse number="12" style="v"/>Saka Dhavhidhi akarayira majaya ake, vakavauraya. Vakadimura maoko namakumbo avo ndokurembedza miviri yavo padziva reHebhuroni. Asi vakatora musoro waIshi-Bhosheti vakandouviga muguva raAbhineri paHebhuroni.</para>
  <chapter number="5" style="c"/>
  <para style="s1">Dhavhidhi anozodzwa kuti ave Mambo weIsraeri</para>
  <para style="p">
    <verse number="1" style="v"/>Marudzi ose avaIsraeri akauya kuna Dhavhidhi paHebhuroni akati, “Tiri nyama yenyu neropa renyu. <verse number="2" style="v"/>Panguva yakapfuura, Sauro paakanga ari mambo wedu, ndimi maitungamirira vaIsraeri kuhondo dzavo. Uye Jehovha akati kwamuri, ‘Uchafudza vanhu vangu Israeri, ugova mutongi wavo.’ ”</para>
  <para style="p">
    <verse number="3" style="v"/>Vakuru vose veIsraeri vakati vauya kuna Dhavhidhi paHebhuroni, mambo akaita sungano navo paHebhuroni pamberi paJehovha, uye vakazodza Dhavhidhi kuti ave mambo weIsraeri.</para>
  <para style="p">
    <verse number="4" style="v"/>Dhavhidhi akanga ava namakore makumi matatu paakava mambo, uye akatonga kwamakore makumi mana. <verse number="5" style="v"/>MuHebhuroni akatonga Judha kwamakore manomwe nemwedzi mitanhatu, uye muJerusarema akatonga Israeri yose neJudha kwamakore makumi matatu namatatu.</para>
  <para style="s1">Dhavhidhi anokunda Jerusarema</para>
  <para style="p">
    <verse number="6" style="v"/>Mambo navanhu vakafamba vachienda kuJerusarema kundorwisa vaJebhusi, vaigarako. VaJebhusi vakati kuna Dhavhidhi, “Haungapindi muno; kunyange mapofu kana zvirema vanokwanisa kukudzinga.” Vakafunga pachavo vachiti, “Dhavhidhi haambokwanisi kupinda muno.” <verse number="7" style="v"/>Kunyange zvakadaro, Dhavhidhi akakunda nhare yeZioni, Guta raDhavhidhi.</para>
  <para style="p">
    <verse number="8" style="v"/>Pazuva iro, Dhavhidhi akati, “Wose anoda kukunda vaJebhusi ngaatange apinda nomugero wemvura kuti asvike pane ‘zvirema namapofu’ vanova ndivo vavengi vaDhavhidhi.” Ndokusaka zvichinzi, “ ‘Mapofu nezvirema’ vasapinda muimba yaMambo.”</para>
  <para style="p">
    <verse number="9" style="v"/>Dhavhidhi akagara munhare uye akaitumidza kuti Guta raDhavhidhi. Akavaka nzvimbo yose yakaipoteredza, kubva panheyo dzaitsigira rusvingo zvichipinda mukati. <verse number="10" style="v"/>Simba rake rakaramba richiwedzerwa, nokuti Jehovha Mwari Wamasimba Ose aiva naye.</para>
  <para style="p">
    <verse number="11" style="v"/>Zvino Hiramu mambo weTire akatuma nhume kuna Dhavhidhi, namatanda omusidhari, navavezi navavaki vanoshandisa matombo uye vakavakira Dhavhidhi muzinda. <verse number="12" style="v"/>Dhavhidhi akaziva kuti Jehovha akanga amusimbisa samambo weIsraeri uye akanga asimudzira umambo hwake nokuda kwavanhu vake Israeri.</para>
  <para style="p">
    <verse number="13" style="v"/>Mushure mokunge abva paHebhuroni, Dhavhidhi akazvitorera vamwe varongo navakadzi muJerusarema, uye akaberekerwa vamwe vanakomana navanasikana. <verse number="14" style="v"/>Aya ndiwo mazita avana vaakaberekerwa ikoko: Shobhabhi, Natani, Soromoni, <verse number="15" style="v"/>Ibhari, Erishua, Shamua, Nefegi, Jafia, <verse number="16" style="v"/>Erishama, Eriadha naErifereti.</para>
  <para style="s1">Dhavhidhi anokunda vaFiristia</para>
  <para style="p">
    <verse number="17" style="v"/>VaFiristia vakati vanzwa kuti Dhavhidhi azodzwa kuti ave mambo weIsraeri, vakakwidza vose kundomutsvaka, asi Dhavhidhi akazvinzwa ndokubva aburukira kunhare. <verse number="18" style="v"/>Zvino vaFiristia vakanga vauya vakapararira muMupata weRefaimi. <verse number="19" style="v"/>Saka Dhavhidhi akabvunza Jehovha akati, “Ndoenda here kundorwisa vaFiristia? Ko, muchavaisa mumaoko angu here?”</para>
  <para style="p">Jehovha akamupindura akati, “Enda, nokuti zvirokwazvo ndichaisa vaFiristia mumaoko ako.”</para>
  <para style="p">
    <verse number="20" style="v"/>Naizvozvo Dhavhidhi akaenda kuBhaari Perazimu, uye ikoko akavakunda. Akati, “Sokupaza kunoita mvura, Jehovha apaza vavengi vangu pamberi pangu.” Naizvozvo nzvimbo iyo yakanzi Bhaari Perazimu. <verse number="21" style="v"/>VaFiristia vakasiya zvifananidzo zvavo ipapo, Dhavhidhi navanhu vake vakazvitakura vakaenda nazvo.</para>
  <para style="p">
    <verse number="22" style="v"/>VaFiristia vakadzokazve uye vakapararira muMupata weRefaimi; <verse number="23" style="v"/>saka Dhavhidhi akabvunza Jehovha, akapindura akati, “Musakwidza makavananga, asi potererai nokumashure kwavo mugovarwisa mberi kwemiti yemibharisamu. <verse number="24" style="v"/>Pamunongonzwa ruzha rwokufamba kwavanhu pamusoro pemiti yemibharisamu, mubve mafamba nokukurumidza, nokuti zvichareva kuti Jehovha aenda mberi kwenyu kuti aparadze hondo yavaFiristia.” <verse number="25" style="v"/>Naizvozvo Dhavhidhi akaita sezvaakanga arayirwa naJehovha, uye akaparadza vaFiristia kubva paGibheoni kusvika kuGezeri.</para>
  <chapter number="6" style="c"/>
  <para style="s1">Areka inouyiswa kuJerusarema</para>
  <para style="p">
    <verse number="1" style="v"/>Dhavhidhi akaunganidza zvakare varume veIsraeri vakanga vasarudzwa, vaisvika makumi matatu ezviuru. <verse number="2" style="v"/>Akasimuka akaenda navanhu vose vaakanga anavo kuBhaara reJudha, kundotora areka yaMwari kubva ikoko, iyo inodanwa neZita, iro zita raJehovha Wamasimba Ose, agere pakati pamakerubhi ari pamusoro peareka. <verse number="3" style="v"/>Vakaisa areka yaMwari mungoro itsva uye vakauya nayo kubva kumba kwaAbhinadhabhu, pachikomo. Uza naAhio, vanakomana vaAbhinadhabhu, ndivo vakanga vachifambisa ngoro itsva iyi <verse number="4" style="v"/>areka yaMwari iri pamusoro payo, uye Ahio akanga achifamba mberi kwayo. <verse number="5" style="v"/>Dhavhidhi neimba yose yeIsraeri vakapemberera Jehovha nesimba ravo rose, vachiimba nokuridza zviridzwa zvamarudzi ose zvomusipuresi, rudimbwa, mbira, matambureni, ngoma dzamatare namakandira.</para>
  <para style="p">
    <verse number="6" style="v"/>Vakati vasvika paburiro raNakoni, Uza akatambanudza ruoko rwake ndokubata areka yaMwari, nokuti nzombe dzakanga dzagumburwa. <verse number="7" style="v"/>Kutsamwa kwaJehovha kwakapfuta pamusoro paUza nokuda kwokutadza kwake; naizvozvo Mwari akamuuraya ipapo parutivi peareka yaMwari.</para>
  <para style="p">
    <verse number="8" style="v"/>Ipapo Dhavhidhi akatsamwa nokuti Jehovha akanga atsamwira Uza, nokudaro kusvika zvino nzvimbo iyi inodaidzwa kuti Perezi Uza.</para>
  <para style="p">
    <verse number="9" style="v"/>Dhavhidhi akatya Jehovha pazuva iri uye akati, “Zvino areka yaJehovha ichasvika seiko kwandiri?” <verse number="10" style="v"/>Haana kuda kutora areka yaJehovha kuti aende nayo kuGuta raDhavhidhi. Asi akaitsautsira kumba kwaObhedhi-Edhomu muGiti. <verse number="11" style="v"/>Areka yaJehovha yakagara mumba maObhedhi-Edhomu muGiti kwemwedzi mitatu, Jehovha akamuropafadza, iye neimba yake yose.</para>
  <para style="p">
    <verse number="12" style="v"/>Zvino Mambo Dhavhidhi akaudzwa kuti, “Jehovha akaropafadza imba yaObhedhi-Edhomu nezvose zvaanazvo, nokuda kweareka yaMwari.” Saka Dhavhidhi akaburuka akandotora areka yaMwari kubva muimba yaObhedhi-Edhomu akakwidza nayo kuGuta raDhavhidhi achipembera nomufaro. <verse number="13" style="v"/>Zvino avo vakanga vakatakura areka yaJehovha vaiti vakafamba nhambwe nhanhatu, vobayira nzombe nemhuru yakakodzwa. <verse number="14" style="v"/>Dhavhidhi, akapfeka efodhi yomucheka, akatamba pamberi paJehovha nesimba rake rose, <verse number="15" style="v"/>iye neimba yaIsraeri yose vakakwidza neareka yaJehovha vachipururudza nokuridza hwamanda.</para>
  <para style="p">
    <verse number="16" style="v"/>Areka yaJehovha payakanga yopinda muGuta raDhavhidhi, Mikari mwanasikana waSauro akatarira napawindo. Uye paakaona Mambo Dhavhidhi achipembera nokutamba pamberi paJehovha, akamushora mumwoyo make.</para>
  <para style="p">
    <verse number="17" style="v"/>Vakasvika neareka yaJehovha vakaigadzika panzvimbo yayo mukati metende rayakanga yagadzirirwa naDhavhidhi, uye Dhavhidhi akabayira zvipiriso zvinopiswa nezvipiriso zvokuyananisa pamberi paJehovha. <verse number="18" style="v"/>Zvino akati apedza kubayira zvipiriso zvinopiswa nezvipiriso zvokuyananisa, akaropafadza vanhu muzita raJehovha Wamasimba Ose. <verse number="19" style="v"/>Ipapo akazotorazve chingwa, keke ramadheti nekeke ramazambiringa akaomeswa akazvipa kuno mumwe nomumwe weungano yose yavaIsraeri, varume navakadzi. Uye vanhu vose vakaenda kudzimba dzavo.</para>
  <para style="p">
    <verse number="20" style="v"/>Dhavhidhi paakadzokera kumba kuti andoropafadza veimba yake, Mikari mwanasikana waSauro akabuda kundosangana naye akati, “Mambo weIsraeri azvisimudzira sei nhasi, zvaabvisa nguo dzoushe pamberi pavarandakadzi vavaranda vake sezvinoitwa nebenzi ripi zvaro.”</para>
  <para style="p">
    <verse number="21" style="v"/>Dhavhidhi akati kuna Mikari, “Ndazviita pamberi paJehovha, iye akandisarudza pachinzvimbo chababa vako kana mumwe munhu upi zvake muimba yake uye akandiita kuti ndive mutongi wavanhu vaJehovha, vaIsraeri; naizvozvo ndichapembera pamberi paJehovha. <verse number="22" style="v"/>Ndichazvideredza kupfuura izvi, uye ndichazvininipisa pachangu. Asi kana vari varandakadzi vawareva, ndichakudzwa navo.”</para>
  <para style="p">
    <verse number="23" style="v"/>Uye Mikari mwanasikana waSauro haana kubereka vana kusvikira pazuva rokufa kwake.</para>
  <chapter number="7" style="c"/>
  <para style="s1">Sungano yaMwari naDhavhidhi</para>
  <para style="p">
    <verse number="1" style="v"/>Zvino mambo akati agara mumuzinda wake uye Jehovha amupa zororo kubva kuvavengi vake vose vakanga vakamupoteredza, <verse number="2" style="v"/>akati kuna Natani muprofita, “Tarira ndiri pano ndigere mumuzinda wakavakwa nemisidhari, asi areka yaMwari igere mutende.”</para>
  <para style="p">
    <verse number="3" style="v"/>Natani akapindura mambo akati, “Endai mberi muite zvose zvamunazvo mupfungwa dzenyu, nokuti Jehovha anemi.”</para>
  <para style="p">
    <verse number="4" style="v"/>Usiku ihwohwo shoko raJehovha rakasvika kuna Natani, richiti:</para>
  <para style="pm">
    <verse number="5" style="v"/>“Enda undoudza muranda wangu Dhavhidhi kuti, ‘Zvanzi naJehovha: Ndiwe here ungandivakira imba yandingagara? <verse number="6" style="v"/>Ini handina kumbogara mumba kubva zuva randabudisa vaIsraeri muIjipiti kusvikira nhasi. Ndanga ndichifamba munzvimbo nenzvimbo ndichigara mutende. <verse number="7" style="v"/>Pose pandaifamba navaIsraeri vose, ndakamboti here kuno mumwe wavatongi vavo vandakarayira kuti vafudze vanhu vangu vaIsraeri, “Makaregerei kundivakira imba yemisidhari?” ’</para>
  <para style="pm">
    <verse number="8" style="v"/>“Naizvozvo zvino, udza muranda wangu Dhavhidhi kuti, ‘Zvanzi naJehovha Wamasimba Ose: Ndakakutora kubva kumafuro kwawaifudza makwai kuti uve mutongi wavanhu vangu vaIsraeri. <verse number="9" style="v"/>Ndakava newe kwose kwawakaenda, uye ndakaparadza vavengi vako vose ndikavabvisa pamberi pako. Zvino zita rako ndichariita guru, richafanana namazita avakuru vari panyika. <verse number="10" style="v"/>Uye ndichapa vanhu vangu vaIsraeri nzvimbo uye ndichavasima kuti vave nomusha wavo pachavo kuti vasazokanganiswazve. Vanhu vakaipa havachazovamanikidzazve, sezvavakaita pakutanga <verse number="11" style="v"/>nezvavakaita kubva panguva yandakagadza vatungamiri vavanhu vangu vaIsraeri. Ndichakuzorodzai kubva kuvavengi venyu vose.</para>
  <para style="pm">“ ‘Jehovha anoti kwauri Jehovha pachake achakumisira imba: <verse number="12" style="v"/>Zvino kana mazuva ako akwana uye wazorora namadzibaba ako, ndichamutsa mwana wako kuti atore ushe hwako, achabuda mauri, uye ndichasimbisa ushe hwake. <verse number="13" style="v"/>Iye ndiye achavakira Zita rangu imba, uye ndichasimbisa chigaro choushe hwake nokusingaperi. <verse number="14" style="v"/>Ini ndichava baba vake, iye achava mwana wangu. Kana akakanganisa, ini ndichamuranga neshamhu yavanhu, uye nokurangwa kunoitwa navanhu. <verse number="15" style="v"/>Asi rudo rwangu haruzombobva paari, sokubvisa kwandakaruita pana Sauro, uyo wandakabvisa pamberi pako. <verse number="16" style="v"/>Imba yako noumambo hwako zvichagara pamberi pangu nokusingaperi; chigaro chako choushe chichasimbiswa nokusingaperi.’ ”</para>
  <para style="p">
    <verse number="17" style="v"/>Natani akazivisa Dhavhidhi mashoko ose ezvaakanga aratidzwa.</para>
  <para style="s1">Munyengetero waDhavhidhi</para>
  <para style="p">
    <verse number="18" style="v"/>Zvino Mambo Dhavhidhi akapinda akandogara pamberi paJehovha, akati:</para>
  <para style="pm">“Ko, ini ndini aniko zvangu, nhai Ishe Jehovha, uye mhuri yangu chiiko, zvamandisvitsa pano? <verse number="19" style="v"/>Uyezve sezvinonzi izvi hazvina kukwana pamberi penyu, nhai Ishe Jehovha, mataurazve nezveramangwana reimba yomuranda wenyu. Nhai Ishe Jehovha Mwari, izvi ndizvo zvamunogara muchiitira vanhu here?</para>
  <para style="pm">
    <verse number="20" style="v"/>“Ko, Dhavhidhi angareveizve kwamuri? Nokuti munoziva muranda wenyu, Ishe Jehovha. <verse number="21" style="v"/>Nokuda kweshoko renyu uye maererano nokuda kwenyu, maita chinhu ichi chikuru uye machizivisa kumuranda wenyu.</para>
  <para style="pm">
    <verse number="22" style="v"/>“Haiwa muri mukuru, imi Ishe Jehovha! Hakuna mumwe akafanana nemi, uye hakuna mumwe Mwari kunze kwenyu, sezvatakanzwa nenzeve dzedu. <verse number="23" style="v"/>Uye ndorupi rumwe rudzi rwakaita savanhu venyu vaIsraeri, irwo rudzi panyika rwakadzikinurwa naMwari kuti vave vanhu vake, uye kuti azviitire zita, uye kuti aite zvinhu zvikuru zvinoshamisa nokudzinga marudzi navamwari vawo pamberi pavanhu venyu, vamakadzikinura kubva muIjipiti? <verse number="24" style="v"/>Makasimbisa vanhu venyu vaIsraeri kuti vave venyu nokusingaperi, uye imi, Jehovha, mava Mwari wavo.</para>
  <para style="pm">
    <verse number="25" style="v"/>“Naizvozvo zvino, Jehovha Mwari, simbisai nokusingaperi shoko renyu ramakataura pamusoro pomuranda wenyu neimba yake. Itai sezvamakavimbisa, <verse number="26" style="v"/>kuti zita renyu rikudzwe nokusingaperi. Zvino vanhu vachati, ‘Jehovha Wamasimba Ose ndiye Mwari weIsraeri!’ Zvino imba yomuranda wenyu Dhavhidhi ichasimbiswa pamberi penyu.</para>
  <para style="pm">
    <verse number="27" style="v"/>“Haiwa Jehovha Wamasimba Ose, Mwari weIsraeri, makaratidza izvi kumuranda wenyu, muchiti, ‘Ndichakuvakira imba.’ Naizvozvo muranda wenyu atsunga kunyengetera, munyengetero uyu. <verse number="28" style="v"/>Haiwa Ishe Jehovha, muri Mwari! Mashoko enyu ndeechokwadi, uye mavimbisa zvinhu zvakanaka kumuranda wenyu. <verse number="29" style="v"/>Zvino ngazvikufadzei kuti muropafadze imba yomuranda wenyu, kuti irambe iri pamberi penyu nokusingaperi; nokuti imi Jehovha Mwari, mazvitaura, uye namaropafadzo enyu, imba yomuranda wenyu icharopafadzwa nokusingaperi.”</para>
  <chapter number="8" style="c"/>
  <para style="s1">Kukunda kwaDhavhidhi</para>
  <para style="p">
    <verse number="1" style="v"/>Nokufamba kwenguva, Dhavhidhi akakunda vaFiristia vakava pasi pake, uye akatora Metegi Ama kubva mumaoko avaFiristia.</para>
  <para style="p">
    <verse number="2" style="v"/>Dhavhidhi akakundawo vaMoabhu. Akavavatisa pasi akavayera netambo. Aiti akaera kaviri netambo vanhu ivavo vourayiwa, asi avo vaipinda pachiero chikamu chimwe chete kubva muzvitatu vaitenderwa kurarama. Naizvozvo vaMoabhu vakaitwa varanda naDhavhidhi uye vakabvisiswa mutero.</para>
  <para style="p">
    <verse number="3" style="v"/>Pamusoro paizvozvo, Dhavhidhi akarwisa Hadhadhezeri mwanakomana waRehobhi, mambo weZobha, paakaenda kundotorazve nyika yaiva mujinga morwizi Yufuratesi. <verse number="4" style="v"/>Dhavhidhi akamutorera ngoro dzamabhiza chiuru, vachairi vengoro zviuru zvinomwe navarwi vaifamba netsoka zviuru makumi maviri. Akaremadza makumbo eshure amabhiza ose kusiya kwezana rimwe chete raikweva ngoro.</para>
  <para style="p">
    <verse number="5" style="v"/>Zvino vaAramu veDhamasiko vakati vauya kuzobatsira Hadhadhezeri mambo weZobha, Dhavhidhi akauraya zviuru makumi maviri nezviviri pakati pavo. <verse number="6" style="v"/>Akaisa mapoka avarwi munyika yavaAramu yeDhamasiko, vaAramu vakava varanda vake vakabvisiswa mutero. Jehovha akaita kuti Dhavhidhi akunde kwose kwose kwaakaenda.</para>
  <para style="p">
    <verse number="7" style="v"/>Dhavhidhi akatora nhoo dzegoridhe dzakanga dziri dzamakurukota aHadhadhezeri, akauya nadzo kuJerusarema. <verse number="8" style="v"/>Mambo Dhavhidhi akatora ndarira zhinji kwazvo kubva paTebha neBherotai, maguta akanga ari aHadhadhezeri.</para>
  <para style="p">
    <verse number="9" style="v"/>Zvino Tou mambo weHamati akati anzwa kuti Dhavhidhi akanga akunda hondo yose yaHadhadhezeri, <verse number="10" style="v"/>akatuma mwanakomana wake Joramu kuna Mambo Dhavhidhi kundomukwazisa nokumukorokotedza pamusoro pokukunda kwaakanga aita Hadhadhezeri pakurwa, uye akanga amborwisana naTou. Joramu akauya nemidziyo yesirivha neyegoridhe neyendarira.</para>
  <para style="p">
    <verse number="11" style="v"/>Mambo Dhavhidhi akakumikidza midziyo iyi kuna Jehovha, sezvaakanga aita nesirivha negoridhe yakanga yabva kundudzi dzose dzaakanga akunda dzinoti: <verse number="12" style="v"/>Edhomu neMoabhu, vaAmoni navaFiristia, neAmareki. Akakumikidzazve zvaakanga apamba kubva kuna Hadhadhezeri mwanakomana waRehobhi, mambo weZobha.</para>
  <para style="p">
    <verse number="13" style="v"/>Uye Dhavhidhi akava nomukurumbira paakadzoka kundouraya gumi rezviuru nezviuru zvisere zvavaEdhomu paMupata weMunyu.</para>
  <para style="p">
    <verse number="14" style="v"/>Akaisa mapoka avarwi munyika yose yeEdhomu, vaEdhomu vose vakava varanda vaDhavhidhi. Jehovha akaita kuti Dhavhidhi akunde kwose kwaakaenda.</para>
  <para style="s1">Makurukota aDhavhidhi</para>
  <para style="p">
    <verse number="15" style="v"/>Dhavhidhi akabata ushe pamusoro peIsraeri yose, achiita zvakarurama nezvakanaka kuvanhu vose. <verse number="16" style="v"/>Joabhu mwanakomana waZeruya aiva mukuru wehondo; Jehoshafati mwanakomana waAhirudhi aiva muchengeti wemidziyo, <verse number="17" style="v"/>Zadhoki mwanakomana waAhitubhi naAhimereki mwanakomana waAbhiatari vaiva vaprista; Seraya aiva munyori; <verse number="18" style="v"/>Bhenaya mwanakomana waJehoyadha aiva mutariri wavaKereti navaPereti; uye vanakomana vaDhavhidhi vaiva vapi vamazano vamambo.</para>
  <chapter number="9" style="c"/>
  <para style="s1">Dhavhidhi naMefibhosheti</para>
  <para style="p">
    <verse number="1" style="v"/>Dhavhidhi akabvunza akati, “Ko, kuchine mumwe akasara here weimba yaSauro wandingaitira tsitsi nokuda kwaJonatani?”</para>
  <para style="p">
    <verse number="2" style="v"/>Zvino kwakanga kuno muranda weimba yaSauro ainzi Zibha. Vakamudana kuti auye kuna Dhavhidhi, mambo akati kwaari, “Ndiwe Zibha here?”</para>
  <para style="p">Iye akapindura akati, “Ndini muranda wenyu.”</para>
  <para style="p">
    <verse number="3" style="v"/>Mambo akabvunza akati, “Hakuna mumwe akasara weimba yaSauro wandingaratidza tsitsi dzaMwari here?”</para>
  <para style="p">Zibha akapindura mambo akati, “Kuchine mwanakomana waJonatani; akaremara makumbo ose.”</para>
  <para style="p">
    <verse number="4" style="v"/>Mambo akabvunza akati, “Aripiko?”</para>
  <para style="p">Zibha akapindura akati, “Ari kuimba yaMakiri mwanakomana waAmieri kuRo Dhebhari.”</para>
  <para style="p">
    <verse number="5" style="v"/>Saka Mambo Dhavhidhi akarayira kuti andotorwa kubva kuRo Dhebhari, pamba paMakiri mwanakomana waAmieri.</para>
  <para style="p">
    <verse number="6" style="v"/>Zvino Mefibhosheti mwanakomana waJonatani, mwanakomana waSauro akati asvika kuna Dhavhidhi, akawira pasi nechiso chake kuti aratidze rukudzo.</para>
  <para style="p">Dhavhidhi akati, “Mefibhosheti!”</para>
  <para style="p">Iye akapindura akati, “Ndini muranda wenyu.”</para>
  <para style="p">
    <verse number="7" style="v"/>Dhavhidhi akati kwaari, “Usatya hako, nokuti zvirokwazvo ndichakuitira tsitsi nokuda kwababa vako Jonatani. Ndichadzosera kwauri nyika yose yakanga iri yasekuru vako Sauro, uye uchadya patafura yangu nguva dzose.”</para>
  <para style="p">
    <verse number="8" style="v"/>Mefibhosheti akakotamira pasi akati, “Muranda wenyu chiiko, zvamunorangarira imbwa yakafa yakaita seni?”</para>
  <para style="p">
    <verse number="9" style="v"/>Ipapo mambo akadana Zibha, muranda waSauro, akati kwaari, “Ndapa muzukuru wavatenzi vako zvose zvakanga zviri zvaSauro nemhuri yake. <verse number="10" style="v"/>Iwe navana vako navaranda vako ndimi muchamurimira minda mugokohwa zvirimwa, kuti muzukuru wavatenzi vako awane zvokudya. Mefibhosheti, muzukuru wavatenzi vako, achadya patafura yangu nguva dzose.” Zvino Zibha aiva navanakomana gumi navashanu navaranda makumi maviri.</para>
  <para style="p">
    <verse number="11" style="v"/>Ipapo Zibha akati kuna mambo, “Muranda wenyu achaita zvose zvamunomurayira kuti aite imi, ishe wangu namambo. Naizvozvo Mefibhosheti akadya patafura yaDhavhidhi somumwe wavanakomana vamambo.”</para>
  <para style="p">
    <verse number="12" style="v"/>Mefibhosheti akanga ane mwanakomana mudiki ainzi Mika, uye vose veimba yaZibha vakanga vari varanda vaMefibhosheti. <verse number="13" style="v"/>Saka Mefibhosheti akagara muJerusarema nokuti aigara achidya patafura yamambo, uye akanga akaremara tsoka dzake dzose.</para>
  <chapter number="10" style="c"/>
  <para style="s1">Dhavhidhi anokunda vaAmoni</para>
  <para style="p">
    <verse number="1" style="v"/>Nokufamba kwenguva mambo wavaAmoni akafa, mwanakomana wake Hanuni akamutevera paumambo. <verse number="2" style="v"/>Dhavhidhi akafunga kuti, “Ndichaitira Hanuni mwanakomana waNahashi tsitsi, sokundiitira tsitsi kwakaita baba vake.” Naizvozvo Dhavhidhi akatuma nhume kundobata Hanuni maoko pamusoro pababa vake.</para>
  <para style="p">Vanhu vaDhavhidhi vakati vasvika kunyika yavaAmoni, <verse number="3" style="v"/>machinda avaAmoni akati kuna Hanuni mambo wavo, “Munofunga here imi kuti Dhavhidhi ari kuremekedza baba venyu nokutumira kwaaita vanhu vake kuzochema nemi? Dhavhidhi haana kuvatuma here kuti vazoongorora guta nokurisora kuti vagoriparadza?” <verse number="4" style="v"/>Naizvozvo Hanuni akabata vanhu vaDhavhidhi, akavaveura rumwe rutivi rwendebvu, akacheka zvipfeko zvavo napakati kumagaro, ndokuvadzinga.</para>
  <para style="p">
    <verse number="5" style="v"/>Zvino Dhavhidhi akati audzwa nezvazvo, akatuma nhume kundosangana navarume ava, nokuti vakanga vanyadziswa zvikuru. Mambo akati, “Chimbogarai henyu paJeriko kudzamara ndebvu dzenyu dzakura, mugozouya.”</para>
  <para style="p">
    <verse number="6" style="v"/>Zvino vaAmoni pavakaziva kuti vakanga vonhuhwa pamberi paDhavhidhi, vakatenga varwi vetsoka zviuru makumi maviri zvavaAramu kubva kuBheti Rehobhi neZobha, pamwe chete namambo weMaaka navarume chiuru chimwe, uye navarume zviuru gumi nezviviri vaibva kuTobhi.</para>
  <para style="p">
    <verse number="7" style="v"/>Paakazvinzwa, Dhavhidhi akatumira Joabhu navarume vose veboka ravarwi. <verse number="8" style="v"/>VaAmoni vakabuda pasuo reguta ravo ndokubva vazvironga kuti varwe, uye vaAramu veZobha neRehobhi navarume veTobhi neveMaaka vakanga vari voga mubani.</para>
  <para style="p">
    <verse number="9" style="v"/>Joabhu akaona kuti akanga akombwa navarwi mberi neshure; naizvozvo akasarudza dzimwe mhare dzavaIsraeri ndokuvaendesa kundorwisa vaAramu. <verse number="10" style="v"/>Akaisa vamwe vose pasi paAbhishai mukoma wake ndokuvatuma kundorwisa vaAmoni. <verse number="11" style="v"/>Joabhu akati, “Kana vaAramu vakandikurira iwe wozouya kuzondinunura; asi kana vaAmoni vakakukurira ipapo ini ndichauya kuzokununura. <verse number="12" style="v"/>Iva nesimba tirwire vanhu vedu namaguta aMwari wedu takashinga. Jehovha achaita zvinomufadza.”</para>
  <para style="p">
    <verse number="13" style="v"/>Zvino Joabhu navarwi vake vakaenda kundorwisa vaAramu, ivo vakatiza pamberi pake. <verse number="14" style="v"/>VaAmoni pavakaona vaAramu vachitiza, vakatiza pamberi paAbhishai, ndokupinda muguta. Saka Joabhu akadzoka kundorwisa vaAmoni akasvika kuJerusarema.</para>
  <para style="p">
    <verse number="15" style="v"/>VaAramu vakati vaona kuti vakundwa navaIsraeri, vakaunganazve. <verse number="16" style="v"/>Hadhadhezeri akakokera vaAramu kubva mhiri kwoRwizi; vakaenda kuHeramu vachitungamirirwa naShobhaki mutungamiri wehondo yaHadhadhezeri.</para>
  <para style="p">
    <verse number="17" style="v"/>Dhavhidhi akati azvinzwa, akaunganidza vaIsraeri vose, vakayambuka Jorodhani vakaenda kuHeramu. VaAramu vakazvigadzirira kuti vasangane naDhavhidhi uye vakarwa naye. <verse number="18" style="v"/>Asi vakatiza pamberi pavaIsraeri, Dhavhidhi akauraya mazana manomwe avachairi vengoro dzamabhiza nezviuru makumi mana zvavarwi vetsoka. Akabaya Shobhaki mutungamiri wehondo yavo, akafira ipapo. <verse number="19" style="v"/>Madzimambo ose akanga ari varanda vaHadhadhezeri akati aona kuti akundwa navaIsraeri, akayanana navaIsraeri uye akava pasi pavo.</para>
  <para style="p">Saka vaAramu vakatya kubatsira vaAmoni zvakare.</para>
  <chapter number="11" style="c"/>
  <para style="s1">Dhavhidhi naBhatishebha</para>
  <para style="p">
    <verse number="1" style="v"/>Munguva yechirimo, madzimambo paanoenda kundorwa, Dhavhidhi akatuma Joabhu navaranda vamambo nehondo yose yeIsraeri. Vakandoparadza vaAmoni uye vakakombawo Rabha. Asi Dhavhidhi akasara muJerusarema.</para>
  <para style="p">
    <verse number="2" style="v"/>Zvino rimwe zuva madekwana Dhavhidhi akamuka pamubhedha wake akafamba pamusoro pedenga romuzinda. Aripo padenga akaona mukadzi aishamba. Mukadzi uyu akanga akanaka kwazvo, <verse number="3" style="v"/>uye Dhavhidhi akatuma munhu kundobvunza nezvomukadzi uyu. Murume akatumwa akati, “Ko, uyu haasi Bhatishebha here mwanasikana waEriamu mukadzi waUria muHiti?” <verse number="4" style="v"/>Ipapo Dhavhidhi akatuma nhume kundomutora. Akauya kwaari, iye akarara naye; nokuti akanga azvinatsa pakusachena kwake. Ipapo akadzokera kumba kwake. <verse number="5" style="v"/>Mukadzi uyu akabata pamuviri ndokubva atuma shoko kuna Dhavhidhi achiti, “Ndava nemimba.”</para>
  <para style="p">
    <verse number="6" style="v"/>Saka Dhavhidhi akatuma shoko kuna Joabhu akati, “Nditumire Uria muHiti.” Saka Joabhu akamutumira kuna Dhavhidhi. <verse number="7" style="v"/>Uria akati asvika kwaari, Dhavhidhi akamubvunza kuti Joabhu aiva akadini hake, zvose navarwi uye kuti hondo yaifamba sei. <verse number="8" style="v"/>Ipapo Dhavhidhi akati kuna Uria, “Enda hako kuimba yako unoshamba tsoka dzako.” Naizvozvo Uria akabva pamuzinda wamambo, uye achangoenda, mambo akamutumira chipo. <verse number="9" style="v"/>Asi Uria akarara pasuo romuzinda navaranda vose vatenzi wake akasaenda kumba kwake.</para>
  <para style="p">
    <verse number="10" style="v"/>Zvino Dhavhidhi paakaudzwa kuti, “Uria haana kuenda kumba kwake,” akamubvunza akati, “Hauna kubva parwendo here? Sei usina kuenda kumba kwako?”</para>
  <para style="p">
    <verse number="11" style="v"/>Uria akati kuna Dhavhidhi, “Areka navaIsraeri pamwe chete navaJudha vagere mumatende, uye tenzi wangu Joabhu navanhu vaishe wangu vari mumisasa kusango. Ko, ini ndaigozoenda sei kumba kwangu kuti ndidye ndichinwa nokurara nomudzimai wangu? Zvirokwazvo noupenyu hwenyu, handingaiti chinhu chakadaro!”</para>
  <para style="p">
    <verse number="12" style="v"/>Ipapo Dhavhidhi akati kwaari, “Chigara hako pano kwezuva rimwe chete, mangwana ndigokutendera hangu kuti udzokere.” Naizvozvo Uria akagara muJerusarema zuva iroro neraitevera. <verse number="13" style="v"/>Akakokwa naDhavhidhi, akadya nokunwa naye, uye Dhavhidhi akaita kuti adhakwe. Asi ava madekwana Uria akabuda akandovata panhoo yake pamwe chete navaranda vatenzi wake; haana kuenda kumba kwake.</para>
  <para style="p">
    <verse number="14" style="v"/>Chifumi chamangwana Dhavhidhi akanyora tsamba kuna Joabhu akaituma naUria. <verse number="15" style="v"/>Akanyora mairi achiti, “Isa Uria pamberi paya panorwiwa zvinotyisa zvikuru. Ipapo iwe umusiye ari oga kuti abayiwe afe.”</para>
  <para style="p">
    <verse number="16" style="v"/>Saka Joabhu paakanga akakomba guta, akaisa Uria panzvimbo yaaiziva kuti ndipo paiva navarume voumhare. <verse number="17" style="v"/>Varume veguta pavakabuda vakarwa naJoabhu, vamwe vevarume vehondo yaDhavhidhi vakakundwa; uye Uria muHiti akafawo.</para>
  <para style="p">
    <verse number="18" style="v"/>Joabhu akatumira Dhavhidhi mashoko amafambiro akanga aita hondo. <verse number="19" style="v"/>Akarayira nhume achiti, “Kana wapedza kurondedzera kuna mambo mafambiro aita hondo, <verse number="20" style="v"/>hasha dzamambo dzingakwira, uye angangokubvunza achiti, ‘Ko, sei maswedera pedyo zvakadaro neguta muchirwa? Manga musingazivi here kuti vaizokupfurai nemiseve vari parusvingo? <verse number="21" style="v"/>Ndianiko akauraya Abhimereki mwanakomana waJerubhi-Bhesheti? Haasi munhukadzi here akakanda guyo pamusoro pake richibva parusvingo, zvokuti akafira paTebhezi? Sei maswedera pedyo norusvingo?’ Kana akakubvunza izvi, ipapo uti kwaari, ‘Muranda wenyu Uria muHiti afawo.’ ”</para>
  <para style="p">
    <verse number="22" style="v"/>Nhume yakaenda, uye yakati yasvika, yakaudza Dhavhidhi zvose zvayakanga yarayirwa naJoabhu. <verse number="23" style="v"/>Nhume yakati kuna Dhavhidhi, “Varume avo vatikurira vakatibudira pachena, asi isu tavasairira kusvikira vasvika pasuo reguta. <verse number="24" style="v"/>Ipapo vapfuri vapfura varanda venyu vari parusvingo, uye vamwe vavaranda vamambo vafa. Uyewo, muranda wenyu Uria muHiti afa.”</para>
  <para style="p">
    <verse number="25" style="v"/>Dhavhidhi akarayira nhume achiti, “Uti kuna Joabhu, ‘Izvi ngazvirege kukushungurudza; munondo haubayi rutivi rumwe asi nokunouyawo wabaya. Ramba uchirwisa guta uriparadze.’ Taura izvi kuna Joabhu kuti umukurudzire.”</para>
  <para style="p">
    <verse number="26" style="v"/>Zvino mukadzi waUria paakanzwa kuti murume wake akanga afa, akamuchema. <verse number="27" style="v"/>Zvino mazuva okuchema akati apera, Dhavhidhi akamuuyisa kumba kwake, akava mukadzi wake, uye akamuberekera mwanakomana. Asi chinhu ichi chakaitwa naDhavhidhi hachina kufadza Jehovha.</para>
  <chapter number="12" style="c"/>
  <para style="s1">Natani anotsiura Dhavhidhi</para>
  <para style="p">
    <verse number="1" style="v"/>Jehovha akatuma Natani kuna Dhavhidhi. Paakasvika kwaari, akataura akati, “Pakanga pane varume vaviri mune rimwe guta, mumwe akanga akapfuma mumwe ari murombo. <verse number="2" style="v"/>Mupfumi uyu akanga ana makwai mazhinji kwazvo uye nemombe zhinji, <verse number="3" style="v"/>asi murombo akanga asina chinhu kusara kwegwayana rimwe chete raakanga atenga. Akarirera, rikakura naye navana vake. Raidya pamwe chete naye, richinwira pamukombe waayinwira, uye richirara pamaoko ake. Rakanga rakaita somwanasikana kwaari.</para>
  <para style="p">
    <verse number="4" style="v"/>“Zvino muenzi aipfuura hake akasvika kumupfumi uya, asi mupfumi uyu haana kuda kubata rimwe ramakwai ake kana mombe kuti agadzirire zvokudya mupfuuri uyu akanga asvika kwaari. Asi iye akatora gwayana romurombo akarigadzirira uya akanga asvika kwaari.”</para>
  <para style="p">
    <verse number="5" style="v"/>Dhavhidhi akatsamwira munhu uyu zvikuru kwazvo akati kuna Natani, “Chokwadi naJehovha mupenyu, munhu akaita zvinhu zvakadai anofanira kufa! <verse number="6" style="v"/>Anofanira kuripira gwayana iri kakapetwa runa pamusoro, nokuti akaita zvinhu zvakadai akasava netsitsi.”</para>
  <para style="p">
    <verse number="7" style="v"/>Ipapo Natani akati kuna Dhavhidhi, “Ndimi munhu uyo! Zvanzi naJehovha: Mwari weIsraeri: ‘Ndakakuzodza kuti uve mambo weIsraeri, uye ndakakununura kubva paruoko rwaSauro. <verse number="8" style="v"/>Ndakapa kwauri imba yatenzi wako, uye vakadzi vatenzi wako ndakavaisa mumaoko ako. Ndakakupa imba yaIsraeri neyaJudha. Uye dai zvose izvi zvakava zvishoma, ndaidai ndakakupa zvimwezve. <verse number="9" style="v"/>Ko, wakazvidzirei shoko raJehovha nokuita zvisakarurama pamberi pake? Wakauraya Uria muHiti nomunondo uye ukatora mukadzi wake ukamuita wako. Wakamuuraya nomunondo wavaAmoni. <verse number="10" style="v"/>Naizvozvo, munondo hauchazobvi mumba mako, nokuti wakandizvidza uye ukatora mukadzi waUria muHiti kuti ave wako.’</para>
  <para style="p">
    <verse number="11" style="v"/>“Zvanzi naJehovha: ‘Kubva mumba mako chaimo ndichauyisa njodzi pamusoro pako. Ndichatora vakadzi vako iwe wakatarira ndigovapa kuno mumwe ari pedyo newe, uye acharara navo masikati machena. <verse number="12" style="v"/>Iwe wakaita muchivande, asi ini ndichazviita masikati machena pamberi peIsraeri yose.’ ”</para>
  <para style="p">
    <verse number="13" style="v"/>Ipapo Dhavhidhi akati kuna Natani, “Ndakatadzira Jehovha.”</para>
  <para style="p">Natani akapindura akati, “Jehovha akuregerera chitadzo chako. Haungafi hako kwete. <verse number="14" style="v"/>Asi nokuda kwokuti waita izvi, waita kuti vavengi vaJehovha vamuzvidze kwazvo, mwanakomana uyu wauchaberekerwa achafa.”</para>
  <para style="p">
    <verse number="15" style="v"/>Mushure mokunge Natani adzokera kumba, Jehovha akarova mwana akaberekerwa Dhavhidhi nomukadzi waUria, akabva arwara. <verse number="16" style="v"/>Dhavhidhi akanyengeterera mwana kuna Mwari. Akatsanya uye akapinda mumba make akapedza usiku nousiku akarara pasi. <verse number="17" style="v"/>Vakuru veimba yake vakamira paakanga ari, vachida kuti amuke pasi paakanga ari, asi iye akaramba, uye haana kuda kuti adye navo.</para>
  <para style="p">
    <verse number="18" style="v"/>Pazuva rechinomwe mwana akafa. Varanda vaDhavhidhi vakatya kumuudza kuti mwana akanga afa, nokuti vakafunga kuti, “Apo mwana paakanga achiri mupenyu, takataura naDhavhidhi asi haana kuda kutiteerera. Zvino tichamuudza sei kuti mwana afa? Achazvikuvadza zvikada.”</para>
  <para style="p">
    <verse number="19" style="v"/>Dhavhidhi akaona kuti varanda vake vakanga vachizevezerana ndokubva aziva kuti mwana akanga afa. Akabvunza akati, “Mwana afa kanhi?”</para>
  <para style="p">Vakapindura vakati, “Hongu afa.”</para>
  <para style="p">
    <verse number="20" style="v"/>Ipapo Dhavhidhi akamuka pasi paakanga ari. Mushure mokunge ashamba, akazora mafuta, uye akapfeka zvimwe zvipfeko, akapinda mumba maJehovha akanamata. Ipapo akaenda kumba kwake, akakumbira zvokudya vakamupa, akadya.</para>
  <para style="p">
    <verse number="21" style="v"/>Varanda vake vakamubvunza vakati, “Ko, muri kuitirei zvinhu zvakadai? Mwana paakanga achiri mupenyu makatsanya uye mukachema, asi zvino mwana afa, momuka modya!”</para>
  <para style="p">
    <verse number="22" style="v"/>Iye akapindura akati, “Apo mwana paakanga achiri mupenyu, ndakatsanya uye ndikachema. Ndaifunga kuti, ‘Ndiani anoziva? Zvimwe Jehovha angandinzwira nyasha akaita kuti mwana ararame.’ <verse number="23" style="v"/>Asi zvino zvaafa, ndichatsanyireiko? Ko, ndingamudzosazve here? Ini ndichaenda kwaari, asi iye haangadzoki kwandiri.”</para>
  <para style="p">
    <verse number="24" style="v"/>Zvino Dhavhidhi akanyaradza mukadzi wake Bhatishebha, akaenda kwaari akandorara naye. Akabereka mwanakomana, vakamutumidza kuti Soromoni. Jehovha akamuda; <verse number="25" style="v"/>uye nokuti Jehovha akamuda, akatuma shoko nokuna Natani muprofita kuti amutumidze kuti Jedhidhia.</para>
  <para style="p">
    <verse number="26" style="v"/>Zvino Joabhu akandorwa naRabha wavaAmoni uye akatora nhare yamambo. <verse number="27" style="v"/>Ipapo Joabhu akatuma nhume kuna Dhavhidhi, achiti, “Ndarwisa Rabha ndikatora nzvimbo inobva mvura yeguta iri. <verse number="28" style="v"/>Naizvozvo unganidzai varwi vose mukombe guta mugorikunda. Zvikasadaro ini ndichatora guta, uye rinozotumidzwa zita rangu.”</para>
  <para style="p">
    <verse number="29" style="v"/>Naizvozvo Dhavhidhi akaunganidza hondo yose ndokubva aenda kuRabha, akandorirwisa akaritora. <verse number="30" style="v"/>Akabvisa korona pamusoro wamambo wavo, kurema kwayo kwaisvika tarenda rimwe chete<note caller="+" style="f"><char style="fr" closed="false">12:30 </char><char style="ft" closed="false">makirogiramu angaita 34 </char></note> uye yakanga yakanamirwa mabwe anokosha, uye yakaiswa pamusoro waDhavhidhi. Akapamba zvinhu zvizhinji kwazvo kubva muguta iri <verse number="31" style="v"/>uye akabudisa vanhu vakanga varimo, akavapa basa ravaishanda namajeko, mapiki namatemo, uye akavapa basa rokukanya zvidhina. Akaita izvi kumaguta ose avaAmoni. Ipapo Dhavhidhi nehondo yose vakadzokera kuJerusarema.</para>
  <chapter number="13" style="c"/>
  <para style="s1">Amunoni naTamari</para>
  <para style="p">
    <verse number="1" style="v"/>Munguva iyoyo, Amunoni mwanakomana waDhavhidhi akachiva Tamari, hanzvadzi yaAbhusaromu mwanakomana waDhavhidhi yakanga yakanaka kwazvo.</para>
  <para style="p">
    <verse number="2" style="v"/>Amunoni akatambudzika kusvikira pakurwara pamusoro paTamari hanzvadzi yake, nokuti hazvaigona kuti amuite chimwe chinhu.</para>
  <para style="p">
    <verse number="3" style="v"/>Zvino Amunoni aiva neshamwari yake yainzi Jonadhabhu mwanakomana waShimea, mukoma waDhavhidhi. Jonadhabhu akanga ari munhu aiva namano. <verse number="4" style="v"/>Akabvunza Amunoni akati, “Seiko, iwe mwanakomana wamambo, uchipunyaira mangwanani oga oga? Haungandiudzewo here?”</para>
  <para style="p">Amunoni akati kwaari, “Ndinoda Tamari, hanzvadzi yomununʼuna wangu Abhusaromu.”</para>
  <para style="p">
    <verse number="5" style="v"/>Jonadhabhu akati, “Enda unorara unyepedzere kurwara. Zvino kana baba vako vauya kuzokuona, uti kwavari, ‘Ndinokumbira kuti hanzvadzi yangu Tamari auye andipe zvokudya. Ndinoda kuti agadzire zvokudya ini ndichiona kuti ndimuone uye ndigodya zvichibva mumaoko ake.’ ”</para>
  <para style="p">
    <verse number="6" style="v"/>Saka Amunoni akavata pasi akanyepedzera kurwara. Zvino mambo paakauya kuzomuona, Amunoni akati kwaari, “Ndinokumbira kuti Tamari hanzvadzi yangu auye andibikire chingwa chakaisvonaka ndichiona, kuti ndigodya zvichibva mumaoko ake.”</para>
  <para style="p">
    <verse number="7" style="v"/>Dhavhidhi akatumira shoko kuna Tamari kumba kwamambo akati, “Enda kumba kwehanzvadzi yako Amunoni umugadzirire zvokudya.” <verse number="8" style="v"/>Zvino Tamari akaenda kumba kwaAmunoni hanzvadzi yake, uyo akanga akarara pasi. Akatora mukanyiwa, akakanya, akaumba chingwa uye akachibika iye achiona. <verse number="9" style="v"/>Akatora pani ndokumupa chingwa, asi iye akaramba kudya.</para>
  <para style="p">Amunoni akati, “Vanhu vose ngavabude muno.” Saka vanhu vose vakabuda. <verse number="10" style="v"/>Amunoni ndokubva ati kuna Tamari, “Uya nezvokudya muno mumba mangu mokurara ndidye zvichibva muruoko rwako.” Zvino Tamari akatora chingwa chaakanga abika akaenda nacho mumba yokurara yehanzvadzi yake Amunoni. <verse number="11" style="v"/>Asi akati achimupa kuti adye, iye akamubata akati, “Uya urare neni, hanzvadzi yangu.”</para>
  <para style="p">
    <verse number="12" style="v"/>Iye akati kwaari, “Kwete, hanzvadzi yangu! Usandichinya. Chinhu chakadai hachifaniri kuitwa muIsraeri! Usaita chinhu chakaipa zvakadai. <verse number="13" style="v"/>Ko, ini ndichavei? Uchava somumwe wamapenzi akaipa muIsraeri. Ndapota, taura namambo; haangamborambi kuti ndiroorwe newe.” <verse number="14" style="v"/>Asi iye akaramba kumuteerera, uye nokuti akanga ane simba kumudarika, akamubata chibharo.</para>
  <para style="p">
    <verse number="15" style="v"/>Ipapo Amunoni akabva amuvenga nokuvenga kukuru kwazvo, akamuvenga kupfuura kumuda kwaaiva ambomuita. Amunoni akati kwaari, “Muka uende!”</para>
  <para style="p">
    <verse number="16" style="v"/>Iye akati kwaari, “Kwete! Kundidzinga muno kwakashata kudarika zvawatondiita nechakare.”</para>
  <para style="p">Asi iye akaramba kumuteerera. <verse number="17" style="v"/>Akadana muranda wake akati kwaari, “Dzinga mukadzi uyu abve muno uye ukiye mukova kana achinge abuda.” <verse number="18" style="v"/>Ipapo muranda wake akamubudisa panze akakiya mukova shure kwake. Akanga akapfeka nguo yaikosha zvikuru yaipenya, nokuti ndidzo nguo dzaipfekwa navanasikana vamambo vaiva mhandara. <verse number="19" style="v"/>Tamari akazvizodza madota akabvarura nguo inokosha yaakanga akapfeka. Akabata musoro wake ndokuenda achichema zvikuru.</para>
  <para style="p">
    <verse number="20" style="v"/>Hanzvadzi yake Abhusaromu akati kwaari, “Ko, ndiAmunoni, hanzvadzi yako, anga anewe here? Chinyarara zvako, hanzvadzi; iye ihanzvadzi yako. Usanyanyozvidya mwoyo nazvo.” Uye Tamari akagara mumba maAbhusaromu hanzvadzi yake, akava mukadzi akasurukirwa.</para>
  <para style="p">
    <verse number="21" style="v"/>Zvino mambo Dhavhidhi akati anzwa zvose izvi, akatsamwa kwazvo. <verse number="22" style="v"/>Abhusaromu haana kana kumbotaura shoko kuna Amunoni, rakanaka kana rakaipa; akavenga Amunoni nokuti akanga akanyadzisa hanzvadzi yake Tamari.</para>
  <para style="s1">Abhusaromu anouraya Amunoni</para>
  <para style="p">
    <verse number="23" style="v"/>Mushure mamakore maviri; vaveuri vamakwai aAbhusaromu pavakanga vari paBhaari Hazori pedyo nomuganhu weEfuremu, akakoka vanakomana vose vamambo kuti vauye ikoko. <verse number="24" style="v"/>Abhusaromu akaenda kuna mambo akandoti, “Muranda wenyu aita kuti vaveuri vauye. Ndapota, ko, mambo namakurukota ake haangauyi kuzova neni here?”</para>
  <para style="p">
    <verse number="25" style="v"/>Mambo akapindura akati, “Kwete, mwanakomana wangu. Hatifaniri kuenda tose; tingazova mutoro kwauri.” Kunyange zvazvo akamugombedzera, akaramba kuenda, asi akamuropafadza.</para>
  <para style="p">
    <verse number="26" style="v"/>Ipapo Abhusaromu akati, “Kana zvisingaiti, chitenderai henyu mununʼuna wangu Amunoni kuti aende nesu.”</para>
  <para style="p">Mambo akamubvunza akati, “Ko, iye anoendereiko nemi?” <verse number="27" style="v"/>Asi Abhusaromu akavanyengetedza, saka akazotendera Amunoni navanakomana vose vamambo kuti vaende navo.</para>
  <para style="p">
    <verse number="28" style="v"/>Abhusaromu akarayira vanhu vake akati, “Teererai! Kana Amunoni anwa waini zvokuti haachabviri nokufara uye ini ndikati kwamuri, ‘Urayai Amunoni,’ ibvai mamuuraya. Musatya. Handizini ndakurayirai here? Simbai mutsunge mwoyo.” <verse number="29" style="v"/>Saka vanhu vaAbhusaromu vakaita kuna Amunoni sokurayirwa kwavakanga vaitwa naAbhusaromu. Ipapo vana vose vamambo vakasimuka, vakatasva manyurusi avo vakatiza.</para>
  <para style="p">
    <verse number="30" style="v"/>Vachiri munzira kudaro, shoko rakasvika kuna Dhavhidhi richiti, “Abhusaromu auraya vanakomana vose vamambo; hapana kana mumwe zvake asara.” <verse number="31" style="v"/>Mambo akasimuka, akabvarura nguo dzake akazvambarara pasi; ipapo varanda vake vose vakauya vaine nguo dzakabvaruka vakamira paari.</para>
  <para style="p">
    <verse number="32" style="v"/>Asi Jonadhabhu mwanakomana waShimea, mukoma waDhavhidhi, akati, “Ishe wangu ngaarege kufunga kuti vauraya machinda ake ose; Amunoni oga ndiye afa. Izvi zvakagara zviri muurongwa hwaAbhusaromu kubvira musi wakabatwa chibharo hanzvadzi yake Tamari naAmunoni. <verse number="33" style="v"/>Naizvozvo zvino Ishe wangu mambo ngaarege kuzvidya mwoyo neshoko rokuti vanakomana vose vamambo vafa. Amunoni oga ndiye afa.”</para>
  <para style="p">
    <verse number="34" style="v"/>Panguva iyoyo, Abhusaromu akatiza.</para>
  <para style="p">Zvino murume akanga amire akarinda akatarira kumusoro akaona vanhu vazhinji mumugwagwa nechokumavirazuva kwake, vachiburuka norutivi rwegomo. Nharirire iyi yakaenda ikandoudza mambo kuti, “Ndiri kuona varume kunzira yeHoronaimu, kurutivi rwegomo.”</para>
  <para style="p">
    <verse number="35" style="v"/>Jonadhabhu akati kuna Mambo, “Tarirai, vanakomana vamambo vasvika; zvaitika sokutaura kwomuranda wenyu.”</para>
  <para style="p">
    <verse number="36" style="v"/>Akati achipedza kutaura, vanakomana vamambo vakabva vapinda, vachiungudza zvikuru. Zvino mambo pamwe chete navaranda vake vakachema neshungu kwazvo.</para>
  <para style="p">
    <verse number="37" style="v"/>Abhusaromu akatiza akaenda kuna Tarimai mwanakomana waAmihudhi, mambo weGeshuri. Asi mambo Dhavhidhi akachema pamusoro pomwanakomana wake mazuva ose.</para>
  <para style="p">
    <verse number="38" style="v"/>Mushure mokunge Abhusaromu atiza akaenda kuGeshuri, akandogarako kwamakore matatu. <verse number="39" style="v"/>Uye mweya wamambo wakashuva kwazvo kuenda kuna Abhusaromu, nokuti zvino akanga anyaradzwa pamusoro porufu rwaAmunoni.</para>
  <chapter number="14" style="c"/>
  <para style="s1">Abhusaromu anodzokera kuJerusarema</para>
  <para style="p">
    <verse number="1" style="v"/>Zvino Joabhu mwanakomana waZeruya akaziva kuti mwoyo wamambo wakanga woshuva Abhusaromu. <verse number="2" style="v"/>Saka Joabhu akatuma munhu kuTekoa kuti andouya nomukadzi akanga akachenjera kubva ikoko. Akati kwaari, “Ita somunhu ari pakuchema. Upfeke nguo dzokuchema uye usazvizora mafuta. Uite somukadzi ava namazuva akawanda ari pakuchema vakafa. <verse number="3" style="v"/>Ipapo ugoenda kuna mambo undotaura mashoko aya kwaari.” Uye Joabhu akaisa mashoko mumuromo make.</para>
  <para style="p">
    <verse number="4" style="v"/>Mukadzi akabva kuTekoa akati asvika kuna mambo, akawira pasi nechiso chake, kuri kupa rukudzo, akati, “Ndibatsireiwo, nhai mambo!”</para>
  <para style="p">
    <verse number="5" style="v"/>Mambo akamubvunza akati, “Watambudzwa neiko?”</para>
  <para style="p">Iye akati, “Zvirokwazvo ndiri chirikadzi; murume wangu akafa. <verse number="6" style="v"/>Zvino ini muranda wenyu ndakanga ndina vanakomana vaviri. Vakarwa vari vaviri musango, uye hapana aivapo kuti avarandutsire. Mumwe akarova mumwe uye akamuuraya. <verse number="7" style="v"/>Zvino mhuri yose yamukira murandakadzi wenyu. Vari kuti, ‘Tipei uyo akauraya mununʼuna wake, kuti timuuraye nokuda kwoupenyu hwomununʼuna wake waakauraya; kunyange tichizobvisa mudyi wenhaka zvakare.’ Saka vachadzima zimbe rangu rimwe ranga rasara, vakasasiyira murume wangu zita kana rudzi panyika.”</para>
  <para style="p">
    <verse number="8" style="v"/>Mambo akati kumukadzi, “Enda hako kumba kwako, ini ndicharayira shoko pamusoro pako.”</para>
  <para style="p">
    <verse number="9" style="v"/>Asi mukadzi weTekoa akati kwaari, “Ishe wangu mambo, mhosva ngaive kwandiri nokuimba yababa vangu, uye mambo nechigaro chake choushe ngazvirege kuva nemhosva.”</para>
  <para style="p">
    <verse number="10" style="v"/>Mambo akapindura akati, “Kana munhu akataura chinhu kwauri, uya naye kwandiri, haangozokunetsizve.”</para>
  <para style="p">
    <verse number="11" style="v"/>Iye akati, “Naizvozvo mambo ngaataure naIshe Mwari wake kuti mutsivi weropa arege kuramba achiparadza, kuti mwanakomana wangu arege kuparadzwa.”</para>
  <para style="p">Mambo akati, “NaJehovha mupenyu, hapana ruvhudzi rumwe rwomwanakomana wako ruchawira pasi.”</para>
  <para style="p">
    <verse number="12" style="v"/>Ipapo mukadzi uya akati, “Tenderai muranda wenyu kuti ataure shoko kuna ishe mambo wangu.”</para>
  <para style="p">Iye akati, “Taura hako.”</para>
  <para style="p">
    <verse number="13" style="v"/>Mukadzi uya ndokuti, “Zvino seiko makarongera vanhu vaMwari zvakadai? Kana mambo vachitaura zvakadai, havasi kuzvipa mhosva here, nokuti mambo havana kudzosa mwanakomana uya akambenge adzingwa. <verse number="14" style="v"/>Semvura yadeukira pasi, isingazogoni kudyorerwa, saizvozvo tinofanira kufa. Asi Mwari haaurayi munhu; pachinzvimbo chaizvozvo anotoronga zano rokuti akadzingwa arege kuraswa zvachose naye.</para>
  <para style="p">
    <verse number="15" style="v"/>“Zvino ini ndauya kuzotaura izvi kuna ishe mambo wangu nokuti vanhu vandityisidzira. Murandakadzi wenyu akafunga akati, ‘Rega ndinotaura namambo zvimwe vangaitira muranda wavo zvaanokumbira. <verse number="16" style="v"/>Zvimwe mambo vangabvuma kurwira murandakadzi wavo kubva paruoko rwomunhu anotsvaka kuparadza zvose ini nomwanakomana wangu kuti tirege kugara nhaka yatakapiwa naMwari.’</para>
  <para style="p">
    <verse number="17" style="v"/>“Zvino murandakadzi wenyu anoti, ‘Ndinokumbira kuti shoko rashe mambo wangu rindinyaradze, nokuti ishe wangu mambo akafanana nomutumwa waMwari pakuziva zvakanaka nezvakaipa. Jehovha Mwari wenyu ngaave nemi.’ ”</para>
  <para style="p">
    <verse number="18" style="v"/>Ipapo mambo akati kumukadzi, “Usandivanzira hako shoko randichakubvunza.”</para>
  <para style="p">Mukadzi akati, “Ishe mambo wangu ngavataure havo.”</para>
  <para style="p">
    <verse number="19" style="v"/>Mambo akabvunza akati, “Ko, ruoko rwaJoabhu harusi kubatsirana newe pazvinhu zvose izvi here?”</para>
  <para style="p">Mukadzi akapindura akati, “Noupenyu hwenyu, ishe wangu mambo, hapana munhu angatendeukira kurudyi kana kuruboshwe kubva pane zvinenge zvataurwa nashe mambo wangu. Ichokwadi, muranda wenyu Joabhu ndiye andirayira kuti ndiite izvi uye ndiye aisa mashoko ose aya mumuromo womurandakadzi wenyu. <verse number="20" style="v"/>Muranda wenyu Joabhu akaita izvi kuti ashandure mamiriro ezvinhu. Ishe wangu ano uchenjeri sehwomutumwa waMwari, anoziva zvose zvinoitika panyika.”</para>
  <para style="p">
    <verse number="21" style="v"/>Mambo akati kuna Joabhu, “Zvakanaka chose, ndichaita saizvozvo. Chienda, unouya nejaya Abhusaromu.”</para>
  <para style="p">
    <verse number="22" style="v"/>Joabhu akawira pasi nechiso chake achipa rukudzo, uye akaropafadza mambo. Joabhu akati, “Nhasi muranda wenyu aziva kuti awana nyasha pamberi penyu, ishe wangu mambo, nokuti mambo aita zvandakumbira ini muranda wake.”</para>
  <para style="p">
    <verse number="23" style="v"/>Saka Joabhu akaenda kuGeshuri akandouya naAbhusaromu kuJerusarema. <verse number="24" style="v"/>Asi mambo akati, “Anofanira kuenda kuimba yake; haafaniri kuona chiso changu.” Saka Abhusaromu akaenda kumba kwake akasaona chiso chamambo.</para>
  <para style="p">
    <verse number="25" style="v"/>MuIsraeri mose makanga musina murume airumbidzwa navanhu nokuda kworunako rwake saAbhusaromu. Kubva kumusoro wake kusvikira kutsoka dzake pakanga pasina panonzi apa pakaipa. <verse number="26" style="v"/>Pose paaigurira bvudzi rake, aigurira bvudzi rake nguva nenguva parainge rava kumuremera, airiyera, uye uremu hwaro hwaisvika mashekeri mazana maviri<note caller="+" style="f"><char style="fr" closed="false">14:26 </char><char style="ft" closed="false">makirogiramu angaita 2.3</char></note> kana zvichierwa nechiereso chamambo.</para>
  <para style="p">
    <verse number="27" style="v"/>Abhusaromu akaberekerwa vanakomana vatatu nomwanasikana mumwe chete. Zita romwanasikana rainzi Tamari, uye akanga ari mukadzi akanaka pachiso.</para>
  <para style="p">
    <verse number="28" style="v"/>Abhusaromu akagara kwamakore maviri muJerusarema asina kumboona chiso chamambo. <verse number="29" style="v"/>Ipapo Abhusaromu akadana Joabhu kuti amutume kuna mambo, asi akaramba kuenda kwaari. Saka akatumazve shoko kechipiri, asi akaramba kuuya. <verse number="30" style="v"/>Ipapo akati kumuranda wake, “Onaka, munda waJoabhu wakaganhurana nowangu, uye ane bhari imomo. Enda unoupisa.” Naizvozvo varanda vaAbhusaromu vakapisa munda.</para>
  <para style="p">
    <verse number="31" style="v"/>Ipapo Joabhu akaenda kumba kwaAbhusaromu akandoti kwaari, “Ko, varanda vako vapisirei munda wangu?”</para>
  <para style="p">
    <verse number="32" style="v"/>Abhusaromu akati kuna Joabhu, “Tarira, ndakatuma shoko kwauri ndikati, ‘Uya kuno kuti ndikutume kuna mambo unobvunza kuti, “Ko, zvino ndakabvirei hangu kuGeshuri? Zvingadai zviri nani dai ndanga ndichiriko zvangu!” ’ Naizvozvo, ndinoda kuona chiso chamambo, uye kana ndine mhosva yechimwe chinhu, ngavandiuraye havo.”</para>
  <para style="p">
    <verse number="33" style="v"/>Saka Joabhu akaenda kuna mambo akandotaura saizvozvo. Ipapo mambo akadana Abhusaromu, uye akauya akasvikokotamisa uso hwake pasi pamberi pamambo. Uye Mambo akatsvoda Abhusaromu.</para>
  <chapter number="15" style="c"/>
  <para style="s1">Abhusaromu anomukira</para>
  <para style="p">
    <verse number="1" style="v"/>Mushure mechinguva, Abhusaromu akazvigadzirira ngoro yamabhiza navarume makumi mashanu kuti vamhanye mberi kwake. <verse number="2" style="v"/>Aimuka mangwanani achindomira parutivi rwenzira yainanga pasuo reguta. Paiti kana munhu akauya kuna mambo kuzotambirwa mhosva yake, Abhusaromu aimudana oti kwaari, “Ko, iwe uri weguta ripi?” Iye aipindura achiti, “Muranda wenyu anobva kuno rumwe rwamarudzi avaIsraeri.” <verse number="3" style="v"/>Ipapo Abhusaromu aizoti kwaari, “Tarira, mashoko ako akanaka uye ndeechokwadi, asi hapana mumiririri wamambo anganzwe nyaya yako.” <verse number="4" style="v"/>Uye Abhusaromu aizoti, “Dai vaindiita zvavo mutongi munyika muno! Zvaizoti munhu wose anenge ane chichemo kana nyaya aizouya kwandiri uye ndaizoona kuti aitirwa zvakarurama.”</para>
  <para style="p">
    <verse number="5" style="v"/>Zvaizotizve, kana munhu akaswedera kwaari akamupfugamira, Abhusaromu aimutambanudzira ruoko rwake, omubata uye omutsvoda. <verse number="6" style="v"/>Abhusaromu aiitira izvi kuvaIsraeri vose vaiuya kuna mambo kuzotambirwa mhosva dzavo, nokudaro akaita kuti varume vose vomuIsraeri vamude.</para>
  <para style="p">
    <verse number="7" style="v"/>Mushure mamakore mana, Abhusaromu akati kuna mambo, “Nditenderei kuti ndiende kuHebhuroni ndinozadzisa mhiko yandakaita kuna Jehovha. <verse number="8" style="v"/>Muranda wenyu paakanga achigara paGeshuri muAramu, ndakaita mhiko iyi, ‘Kana Jehovha akandidzosera kuJerusarema, ndichamunamata ndiri muHebhuroni.’ ”</para>
  <para style="p">
    <verse number="9" style="v"/>Mambo akati kwaari, “Enda norugare.” Iye akabva aenda kuHebhuroni.</para>
  <para style="p">
    <verse number="10" style="v"/>Ipapo Abhusaromu akatuma nhume muchivande kumarudzi ose avaIsraeri kundoti kwavari, “Kana muchinge manzwa hwamanda yarira, ipapo daidzirai muchiti, ‘Abhusaromu ava mambo muHebhuroni.’ ” Varume mazana maviri vokuJerusarema vakanga vaperekedza Abhusaromu. <verse number="11" style="v"/>Vakanga vakokwa uye vakangoendawo vasina zvavaiziva, vasina zvavaiziva pamusoro pezvakanga zvarongwa. <verse number="12" style="v"/>Abhusaromu paakanga achipa zvipiriso akadanawo Ahitoferi muGiro, gurukota raDhavhidhi, kuti auye kubva kuGiro, guta raaigara. Ipapo urongwa hwokumukira mambo hwakabva hwasimba, uye vanhu vakatevera Abhusaromu vakaramba vachiwanda.</para>
  <para style="s1">Dhavhidhi anotiza</para>
  <para style="p">
    <verse number="13" style="v"/>Nhume yakauya ikaudza Dhavhidhi kuti, “Varume veIsraeri vatorwa mwoyo naAbhusaromu.”</para>
  <para style="p">
    <verse number="14" style="v"/>Ipapo Dhavhidhi akati kumakurukota ake ose aiva naye muJerusarema, “Uyai! Ngatitizei, zvikasadaro tose hapana angapunyuka kubva kuna Abhusaromu. Tinofanira kubva pano izvozvi, kana tikasadaro angatibata akatiparadza uye akarwisa guta nomunondo.”</para>
  <para style="p">
    <verse number="15" style="v"/>Makurukota amambo akapindura akati, “Varanda venyu vakazvipira kuita chipi nechipi chinenge chasarudzwa naishe mambo wedu.”</para>
  <para style="p">
    <verse number="16" style="v"/>Mambo akaenda, veimba yake vose vachimutevera; asi akasiya varongo vake gumi kuti vachengete muzinda wamambo. <verse number="17" style="v"/>Saka mambo akabuda akaenda, vanhu vose vakamutevera, vakandomira pane imwe nzvimbo yaiva chinhambwe. <verse number="18" style="v"/>Vanhu vake vose vakapfuura pamberi pake, pamwe chete navaKereti navaPereti vose, uye namazana matanhatu ose avaGiti avo vakanga vabva naye kuGati, vakafamba vachipfuura napamberi pamambo.</para>
  <para style="p">
    <verse number="19" style="v"/>Mambo akati kuna Itai muGiti, “Ko, wauyireiwo nesu? Dzokera unogara naMambo Abhusaromu. Uri mutorwa iwe, wakadzingwa kumusha kwako. <verse number="20" style="v"/>Wakauya nezuro chaiye, zvino nhasi ndingaita kuti udzungaire nesu here, uye ini ndisingazivi chaiko kwandinoenda? Dzokera, utore hama dzako dzose. Ngoni nokutendeka ngazvive newe.”</para>
  <para style="p">
    <verse number="21" style="v"/>Asi Itai akapindura mambo akati, “Ndinopika naJehovha mupenyu, uye ndinopika naishe wangu mambo mupenyu, pana ishe wangu mambo, kunyange zvikareva upenyu kana kufa, ipapo muranda wenyu ndipo paachava.”</para>
  <para style="p">
    <verse number="22" style="v"/>Dhavhidhi akati kuna Itai, “Enda hako, famba.” Nokudaro Itai muGiti navanhu vake nemhuri dzose dzaiva naye vakafamba vachienda mberi.</para>
  <para style="p">
    <verse number="23" style="v"/>Nyika yose yakachema kwazvo vanhu vose pavakanga vachipfuura. Namambowo akayambuka mupata weKidhironi, uye vanhu vose vakafamba vakananga kurenje.</para>
  <para style="p">
    <verse number="24" style="v"/>Zadhoki akanga aripowo, uye vaRevhi vose vakanga vanaye vakanga vakatakura areka yesungano yaMwari. Vakagadzika areka yaMwari pasi, Abhiatari akapa zvipiriso kusvikira vanhu vose vabuda muguta.</para>
  <para style="p">
    <verse number="25" style="v"/>Ipapo mambo akati kuna Zadhoki, “Dzosera areka yaMwari muguta. Kana ndikawana nyasha pamberi paJehovha, achandidzosa uye achaita kuti ndione zvakare panzvimbo paanogara. <verse number="26" style="v"/>Asi kana iye akati, ‘Handifadzwi newe,’ zvose ndakazvigadzirira; ngaandiitire hake zvaanenge achida.”</para>
  <para style="p">
    <verse number="27" style="v"/>Mambo akatizve kuna Zadhoki muprista, “Ko, hauzi muoni here? Dzokera muguta norugare, nomwanakomana wako Ahimaazi naJonatani mwanakomana waAbhiatari. Iwe naAbhiatari, endai navanakomana venyu. <verse number="28" style="v"/>Ini ndichandomira pamazambuko erenje kusvikira shoko rasvika kwandiri kubva kwamuri.” <verse number="29" style="v"/>Ipapo Zadhoki naAbhiatari vakatora areka yaMwari vakadzokera kuJerusarema vakandogarako.</para>
  <para style="p">
    <verse number="30" style="v"/>Asi Dhavhidhi akaramba achikwira Gomo reMiorivhi, akaenda achichema: aiva akafukidza musoro wake asina shangu. Vanhu vose naivowo vakanga vakafukidza misoro yavo vachichema vachikwidza. <verse number="31" style="v"/>Zvino Dhavhidhi akaudzwa kuti, “Ahitoferi ndiye mumwe wavapanduki vana Abhusaromu.” Saka Dhavhidhi akanamata achiti, “Haiwa Jehovha, shandurai henyu mazano aAhitoferi kuti ave upenzi.”</para>
  <para style="p">
    <verse number="32" style="v"/>Dhavhidhi paakasvika pamusoro, vanhu pavaisinamata Mwari vari, Hushai muAriki akanga akamumirira, nguo yake yakabvaruka uye ane guruva mumusoro. <verse number="33" style="v"/>Dhavhidhi akati kwaari, “Kana iwe ukaenda neni, uchava mutoro kwandiri. <verse number="34" style="v"/>Asi kana ukadzokera kuguta ukandoti kuna Abhusaromu, ‘Ini ndichava muranda wenyu, imi mambo; ndaiva muranda wababa venyu kare, asi zvino ndichava muranda wenyu,’ ipapo ungandibatsira kuti ukanganise zano raAhitoferi. <verse number="35" style="v"/>Vaprista Zadhoki naAbhiatari vanenge vasiri pamwe chete newe here? Iwe uvaudze zvose zvaunenge uchinzwa zvichirongwa mumuzinda wamambo. <verse number="36" style="v"/>Vana vavo vaviri, Ahimaazi mwanakomana waZadhoki naJonatani mwanakomana waAbhiatari, varikowo. Uvatume kwandiri nezvose zvaunenge wanzwa.”</para>
  <para style="p">
    <verse number="37" style="v"/>Saka shamwari yaDhavhidhi, Hushai, akasvika kuJerusarema Abhusaromu paakanga achipinda muguta.</para>
  <chapter number="16" style="c"/>
  <para style="s1">Dhavhidhi naZibha</para>
  <para style="p">
    <verse number="1" style="v"/>Dhavhidhi akati afamba chinhambwe chiduku pamusoro pegomo, akaona Zibha, muranda waMefibhosheti akamumirira. Akanga ane mbongoro mbiri dzakanga dzakatakudzwa mazana maviri ezvingwa, nezana ramakeke amaonde nedende rewaini.</para>
  <para style="p">
    <verse number="2" style="v"/>Mambo akabvunza Zibha akati, “Ko, wauyirei nezvinhu izvi?”</para>
  <para style="p">Zibha akapindura akati, “Mbongoro ndedzeveimba yamambo kuti vatasve, zvingwa nemichero ndezvavarume kuti vadye, uye waini ndeyokupedza nyota yeavo vanga vaneta nokuda kwerenje.”</para>
  <para style="p">
    <verse number="3" style="v"/>Mambo akabvunza akati, “Ko, muzukuru watenzi wako aripi?”</para>
  <para style="p">Zibha akati kwaari, “Ari kugara muJerusarema, nokuti anoti iye, ‘Nhasi veimba yaIsraeri vachandidzorera umambo hwasekuru vangu.’ ”</para>
  <para style="p">
    <verse number="4" style="v"/>Ipapo mambo akati kuna Zibha, “Tarira, zvose zvanga zviri zvaMefibhosheti zvava zvako.”</para>
  <para style="p">Zibha akati, “Ndinozvideredza. Dai ndawana nyasha pamberi penyu, ishe wangu mambo.”</para>
  <para style="s1">Shimei anotuka Dhavhidhi</para>
  <para style="p">
    <verse number="5" style="v"/>Mambo Dhavhidhi paakanga ava kusvika kuBhahurimi, mumwe murume aibva kurudzi rumwe chete nemhuri yaSauro akabudamo. Zita rake ainzi Shimei mwanakomana waGera, uye aituka paaibuda. <verse number="6" style="v"/>Akapotsera mabwe kuna Dhavhidhi namakurukota ose amambo, kunyange zvazvo varwi vose navachengeti vake vakanga vari kurudyi nokuruboshwe rwake. <verse number="7" style="v"/>Shimei akatuka achiti, “Ibva kuno, ibva kuno, iwe munhu weropa, munhu akaipa! <verse number="8" style="v"/>Jehovha akuripira ropa rose rawakadeura muimba yaSauro, uyo wawakatorera chigaro chokutonga. Jehovha apa ushe kumwanakomana wako Abhusaromu. Wasvika pakuparara nokuti uri munhu weropa!”</para>
  <para style="p">
    <verse number="9" style="v"/>Ipapo Abhishai mwanakomana waZeruya akati kuna mambo, “Ko, iyi imbwa yakafa ingatukirei ishe mambo wangu? Regai ndiende ndinodimura musoro wake.”</para>
  <para style="p">
    <verse number="10" style="v"/>Asi mambo akati, “Ko, ini nemi takafanana pakudii, imi vanakomana vaZeruya? Ko, kana achituka nokuti Jehovha ati kwaari, ‘Tuka Dhavhidhi,’ ndiani angati, ‘Ko, unoitirei izvi?’ ”</para>
  <para style="p">
    <verse number="11" style="v"/>Ipapo Dhavhidhi akati kuna Abhishai namakorokota ake ose, “Mwana wangu, anova wenyama yangu chaiyo, ari kuda kundiuraya. Ko, kuzoti uyu zvake, muBhenjamini! Musiyei akadaro; regai atuke, nokuti Jehovha amutuma. <verse number="12" style="v"/>Zvichida Jehovha angaona kutambura kwangu uye zvimwe angandiripira zvakanaka nokuda kwokutukwa kwandiri kugamuchira nhasi.”</para>
  <para style="p">
    <verse number="13" style="v"/>Ipapo Dhavhidhi navanhu vake vakaramba vachifamba nenzira, Shimei paakanga achifamba ari kuno rumwe rutivi rwegomo, achituka achingoenda achipotsera matombo kwaari achimupfumburira guruva. <verse number="14" style="v"/>Mambo navanhu vose vaiva naye vakasvika kwavaienda vaneta. Akazororapo.</para>
  <para style="s1">Zano raHushai naAhitoferi</para>
  <para style="p">
    <verse number="15" style="v"/>Panguva iyi, Abhusaromu navarume vose veIsraeri vakasvika muJerusarema, uye Ahitoferi aiva naye. <verse number="16" style="v"/>Zvino Hushai muAriki, shamwari yaDhavhidhi, akaenda kuna Abhusaromu akandoti kwaari, “Mambo ngaararame nokusingaperi! Mambo ngaararame nokusingaperi!”</para>
  <para style="p">
    <verse number="17" style="v"/>Abhusaromu akabvunza Hushai akati, “Urwu ndirwo rudo rwaunoratidza shamwari yako here? Sei usina kuenda neshamwari yako?”</para>
  <para style="p">
    <verse number="18" style="v"/>Hushai akati kuna Abhusaromu, “Kwete, iye akasarudzwa naJehovha, navanhu ava uye navarume vose veIsraeri, ini ndichava wake, uye ndicharamba ndinaye. <verse number="19" style="v"/>Zvakarezve, ndingagoshandira aniko? Ko, handifaniri kushandira mwanakomana? Sezvandaishandira baba venyu, saizvozvo ndichakushandirai.”</para>
  <para style="p">
    <verse number="20" style="v"/>Abhusaromu akati kuna Ahitoferi, “Tipewo zano rako. Toita sei?”</para>
  <para style="p">
    <verse number="21" style="v"/>Ahitoferi akapindura akati, “Vatai navarongo vababa venyu avo vakasiyiwa vakachengeta muzinda wamambo. Ipapo Israeri yose ichanzwa kuti mazviita chinhu chinonhuhwa mumhuno dzababa venyu, uye maoko avanhu vose vanokutsigirai achasimbiswa.” <verse number="22" style="v"/>Ipapo vakamisira Abhusaromu tende pamusoro pedenga remba, uye akavata navarongo vababa vake vaIsraeri vose vachiona.</para>
  <para style="p">
    <verse number="23" style="v"/>Zvino mumazuva iwayo zano raipiwa naAhitoferi raiita seromunhu anobvunza kuna Mwari. Ndizvozvo zvaifungwa naDhavhidhi pamwe chete naAbhusaromu pamusoro pamazano aipiwa naAhitoferi.</para>
  <chapter number="17" style="c"/>
  <para style="p">
    <verse number="1" style="v"/>Ahitoferi akati kuna Abhusaromu, “Regai ndisarudze varume zviuru gumi nezviviri ndigosimuka usiku huno nditevere Dhavhidhi. <verse number="2" style="v"/>Uye ndichamurwisa achakaneta uye asina simba. Ndichamutyisidzira, uye ipapo vanhu vose vaanavo vachatiza. Ndichauraya mambo chete. <verse number="3" style="v"/>Ndichadzosera vanhu vose kwamuri. Kufa kwomunhu wamunotsvaka kuchareva kudzoka kwavose; ipapo vanhu vose vachava norugare.” <verse number="4" style="v"/>Shoko iri rakafadza Abhusaromu navakuru vose veIsraeri.</para>
  <para style="p">
    <verse number="5" style="v"/>Asi Abhusaromu akati, “Danaiwo Hushai muAriki, kuti tigonzwa kuti anoti kudii.” <verse number="6" style="v"/>Hushai akati asvika kwaari, Abhusaromu akati, “Ahitoferi apa zano iri. Toita zvaareva here? Kana zvisizvo, tipewo pfungwa yako.”</para>
  <para style="p">
    <verse number="7" style="v"/>Hushai akapindura Abhusaromu akati, “Zano ramapiwa naAhitoferi harina kunaka panguva ino. <verse number="8" style="v"/>Munoziva baba venyu navanhu vavo; varwi, uye vanotyisa kunge bere rabvutirwa vana varo. Pamusoro pezvo, baba venyu murwi ano ruzivo; havangavati namauto usiku. <verse number="9" style="v"/>Kunyange izvozvi vakavanda mubako kana pane imwe nzvimbo. Kana vakatanga kurwa navarwi venyu, ani naani anonzwa nezvazvo achati, ‘Pakati pavarwi vanotevera Abhusaromu paurayiwa vanhu.’ <verse number="10" style="v"/>Ipapo kunyange murwi akashinga kwazvo, ane mwoyo wakaita soweshumba, achati rukutu nokutya, nokuti vaIsraeri vose vanoziva kuti baba venyu murwi uye kuti vose vavanavo vakashinga.</para>
  <para style="p">
    <verse number="11" style="v"/>“Saka zano rangu nderiri: VaIsraeri vose, kubva kuDhani kusvikira kuBheerishebha, vakawanda sejecha rokumhenderekedzo dzegungwa, ngavaungane kwamuri, iyemi pachenyu muchivatungamirira kundorwa. <verse number="12" style="v"/>Ipapo tichavarwisa kwose kwavanenge vari, uye tichawira paari sedova rinowira pasi. Hakuna kana mumwe wavo zvake achasara ari mupenyu. <verse number="13" style="v"/>Kana akadzokera muguta, ipapo vaIsraeri vose vachauya namabote kuguta iroro, uye ticharizvuzvurudzira pasi kumupata kusvikira pasisina kunyange nechimedu charo chingawanikwa.”</para>
  <para style="p">
    <verse number="14" style="v"/>Abhusaromu navarume vose veIsraeri vakati, “Zano raHushai muAriki riri nani pane raAhitoferi.” Nokuti Jehovha aida kukonesa zano rakanaka raAhitoferi kuitira kuti auyise njodzi pamusoro paAbhusaromu.</para>
  <para style="p">
    <verse number="15" style="v"/>Ipapo Hushai akati kuna Zadhoki naAbhiatari, vaprista, “Ahitoferi arayira Abhusaromu navakuru veIsraeri kuti vaite ichi nechocho. <verse number="16" style="v"/>Zvino chituma shoko nokukurumidza uye uudze Dhavhidhi kuti, ‘Musavata pamazambuko omurenje usiku huno; yambukai musamborega, nokuti mambo navanhu vose vaanavo vangamedzwa.’ ”</para>
  <para style="p">
    <verse number="17" style="v"/>Jonatani naAhimaazi vakanga vachigara paEni Rogeri uye mumwe murandakadzi ndiye aifanira kundovazivisa, uye ivo vachienda kundoudza Mambo Dhavhidhi, nokuti havazaifanira kuonekwa vachipinda muguta. <verse number="18" style="v"/>Asi mumwe mujaya akavaona ndokubva andoudza Abhusaromu. Saka vaviri ava vakabva nokukurumidza vakaenda kumba yomumwe murume aiva muBhahurimi. Akanga ane tsime muruvazhe, uye vakapinda mariri. <verse number="19" style="v"/>Mukadzi wake akatora chifukidzo akachiwaridza pamusoro pomuromo wetsime uye akayanika zviyo pamusoro pacho. Hakuna akaziva chinhu pamusoro pazvo.</para>
  <para style="p">
    <verse number="20" style="v"/>Varume vokwaAbhusaromu vakati vasvika kumukadzi akanga ari pamba, vakabvunza vakati, “VanaAhimaazi naJonatani varipi?”</para>
  <para style="p">Mukadzi akati kwavari, “Vayambuka rukova.” Varume vakatsvaka asi havana munhu wavakawana, saka vakadzokera kuJerusarema.</para>
  <para style="p">
    <verse number="21" style="v"/>Shure kwokunge varume ava vaenda, vaviri vaya vakakwira vakabuda mutsime uye vakaenda kundozivisa Mambo Dhavhidhi izvozvo. Vakati kwaari, “Simukai izvozvi muyambuke rwizi urwu; Ahitoferi apa zano rokuti nerokuti pamusoro penyu.” <verse number="22" style="v"/>Saka Dhavhidhi navanhu vose vakanga vanaye vakasimuka vakayambuka Jorodhani. Kuchiedza, hapana akanga asara asati ayambuka Jorodhani.</para>
  <para style="p">
    <verse number="23" style="v"/>Ahitoferi akati aona kuti zano rake rakanga risina kutevedzwa, akaisa chigaro pambongoro yake akaenda kumba kwake muguta rokwake. Akaronga zvose zveimba yake ndokubva azvisungirira. Saka akafa uye akavigwa muhwiro rababa vake.</para>
  <para style="p">
    <verse number="24" style="v"/>Dhavhidhi akaenda kuMahanaimi, uye Abhusaromu akayambuka Jorodhani navarume vose veIsraeri. <verse number="25" style="v"/>Abhusaromu akanga agadza Amasa kuti ave mutungamiri wehondo pachinzvimbo chaJoabhu. Amasa akanga ari mwanakomana womumwe murume ainzi Jeteri, muIsraeri akanga awana Abhigairi, mwanasikana waNahashi uye ari mununʼuna waZeruya mai vaJoabhu. <verse number="26" style="v"/>VaIsraeri naAbhusaromu vakadzika misasa yavo munyika yeGireadhi.</para>
  <para style="p">
    <verse number="27" style="v"/>Dhavhidhi akati asvika kuMahanaimi, Shobhi mwanakomana waNahashi aibva kuRabha ravaAmoni, naMakiri mwanakomana waAmieri weRo Dhebha, uye Bhazirai muGireadhi wokuRogerimi <verse number="28" style="v"/>vakauya nenhoo nembiya nemidziyo yevhu. Vakauyawo negorosi nebhari, upfu hwakatsetseka nezviyo zvakakangwa, nyimo nenyemba, <verse number="29" style="v"/>uchi namafuta, makwai uye noruomba rwaibva mumukaka wemhou, kuti Dhavhidhi navanhu vake vadye. Nokuti vakati, “Vanhu vava nenzara, vaneta uye vava nenyota murenje.”</para>
  <chapter number="18" style="c"/>
  <para style="s1">Kufa kwaAbhusaromu</para>
  <para style="p">
    <verse number="1" style="v"/>Dhavhidhi akaunganidza varume vakanga vanaye uye akagadza pamusoro pavo vatungamiri vezviuru navatungamiri vamazana. <verse number="2" style="v"/>Dhavhidhi akatumira varwi achiita kudai: chikamu chimwe chete kubva muzvitatu chavo chichitungamirirwa naJoabhu, chimwe chikamu chimwe chete kubva muzvitatu chichitungamirirwa nomununʼuna waJoabhu ainzi Abhishai mwanakomana waZeruya, uye chikamu chimwe chete kubva muzvitatuzve chichitungamirirwa naItai muGiti. Mambo akataurira vanhu kuti, “Zvirokwazvo neni pachangu ndichafamba nemi.”</para>
  <para style="p">
    <verse number="3" style="v"/>Asi vanhu vakati, “Imi hamufaniri kuenda; kana tikamanikidzirwa kutiza, havambovi nehanya nesu. Kunyange kana hafu yedu ikafa, havambovi nehanya; asi imi munokosha sesu tiri zviuru gumi. Zvingava nani zvino kuti imi mutitsigire muri muguta.”</para>
  <para style="p">
    <verse number="4" style="v"/>Mambo akati, “Ndichaita zvose zvamunoona zvakakunakirai.”</para>
  <para style="p">Saka mambo akamira parutivi rwesuo pakanga pachifamba varume vose vachibuda namapoka amazana neezviuru. <verse number="5" style="v"/>Mambo akarayira Joabhu, Abhishai naItai akati, “Munzwire henyu jaya nyasha, iye Abhusaromu nokuda kwangu.”</para>
  <para style="p">
    <verse number="6" style="v"/>Varwi vakafamba vachipinda musango kuti vandorwa navaIsraeri, uye hondo yakarwiwa mudondo raEfuremu. <verse number="7" style="v"/>Imomo hondo yeIsraeri yakakundwa navanhu vaDhavhidhi, uye pakava nokufa kukuru zuva iroro, varume zviuru makumi maviri vakafa. <verse number="8" style="v"/>Kurwa kwakapararira panyika yose, uye dondo rakauraya vanhu vazhinji pazuva iro kukunda munondo.</para>
  <para style="p">
    <verse number="9" style="v"/>Zvino zvakaitika kuti Abhusaromu akasangana navanhu vaDhavhidhi. Akanga akatasva nyurusi rake, uye nyurusi parakapinda napasi pamatavi makobvu omuti mukuru womuouki, musoro waAbhusaromu wakabatwa mumuti. Akasiyiwa akarembera mudenga, nyurusi raakanga akatasva rikaramba richienda.</para>
  <para style="p">
    <verse number="10" style="v"/>Mumwe wavarume akati aona izvi, akati kuna Joabhu, “Ndaona Abhusaromu akarembera mumuti womuouki.”</para>
  <para style="p">
    <verse number="11" style="v"/>Joabhu akati kumurume akanga amuudza izvozvo, “Watii? Wamuona? Seiko usina kumubayira pasi pakare ipapo? Ipapo ndingadai ndazokupa mashekeri gumi<note caller="+" style="f"><char style="fr" closed="false">18:11 </char><char style="ft" closed="false">magiramu angaita 115 </char></note> esirivha nebhanhire romurwi.”</para>
  <para style="p">
    <verse number="12" style="v"/>Asi murume uyu akati, “Kunyange dai chiuru chamashekeri<note caller="+" style="f"><char style="fr" closed="false">18:12 </char><char style="ft" closed="false">makirogiramu angaita 11 </char></note> chakanga chayerwa mumaoko angu, handaigona kusimudzira mwanakomana wamambo ruoko rwangu kuti ndimuuraye. Mambo akakurayirai imi, Abhishai naItai isu tichizvinzwa achiti, ‘Mudzivirire jaya Abhusaromu nokuda kwangu.’ <verse number="13" style="v"/>Uye kana dai ndanga ndaisa upenyu hwangu panjodzi, uye hapana chakavanzika kuna mambo, imi maizomira kure neni.”</para>
  <para style="p">
    <verse number="14" style="v"/>Joabhu akati, “Handinganonoki kudai nokuda kwako.” Saka akatora mapfumo matatu mumaoko ake akaanyudza mumwoyo maAbhusaromu, uye Abhusaromu achiri mupenyu mumuti womuouki. <verse number="15" style="v"/>Uye vatakuri venhumbi dzokurwa nadzo dzaJoabhu gumi vakakomba Abhusaromu, vakamubaya, vakamuuraya.</para>
  <para style="p">
    <verse number="16" style="v"/>Ipapo Joabhu akaridza hwamanda, uye varwi vakarega kutevera vaIsraeri, nokuti Joabhu akavamisa. <verse number="17" style="v"/>Vakatora Abhusaromu vakamukanda mugomba guru raiva mudondo vakatutira murwi mukuru wamatombo pamusoro pake. Zvichakadaro, vaIsraeri vose vakatiza vakaenda kudzimba dzavo.</para>
  <para style="p">
    <verse number="18" style="v"/>Panguva youpenyu hwake, Abhusaromu akanga atora mbiru akaimisa muMupata waMambo sechirangaridzo kwaari, nokuti akafunga akati, “Handina mwanakomana angayeuchidza vanhu zita rangu.” Akatumidza mbiru iyo zita rake, uye inonzi Mbiru Yokuyeuka Abhusaromu kusvikira nhasi.</para>
  <para style="s1">Dhavhidhi anochema Abhusaromu</para>
  <para style="p">
    <verse number="19" style="v"/>Zvino Ahimaazi mwanakomana waZadhoki akati, “Regai ndimhanye neshoko kuna mambo rokuti Jehovha amurwira kubva muruoko rwavavengi vake.”</para>
  <para style="p">
    <verse number="20" style="v"/>Joabhu akati, “Hausiwe unoenda neshoko nhasi. Ungaenda hako neshoko pane dzimwe nguva, asi haufaniri kuita izvozvo nhasi, nokuti mwanakomana wamambo afa.”</para>
  <para style="p">
    <verse number="21" style="v"/>Ipapo Joabhu akati kumuEtiopia, “Chienda undoudza mambo zvawaona.” MuEtiopia akakotama pamberi paJoabhu uye akamhanya achibvapo.</para>
  <para style="p">
    <verse number="22" style="v"/>Ahimaazi mwanakomana waZadhoki akatizve kuna Joabhu, “Kunyange zvakadaro hazvo, ndapota regai ndimhanye nditevere muEtiopia.”</para>
  <para style="p">Asi Joabhu akapindura akati, “Mwanakomana wangu, unodireiko kuenda? Hauna kana shoko richakupa mubayiro.”</para>
  <para style="p">
    <verse number="23" style="v"/>Iye akati, “Kunyange zvakadaro hazvo, ndinoda kumhanya ini.”</para>
  <para style="p">Saka Joabhu akati, “Mhanya!” Ipapo Ahimaazi akamhanya nomunzira yomubani akasiya muEtiopia.</para>
  <para style="p">
    <verse number="24" style="v"/>Dhavhidhi paakanga agere pakati pamasuo maviri, murindi akakwira pamusoro pedenga resuo reparusvingo. Akati atarisa kunze, akaona murume achimhanya ari oga. <verse number="25" style="v"/>Murindi akadanidzira kuna mambo akamuzivisa izvozvo.</para>
  <para style="p">Mambo akati, “Kana ari oga, anofanira kunge ane shoko rakanaka.” Uye murume akaramba achingoswedera.</para>
  <para style="p">
    <verse number="26" style="v"/>Ipapo murindi akaonazve mumwe murume achimhanya, akadanidzira kumutariri wesuo akati, “Tarira mumwe ari kumhanya ari oga!”</para>
  <para style="p">Mambo akati, “Anofanira kunge achiuyawo neshoko rakanaka.”</para>
  <para style="p">
    <verse number="27" style="v"/>Murindi akati, “Ndinoona sokuti wokutanga anomhanya saAhimaazi mwanakomana waZadhoki.”</para>
  <para style="p">Mambo akati, “Munhu akanaka iyeye. Ari kuuya namashoko akanaka.”</para>
  <para style="p">
    <verse number="28" style="v"/>Ipapo Ahimaazi akadanidzira kuna mambo achiti, “Rugare!” Akakotama pamberi pamambo akatsikitsira uso hwake pasi akati, “Jehovha Mwari wenyu ngaarumbidzwe! Akaisa kwamuri varume vakanga vachisimudzira maoko avo kuti varwe naishe wangu mambo.”</para>
  <para style="p">
    <verse number="29" style="v"/>Mambo akabvunza akati, “Ko, jaya Abhusaromu mupenyu here?”</para>
  <para style="p">Ahimaazi akati, “Ndakaona kunyongana kukuru panguva iyo Joabhu akanga oda kutuma muranda wamambo uye neni, muranda wenyu, asi handina kuziva kuti chaiva chii.”</para>
  <para style="p">
    <verse number="30" style="v"/>Mambo akati, “Mira parutivi uye usabva pano.” Saka akasudurukira parutivi ndokumirapo.</para>
  <para style="p">
    <verse number="31" style="v"/>Ipapo muEtiopia akasvika akati, “Ishe wangu mambo, inzwai mashoko akanaka! Jehovha akurwirai nhasi kuna vose vakakumukirai.”</para>
  <para style="p">
    <verse number="32" style="v"/>Mambo akabvunza muEtiopia akati, “Ko, mujaya Abhusaromu mupenyu here?”</para>
  <para style="p">MuEtiopia akapindura achiti, “Vavengi vashe wangu mambo navose vanokumukirai kuti vakukuvadzei ngavave sejaya iro.”</para>
  <para style="p">
    <verse number="33" style="v"/>Mambo akadedera. Akakwira kukamuri yakanga iri pamusoro pesuo akachema. Paaifamba aiti, “Haiwa mwanakomana wangu Abhusaromu! Mwanakomana wangu, mwanakomana wangu Abhusaromu! Dai chete ndafa hangu ini pachinzvimbo chako! Haiwa Abhusaromu, mwanakomana wangu, mwanakomana wangu!”</para>
  <chapter number="19" style="c"/>
  <para style="p">
    <verse number="1" style="v"/>Joabhu akaudzwa kuti, “Mambo anochema nokuungudza nokuda kwaAbhusaromu.” <verse number="2" style="v"/>Uye kuhondo yose, kukunda kwezuva iro kwakashandurwa kukava kuchema, nokuti pazuva iro, mauto akazvinzwa zvichinzi, “Mambo anochema nokuda kwomwanakomana wake.” <verse number="3" style="v"/>Varume vakapinda muguta vachiverevedza savanhu vanoverevedza vachinyara nokuti vatiza kubva kuhondo. <verse number="4" style="v"/>Mambo akafukidza chiso chake akachema zvikuru achiti, “Haiwa mwanakomana wangu Abhusaromu! Haiwa Abhusaromu, mwanakomana wangu, mwanakomana wangu!”</para>
  <para style="p">
    <verse number="5" style="v"/>Ipapo Joabhu akapinda mumba kuna mambo akati, “Nhasi manyadzisa vanhu vose, avo vachangoponesa upenyu hwenyu noupenyu hwavanakomana navanasikana venyu uye noupenyu hwavakadzi venyu navarongo venyu. <verse number="6" style="v"/>Munoda avo vanokuvengai uye munovenga avo vanokudai. Mazviratidza pachena nhasi kuti vatungamiri vehondo navanhu vavo havarevi chinhu kwamuri. Ndinoona kuti maifarira kuti dai Abhusaromu ararama nhasi uye kuti dai tose zvedu tafa. <verse number="7" style="v"/>Zvino budai munokurudzira vanhu venyu. Ndinopika naJehovha kuti kana mukasabuda, hakuna munhu achasara nemi usiku huno. Zvichava zvakaipisisa kwamuri kupinda njodzi dzose dzakakuwirai kubva pauduku hwenyu kusvikira zvino.”</para>
  <para style="p">
    <verse number="8" style="v"/>Saka mambo akasimuka akandoisa chigaro chake pasuo. Vanhu vakati vaudzwa kuti, “Mambo agere pasuo,” vose vakauya pamberi pake.</para>
  <para style="s1">Dhavhidhi anodzokera kuJerusarema</para>
  <para style="p">Zvichakadaro, vaIsraeri vakanga vatizira kumisha yavo. <verse number="9" style="v"/>Mumarudzi ose avaIsraeri, vanhu vose vakanga vachikakavadzana vachiti, “Mambo akatisunungura kubva muruoko rwavaFiristia. Asi zvino atiza nyika nokuda kwaAbhusaromu; <verse number="10" style="v"/>uye Abhusaromu, uyo watakazodza kuti atitonge, afa muhondo. Saka munoregereiko kutaura nezvokudzosa mambo?”</para>
  <para style="p">
    <verse number="11" style="v"/>Mambo Dhavhidhi akatuma shoko naZadhoki naAbhiatari, vaprista achiti, “Bvunzai vakuru veJudha kuti, ‘Seiko imi mava vokupedzisira kudzosa mambo kumuzinda wake, sezvo zvinotaurwa muIsraeri yose zvasvika pamba pake. <verse number="12" style="v"/>Imi muri hama dzangu, muri venyama yangu chaivo uye veropa rangu. Saka maitireiko vokupedzisira kudzosa mambo?’ <verse number="13" style="v"/>Uye muti kuna Amasa, ‘Ko, iwe hauzi wenyama yangu uye weropa rangu here? Mwari ngaandirove, ngaarambe achidaro kwazvo, kana kubva zvino zvichienda mberi, iwe ukarega kuva mukuru wehondo yangu panzvimbo yaJoabhu.’ ”</para>
  <para style="p">
    <verse number="14" style="v"/>Akabata mwoyo yavarume vose veJudha vakaita sokunge vaiva munhu mumwe. Vakatuma shoko kuna mambo vachiti, “Dzokai, imi navanhu venyu mose.” <verse number="15" style="v"/>Ipapo mambo akadzoka akasvika paJorodhani.</para>
  <para style="p">Zvino vanhu veJudha vakanga vasvika kuGirigari kuti vaende kundosangana namambo vagomuyambutsa Jorodhani. <verse number="16" style="v"/>Shimei mwanakomana waGera, muBhenjamini aibva kuBhahurimi, akakurumidza kuburuka navanhu veJudha kuti vandosangana naMambo Dhavhidhi. <verse number="17" style="v"/>Akanga ane vaBhenjamini vaisvika chiuru, pamwe chete naZibha, mutariri weimba yaSauro, uye navanakomana vake gumi navashanu navaranda vake makumi maviri. Vakamhanyira kuJorodhani uko kwakanga kwava namambo. <verse number="18" style="v"/>Vakayambuka rukova kuti vandotora veimba yamambo uye kuti vaite zvose zvaaida.</para>
  <para style="p">Shimei mwanakomana waGera akati ayambuka Jorodhani, akawira pasi nechiso chake pamberi pamambo <verse number="19" style="v"/>akati kwaari, “Ishe wangu ngaarege kundipa mhaka. Regai henyu kurangarira kukanganisa kwakaitwa nomuranda wenyu pazuva rakabva ishe wangu mambo paJerusarema. Mambo ngaazvidzime mundangariro dzake. <verse number="20" style="v"/>Nokuti ini muranda wenyu ndinozviziva kuti ndakatadza, asi nhasi ndauya pano sewokutanga weimba yose yaJosefa kuti ndiburuke ndizosangana naishe wangu iye mambo.”</para>
  <para style="p">
    <verse number="21" style="v"/>Ipapo Abhishai mwanakomana waZeruya akati, “Ko, Shimei haafaniri kuurayiwa nokuda kwaizvozvi here? Akatuka muzodziwa waJehovha.”</para>
  <para style="p">
    <verse number="22" style="v"/>Dhavhidhi akapindura akati, “Ndineiko nemi, imi vanakomana vaZeruya zvokuti nhasi mava vavengi vangu! Pane munhu angafanira kufa muIsraeri nhasi here? Ko, handizivi here kuti nhasi ndiri mambo weIsraeri?” <verse number="23" style="v"/>Saka mambo akati kuna Shimei, “Haungafi.” Uye mambo akamuvimbisa nemhiko.</para>
  <para style="p">
    <verse number="24" style="v"/>Mefibhosheti muzukuru waSauro, akaburukawo kundosangana namambo. Haana kuva nehanya netsoka dzake kana kuguririra ndebvu dzake kana kusuka nguo dzake kubvira pazuva rakasimuka mambo kusvikira pazuva raakadzoka ari mupenyu. <verse number="25" style="v"/>Paakasvika achibva kuJerusarema achindosangana namambo, mambo akamubvunza akati, “Wakaregereiko kuenda neni, Mefibhosheti?”</para>
  <para style="p">
    <verse number="26" style="v"/>Iye akati, “Ishe wangu mambo, sezvo ini muranda wenyu ndiri chirema, ndakati, ‘Ndichaita kuti mbongoro yangu igadzikwe chigaro uye ndigoitasva, kuti ndigoenda namambo.’ Asi Zibha muranda wangu akandipandukira. <verse number="27" style="v"/>Uye akandorevera nhema muranda wenyu kuna ishe wangu mambo. Ishe wangu mambo akaita somutumwa waMwari; saka itai henyu zvinokufadzai. <verse number="28" style="v"/>Zvizvarwa zvose zvasekuru vangu hazvifanirwi nechimwe chinhu asi rufu ruchibva kuna she wangu mambo, asi makapa muranda wenyu nzvimbo pakati paavo vanodya patafura yenyu. Saka ini ndine mvumo yeiko yokukumbirazve kuna mambo?”</para>
  <para style="p">
    <verse number="29" style="v"/>Mambo akati kwaari, “Uchataurireiko zvakawanda? Ndinokurayira iwe naZibha kuti mugovane minda.”</para>
  <para style="p">
    <verse number="30" style="v"/>Mefibhosheti akati kuna mambo, “Ngaatore hake zvinhu zvose, sezvo zvino ishe wangu mambo asvika kumusha ari mupenyu.”</para>
  <para style="p">
    <verse number="31" style="v"/>Bhazirai muGireadhi akasvikawo achibva kuRogerimi kuti ayambuke Jorodhani namambo uye kuti amuperekedze panzira yake ikoko. <verse number="32" style="v"/>Zvino Bhazirai akanga akwegura kwazvo, ava namakore makumi masere. Akanga achiriritira mambo panguva yaakanga agere paMahanaimi, nokuti akanga ari munhu akapfuma kwazvo. <verse number="33" style="v"/>Mambo akati kuna Bhazirai, “Yambuka pamwe chete neni ugogara neni muJerusarema, uye ini ndichakuriritira.”</para>
  <para style="p">
    <verse number="34" style="v"/>Asi Bhazirai akapindura mambo akati, “Makore manganiko andichararama, zvokuti ndingafanira kukwidza kuJerusarema namambo? <verse number="35" style="v"/>Ndava namakore makumi masere. Ndichagona kuziva mutsauko pakati pechakanaka nechisina kunaka here? Ko, muranda wenyu achagona kuravira chaanodya nechaanonwa here? Ko, ndichagona kunzwa manzwi avarume navakadzi vanoimba here? Muranda wenyu achaitireiko kuti ave mumwe mutoro kuna ishe wangu mambo? <verse number="36" style="v"/>Muranda wenyu achayambuka Jorodhani namambo kwenhambwe pfupi, asi mambo anondipireiko mubayiro wakadai? <verse number="37" style="v"/>Regai muranda wenyu adzokere hake, kuti ndinofira muguta rangu pedyo nehwiro hwababa vangu namai vangu. Asi hoyu muranda wangu Kimihami. Ngaayambuke hake naishe iye mambo. Mumuitire henyu zvose zvinokufadzai.”</para>
  <para style="p">
    <verse number="38" style="v"/>Mambo akati, “Kimihami achayambuka neni, uye ndichamuitira zvose zvinokufadza. Uye zvose zvaunoda kwandiri ndichakuitira.”</para>
  <para style="p">
    <verse number="39" style="v"/>Saka vanhu vose vakayambuka Jorodhani, uye ipapo mambo akazoyambukawo. Mambo akatsvoda Bhazirai akamuropafadza, uye Bhazirai akadzokera kumba kwake.</para>
  <para style="p">
    <verse number="40" style="v"/>Mambo akati ayambukira kuGirigari, Kimihami akayambuka naye. Mauto ose eJudha nehafu yavarwi veIsraeri vakanga vayambutsa mambo.</para>
  <para style="p">
    <verse number="41" style="v"/>Uye varume vose veIsraeri vakauya kuna mambo vakati kwaari, “Hama dzedu, varume veJudha, vakabireiko mambo vakamuuyisa neimba yake mhiri kweJorodhani, pamwe chete navanhu vake vose?”</para>
  <para style="p">
    <verse number="42" style="v"/>Varume vose veJudha vakapindura varume veIsraeri vachiti, “Takaita izvi nokuti mambo ihama yedu yapedyo. Seiko imi matsamwiswa nazvo? Tambodya here zvinhu zvamambo? Tambozvitorera kana chinhu chimwe chete here?”</para>
  <para style="p">
    <verse number="43" style="v"/>Ipapo varume veIsraeri vakapindura varume veJudha vakati, “Tine migove gumi muna mambo; uye zvisiri izvozvo chete, Dhavhidhi ndowedu kukunda imi. Saka seiko imi muchitizvidza? Ko, hatizisu takatanga kutaura kuti mambo adzoke here?”</para>
  <para style="p">Asi varume veJudha vakapindura nehasha kwazvo kupfuura varume veIsraeri.</para>
  <chapter number="20" style="c"/>
  <para style="s1">Shebha anomukira Dhavhidhi</para>
  <para style="p">
    <verse number="1" style="v"/>Zvino nhubu yainzi Shebha mwanakomana waBhikiri, muBhenjamini, aivapowo. Akaridza hwamanda akadanidzira achiti,</para>
  <para style="q1">“Isu hatina mugove muna Dhavhidhi,</para>
  <para style="q2">hatina chikamu mumwanakomana waJese!</para>
  <para style="q1">Munhu wose ngaaende kutende rake, imi vaIsraeri!”</para>
  <para style="p">
    <verse number="2" style="v"/>Saka varume vose veIsraeri vakasiya Dhavhidhi kuti vatevere Shebha mwanakomana waBhikiri. Asi varume veJudha vakagara namambo wavo kubva kuJorodhani kusvikira kuJerusarema.</para>
  <para style="p">
    <verse number="3" style="v"/>Dhavhidhi akati adzokera kumuzinda wake muJerusarema, akatora varongo vake gumi vaakanga asiya kuti vachengete muzinda akavaisa mumba vakachengetwa. Akavariritira asi haana kuvata navo. Vakanga vakachengetwa kusvikira pazuva rokufa kwavo, vachirarama sechirikadzi.</para>
  <para style="p">
    <verse number="4" style="v"/>Ipapo mambo akati kuna Amasa, “Dana varume veJudha vauye kwandiri pakati pamazuva matatu, uye newe uve pano.” <verse number="5" style="v"/>Asi Amasa akati aenda kundodana Judha, akatora nguva yakareba kupfuura yaakanga atarirwa namambo.</para>
  <para style="p">
    <verse number="6" style="v"/>Dhavhidhi akati kuna Abhishai, “Zvino Shebha mwanakomana waBhikiri achatiitira zvakaipa kupfuura zvakaitwa naAbhusaromu. Tora varanda vatenzi wako umutevere, zvimwe angawana maguta akakomberedzwa uye akatipunyuka.” <verse number="7" style="v"/>Saka vanhu vaJoabhu, vaKereti, vaPereti nemhare dzose vakabuda vachitungamirirwa naAbhishai. Vakafamba vachibva kuJerusarema vachitevera Shebha mwanakomana waBhikiri.</para>
  <para style="p">
    <verse number="8" style="v"/>Vakati vari padombo guru muGibheoni, Amasa akauya kuzosangana navo. Joabhu akanga akapfeka nguo yake yokurwa, uye pairi paiva nebhanhire rakasungirwa pachiuno chake rine munondo waiva mumuhara wawo. Zvino akati achienda mberi, wakadonha kubva mumuhara wawo.</para>
  <para style="p">
    <verse number="9" style="v"/>Joabhu akati kuna Amasa, “Wakadiniko, mununʼuna wangu?” Ipapo Joabhu akabata ndebvu dzaAmasa noruoko rwake rworudyi kuti amutsvode. <verse number="10" style="v"/>Amasa akanga asina kuona munondo waiva muruoko rwaJoabhu, uye Joabhu akaunyudza mudumbu make, uye ura hwake hukawira pasi. Asina kunge abayiwazve, Amasa akafa. Ipapo Joabhu nomununʼuna wake vakatevera Shebha mwanakomana waBhikiri.</para>
  <para style="p">
    <verse number="11" style="v"/>Mumwe wavanhu vaJoabhu akamira parutivi rwaAmasa akati, “Ani naani anoda Joabhu, uye ani naani ari waDhavhidhi, ngaatevere Joabhu!” <verse number="12" style="v"/>Amasa akavata achiumburuka muropa rake pakati pomugwagwa. Uye mumwe murume akaona kuti mauto ose aiuya achimira ipapo. Paakaona kuti munhu wose aisvika pana Amasa aimira, akamukweva kubva mumugwagwa akamuisa musango, akakanda nguo pamusoro pake. <verse number="13" style="v"/>Shure kwokunge Amasa abviswa mumugwagwa, varume vose vakapfuurira mberi naJoabhu vachitevera Shebha mwanakomana waBhikiri.</para>
  <para style="p">
    <verse number="14" style="v"/>Shebha akapfuura nomumarudzi ose aIsraeri kusvikira kuAbheri Bheti Maaka uye nomudunhu rose ravaBheri, uye vakaungana pamwe chete vakamutevera. <verse number="15" style="v"/>Vakauya vakamukomba paShebha muAbheri Bheti Maaka. Vakavaka rusvingo rwevhu rukasvika kuguta, uye rwakamira rwakatarisana nenhare dzokunze. Pavakanga vachiputsa rusvingo, <verse number="16" style="v"/>mukadzi akangwara akadanidzira ari muguta akati, “Inzwai! Inzwai! Taurirai Joabhu kuti auye pano kuti ndigotaura naye.” <verse number="17" style="v"/>Akaenda kwaari, iye akamubvunza akati, “Ndiwe Joabhu here?”</para>
  <para style="p">Akapindura akati, “Ndini.”</para>
  <para style="p">Mukadzi akati, “Teererai zvinoreva murandakadzi wenyu.”</para>
  <para style="p">Iye akati, “Ndakateerera.”</para>
  <para style="p">
    <verse number="18" style="v"/>Mukadzi akaenderera achiti, “Kare kare vaisimboti, ‘Tora mhinduro yako paAbheri,’ uye zvaipera ipapo. <verse number="19" style="v"/>Isu tiri vorugare navakatendeka muIsraeri. Uri kuedza kuparadza guta rinova ndiro mai muIsraeri. Seiko uchida kumedza nhaka yaJehovha?”</para>
  <para style="p">
    <verse number="20" style="v"/>Joabhu akati, “Ngazvive kure neni! Ngazvive kure neni kuti ndimedze kana kuparadza! <verse number="21" style="v"/>Hazvina kudaro. Asi murume anonzi Shebha mwanakomana waBhikiri, anobva kunyika yamakomo yaEfuremu, ndiye akasimudza ruoko rwake kuti arwise mambo, kuti arwise Dhavhidhi. Uyai nomurume mumwe chete iyeye, ipapo ndichabva paguta.”</para>
  <para style="p">Mukadzi akati kuna Joabhu, “Musoro wake uchakandwa kwauri naparusvingo.”</para>
  <para style="p">
    <verse number="22" style="v"/>Ipapo mukadzi akaenda kuvanhu vose nezano rake, vakagura musoro waShebha mwanakomana waBhikiri vakaukanda kuna Joabhu. Saka Joabhu akaridza hwamanda, vanhu vake vakapararira vachibva paguta, mumwe nomumwe achidzokera kumba kwake. Uye Joabhu akadzokera kuna mambo muJerusarema.</para>
  <para style="b"/>
  <para style="li1">
    <verse number="23" style="v"/>Joabhu akanga ari mukuru wehondo yose yeIsraeri;</para>
  <para style="li1">Bhenaya mwanakomana waJehoyadha akanga ari mukuru wavaKereti navaPareti;</para>
  <para style="li1">
    <verse number="24" style="v"/>Adhoniramu akanga ari mutariri wavashandi vechibharo;</para>
  <para style="li1">Jehoshafati mwanakomana waAhirudhi akanga ari munyori wenhoroondo;</para>
  <para style="li1">
    <verse number="25" style="v"/>Shevha akanga ari munyori;</para>
  <para style="li1">Zadhoki naAbhiatari vaiva vaprista;</para>
  <para style="li1">
    <verse number="26" style="v"/>uye Ira muJairi aiva muprista waDhavhidhi.</para>
  <chapter number="21" style="c"/>
  <para style="s1">VaGibheoni vanotsivirwa</para>
  <para style="p">
    <verse number="1" style="v"/>Panguva yokutonga kwaDhavhidhi, kwakava nenzara makore matatu achiteverana; saka Dhavhidhi akatsvaka chiso chaJehovha. Jehovha akati, “Imhaka yaSauro neimba yake yeropa; imhaka yokuti akauraya vaGibheoni.”</para>
  <para style="p">
    <verse number="2" style="v"/>Mambo akadana vaGibheoni akataura navo. (Zvino vaGibheoni vakanga vasiri vorudzi rwavaIsraeri asi vakanga vari vakasara vavaAmori; vakanga vapikirwa navaIsraeri kuti vasaurayiwe, asi Sauro mukushingaira kwake nokuda kwavaIsraeri navaJudha akaedza kuvaparadza.) <verse number="3" style="v"/>Dhavhidhi akabvunza vaGibheoni akati, “Ndingakuitirai chiiko? Ndingayananisa neiko kuitira kuti mugoropafadza nhaka yaJehovha?”</para>
  <para style="p">
    <verse number="4" style="v"/>VaGibheoni vakamupindura vachiti, “Hatina kodzero yokureva sirivha negoridhe kuna Sauro kana kumhuri yake, uye hatina kodzero yokuuraya munhu muIsraeri.”</para>
  <para style="p">Dhavhidhi akati, “Munoda kuti ndikuitireiko?”</para>
  <para style="p">
    <verse number="5" style="v"/>Vakapindura mambo vakati, “Kana ari munhu akatiparadza uye akaita rangano yokuti tipere uye tishayiwe nzvimbo kupi zvako muIsraeri, <verse number="6" style="v"/>zvizvarwa zvake zvechirume zvinomwe ngazvipiwe kwatiri kuti zviurayiwe uye zviiswe pachena pamberi paJehovha paGibhea raSauro musanangurwa waJehovha.”</para>
  <para style="p">Saka mambo akati, “Ndichavapa kwamuri.”</para>
  <para style="p">
    <verse number="7" style="v"/>Mambo akararamisa Mefibhosheti mwanakomana waJonatani, mwanakomana waSauro, nokuda kwemhiko pamberi paJehovha pakati paDhavhidhi naJonatani mwanakomana waSauro. <verse number="8" style="v"/>Asi mambo akatora Arimoni naMefibhosheti, vanakomana vaviri vaRizipa mwanasikana waAya, waakanga aberekera Sauro, pamwe chete navanakomana vashanu vaMerabhi mwanasikana waSauro, waakanga aberekera Adhirieri mwanakomana waBhazirai muMehorati. <verse number="9" style="v"/>Akavaisa mumaoko avaGibheoni, ivo vakavasungirira pachikomo pamberi paJehovha. Vose vari vanomwe vakafa pamwe chete; vakaurayiwa panguva yokutanga kukohwa, pakutanga kwokukohwewa kwebhari.</para>
  <para style="p">
    <verse number="10" style="v"/>Rizipa mwanasikana waAya akatora nguo yesaga akazviwaridzira pamusoro pedombo. Kubva pakutanga kwokukohwa kusvikira pakunaya kwemvura ichibva kudenga pamusoro pemitumbi yavo, haana kutendera shiri dzedenga kuti dzivabate masikati kana zvikara zvesango usiku. <verse number="11" style="v"/>Dhavhidhi akati ataurirwa zvakaitwa naRizipa, mwanasikana waAya, murongo waSauro, <verse number="12" style="v"/>akaenda akandotora mapfupa aSauro naJonatani mwanakomana wake kubva kuvagari veJabheshi Gireadhi. Vakanga vaatora muchivande kubva pachivara chapaBheti Shani, uko kwavakanga vaturikwa navaFiristia shure kwokunge vauraya Sauro paGiribhoa. <verse number="13" style="v"/>Dhavhidhi akauya namapfupa aSauro naJonatani mwanakomana wake kubva ikoko, uye mapfupa aavo vakanga vaurayiwa vakaiswa pachena akaunganidzwa.</para>
  <para style="p">
    <verse number="14" style="v"/>Vakaviga mapfupa aSauro naJonatani mwanakomana wake muhwiro hwaKishi baba vaSauro, paZera muBhenjamini, uye vakaita zvose zvavakarayirwa namambo. Shure kwaizvozvo, Mwari akapindura munyengetero wokumiririra nyika.</para>
  <para style="s1">Hondo navaFiristia</para>
  <para style="p">
    <verse number="15" style="v"/>Kwakavazve nehondo pakati pavaFiristia navaIsraeri. Dhavhidhi akaburuka navanhu vake kundorwa navaFiristia, uye akaneta kwazvo. <verse number="16" style="v"/>Uye Ishibhi-Bhenoni, mumwe wezvizvarwa zvaRafa, aiva nomusoro wepfumo wairema mazana matatu amashekeri<note caller="+" style="f"><char style="fr" closed="false">21:16 </char><char style="ft" closed="false">makirogiramu angaita 3.5</char></note> uye akapakata munondo mutsva, akati achauraya Dhavhidhi. <verse number="17" style="v"/>Asi Abhishai mwanakomana waZeruya akanunura Dhavhidhi; akabayira muFiristia pasi akamuuraya. Ipapo vanhu vaDhavhidhi vakapika kwaari vachiti, “Hamuchazomboendizve nesu kuhondo, kuitira kuti mwenje weIsraeri urege kuzodzimwa.”</para>
  <para style="p">
    <verse number="18" style="v"/>Shure kwaizvozvo, kwakavazve nokurwa navaFiristia, paGobhi. Panguva iyoyo Sibhekai muHushati akauraya Safi, mumwe wezvizvarwa zvaRafa.</para>
  <para style="p">
    <verse number="19" style="v"/>Pano kumwe kurwa navaFiristia paGobhi, Erihanani mwanakomana waJoare-Oregimi muBheterehema akauraya Goriati muGiti, akanga ane pfumo raiva nerwiriko rwakanga rwakaita setsvimbo yomuruki.</para>
  <para style="p">
    <verse number="20" style="v"/>Pano kumwe kurwazve, kwakaitika paGati, pakanga pane hofori yomurume akanga ane minwe mitanhatu paruoko rumwe norumwe uye zvigunwe zvitanhatu parutsoka rumwe norumwe, zvose zviri makumi maviri nezvina. Naiyewo akanga ari chizvarwa chaRafa. <verse number="21" style="v"/>Akati achishora Israeri, Jonatani mwanakomana waShimea, mununʼuna waDhavhidhi, akamuuraya.</para>
  <para style="p">
    <verse number="22" style="v"/>Ava vari vana vakanga vari zvizvarwa zvaRafa muGati, uye vakafa pamaoko aDhavhidhi navanhu vake.</para>
  <chapter number="22" style="c"/>
  <para style="s1">Rwiyo rwaDhavhidhi rwoKurumbidza</para>
  <para style="p">
    <verse number="1" style="v"/>Dhavhidhi akaimbira Jehovha mashoko orwiyo urwu paakarwirwa naJehovha kubva muruoko rwavavengi vake vose nomuruoko rwaSauro. <verse number="2" style="v"/>Akati:</para>
  <para style="q1">“Jehovha ndiye dombo rangu, nhare yangu uye mununuri wangu;</para>
  <para style="q2">
    <verse number="3" style="v"/>Mwari wangu ndiye dombo rangu, ndinovanda maari,</para>
  <para style="q2">nhoo yangu, norunyanga rworuponeso rwangu.</para>
  <para style="q1">Ndiye nhare yangu, utiziro hwangu nomuponesi wangu,</para>
  <para style="q2">munondiponesa pavanhu vanoita nechisimba.</para>
  <para style="q1">
    <verse number="4" style="v"/>Ndinodana kuna Jehovha, iye anofanira kurumbidzwa,</para>
  <para style="q2">uye ndinoponeswa kubva kuvavengi vangu.</para>
  <para style="b"/>
  <para style="q1">
    <verse number="5" style="v"/>“Mafungu orufu akandikomba;</para>
  <para style="q2">mvura zhinji yokuparadza yakandifukidza.</para>
  <para style="q1">
    <verse number="6" style="v"/>Mabote eguva akandimonera;</para>
  <para style="q2">misungo yorufu yakandivinga.</para>
  <para style="q1">
    <verse number="7" style="v"/>Mukutambudzika kwangu ndakadana kuna Jehovha;</para>
  <para style="q2">ndakadanidzira kuna Mwari wangu.</para>
  <para style="q1">Akanzwa inzwi rangu ari mutemberi yake;</para>
  <para style="q2">kuchema kwangu kwakasvika munzeve dzake.</para>
  <para style="b"/>
  <para style="q1">
    <verse number="8" style="v"/>“Nyika yakadedera uye ikazungunuka,</para>
  <para style="q2">nheyo dzokudenga dzakadengenyeka;</para>
  <para style="q2">dzakadedera nokuti akanga atsamwa.</para>
  <para style="q1">
    <verse number="9" style="v"/>Utsi hwakakwira kubva mumhino dzake;</para>
  <para style="q2">moto unoparadza wakabuda mumuromo make,</para>
  <para style="q2">mazimbe anopisa akapfutamo.</para>
  <para style="q1">
    <verse number="10" style="v"/>Akakamura matenga akaburuka pasi;</para>
  <para style="q2">makore erima akanga ari pasi petsoka dzake.</para>
  <para style="q1">
    <verse number="11" style="v"/>Akatasva makerubhi akabhururuka;</para>
  <para style="q2">akabhururuka mudenga denga pamapapiro emhepo.</para>
  <para style="q1">
    <verse number="12" style="v"/>Akaita kuti rima rimupoteredze setende,</para>
  <para style="q2">iwo makore matema emvura yokudenga.</para>
  <para style="q1">
    <verse number="13" style="v"/>Kubva pakupenya kwokuvapo kwake</para>
  <para style="q2">mabhananʼana emheni akapenya.</para>
  <para style="q1">
    <verse number="14" style="v"/>Jehovha akatinhira ari kudenga;</para>
  <para style="q2">inzwi reWokumusoro-soro rakanzwikazve.</para>
  <para style="q1">
    <verse number="15" style="v"/>Akapfura miseve akaparadzira vavengi,</para>
  <para style="q2">mabhananʼana emheni akavaparadza.</para>
  <para style="q1">
    <verse number="16" style="v"/>Mipata yegungwa yakaiswa pachena</para>
  <para style="q2">uye nheyo dzenyika dzakabudiswa pachena</para>
  <para style="q1">nokutuka kwaJehovha,</para>
  <para style="q2">nokufema kwomweya wemhino dzake.</para>
  <para style="b"/>
  <para style="q1">
    <verse number="17" style="v"/>“Akatambanudza ruoko ari kudenga akandibata;</para>
  <para style="q2">akandibudisa kubva pamvura yakadzika.</para>
  <para style="q1">
    <verse number="18" style="v"/>Akandinunura kubva pamuvengi wangu ane simba,</para>
  <para style="q2">kubva kuvavengi, vakanga vachindikurira pasimba.</para>
  <para style="q1">
    <verse number="19" style="v"/>Vakandivinga muzuva renjodzi yangu,</para>
  <para style="q2">asi Jehovha akanga ari mutsigiri wangu.</para>
  <para style="q1">
    <verse number="20" style="v"/>Akandibudisira kunzvimbo yakafarikana;</para>
  <para style="q2">akandinunura nokuti akanga achindifarira.</para>
  <para style="b"/>
  <para style="q1">
    <verse number="21" style="v"/>“Jehovha akandiitira zviri maererano nokururama kwangu;</para>
  <para style="q2">maererano nokuchena kwamaoko angu, akandipa mubayiro.</para>
  <para style="q1">
    <verse number="22" style="v"/>Nokuti ndakachengeta nzira dzaJehovha;</para>
  <para style="q2">handina kuita chakaipa ndichitsauka kubva kuna Mwari wangu.</para>
  <para style="q1">
    <verse number="23" style="v"/>Mirayiro yake yose iri pamberi pangu;</para>
  <para style="q2">handina kutsauka kubva pamitemo yake.</para>
  <para style="q1">
    <verse number="24" style="v"/>Ndakanga ndisina chandinopomerwa pamberi pake,</para>
  <para style="q2">uye ndakazvichengeta kuti ndirege kutadza.</para>
  <para style="q1">
    <verse number="25" style="v"/>Jehovha akandipa mubayiro maererano nokururama kwangu,</para>
  <para style="q2">maererano nokuchema kwangu pamberi pake.</para>
  <para style="b"/>
  <para style="q1">
    <verse number="26" style="v"/>“Kune vakatendeka munoratidza kutendeka kwenyu,</para>
  <para style="q2">kune vasina chavanopomerwa munoratidza kusapomerwa kwenyu,</para>
  <para style="q1">
    <verse number="27" style="v"/>kune vakachena munozviratidza makachena,</para>
  <para style="q2">asi kune vasakarurama munozviratidza nehasha.</para>
  <para style="q1">
    <verse number="28" style="v"/>Munoponesa vanozvininipisa,</para>
  <para style="q2">asi meso enyu ari pamusoro pavanozvikudza kuti muvaderedze.</para>
  <para style="q1">
    <verse number="29" style="v"/>Imi muri mwenje wangu, Jehovha;</para>
  <para style="q2">Jehovha anoshandura rima rangu kuti rive chiedza.</para>
  <para style="q1">
    <verse number="30" style="v"/>Norubatsiro rwenyu ndinogona kuenda kundorwa neboka ravarwi;</para>
  <para style="q2">naMwari wangu ndinogona kukwira rusvingo.</para>
  <para style="b"/>
  <para style="p">
    <verse number="31" style="v"/>“Kana ari Mwari, nzira yake yakarurama kwazvo;</para>
  <para style="q2">shoko raJehovha harina charingapomerwa.</para>
  <para style="q1">Ndiye nhoo</para>
  <para style="q2">yavose vanovanda maari.</para>
  <para style="q1">
    <verse number="32" style="v"/>Nokuti ndianiko Mwari kunze kwaJehovha?</para>
  <para style="q2">Uye ndianiko Dombo kunze kwaMwari wedu?</para>
  <para style="q1">
    <verse number="33" style="v"/>NdiMwari anondishongedza nesimba</para>
  <para style="q2">uye anoruramisa nzira yangu.</para>
  <para style="q1">
    <verse number="34" style="v"/>Anoita tsoka dzangu kuti dzive setsoka dzenondo;</para>
  <para style="q2">anoita kuti ndigone kumira pakakwirira.</para>
  <para style="q1">
    <verse number="35" style="v"/>Anodzidzisa maoko angu kurwa;</para>
  <para style="q2">maoko angu anowembura uta hwendarira.</para>
  <para style="q1">
    <verse number="36" style="v"/>Munondipa nhoo yenyu yokukunda,</para>
  <para style="q2">munokotamira pasi kuti mundikurise.</para>
  <para style="q1">
    <verse number="37" style="v"/>Munotambanudza nzira pasi pangu,</para>
  <para style="q2">kuitira kuti zvitsitsinho zvangu zvirege kutsauka.</para>
  <para style="b"/>
  <para style="q1">
    <verse number="38" style="v"/>“Ndakatevera vavengi vangu ndikavaparadza;</para>
  <para style="q2">handina kudzoka kusvikira vaparadzwa.</para>
  <para style="q1">
    <verse number="39" style="v"/>Ndakavaparadza zvachose,</para>
  <para style="q2">uye havana kugona kumuka; vakawira pasi petsoka dzangu.</para>
  <para style="q1">
    <verse number="40" style="v"/>Makandishongedza nesimba rokurwa;</para>
  <para style="q2">makaita kuti vadzivisi vangu vakotame patsoka dzangu.</para>
  <para style="q1">
    <verse number="41" style="v"/>Makaita kuti vavengi vangu vatize pakurwa,</para>
  <para style="q2">uye ndakaparadza vavengi vangu.</para>
  <para style="q1">
    <verse number="42" style="v"/>Vakachemera kubatsirwa, asi hakuna munhu akavaponesa,</para>
  <para style="q2">kunyange kuna Jehovha, asi haana kupindura.</para>
  <para style="q1">
    <verse number="43" style="v"/>Ndakavapwanya vakatsetseka seguruva renyika;</para>
  <para style="q2">ndakavatswa uye ndikavatsika sedope riri munzira dzomumusha.</para>
  <para style="b"/>
  <para style="q1">
    <verse number="44" style="v"/>“Makandinunura kubva pakurwisa kwavanhu vangu;</para>
  <para style="q2">makandichengetedza somutungamiri wendudzi.</para>
  <para style="q1">Vanhu vandakanga ndisingazivi vava pasi pangu.</para>
  <para style="q2">
    <verse number="45" style="v"/>Uye vatorwa vanouya kwandiri vachidedera,</para>
  <para style="q2">pavanongondinzwa vanonditeerera.</para>
  <para style="q1">
    <verse number="46" style="v"/>Vose vanoora mwoyo;</para>
  <para style="q2">vanouya vachidedera kubva panhare dzavo.</para>
  <para style="b"/>
  <para style="q1">
    <verse number="47" style="v"/>“Jehovha mupenyu! Dombo rangu ngarirumbidzwe!</para>
  <para style="q2">Ngaakudzwe Mwari, iye Dombo, Muponesi wangu!</para>
  <para style="q1">
    <verse number="48" style="v"/>Ndiye Mwari anonditsivira,</para>
  <para style="q2">anoisa ndudzi pasi pangu,</para>
  <para style="q2">
    <verse number="49" style="v"/>anondisunungura kubva kuvavengi vangu.</para>
  <para style="q1">Imi makandikudza pamusoro pavavengi vangu;</para>
  <para style="q2">kubva kuvanhu vanoita nechisimba, makandinunura.</para>
  <para style="q1">
    <verse number="50" style="v"/>Naizvozvo ndichakurumbidzai, imi Jehovha, pakati pendudzi;</para>
  <para style="q2">ndicharumbidza zita renyu nenziyo.</para>
  <para style="b"/>
  <para style="q1">
    <verse number="51" style="v"/>“Iye anopa mambo wake kukunda kukuru;</para>
  <para style="q2">anoratidza unyoro hwake kumuzodziwa wake,</para>
  <para style="q2">kuna Dhavhidhi nezvizvarwa zvake nokusingaperi.”</para>
  <chapter number="23" style="c"/>
  <para style="s1">Mashoko Okupedzisira aDhavhidhi</para>
  <para style="p">
    <verse number="1" style="v"/>Aya ndiwo mashoko okupedzisira aDhavhidhi:</para>
  <para style="q1">“Chirevo chaDhavhidhi mwanakomana waJese,</para>
  <para style="q2">Chirevo chomurume akasimudzirwa noWokumusoro-soro,</para>
  <para style="q1">murume akazodzwa naMwari waJakobho,</para>
  <para style="q2">muimbi wenziyo waIsraeri:</para>
  <para style="b"/>
  <para style="q1">
    <verse number="2" style="v"/>“Mweya waJehovha wakataura kubudikidza neni;</para>
  <para style="q2">shoko rake rakanga riri parurimi rwangu.</para>
  <para style="q1">
    <verse number="3" style="v"/>Mwari waIsraeri akataura,</para>
  <para style="q2">Dombo raIsraeri akati kwandiri:</para>
  <para style="q1">‘Kana munhu achitonga vanhu mukururama,</para>
  <para style="q2">kana achitonga mukutya Mwari,</para>
  <para style="q1">
    <verse number="4" style="v"/>akaita sechiedza chamangwanani pakubuda kwezuva</para>
  <para style="q2">mangwanani kusina makore,</para>
  <para style="q1">sokujeka kwezuva shure kwokunaya</para>
  <para style="q2">kwemvura kunomeresa uswa kubva pasi.’</para>
  <para style="b"/>
  <para style="q1">
    <verse number="5" style="v"/>“Ko, imba yangu haisi yakadaro kuna Mwari here?</para>
  <para style="q2">Nokuti akaita sungano isingaperi neni,</para>
  <para style="q2">yakarongwa uye yakasimbiswa pazvinhu zvose.</para>
  <para style="q1">Ko, haachazozadzisi ruponeso rwangu</para>
  <para style="q2">uye agondipa zvose zvandinoda here?</para>
  <para style="q1">
    <verse number="6" style="v"/>Asi vanhu vakaipa vacharasirwa parutivi seminzwa,</para>
  <para style="q2">isingaunganidzwi noruoko.</para>
  <para style="q1">
    <verse number="7" style="v"/>Ani naani anobata minzwa</para>
  <para style="q2">anoshandisa mudziyo wesimbi kana rwiriko rwepfumo;</para>
  <para style="q2">uye ichapiswa zvachose pairi ipapo.”</para>
  <para style="s1">Varwi vane simba vaDhavhidhi</para>
  <para style="p">
    <verse number="8" style="v"/>Aya ndiwo mazita emhare dzaDhavhidhi:</para>
  <para style="p">Joshebhi-Bhashebheti, muTakemoni, akanga ari mukuru waVatatu; akasimudza pfumo rake achirwa navarume mazana masere, akavauraya panguva imwe chete.</para>
  <para style="p">
    <verse number="9" style="v"/>Aimutevera akanga ari Ereazari, mwanakomana waDhodhai muAhohi. Somumwe wavarume vatatu voumhare, akanga ana Dhavhidhi pavakashora vaFiristia vakanga vakaungana paPasi Dhamimi kuti vazorwa. Ipapo varume veIsraeri vakadzokera shure, <verse number="10" style="v"/>asi iye akamira akabaya vaFiristia kusvikira ruoko rwake rwaneta uye rwanamatira pamunondo. Jehovha akaita kuti vakunde kwazvo zuva iroro; uye varwi vakadzokera kuna Ereazari, asi kundokutunura nhumbi dzavakafa chete.</para>
  <para style="p">
    <verse number="11" style="v"/>Aimutevera akanga ari Shama mwanakomana weAgi muHarari. VaFiristia vakati vaungana pamwe chete panzvimbo yakanga ine munda wakanga uzere nenyemba, varwi vavaIsraeri vakatiza pamberi pavo. <verse number="12" style="v"/>Asi Shama akanyatsomira pakati pomunda. Akaudzivirira akauraya vaFiristia, uye Jehovha akauyisa kukunda kukuru.</para>
  <para style="p">
    <verse number="13" style="v"/>Panguva yokukohwa, vatatu pakati pavakuru makumi matatu vakaburuka kuna Dhavhidhi kubako reAdhurami, nguva iyoyo hondo yavaFiristia yakanga yakadzika misasa muMupata weRefaimi. <verse number="14" style="v"/>Panguva iyoyo Dhavhidhi akanga ari munhare, uye hondo yavaFiristia yakanga iri paBheterehema. <verse number="15" style="v"/>Dhavhidhi akapanga mvura akati, “Haiwa, dai mumwe andiwanirawo mvura yokunwa patsime riri pedyo reBheterehema!” <verse number="16" style="v"/>Saka mhare nhatu dzakapinda napakati pavaFiristia, vakachera mvura kubva mutsime raiva pedyo nesuo reBheterehema vakaitakura vakaenda nayo kuna Dhavhidhi. Asi akaramba kuinwa, akaidururira pasi kuna Jehovha. <verse number="17" style="v"/>Akati, “Ngazvive kure neni, Jehovha, kuti ndiite izvi! Ko, iri harisi ropa ravarume vakaendako vachiisa upenyu hwavo panjodzi here?” Uye Dhavhidhi akaramba kuinwa.</para>
  <para style="p">Izvi ndizvo zvakaitwa nemhare nhatu.</para>
  <para style="p">
    <verse number="18" style="v"/>Abhishai mununʼuna waJoabhu mwanakomana waZeruya akanga ari mukuru waVatatu. Akasimudza pfumo rake kuti arwe navarume mazana matatu, akavauraya, nokudaro akava nomukurumbira saVatatu. <verse number="19" style="v"/>Ko, haana kupiwa kuremekedzwa kukuru kupfuura vaya Vatatu here? Iye akazova mutungamiri wavo, kunyange zvazvo akanga asina kuverengwa pakati pavo.</para>
  <para style="p">
    <verse number="20" style="v"/>Bhenaya mwanakomana waJehoyadha akanga ari munhu woumhare aibva kuKabhizeeri, akaita zvinhu zvikuru. Akauraya varume vaviri veMoabhu vakanga vari mhare. Akapindawo mugomba kuchitonhora kwazvo musi uyo, akauraya shumba imomo. <verse number="21" style="v"/>Uye akabaya muIjipita akanga ari hofori. Kunyange zvazvo muIjipita akanga ane pfumo muruoko rwake, Bhenaya akarwa naye netsvimbo. Akabvuta pfumo rakanga riri muruoko rwomuIjipita akamuuraya nepfumo rake. <verse number="22" style="v"/>Ndiwo akanga ari mabasa aBhenaya mwanakomana waJehoyadha; naiyewo akanga ano mukurumbira sowavarume vaya vatatu voumhare. <verse number="23" style="v"/>Akaremekedzwa zvikuru kupinda ani zvake wavaye Makumi Matatu, asi akanga asina kuverengwa pakati pavaya vatatu. Uye Dhavhidhi akamugadza kuti ave mutariri wavarindi vake.</para>
  <para style="b"/>
  <para style="li4">
    <verse number="24" style="v"/>Pakati pavaya Makumi Matatu paiti:</para>
  <para style="b"/>
  <para style="li1">Asaheri mununʼuna waJoabhu,</para>
  <para style="li1">Erihanani mwanakomana waDhodho aibva kuBheterehema,</para>
  <para style="li1">
    <verse number="25" style="v"/>Shama muHarodhi,</para>
  <para style="li1">Erika muHarodhi,</para>
  <para style="li1">
    <verse number="26" style="v"/>Herezi muPariti, Ira</para>
  <para style="li1">mwanakomana waIkeshi aibva kuTekoa,</para>
  <para style="li1">
    <verse number="27" style="v"/>Abhiezeri aibva kuAnatoti,</para>
  <para style="li1">Mebhunai muHushati,</para>
  <para style="li1">
    <verse number="28" style="v"/>Zarimoni muAhohi,</para>
  <para style="li1">Maharai muNetofati,</para>
  <para style="li1">
    <verse number="29" style="v"/>Heredhi mwanakomana waBhaana muNetofati,</para>
  <para style="li1">Itai mwanakomana waRibhai aibva kuGibhea muBhenjamini,</para>
  <para style="li1">
    <verse number="30" style="v"/>Bhenaya muPiratoni,</para>
  <para style="li1">Hidhai aibva kuhova dzeGaashi,</para>
  <para style="li1">
    <verse number="31" style="v"/>Abhi-Aribhoni muAribhati,</para>
  <para style="li1">Azimavheti muBharihumi,</para>
  <para style="li1">
    <verse number="32" style="v"/>Eriabha muShaaribhoni,</para>
  <para style="li1">mwanakomana waJasheni,</para>
  <para style="li1">Jonatani <verse number="33" style="v"/>mwanakomana waShama muHarari,</para>
  <para style="li1">Ahiami mwanakomana waSharari muHarari,</para>
  <para style="li1">
    <verse number="34" style="v"/>Erifereti mwanakomana waAhasibhai muMaakati,</para>
  <para style="li1">Eriamu mwanakomana waAhitoferi muGironi,</para>
  <para style="li1">
    <verse number="35" style="v"/>Heziro muKarimeri,</para>
  <para style="li1">Paarai muAribhiti,</para>
  <para style="li1">
    <verse number="36" style="v"/>Igari mwanakomana waNatani aibva kuZobha,</para>
  <para style="li1">mwanakomana waHagiri,</para>
  <para style="li1">
    <verse number="37" style="v"/>Zereki muAmoni,</para>
  <para style="li1">Naharai muBheeroti, mutakuri wenhumbi dzokurwa nadzo dzaJoabhu mwanakomana waZeruya,</para>
  <para style="li1">
    <verse number="38" style="v"/>Ira muItiri,</para>
  <para style="li1">Garebhi muItiri</para>
  <para style="li1">
    <verse number="39" style="v"/>naUria muHiti.</para>
  <para style="b"/>
  <para style="li4">Vose vaiva makumi matatu navanomwe pamwe chete.</para>
  <chapter number="24" style="c"/>
  <para style="s1">Dhavhidhi anoverenga varume vokurwa</para>
  <para style="p">
    <verse number="1" style="v"/>Kutsamwa kwaMwari kwakava pamusoro pavaIsraeri zvakare, uye akakurudzira Dhavhidhi achiti, “Enda undoverenga vaIsraeri navaJudha.”</para>
  <para style="p">
    <verse number="2" style="v"/>Saka mambo akati kuna Joabhu navakuru vehondo vaiva naye, “Endai pakati pamarudzi ose avaIsraeri kubva kuDhani kusvikira kuBheerishebha mundonyora varume vokurwa, kuti ndizive kuti vangani varipo.”</para>
  <para style="p">
    <verse number="3" style="v"/>Asi Joabhu akapindura mambo achiti, “Jehovha Mwari wenyu ngaawanze varwi kakapetwa kupfuura rune zana, uye meso ashe wangu mambo azvione. Asi ishe wangu mambo anodireiko kuita chinhu chakadai?”</para>
  <para style="p">
    <verse number="4" style="v"/>Kunyange zvakadaro, shoko ramambo rakakunda raJoabhu navatungamiri vehondo; saka vakabva pamberi pamambo kuti vandonyora varume vokurwa muIsraeri.</para>
  <para style="p">
    <verse number="5" style="v"/>Shure kwokuyambuka Jorodhani, vakadzika matende avo pedyo neAroeri, zasi kweguta riri mumupata, uye ipapo vakaenda napakati peGadhi vakandosvika kuJazeri. <verse number="6" style="v"/>Vakaenda kuGireadhi nokudunhu reTahitimi Hodhishi, uye napaDhani Joani uye vakapoterera nokuSidhoni. <verse number="7" style="v"/>Ipapo vakaenda vakananga kunhare yeTire nokumaguta ose avaHivhi navaKenani. Pakupedzisira, vakaenda kuBheerishebha zasi kweJudha.</para>
  <para style="p">
    <verse number="8" style="v"/>Mushure mokuenda kwavo munyika yose, vakadzoka kuJerusarema papera mwedzi mipfumbamwe namazuva makumi maviri.</para>
  <para style="p">
    <verse number="9" style="v"/>Joabhu akazivisa uwandu hwavanhu kuna mambo akati: MuIsraeri makanga mune mazana masere ezviuru zvavarume vakanga vakasimba, vaigona kubata munondo, uye muJudha maiva namazana mashanu ezviuru.</para>
  <para style="p">
    <verse number="10" style="v"/>Hana yaDhavhidhi yakarova shure kwokuverenga kwake varume vokurwa, akati kuna Jehovha, “Ndatadza zvikuru pane zvandaita. Haiwa Jehovha, zvino ndinokukumbirai, bvisa mhaka yomuranda wenyu. Ndaita chinhu choupenzi kwazvo.”</para>
  <para style="p">
    <verse number="11" style="v"/>Zvino Dhavhidhi akati achimuka mangwanani, shoko raJehovha rakasvika kuna Gadhi muprofita, muoni waDhavhidhi richiti, <verse number="12" style="v"/>“Enda undoudza Dhavhidhi kuti, ‘Zvanzi naJehovha: Ndiri kukupa zvinhu zvitatu. Sarudza chimwe chete chazvo kuti ndichiite pamusoro pako.’ ”</para>
  <para style="p">
    <verse number="13" style="v"/>Saka Gadhi akaenda kuna Dhavhidhi akati kwaari, “Unoda kuti munyika yako muve nenzara kwamakore matatu here? Kana kuti mwedzi mitatu yokutiza kubva kuvavengi vako ivo vachikudzinganisa? Kana kuti mazuva matatu edenda munyika yako? Zvino funga pamusoro pazvo ugosarudza kuti ndingandopindura sei iye andituma.”</para>
  <para style="p">
    <verse number="14" style="v"/>Dhavhidhi akati kuna Gadhi, “Ndiri pakutambudzika kukuru. Ngatiwirei hedu mumaoko aJehovha, nokuti ngoni dzake ihuru; asi musandirega ndichiwira mumaoko avanhu.”</para>
  <para style="p">
    <verse number="15" style="v"/>Saka Jehovha akatuma denda pamusoro peIsraeri kubva mangwanani iwayo kusvikira panguva yakatarwa, uye vanhu zviuru makumi manomwe vakafa kubva kuDhani kusvikira kuBheerishebha. <verse number="16" style="v"/>Mutumwa akati atandavadza ruoko rwake kuti aparadze Jerusarema, Jehovha akazvidemba nokuda kwenjodzi iyi akati kumutumwa akanga achiparadza vanhu, “Zvaringana! Dzora ruoko rwako.” Mutumwa waJehovha ipapo akanga ava paburiro raArauna muJebhusi.</para>
  <para style="p">
    <verse number="17" style="v"/>Dhavhidhi akati aona mutumwa akanga achiuraya vanhu, akati kuna Jehovha, “Ini ndini ndakatadza uye ndikaita zvakaipa. Ava vanongova havo makwai chete. Chiiko chavakaita? Ruoko rwenyu ngaruwire pamusoro pangu ini nemhuri yangu.”</para>
  <para style="s1">Dhavhidhi anovaka Aritari</para>
  <para style="p">
    <verse number="18" style="v"/>Pazuva iro Gadhi akaenda kuna Dhavhidhi akati kwaari, “Kwira undovakira Jehovha aritari paburiro raArauna muJebhusi.” <verse number="19" style="v"/>Saka Dhavhidhi akakwira sezvaakanga arayirwa naJehovha kubudikidza naGadhi. <verse number="20" style="v"/>Arauna akati atarisa akaona mambo navanhu vake vachiuya vakananga kwaari, akabuda akandokotamira pasi pamberi pamambo chiso chake chakatsikitsira pasi.</para>
  <para style="p">
    <verse number="21" style="v"/>Arauna akati, “Seiko ishe wangu mambo auya kumuranda wake?”</para>
  <para style="p">Dhavhidhi akapindura akati, “Kuzotenga buriro rako, kuti ndivakire Jehovha aritari, kuti denda riri pamusoro pavanhu rigume.”</para>
  <para style="p">
    <verse number="22" style="v"/>Arauna akati kuna Dhavhidhi, “Ishe wangu mambo ngaatore zvose zvinomufadza agozvipira kuna Jehovha. Hedzi nzombe dzechibayiro chinopiswa, neiyi mipuro namajoko enzombe kuti dzive huni. <verse number="23" style="v"/>Haiwa mambo, Arauna anopa zvose izvi kuna mambo.” Arauna akatizve kwaari, “Jehovha Mwari wenyu ngaakugamuchirei.”</para>
  <para style="p">
    <verse number="24" style="v"/>Asi mambo akapindura Arauna akati, “Kwete, ndinoda kuzvitenga kwauri. Handingabayiri Jehovha Mwari wangu zvibayiro zvinopiswa zvandisina kutenga.”</para>
  <para style="p">Saka Dhavhidhi akatenga buriro nenzombe uye akazvipira namakumi mashanu amashekeri<note caller="+" style="f"><char style="fr" closed="false">24:24 </char><char style="ft" closed="false">0.6 yekirogiramu</char></note> esirivha. <verse number="25" style="v"/>Dhavhidhi akavakira Jehovha aritari ipapo uye akabayira zvipiriso zvinopiswa nezvipiriso zvokuwadzana. Ipapo Jehovha akapindura munyengetero wokukumbirira nyika, uye denda rikapera pamusoro peIsraeri.</para>
</usx>
