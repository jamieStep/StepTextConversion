<?xml version="1.0" encoding="UTF-8"?>
<usx version="2.6">
  <book code="EXO" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Ekisodho</para>
  <para style="toc1">Ekisodho</para>
  <para style="toc2">Ekisodho</para>
  <para style="toc3">Eki</para>
  <para style="mt1">EKISODHO</para>
  <chapter number="1" style="c"/>
  <para style="s1">VaIsraeri vanodzvinyirirwa</para>
  <para style="li4">
    <verse number="1" style="v"/>Aya ndiwo mazita avanakomana vaIsraeri vakaenda naJakobho kuIjipiti, mumwe nomumwe nemhuri yake:</para>
  <para style="b"/>
  <para style="li1">
    <verse number="2" style="v"/>Rubheni, Simeoni, Revhi naJudha;</para>
  <para style="li1">
    <verse number="3" style="v"/>Isakari, Zebhuruni naBhenjamini;</para>
  <para style="li1">
    <verse number="4" style="v"/>Dhani naNafutari;</para>
  <para style="li1">Gadhi naAsheri.</para>
  <para style="b"/>
  <para style="li4">
    <verse number="5" style="v"/>Zvizvarwa zvose zvaJakobho zvakanga zviri makumi manomwe pakuwanda; Josefa akanga atova muIjipiti.</para>
  <para style="b"/>
  <para style="p">
    <verse number="6" style="v"/>Zvino Josefa nehama dzake dzose navose vezera iroro vakafa, <verse number="7" style="v"/>asi vaIsraeri vakaberekana vakawanda zvikuru uye vakava vazhinji kwazvo, zvokuti nyika yakanga yazara navo.</para>
  <para style="p">
    <verse number="8" style="v"/>Ipapo mambo mutsva, akanga asingazivi nezvaJosefa, akatanga kutonga muIjipiti. <verse number="9" style="v"/>Akati kuvanhu vake, “Tarirai, vaIsraeri vanyanya kuwanda kwazvo. <verse number="10" style="v"/>Uyai tivafungire zano nokuti vangazonyanya kuwanda uye kana hondo ikamuka, vangazobatana navavengi vedu, vakarwa nesu vakazobva munyika.”</para>
  <para style="p">
    <verse number="11" style="v"/>Saka vakagadza vatariri vebasa pamusoro pavo kuti vavadzvinyirire nebasa rechibharo, uye vakavaka Pitomu neRamesesi kuti ave maguta amatura aFaro. <verse number="12" style="v"/>Asi pavakanyanya kudzvinyirirwa ndipo pavakanyanya kuwanda uye nokupararira; saka vaIjipita vakasvika pakutya vaIsraeri <verse number="13" style="v"/>uye vakavashandisa zvino utsinye. <verse number="14" style="v"/>Vakashungurudza upenyu hwavo nebasa rakaoma rezvidhina nedhaka uye nemhando dzose dzebasa romuminda; vaIjipita vakavashandisa noutsinye mubasa rakaoma.</para>
  <para style="p">
    <verse number="15" style="v"/>Mambo weIjipiti akati kuna vananyamukuta vechiHebheru vainzi Shifura naPua, <verse number="16" style="v"/>“Pamunobatsira vakadzi vechiHebheru pakusununguka uye mukavacherechedza vachisununguka, kana ari mukomana, mumuuraye; kana ari musikana murege ari mupenyu.” <verse number="17" style="v"/>Asi, vananyamukuta vakanga vachitya Mwari, uye havana kuita zvavakanga varayirwa namambo weIjipiti kuti vaite; vakarega vanakomana vari vapenyu. <verse number="18" style="v"/>Ipapo mambo weIjipiti akadana vananyamukuta akavabvunza achiti, “Seiko maita izvi? Seiko marega vana vechikomana vari vapenyu?”</para>
  <para style="p">
    <verse number="19" style="v"/>Vananyamukuta vakapindura Faro vachiti, “Vakadzi vechiHebheru havana kufanana navakadzi veIjipiti; vane simba uye vanosununguka vananyamukuta vasati vasvika.”</para>
  <para style="p">
    <verse number="20" style="v"/>Saka Mwari akaitira vananyamukuta zvakanaka uye vanhu vakawedzerwa vakava vazhinji kwazvo. <verse number="21" style="v"/>Uye nokuda kwokuti vananyamukuta vaitya Mwari, iye akavapa mhuri dzavo pachavo.</para>
  <para style="p">
    <verse number="22" style="v"/>Ipapo Faro akarayira vanhu vose kuti, “Vanakomana vose vanoberekwa munofanira kuvakanda murwizi Nairi, asi murege vanasikana vose vari vapenyu.”</para>
  <chapter number="2" style="c"/>
  <para style="s1">Kuberekwa kwaMozisi</para>
  <para style="p">
    <verse number="1" style="v"/>Zvino mumwe murume weimba yaRevhi akawana mukadzi, <verse number="2" style="v"/>uye mukadzi uyu akava nemimba akabereka mwanakomana. Paakaona kuti akanga ari mwana akanaka, akamuvanza kwemwedzi mitatu. <verse number="3" style="v"/>Asi akati asisagoni kumuvanza, akamutorera tswanda yenhokwe akainama netara nenamo. Ipapo akaisa mwana imomo ndokuiisa pakati petsanga dzaiva mumahombekombe aNairi. <verse number="4" style="v"/>Hanzvadzi yake yakamira iri chinhambwe kuti ione kuti chii chaizoitika kwaari.</para>
  <para style="p">
    <verse number="5" style="v"/>Ipapo mwanasikana waFaro akaburuka akaenda kurwizi Nairi kuti andoshamba, uye varandakadzi vake vakanga vachifamba vachitevedza mahombekombe. Akaona tswanda pakati petsanga ndokubva atuma murandakadzi wake kuti andoitora. <verse number="6" style="v"/>Akaizarura akaona mwana. Akanga achichema, uye akamunzwira tsitsi. Akati, “Uyu ndomumwe wavana vavaHebheru.”</para>
  <para style="p">
    <verse number="7" style="v"/>Ipapo hanzvadzi yake yakakumbira mwanasikana waFaro ikati, “Ndingaenda here ndikandokutorerai mumwe wavakadzi vechiHebheru kuti azokurererai mwana?”</para>
  <para style="p">
    <verse number="8" style="v"/>Uye mwanasikana waFaro akapindura akati, “Hongu.” Uye musikana akaenda akandotora mai vomwana. <verse number="9" style="v"/>Mwanasikana waFaro akati kwavari, “Tora mwana uyu unondirererawo, uye ini ndichakupa muripo wako.” Saka mukadzi akatora mwana akamurera. <verse number="10" style="v"/>Mwana akati akura, akamutora akaenda naye kumwanasikana waFaro akava mwanakomana wake. Akamutumidza zita rokuti Mozisi, achiti, “Ndakamutora mumvura.”</para>
  <para style="s1">Mozisi anotizira kuMidhiani</para>
  <para style="p">
    <verse number="11" style="v"/>Rimwe zuva Mozisi akura, akaenda kwakanga kuna vanhu vokwake uye akavatarira vari pabasa ravo rakaoma. Akaona muIjipita achirova muHebheru, mumwe wavanhu vokwake. <verse number="12" style="v"/>Akaringa-ringa ndokuona kusina munhu achibva auraya muIjipita, ndokumuviga mujecha. <verse number="13" style="v"/>Zuva rakatevera, akabuda akaona vaHebheru vaviri vachirwa. Akabvunza uya akanga akanganisa akati, “Seiko uchirova mumwe wako muHebheru?”</para>
  <para style="p">
    <verse number="14" style="v"/>Murume uya akati, “Ndianiko akakuita mubati nomutongi pamusoro pedu? Uri kuda kundiuraya sokuuraya kwawakaita muIjipita nhai?” Ipapo Mozisi akatya akafunga akati, “Zvandakaita zvinofanira kuva zvava kuzivikanwa.”</para>
  <para style="p">
    <verse number="15" style="v"/>Faro akati anzwa izvi, akaedza kuuraya Mozisi, asi Mozisi akatiza Faro akaenda kundogara kuMidhiani, uye akagara patsime. <verse number="16" style="v"/>Zvino muprista weMidhiani akanga ana vanasikana vanomwe uye vakauya kuzochera mvura yokuti vazadze midziyo yainwira zvipfuwo zvababa vavo. <verse number="17" style="v"/>Vamwe vafudzi vakasvika vakavadzinga, asi Mozisi akasimuka akavanunura uye akanwisa zvipfuwo zvavo.</para>
  <para style="p">
    <verse number="18" style="v"/>Vasikana pavakadzokera kuna Reueri baba vavo, akavabvunza akati, “Makurumidza seiko kudzoka nhasi?”</para>
  <para style="p">
    <verse number="19" style="v"/>Vakapindura vakati, “Tanunurwa nomuIjipita kubva kuvafudzi. Abva aticherera mvura uye akanwisa zvipfuwo.”</para>
  <para style="p">
    <verse number="20" style="v"/>Akabvunza vanasikana vake akati, “Aripiko? Mamusiyirei? Mudanei, auye azodya.”</para>
  <para style="p">
    <verse number="21" style="v"/>Mozisi akabvuma kugara nomurume uyu, uyo akazopa mwanasikana wake Zipora kuna Mozisi kuti ave mukadzi wake. <verse number="22" style="v"/>Zipora akabereka mwanakomana, uye Mozisi akamutumidza zita rokuti Gerishomi, achiti, “Ndava mueni munyika yavatorwa.”</para>
  <para style="p">
    <verse number="23" style="v"/>Zvino makore mazhinji akati apfuura, mambo weIjipiti akafa. VaIsraeri vakagomera muutapwa hwavo uye vakachema, kuchemera rubatsiro rwavo nokuda kwoutapwa hwavo kukakwira kuna Mwari. <verse number="24" style="v"/>Mwari akanzwa kugomera kwavo uye akarangarira sungano yake naAbhurahama, naIsaka uye naJakobho. <verse number="25" style="v"/>Saka Mwari akatarisa pamusoro pavaIsraeri akava nehanya navo.</para>
  <chapter number="3" style="c"/>
  <para style="s1">Mozisi neGwenzi Raipfuta</para>
  <para style="p">
    <verse number="1" style="v"/>Zvino Mozisi akanga achifudza makwai aJeturo tezvara wake, muprista weMidhiani, uye akatungamirira makwai kurutivi rwuri kure mugwenga akasvika kuHorebhi, gomo raMwari. <verse number="2" style="v"/>Ikoko, mutumwa waJehovha akazviratidza kwaari mumarimi omoto aiva mugwenzi. Mozisi akaona kuti kunyange zvazvo gwenzi rakanga richipfuta, rakanga risingatsvi. <verse number="3" style="v"/>Saka Mozisi akafunga akati, “Ndichaenda apo ndinoona chishamiso ichi, kuti seiko gwenzi risingatsvi.”</para>
  <para style="p">
    <verse number="4" style="v"/>Jehovha akati aona kuti akanga aendako kuti andoona, Mwari akadana kwaari kubva mugwenzi akati, “Mozisi! Mozisi!”</para>
  <para style="p">Uye Mozisi akati, “Ndiri pano hangu.”</para>
  <para style="p">
    <verse number="5" style="v"/>Mwari akati, “Usaswedera pedyo. Bvisa shangu dzako nokuti nzvimbo yaumire itsvene.” <verse number="6" style="v"/>Ipapo akati, “Ndini Mwari wababa vako, Mwari waAbhurahama, Mwari waIsaka naMwari waJakobho.” Uye Mozisi akafukidza chiso chake, nokuti akanga achitya kutarisa Mwari.</para>
  <para style="p">
    <verse number="7" style="v"/>Jehovha akati, “Zvirokwazvo ndaona kutambudzika kwavanhu vangu muIjipiti. Ndanzwa kuchema kwavo nokuda kwavatariri vavo vamabasa, uye ndinoziva kutambudzika kwavo. <verse number="8" style="v"/>Saka ndaburuka kuti ndivanunure vabve muruoko rwavaIjipita uye kuti ndivabudise munyika iyo ndivaise kunyika yakanaka uye yakakura, nyika inoyerera mukaka nouchi, nzvimbo yavaKenani, vaHiti, vaAmori, vaPerezi, vaHivhi navaJebhusi. <verse number="9" style="v"/>Uye zvino kuchema kwavaIsraeri kwasvika kwandiri, uye ndaona nzira yavanotambudzwa nayo navaIjipita. <verse number="10" style="v"/>Saka chienda, zvino, ndiri kukutuma kuna Faro kuti undobudisa vanhu vangu vaIsraeri kubva muIjipiti.”</para>
  <para style="p">
    <verse number="11" style="v"/>Asi Mozisi akati kuna Mwari, “Ndini aniko ini kuti ndiende kuna Faro kuti ndinobudisa vaIsraeri kubva muIjipiti?”</para>
  <para style="p">
    <verse number="12" style="v"/>Uye Mwari akati, “Ndichava newe. Uye ichi chichava chiratidzo kwauri chokuti ndini ndakutuma: Paunenge wabudisa vanhu kubva muIjipiti, muchanamata Mwari pagomo rino.”</para>
  <para style="p">
    <verse number="13" style="v"/>Mozisi akati kuna Mwari, “Ko, kana ndikaenda kuvaIsraeri uye ndikanoti kwavari, ‘Mwari wamadzibaba enyu andituma kwamuri,’ uye ivo vakandibvunza kuti, ‘Zita rake ndiani?’ ipapo ndichavaudzeiko?”</para>
  <para style="p">
    <verse number="14" style="v"/>Mwari akati kuna Mozisi, “<char style="nd">Ndiri Wandiri</char>. Izvi ndizvo zvaunofanira kutaura kuvaIsraeri: ‘<char style="nd">Ndiri</char>’ andituma kwamuri.”</para>
  <para style="p">
    <verse number="15" style="v"/>Mwari akatiwo kuna Mozisi, “Uti kuvaIsraeri, ‘Jehovha, Mwari wamadzibaba enyu, Mwari waAbhurahama, Mwari waIsaka naMwari waJakobho andituma kwamuri.’ Iri ndiro zita rangu nokusingaperi, zita randinofanira kurangarirwa naro kusvikira kuzvizvarwa zvose.</para>
  <para style="p">
    <verse number="16" style="v"/>“Enda undounganidza vakuru vavaIsraeri ugoti kwavari, ‘Jehovha, Mwari wamadzibaba enyu, Mwari waAbhurahama, Mwari waIsaka, naMwari waJakobho, akazviratidza kwandiri uye akati, “Ndakatarira pamusoro penyu uye ndikaona zvakanga zvichiitwa kwamuri muIjipiti. <verse number="17" style="v"/>Uye ndakavimbisa kukubudisai mukutambudzika kwenyu muIjipiti ndikuisei kunyika yavaKenani, navaHiti, vaAmori, vaPerezi, vaHivhi navaJebhusi, nyika inoyerera mukaka nouchi.” ’</para>
  <para style="p">
    <verse number="18" style="v"/>“Vakuru vavaIsraeri vachakuteerera. Ipapo iwe navakuru vavaIsraeri munofanira kuenda kuna mambo weIjipiti munoti kwaari, ‘Jehovha Mwari wavaHebheru akasangana nesu. Regai tifambe rwendo rwamazuva matatu tiende kurenje kuti tindobayira kuna Jehovha Mwari wedu.’ <verse number="19" style="v"/>Asi ndinoziva kuti mambo weIjipiti haasi kuzokutenderai kunze kwokunge ruoko rune simba rwamumanikidza. <verse number="20" style="v"/>Saka ndichatambanudza ruoko rwangu ndigorova vaIjipiti nezvishamiso zvose zvandichaita pakati pavo. Shure kwaizvozvo achakutenderai kuenda.</para>
  <para style="p">
    <verse number="21" style="v"/>“Uye ndichaita kuti vaIjipita vaitire vanhu ava nyasha, zvokuti pamunoenda hamuendi musina chinhu. <verse number="22" style="v"/>Mukadzi mumwe nomumwe anofanira kukumbira muvakidzani wake nomukadzi upi zvake waagere naye mumba make, zvishongo zvesirivha nezvegoridhe uye nguo dzamuchapfekedza vanakomana venyu nevanasikana venyu. Uye saizvozvo muchapamba vaIjipita.”</para>
  <chapter number="4" style="c"/>
  <para style="s1">Zviratidzo zvaMozisi</para>
  <para style="p">
    <verse number="1" style="v"/>Mozisi akapindura akati, “Ko, kana vakasanditenda kana kunditeerera uye vakati, ‘Jehovha haana kuzviratidza kwauri’?”</para>
  <para style="p">
    <verse number="2" style="v"/>Ipapo Jehovha akati kwaari, “Chiiko icho chiri muruoko rwako?”</para>
  <para style="p">Akapindura akati, “Itsvimbo.”</para>
  <para style="p">
    <verse number="3" style="v"/>Jehovha akati, “Ikande pasi.”</para>
  <para style="p">Mozisi akaikanda pasi ikava nyoka, uye akaitiza. <verse number="4" style="v"/>Ipapo Jehovha akati kwaari, “Tambanudza ruoko ugoibata nokumuswe.” Saka Mozisi akatambanudza ruoko ndokubata nyoka uye ikadzokera pakare pakuva tsvimbo muruoko rwake. <verse number="5" style="v"/>Jehovha akati, “Izvi ndezvokuti vagotenda kuti Jehovha, Mwari wamadzibaba avo, Mwari waAbhurahama, Mwari waIsaka, naMwari waJakobho, azviratidza kwauri.”</para>
  <para style="p">
    <verse number="6" style="v"/>Ipapo Jehovha akati, “Isa ruoko rwako muchipfuva chako.” Saka Mozisi akaisa ruoko rwake muchipfuva chake, uye paakarubudisa, rwakanga rwachena maperembudzi, sechando.</para>
  <para style="p">
    <verse number="7" style="v"/>Iye akati, “Zvino chirudzorerazve muchipfuva chako,” uye paakarubudisa, rwakanga rwavandudzwa, rwaita somuviri wake wose.</para>
  <para style="p">
    <verse number="8" style="v"/>Ipapo Jehovha akati, “Kana vasingakutendi kana kuteerera kuchiratidzo chokutanga, vangangotendawo chechipiri. <verse number="9" style="v"/>Asi kana vasingatendi zviratidzo zviviri izvi kana kukuteerera, utore mvura kubva muna Nairi ugoidira pasi. Mvura yaunotora kubva murwizi ichava ropa pamusoro pevhu.”</para>
  <para style="p">
    <verse number="10" style="v"/>Mozisi akati kuna Jehovha, “Haiwa Jehovha, handina kumbogona kutaura, kunyange nakare, kana kubva pamataura nomuranda wenyu. Ndinokakama pakutaura uye rurimi rwangu runononoka.”</para>
  <para style="p">
    <verse number="11" style="v"/>Jehovha akati kwaari, “Ndianiko akapa munhu muromo? Ndianiko anomuita matsi kana mbeveve? Ndiani anomusvinudza kana kumuita bofu? Handisini here, Jehovha? <verse number="12" style="v"/>Zvino chienda, ini ndichakubatsira kutaura uye ndichakudzidzisa zvokutaura.”</para>
  <para style="p">
    <verse number="13" style="v"/>Asi Mozisi akati, “Haiwa Jehovha, ndapota hangu, tumai henyu mumwe kuti aite izvozvo.”</para>
  <para style="p">
    <verse number="14" style="v"/>Ipapo kutsamwa kwaJehovha kwakapisa pamusoro paMozisi uye akati, “Ko, mukoma wako, Aroni muRevhi? Ndinoziva kuti anogona kutaura zvakanaka. Ari munzira kuzokuchingamidza izvozvi, uye mwoyo wake uchafara paachakuona. <verse number="15" style="v"/>Uchataura naye ugoisa mashoko mumuromo make; ndichakubatsirai mose uye ndichakudzidzisai zvokuita. <verse number="16" style="v"/>Uye achataura kuvanhu panzvimbo yako, uye zvichaita sokunge iye ndiye muromo wako uye sokunge iwe ndiwe Mwari kwaari. <verse number="17" style="v"/>Asi takura tsvimbo iyi muruoko rwako yauchaita zviratidzo nayo.”</para>
  <para style="s1">Mozisi anodzokera kuIjipiti</para>
  <para style="p">
    <verse number="18" style="v"/>Ipapo Mozisi akadzokera kuna Jeturo tezvara wake akati kwaari, “Regai ndidzokere kuvanhu vokwangu kuIjipiti kuti ndinoona kana vachiri vapenyu.”</para>
  <para style="p">Jeturo akati, “Enda hako, ufambe zvakanaka.”</para>
  <para style="p">
    <verse number="19" style="v"/>Zvino Jehovha akanga ati kuna Mozisi ari muMidhiani, “Dzokera kuIjipiti, nokuti vanhu vose vaida kukuuraya vakafa.” <verse number="20" style="v"/>Saka Mozisi akatora mukadzi wake navanakomana vake akavakwidza pambongoro akasimuka akadzokera kuIjipiti. Uye akatakura tsvimbo yaMwari muruoko rwake.</para>
  <para style="p">
    <verse number="21" style="v"/>Jehovha akati kuna Mozisi, “Paunodzokera kuIjipiti, uone kuti waita zvishamiso zvose pamberi paFaro, ndakupa simba rokuita izvozvo. Asi ndichaomesa mwoyo wake zvokuti haazotenderi vanhu kuenda. <verse number="22" style="v"/>Ipapo uti kuna Faro, ‘Zvanzi naJehovha: Israeri ndiye mwanakomana wangu wedangwe, <verse number="23" style="v"/>uye ndinoti kwauri, “Rega mwanakomana wangu aende, kuti anondinamata.” Asi kana ukaramba kumutendera kuti aende, ndichauraya mwanakomana wako wedangwe.’ ”</para>
  <para style="p">
    <verse number="24" style="v"/>Ari paimba yavaeni pavakavata, Jehovha akasangana naMozisi uye akada kumuuraya. <verse number="25" style="v"/>Asi Zipora akatora banga rebwe romusarasara akacheka chikanda chapamberi chomwanakomana wake uye akabata tsoka dzaMozisi nacho. Akati, “Zvirokwazvo uri murume weropa kwandiri.” <verse number="26" style="v"/>Saka Jehovha akamurega. Panguva iyoyo Zipora akati kwaari, “Murume weropa,” achireva nezvokudzingiswa.</para>
  <para style="p">
    <verse number="27" style="v"/>Jehovha akati kuna Aroni, “Enda kurenje undosangana naMozisi.” Saka akasangana naMozisi pagomo raMwari uye akamutsvoda. <verse number="28" style="v"/>Ipapo Mozisi akaudza Aroni zvinhu zvose zvaakanga atumwa naJehovha kuti azozvitaura, uyewo pamusoro pezvishamiso zvose zvaakanga amurayira kuti aite.</para>
  <para style="p">
    <verse number="29" style="v"/>Mozisi naAroni vakaunganidza vakuru vose vavana vaIsraeri, <verse number="30" style="v"/>uye Aroni akavaudza zvinhu zvose zvakanga zvaudzwa Mozisi naJehovha. Akaitawo zviratidzo pamberi pavanhu, <verse number="31" style="v"/>vakatenda. Uye pavakanzwa kuti Jehovha akanga ane hanya navo, uye kuti akanga aona kutambudzika kwavo, vakakotama pasi vakanamata.</para>
  <chapter number="5" style="c"/>
  <para style="s1">Zvidhina Pasina Uswa</para>
  <para style="p">
    <verse number="1" style="v"/>Shure kwaizvozvo Mozisi naAroni vakaenda kuna Faro vakati, “Zvanzi naJehovha, Mwari waIsraeri: ‘Rega vanhu vangu vaende, kuti vanondiitira mutambo kurenje.’ ”</para>
  <para style="p">
    <verse number="2" style="v"/>Faro akati, “Jehovha ndianiko, kuti ndigomuteerera uye ndigorega vaIsraeri vachienda? Handimuzivi Jehovha iyeye uye handidi kurega vaIsraeri vachienda.”</para>
  <para style="p">
    <verse number="3" style="v"/>Ipapo vakati, “Mwari wavaHebheru akasangana nesu. Zvino tiregei tifambe rwendo rwamazuva matatu kurenje kuti tinobayira zvipiriso kuna Jehovha Mwari wedu, kuti arege kutirova namatambudziko kana nomunondo.”</para>
  <para style="p">
    <verse number="4" style="v"/>Asi mambo weIjipiti akati, “Mozisi naAroni, munobvisireiko vanhu pabasa ravo? Dzokerai kubasa renyu!” <verse number="5" style="v"/>Ipapo Faro akati, “Tarirai, vanhu vawanda zvino munyika, uye muri kuvakonesa kushanda.”</para>
  <para style="p">
    <verse number="6" style="v"/>Musi mumwe chetewo Faro akarayira vatariri vebasa navakuru vakuru vavanhu achiti, <verse number="7" style="v"/>“Imi hamuchazovigiri vanhu uswa hwokuita zvidhina; varegei vandozviunganidzira uswa pachavo. <verse number="8" style="v"/>Asi vanofanira kuita zvidhina zvakaenzana pakuwanda nezvavaisimboita kare; musazvitapudza. Isimbe; ndokusaka vachichema vachiti, ‘Tiregei tiende kundobayira kuna Mwari wedu.’ <verse number="9" style="v"/>Itai kuti basa rinyanye kuomera vanhu kuitira kuti varambe vachishanda uye varege kuteerera kunhema.”</para>
  <para style="p">
    <verse number="10" style="v"/>Ipapo vatariri vebasa navakuru vakuru vakabuda vakandoti kuvanhu, “Zvanzi naFaro, ‘Handichazokupaizve uswa. <verse number="11" style="v"/>Endai mundozvitsvakira uswa kana kupi zvako kwamungahuwana, asi basa renyu haritapudzwi kana napaduku.’ ” <verse number="12" style="v"/>Saka vanhu vakapararira muIjipiti yose kundounganidza mashanga kuti vaashandise pachinzvimbo chouswa. <verse number="13" style="v"/>Vatariri vebasa vakaramba vachivamanikidza vachiti, “Pedzai basa ramakatarirwa pazuva rimwe nerimwe, sezvamaiita pamaiwana uswa.” <verse number="14" style="v"/>Vakuru vakuru vavaIsraeri vakanga vagadzwa navatariri vebasa vaFaro vakarohwa uye vakabvunzwa kuti, “Seiko musina kupedza basa renyu rezvidhina zvanezuro nezvanhasi, sezvamaichiita kare pamaipuwa uswa.”</para>
  <para style="p">
    <verse number="15" style="v"/>Ipapo vakuru vakuru vavaIsraeri vakaenda nechichemo kuna Faro vakati, “Seiko muchibata varanda venyu nenzira yakadai? <verse number="16" style="v"/>Varanda venyu havapiwi uswa, asi tinonzi, ‘Itai zvidhina!’ Varanda venyu vari kurohwa, asi mhosva ndeyavanhu venyu.”</para>
  <para style="p">
    <verse number="17" style="v"/>Faro akati, “Simbe, ndizvo zvamuri imi, muri simbe! Ndokusaka muchingoramba muchiti, ‘Tiregei tindobayira kuna Jehovha.’ <verse number="18" style="v"/>Zvino chiendai kubasa. Hamuzombopiwi kana uswa, asi munofanira kuita basa renyu rezvidhina zvakakwana.”</para>
  <para style="p">
    <verse number="19" style="v"/>Vakuru vakuru vavaIsraeri vakaona kuti vapinda mudambudziko pavakaudzwa kuti, “Hamufaniri kutapudza uwandu hwezvidhina zvamakatarirwa pazuva rimwe.” <verse number="20" style="v"/>Pavakabva pana Faro, vakawana Mozisi naAroni vakavamirira, <verse number="21" style="v"/>uye vakati, “Jehovha ngaakutarirei uye akutongei! Matiita chinhu chinonhuhwa kuna Faro namachinda ake uye maisa munondo muruoko rwavo kuti vatiuraye.”</para>
  <para style="s1">Mwari anovimbisa rusununguko</para>
  <para style="p">
    <verse number="22" style="v"/>Mozisi akadzokera kuna Jehovha akati, “Haiwa Jehovha, mauyisireiko dambudziko pamusoro pavanhu ava? Ndizvo zvamakanditumira here? <verse number="23" style="v"/>Kubva pandakaenda kuna Faro kuti ndinotaura muzita renyu, iye akauyisa dambudziko pamusoro pavanhu ava, uye imi hamuna kutongonunura vanhu venyu napaduku.”</para>
  <chapter number="6" style="c"/>
  <para style="p">
    <verse number="1" style="v"/>Ipapo Jehovha akati kuna Mozisi, “Zvino uchaona zvandichaita kuna Faro. Nokuda kworuoko rwangu rune simba achavaregera kuti vaende; nokuda kworuoko rwangu rune simba achavadzinga munyika make.”</para>
  <para style="p">
    <verse number="2" style="v"/>Mwari akatiwo kuna Mozisi, “Ndini Jehovha. <verse number="3" style="v"/>Ndakazviratidza kuna Abhurahama, kuna Isaka, nokuna Jakobho saMwari Wamasimba Ose, asi nezita rangu, Jehovha, handina kuzvizivisa kwavari. <verse number="4" style="v"/>Ndakasimbisawo sungano yangu navo kuti ndivape nyika yeKenani, nyika yavakagara savatorwa. <verse number="5" style="v"/>Pamusoro paizvozvo, ndanzwa kugomera kwavaIsraeri, vakabatwa muutapwa navaIjipita, uye ndarangarira sungano yangu.</para>
  <para style="p">
    <verse number="6" style="v"/>“Naizvozvo, uti kuvaIsraeri, ‘Ndini Jehovha, uye ndichakubudisai kubva pasi pejoko ravaIjipita. Ndichakusunungurai kuti musava nhapwa kwavari, uye ndichakudzikinurai noruoko rwakatambanudzwa uye nokutonga kwamabasa makuru. <verse number="7" style="v"/>Ndichakutorai savanhu vangu, uye ndichava Mwari wenyu. Ipapo muchaziva kuti ndini Jehovha Mwari wenyu, akakubvisai pasi pejoko ravaIjipita. <verse number="8" style="v"/>Uye ndichakuuyisai kunyika yandakapika ndakasimudza ruoko kuna Abhurahama, kuna Isaka nokuna Jakobho. Ndichaipa kwamuri senhaka yenyu. Ndini Jehovha.’ ”</para>
  <para style="p">
    <verse number="9" style="v"/>Mozisi akazivisa izvi kuvaIsraeri, asi havana kumuteerera nokuda kwokuora mwoyo kwavo uye nousungwa hune utsinye.</para>
  <para style="p">
    <verse number="10" style="v"/>Ipapo Jehovha akati kuna Mozisi, <verse number="11" style="v"/>“Enda undotaurira Faro mambo weIjipiti kuti arege vaIsraeri vabude munyika yake.”</para>
  <para style="p">
    <verse number="12" style="v"/>Asi Mozisi akati kuna Jehovha, “Kana vaIsraeri vasinganditeereri, Faro anganditeerera seiko, sezvo ndichitaura nemiromo inokakama?”</para>
  <para style="s1">Nhoroondo yemhuri yaMozisi naAroni</para>
  <para style="p">
    <verse number="13" style="v"/>Zvino Jehovha akataura kuna Mozisi naAroni pamusoro pavaIsraeri napamusoro paFaro mambo weIjipiti, uye akavarayira kuti vabudise vaIsraeri kubva muIjipiti.</para>
  <para style="b"/>
  <para style="li4">
    <verse number="14" style="v"/>Ava ndivo vaiva vakuru vemhuri dzavo:</para>
  <para style="b"/>
  <para style="li1">Vanakomana vaRubheni mwanakomana wedangwe waIsraeri vaiva Hanoki naParu, Hezironi naKami.</para>
  <para style="li4">Idzi ndidzo dzakanga dziri dzimba dzaRubheni.</para>
  <para style="b"/>
  <para style="li1">
    <verse number="15" style="v"/>Vanakomana vaSimeoni vaiva Jemueri, Jamini, Ohadhi, Jakini, Zohari naShauri mwanakomana womukadzi muKenani.</para>
  <para style="li4">Idzi ndidzo dzaiva dzimba dzaSimeoni.</para>
  <para style="b"/>
  <para style="li1">
    <verse number="16" style="v"/>Aya ndiwo mazita avanakomana vaRevhi maererano nokunyorwa kwawo:</para>
  <para style="li2">Gerishoni, Kohati naMerari.</para>
  <para style="li4">(Revhi akararama makore zana namakumi matatu namanomwe.)</para>
  <para style="li2">
    <verse number="17" style="v"/>Vanakomana vaGerishoni, nedzimba dzavo, vaiva Ribhini naShimei.</para>
  <para style="li2">
    <verse number="18" style="v"/>Vanakomana vaKohati vaiva Amurami, Izhari, Hebhuroni naUzieri. Kohati akararama kwamakore zana namakumi matatu namatatu.</para>
  <para style="li2">
    <verse number="19" style="v"/>Vanakomana vaMerari vaiva Mari naMushi.</para>
  <para style="li4">Idzi ndidzo dzaiva dzimba dzaRevhi sokunyorwa kwadzo.</para>
  <para style="b"/>
  <para style="li1">
    <verse number="20" style="v"/>Amurami akawana hanzvadzi yababa vake Jokebhedhi, uyo akamuberekera Aroni naMozisi.</para>
  <para style="li4">(Amurami akararama kwamakore zana namakumi matatu namanomwe.)</para>
  <para style="li1">
    <verse number="21" style="v"/>Vanakomana vaIzhari vaiva Kora, Nefegi naZikiri.</para>
  <para style="li1">
    <verse number="22" style="v"/>Vanakomana vaUzieri vaiva Mishaeri, Erizafani naSitiri.</para>
  <para style="li1">
    <verse number="23" style="v"/>Aroni akawana Erishebha mwanasikana waAminadhabhi nehanzvadzi yaNashoni, uye akamuberekera Nadhabhi naAbhihu, Ereazari naItamari.</para>
  <para style="b"/>
  <para style="li1">
    <verse number="24" style="v"/>Vanakomana vaKora vaiva Asiri, Erikana naAbhiasafu.</para>
  <para style="li4">Idzi ndidzo dzaiva dzimba dzavaKora.</para>
  <para style="b"/>
  <para style="li1">
    <verse number="25" style="v"/>Ereazari mwanakomana waAroni akawana mumwe wavanasikana vaPutieri, uye akamuberekera Finehazi.</para>
  <para style="b"/>
  <para style="li4">Ava ndivo vakanga vari vakuru vemhuri dzavaRevhi, mhuri nemhuri.</para>
  <para style="b"/>
  <para style="p">
    <verse number="26" style="v"/>Ndivo vaya vanaAroni naMozisi vakanzi naJehovha, “Budisai vaIsraeri muIjipiti namapoka avo.” <verse number="27" style="v"/>Ndivo vakataura kuna Faro mambo weIjipiti pamusoro pokubudisa vaIsraeri kubva muIjipiti. Ndivo vamwe chetevo Mozisi naAroni.</para>
  <para style="s1">Aroni anotaura akamiririra Mozisi</para>
  <para style="p">
    <verse number="28" style="v"/>Zvino Jehovha paakataura naMozisi muIjipiti, <verse number="29" style="v"/>akati kwaari, “Ndini Jehovha. Taurira Faro mambo weIjipiti zvose zvandinokuudza.”</para>
  <para style="p">
    <verse number="30" style="v"/>Asi Mozisi akati kuna Jehovha, “Sezvo ndichitaura nemiromo inokakama, Faro angateerera kwandiri seiko?”</para>
  <chapter number="7" style="c"/>
  <para style="p">
    <verse number="1" style="v"/>Ipapo Jehovha akati kuna Mozisi. “Tarira, ndakuita saMwari kuna Faro, uye mukoma wako Aroni achava muprofita wako. <verse number="2" style="v"/>Unofanira kutaura zvinhu zvose zvandinokurayira, uye mukoma wako Aroni anofanira kuudza Faro kuti arege vaIsraeri vabude munyika yake. <verse number="3" style="v"/>Asi ndichaomesa mwoyo waFaro uye kunyange ndikawanza zviratidzo nezvishamiso zvangu muIjipiti, <verse number="4" style="v"/>haazombokuteereri. Ipapo ndichaisa ruoko rwangu pamusoro peIjipiti uye namabasa okutonga kukuru ndichabudisa hondo dzangu, ivo vanhu vangu vaIsraeri. <verse number="5" style="v"/>Uye vaIjipita vachaziva kuti ndini Jehovha pandichatambanudza ruoko rwangu pamusoro peIjipiti uye ndichabudisa vaIsraeri kubva mairi.”</para>
  <para style="p">
    <verse number="6" style="v"/>Mozisi naAroni vakaita sezvavakanga varayirwa naJehovha. <verse number="7" style="v"/>Mozisi akanga ana makore makumi masere uye Aroni makumi masere namatatu pavakataura kuna Faro.</para>
  <para style="s1">Tsvimbo yaAroni inova nyoka</para>
  <para style="p">
    <verse number="8" style="v"/>Jehovha akati kuna Mozisi naAroni, <verse number="9" style="v"/>“Faro paanoti kwamuri, ‘Itai chiratidzo,’ ipapo uti kuna Aroni, ‘Tora tsvimbo yako uikande pasi pamberi paFaro,’ uye ichava nyoka.”</para>
  <para style="p">
    <verse number="10" style="v"/>Saka Mozisi naAroni vakaenda kuna Faro vakandoita sezvavakarayirwa naJehovha. Aroni akakanda tsvimbo yake pasi pamberi paFaro namachinda ake, uye ikava nyoka. <verse number="11" style="v"/>Ipapo Faro akadana varume vakachenjera navaroyi, uye nʼanga dzeIjipiti dzakaitawo zvimwe chetezvo nouroyi hwadzo. <verse number="12" style="v"/>Mumwe nomumwe akakanda tsvimbo yake pasi uye ikava nyoka. Asi tsvimbo yaAroni yakamedza tsvimbo dzavo. <verse number="13" style="v"/>Asi mwoyo waFaro wakava wakaoma uye haana kuvateerera, sezvakanga zvarehwa naJehovha.</para>
  <para style="s1">Dambudziko Rokutanga: Ropa</para>
  <para style="p">
    <verse number="14" style="v"/>Ipapo Jehovha akati kuna Mozisi, “Mwoyo waFaro mukukutu; haabvumi kuti vanhu vaende. <verse number="15" style="v"/>Enda kuna Faro mangwanani paanenge achienda kumvura. Umire pamahombekombe aNairi kuti ugosangana naye, uye ubate muruoko rwako tsvimbo iya yakashandurwa ikava nyoka. <verse number="16" style="v"/>Ipapo uti kwaari, ‘Jehovha, Mwari wavaHebheru, andituma kuti ndizoti kwauri: Rega vanhu vangu vaende, kuitira kuti vanondinamata murenje. Asi kusvikira zvino hauna kunditeerera.’ <verse number="17" style="v"/>Zvanzi naJehovha: ‘Uchaziva kuti ndini Jehovha nechinhu ichi: Ndicharova mvura yeNairi netsvimbo iri muruoko rwangu uye ichashanduka ikava ropa. <verse number="18" style="v"/>Hove dziri muna Nairi dzichafa, uye rwizi ruchanhuhwa; vaIjipita havazokwanisi kunwa mvura yarwo.’ ”</para>
  <para style="p">
    <verse number="19" style="v"/>Jehovha akati kuna Mozisi, “Taurira Aroni uti, ‘Tora tsvimbo yako uye utambanudze ruoko rwako pamusoro pemvura yeIjipiti, pamusoro pehova pamusoro pemigero, pamusoro pamadziva uye napamusoro pamagawa,’ uye zvichashanduka zvikava ropa. Ropa richava pose pose muIjipiti, kunyange mukati memidziyo yemiti neyamabwe.”</para>
  <para style="p">
    <verse number="20" style="v"/>Mozisi naAroni vakaita sezvavakarayirwa naJehovha. Akasimudza tsvimbo yake pamberi paFaro namachinda ake akarova mvura yeNairi, mvura yose ikashanduka ikava ropa. <verse number="21" style="v"/>Hove dzaiva muna Nairi dzakafa, uye rwizi rwakanhuhwa zvakaipa kwazvo zvokuti vaIjipita havana kugona kunwa mvura yarwo. Ropa rakanga riri pose pose muIjipiti.</para>
  <para style="p">
    <verse number="22" style="v"/>Asi nʼanga dzavaIjipita dzakaita zvimwe chetezvo nouroyi hwadzo, mwoyo waFaro ukava mukukutu; haana kuda kuteerera Mozisi naAroni, sezvakanga zvarehwa naJehovha. <verse number="23" style="v"/>Asi akadzokera mumuzinda wake, uye haana kunyange kuzviisa mumwoyo make. <verse number="24" style="v"/>Uye vaIjipita vose vakachera mujinga maNairi kuti vawane mvura yokunwa, nokuti vakanga vasingagoni kunwa mvura yomurwizi.</para>
  <para style="s1">Dambudziko Rechipiri: Matatya</para>
  <para style="p">
    <verse number="25" style="v"/>Mazuva manomwe akapfuura mushure mokunge Jehovha arova Nairi.</para>
  <chapter number="8" style="c"/>
  <para style="p">
    <verse number="1" style="v"/>Ipapo Jehovha akati kuna Mozisi, “Enda kuna Faro undoti kwaari, ‘Zvanzi naJehovha: Rega vanhu vangu vaende, kuti vanondinamata. <verse number="2" style="v"/>Kana ukaramba kuti vaende, ndichatambudza nyika yako yose namatatya. <verse number="3" style="v"/>Nairi ruchazara namatatya. Achakwira agopinda mumuzinda wako nomuimba yako yokuvata uye napamubhedha wako, nomudzimba dzamachinda ako uye napavanhu vako uye nomuzvoto zvako nepokukanyira chingwa. <verse number="4" style="v"/>Matatya achakwira pamusoro pako napamusoro pavanhu vako napamusoro pamachinda ako ose.’ ”</para>
  <para style="p">
    <verse number="5" style="v"/>Ipapo Jehovha akati kuna Mozisi, “Taurira Aroni uti, ‘Tambanudza ruoko rwako pamwe chete netsvimbo yako pamusoro pehova napamusoro pemigero napamadziva, uye uite kuti matatya auye pamusoro penyika yeIjipiti.’ ”</para>
  <para style="p">
    <verse number="6" style="v"/>Saka Aroni akatambanudzira ruoko rwake pamusoro pemvura yeIjipiti, matatya akauya akafukidza nyika. <verse number="7" style="v"/>Asi nʼanga dzakaitawo zvimwe chetezvo nouroyi hwadzo; vakaitawo matatya kuti auye pamusoro penyika yeIjipiti.</para>
  <para style="p">
    <verse number="8" style="v"/>Faro akadana Mozisi naAroni akati, “Nyengeterai kuna Jehovha kuti abvise matatya aya kwandiri uye nokuvanhu vangu, uye ini ndichatendera vanhu venyu kuti vaende kundobayira zvipiriso kuna Jehovha.”</para>
  <para style="p">
    <verse number="9" style="v"/>Mozisi akati kuna Faro, “Ndinopa ruremekedzo kwamuri kuti mureve nguva yokuti ndikunyengetererei imi navaranda venyu uye navanhu venyu kuti imi nedzimba dzenyu mubvisirwe matatya, kuti asare muna Nairi chete.”</para>
  <para style="p">
    <verse number="10" style="v"/>Faro akati, “Mangwana.”</para>
  <para style="p">Mozisi akapindura akati, “Zvichaitika sezvamareva, kuitira kuti mugoziva kuti hakuna mumwe akaita saJehovha Mwari wedu. <verse number="11" style="v"/>Matatya achabva kwamuri nomudzimba dzenyu, kumachinda enyu nokuvanhu venyu; achasara muna Nairi chete.”</para>
  <para style="p">
    <verse number="12" style="v"/>Ipapo Mozisi naAroni vakabva pana Faro, Mozisi akadana kuna Jehovha pamusoro pamatatya aakanga auyisa kuna Faro. <verse number="13" style="v"/>Uye Jehovha akaita zvakanga zvakumbirwa naMozisi. Matatya akafa mudzimba, nomuruvazhe uye nomuminda. <verse number="14" style="v"/>Akaunganidzwa akaita mirwi uye nyika yakanhuhwa nokuda kwawo. <verse number="15" style="v"/>Asi Faro akati aona kuti rusununguko rwakanga rwavapo, akaomesa mwoyo wake uye akasada kuteerera Mozisi naAroni, sezvakanga zvarehwa naJehovha.</para>
  <para style="s1">Dambudziko Rechitatu: Umhutu</para>
  <para style="p">
    <verse number="16" style="v"/>Ipapo Jehovha akati kuna Mozisi, “Taurira Aroni uti, ‘Tambanudza tsvimbo yako ugorova guruva revhu,’ uye munyika yose yeIjipiti, guruva richava umhutu.” <verse number="17" style="v"/>Vakaita izvozvo uye Aroni akati atambanudza ruoko rwaiva netsvimbo akarova guruva umhutu hukauya pamusoro pavanhu nezvipfuwo. Guruva rose munyika yose yeIjipiti rakava umhutu. <verse number="18" style="v"/>Asi nʼanga dzakakundikana, padzakaedza nouroyi hwadzo kubudisa umhutu.</para>
  <para style="p">
    <verse number="19" style="v"/>Nʼanga dzakati kuna Faro, “Uyu munwe waMwari.” Asi mwoyo waFaro wakava mukukutu uye haana kuda kuteerera, sezvakanga zvarehwa naJehovha.</para>
  <para style="s1">Dambudziko Rechina: Nhunzi</para>
  <para style="p">
    <verse number="20" style="v"/>Ipapo Jehovha akati kuna Mozisi, “Muka mangwanani-ngwanani undosangana naFaro paanenge achienda kumvura ugoti kwaari, ‘Zvanzi naJehovha: Rega vanhu vangu vaende, kuti vanondinamata. <verse number="21" style="v"/>Kana usingatenderi vanhu vangu kuti vaende, ndichatumira bute renhunzi pamusoro pako napamusoro pamachinda ako, napamusoro pavanhu vako uye nomudzimba dzenyu. Dzimba dzavaIjipita dzichazara nenhunzi, uye kunyange pavhu pavamire.</para>
  <para style="p">
    <verse number="22" style="v"/>“ ‘Asi pazuva iroro ndichatsaura nyika yeGosheni uko kunogara vanhu vangu; hakuna bute renhunzi richawanikwa ikoko kuitira kuti ugoziva kuti ini, Jehovha, ndiri munyika muno. <verse number="23" style="v"/>Ndichaita mutsauko pakati pavanhu vangu navanhu vako. Chiratidzo ichi chichaitika mangwana.’ ”</para>
  <para style="p">
    <verse number="24" style="v"/>Uye Jehovha akaita izvozvo. Mabute enhunzi akapinda mumuzinda maFaro uye nomudzimba dzamachinda ake, uye muIjipiti yose, nyika yakaparadzwa namabute enhunzi.</para>
  <para style="p">
    <verse number="25" style="v"/>Ipapo Faro akadana Mozisi naAroni akati, “Endai mundobayira kuna Mwari wenyu munyika muno.”</para>
  <para style="p">
    <verse number="26" style="v"/>Asi Mozisi akati, “Hazvina kunaka kuita saizvozvo. Zvipiriso zvatinoda kubayira kuna Jehovha Mwari wedu zvingazonyangadza vaIjipita. Uye kana tikapa zvibayiro zvinonyangadza pamberi pavo, havangazotitaki namabwe here? <verse number="27" style="v"/>Tinofanira kufamba rwendo rwamazuva matatu kuti tinobayira kuna Jehovha Mwari wedu murenje, sezvaakatirayira.”</para>
  <para style="p">
    <verse number="28" style="v"/>Faro akati, “Ndichakutenderai kuenda kunobayira zvipiriso kuna Jehovha Mwari wenyu murenje, asi hamufaniri kuenda kure kure. Zvino chindinyengetererai.”</para>
  <para style="p">
    <verse number="29" style="v"/>Mozisi akapindura akati, “Ndichangobva pauri, ndichanonyengetera kuna Jehovha, uye mangwana nhunzi dzichabva pana Faro namachinda ake uye napavanhu vake. Ivai nechokwadi chete kuti Faro haazonyengerizve achirambidza vanhu kuenda kundopa zvibayiro kuna Jehovha.”</para>
  <para style="p">
    <verse number="30" style="v"/>Ipapo akabva pana Faro akandonyengetera kuna Jehovha, <verse number="31" style="v"/>uye Jehovha akaita zvaakakumbirwa naMozisi. Nhunzi dzakabva pana Faro nokumachinda ake uye nokuvanhu vake; hakuna nhunzi yakasara. <verse number="32" style="v"/>Asi panguva inozve, Faro akaomesa mwoyo wake uye akaramba kutendera vanhu kuti vaende.</para>
  <chapter number="9" style="c"/>
  <para style="s1">Dambudziko Rechishanu: Hosha pakati pezvipfuwo</para>
  <para style="p">
    <verse number="1" style="v"/>Ipapo Jehovha akati kuna Mozisi, “Enda kuna Faro undoti kwaari, ‘Zvanzi naJehovha: Mwari wavaHebheru: Rega vanhu vangu vaende, kuti vanondinamata. <verse number="2" style="v"/>Kana uchiramba kuti vaende uye ukaramba uchivadzivisa, <verse number="3" style="v"/>ruoko rwaJehovha ruchauyisa hosha yakaipa pakati pezvipfuwo zvako zviri muminda napamusoro pamabhiza ako nembongoro dzako nengamera napamusoro pemombe dzako uye napamusoro pamakwai nembudzi. <verse number="4" style="v"/>Asi Jehovha achaisa mutsauko pakati pezvipfuwo zveIsraeri nezveIjipiti, kuitira kuti parege kuva nezvipfuwo zvavaIsraeri zvichafa.’ ”</para>
  <para style="p">
    <verse number="5" style="v"/>Jehovha akatsaura nguva uye akati, “Mangwana Jehovha achaita izvi munyika.” <verse number="6" style="v"/>Uye chifumi chamangwana Jehovha akazviita: Zvipfuwo zvose zvavaIjipita zvakafa, asi hapana kana chipfuwo chimwe chete chavaIsraeri chakafa. <verse number="7" style="v"/>Faro akatuma vanhu kundoferefeta uye akawana kuti pakanga pasina kunyange chipfuwo chimwe chete chavaIsraeri chakanga chafa. Asi mwoyo wake wakanga uri mukukutu saka haana kutendera vanhu kuenda.</para>
  <para style="s1">Dambudziko Rechitanhatu: Hosha Yamamota</para>
  <para style="p">
    <verse number="8" style="v"/>Ipapo Jehovha akati kuna Mozisi naAroni, “Torai tsama dzamadota kubva pachoto mugoita kuti Mozisi aakushe mumhepo pamberi paFaro. <verse number="9" style="v"/>Richava guruva rakatsetseka pamusoro penyika yose yeIjipiti, uye mamota anoputika achamera pavanhu napazvipfuwo munyika yose.”</para>
  <para style="p">
    <verse number="10" style="v"/>Saka vakatora madota pachoto vakandomira pamberi paFaro. Mozisi akaakusha mumhepo, mamota anoputika akamera pamusoro pavanhu napamusoro pezvipfuwo. <verse number="11" style="v"/>Nʼanga hadzina kugona kumira pamberi paMozisi nokuda kwamamota akanga ari pavari uye napavaIjipita vose. <verse number="12" style="v"/>Asi Jehovha akaomesa mwoyo waFaro uye haana kuda kuteerera kuna Mozisi naAroni, zvakanga zvarehwa naJehovha kuna Mozisi.</para>
  <para style="s1">Dambudziko Rechinomwe: Chimvuramabwe</para>
  <para style="p">
    <verse number="13" style="v"/>Ipapo Jehovha akati kuna Mozisi, “Muka mangwanani-ngwanani undosangana naFaro ugoti kwaari, ‘Zvanzi naJehovha Mwari wavaHebheru: Rega vanhu vangu vaende, kuti vanondinamata, <verse number="14" style="v"/>kana zvikasadaro nenguva ino ndichatuma matambudziko angu ose pamusoro pako napamusoro pavaranda vako uye napamusoro pavanhu vako, kuti ugoziva kuti hakuna mumwe akafanana neni munyika yose. <verse number="15" style="v"/>Nokuti iye zvino ndingadai ndakatambanudza ruoko rwangu ndikakurova iwe navanhu vako nehosha yaigona kukuparadzai panyika. <verse number="16" style="v"/>Asi ndakakumutsa nokuda kwechinangwa ichi, kuti ndikuratidze simba rangu uye kuti zita rangu riparidzwe munyika yose. <verse number="17" style="v"/>Iwe wakazvigadzirira kurwa navanhu vangu uye haudi kuvatendera kuti vaende. <verse number="18" style="v"/>Naizvozvo, nenguva ino mangwana ndichatuma chimvuramabwe chakaipisisa kwazvo chisina kumbovapo pamusoro peIjipiti, kubva pazuva rayakavambwa kusvikira zvino. <verse number="19" style="v"/>Chirayira izvozvi kuti zvipfuwo zvako nezvose zviri musango zvipinde mumatanga, nokuti chimvuramabwe chichawira pamusoro pomunhu wose napamusoro pezvipfuwo zvisina kupfigirwa zvichiri musango, uye zvichafa.’ ”</para>
  <para style="p">
    <verse number="20" style="v"/>Machinda aFaro ayo akanga achitya shoko raJehovha akakurumidza kupinza vatapwa vavo nezvipfuwo zvavo mukati. <verse number="21" style="v"/>Asi vaya vakazvidza shoko raJehovha vakarega vatapwa vavo nezvipfuwo zviri musango.</para>
  <para style="p">
    <verse number="22" style="v"/>Ipapo Jehovha akati kuna Mozisi, “Tambanudzira ruoko rwako kudenga kuti chimvuramabwe chiwire pamusoro peIjipiti yose, pamusoro pavanhu napamusoro pezvipfuwo napamusoro pezvinhu zvose zvinomera muminda yeIjipiti.” <verse number="23" style="v"/>Mozisi akati atambanudzira tsvimbo yake kudenga, Jehovha akatuma kutinhira nechimvuramabwe, uye mheni yakapenya yakananga pasi. Saka Jehovha akanayisa chimvuramabwe pamusoro penyika yeIjipiti; <verse number="24" style="v"/>chimvuramabwe chakawa uye mheni yakapenya mberi neshure. Ndiro rakava dutu rakaipisisa kwazvo munyika yose yeIjipiti, kubva panguva yavakatanga kuva rudzi. <verse number="25" style="v"/>Munyika yose yeIjipiti, chimvuramabwe chakarova zvinhu zvose zvakanga zviri musango, zvose vanhu nezvipfuwo; chakarovera pasi zvose zvaimera musango ndokuparadza miti yose. <verse number="26" style="v"/>Nzvimbo yachisina kunaya chete inyika yeGosheni, uko kwaiva navaIsraeri.</para>
  <para style="p">
    <verse number="27" style="v"/>Ipapo Faro akadana Mozisi naAroni akati, “Nguva ino ndatadza. Jehovha ndiye akarurama asi ini navanhu vangu hatina kururama. <verse number="28" style="v"/>Nyengeterai kuna Jehovha, nokuti kutinhira nechimvuramabwe zvanyanya. Ndichakutenderai kuti muende; hamuchafaniri kuramba mugerezve muno.”</para>
  <para style="p">
    <verse number="29" style="v"/>Mozisi akapindura akati, “Pandichabuda muguta, ndichatambanudza maoko angu ndichinyengetera kuna Jehovha. Mutinhiro uchapera uye hakuchazovazve nechimvuramabwe, kuti ugoziva kuti nyika ndeyaJehovha. <verse number="30" style="v"/>Asi ndinoziva kuti iwe namachinda ako hamutyi Jehovha Mwari nazvino.”</para>
  <para style="p">
    <verse number="31" style="v"/>(Miti yeshinda nebhari zvakanga zvaparadzwa, sezvo bhari rakanga rava nehura uye miti yava namaruva. <verse number="32" style="v"/>Kunyange zvakadaro gorosi nesipereti, hazvina kuparadzwa, nokuti zvakanga zvisati zvaibva.)</para>
  <para style="p">
    <verse number="33" style="v"/>Ipapo Mozisi akabva pana Faro akabuda muguta. Akatambanudzira maoko ake kuna Jehovha; kutinhira nechimvuramabwe zvakamira, uye mvura haina kuzonayazve panyika. <verse number="34" style="v"/>Faro akati aona kuti mvura nechimvuramabwe uye nokutinhira zvapera, akatadzazve: Iye namachinda ake vakaomesa mwoyo yavo. <verse number="35" style="v"/>Saka mwoyo waFaro wakaoma uye akasada kutendera vaIsraeri kuenda, sokutaura kwakanga kwaita Jehovha kubudikidza naMozisi.</para>
  <chapter number="10" style="c"/>
  <para style="s1">Dambudziko Rorusere: Mhashu</para>
  <para style="p">
    <verse number="1" style="v"/>Ipapo Jehovha akati kuna Mozisi, “Enda kuna Faro nokuti ndaomesa mwoyo wake uye nemwoyo yamachinda ake kuitira kuti ndiite zviratidzo zvangu izvi pakati pavo, <verse number="2" style="v"/>kuti mugoudza vana venyu navazukuru venyu marangiro akaoma andakaita vaIjipita uye kuti ndakaita zviratidzo zvangu sei pakati pavo, uye kuti imi mugoziva kuti ndini Jehovha.”</para>
  <para style="p">
    <verse number="3" style="v"/>Saka Mozisi naAroni vakaenda kuna Faro vakandoti kwaari, “Zvanzi naJehovha: Mwari wavaHebheru, ‘Uchasvika riniko uchiramba kuzvininipisa pamberi pangu? Rega vanhu vangu vaende kuti vanondinamata. <verse number="4" style="v"/>Kana uchiramba kuvatendera kuenda, ini ndichauyisa mhashu munyika yako mangwana. <verse number="5" style="v"/>Dzichafukidza nyika yose zvokuti pasi hapangaonekwi. Dzichadya zvishoma zvawakanga wasiyirwa shure kwechimvuramabwe, pamwe chete nemiti yose iri kumera muminda yako. <verse number="6" style="v"/>Dzichazadza dzimba dzako nedzamachinda ako nedzavaIjipita vose, chinhu chisina kumboonekwa namadzibaba ako kana madzitateguru ako kubva pazuva ravakagara munyika ino kusvika zvino.’ ” Ipapo Mozisi akatendeuka akabva pana Faro.</para>
  <para style="p">
    <verse number="7" style="v"/>Machinda aFaro akati kwaari, “Munhu uyu acharamba ari musungo kwatiri kusvikira riniko? Regai vanhu vaende, kuti vagonamata Jehovha Mwari wavo. Ko, hamusi kuzviona here nazvino kuti Ijipiti yaparara?”</para>
  <para style="p">
    <verse number="8" style="v"/>Ipapo Mozisi naAroni vakadzoswazve kuna Faro. Iye akati, “Endai mundonamata Jehovha Mwari wenyu. Asi vachaenda ndivanaaniko?”</para>
  <para style="p">
    <verse number="9" style="v"/>Mozisi akapindura akati, “Tichaenda navaduku vedu uye navakuru, pamwe chete navanakomana vedu navanasikana vedu, uye namakwai edu nemombe dzedu, nokuti tinofanira kuita mutambo wokupemberera Jehovha.”</para>
  <para style="p">
    <verse number="10" style="v"/>Faro akati, “Jehovha ngaave nemi, kana ndikakutenderai kuenda, pamwe chete navakadzi navana venyu! Zviri pachena kuti imi muri kuda kuita zvakaipa. <verse number="11" style="v"/>Kwete! Varume chete ngavaende; vandonamata Jehovha, sezvo zviri izvo zvamanga muchikumbira.” Ipapo Mozisi naAroni vakadzingwa pamberi paFaro.</para>
  <para style="p">
    <verse number="12" style="v"/>Uye Jehovha akati kuna Mozisi, “Tambanudza ruoko rwako pamusoro peIjipiti kuitira kuti mhashu dzigoita bute pamusoro dzigodya zvose zvinomera muminda, zvose zvakasiyiwa nechimvuramabwe.”</para>
  <para style="p">
    <verse number="13" style="v"/>Saka Mozisi akatambanudza tsvimbo yake pamusoro peIjipiti, uye Jehovha akaita kuti mhepo yokumabvazuva ivhuvhute munyika zuva rose nousiku hwose. Mangwanani, mhepo yakanga yauyisa mhashu; <verse number="14" style="v"/>dzakazadza Ijipiti yose uye dzikamhara munzvimbo dzose dzenyika dzakawanda zvikuru. Hakuna kutongova nedambudziko remhashu rakadai, uye harichazombovapozve. <verse number="15" style="v"/>Dzakafukidza pasi pose kusvikira pasviba kuti svi-i. Dzakadya zvose zvakanga zvasara shure kwechimvuramabwe, zvinhu zvose zvaimera muminda uye michero yaiva pamiti. Hakuna chakasvibirira chakasara mumiti kana zvirimwa zvomunyika yose yeIjipiti.</para>
  <para style="p">
    <verse number="16" style="v"/>Faro akakurumidza kudana Mozisi naAroni akati, “Ndatadzira Jehovha Mwari wenyu uye nemi. <verse number="17" style="v"/>Zvino ndiregerereizve chivi changu uye munyengetere kuna Jehovha Mwari wenyu kuti abvise kwandiri dambudziko rinouraya iri.”</para>
  <para style="p">
    <verse number="18" style="v"/>Ipapo Mozisi akabva pana Faro akanyengetera kuna Jehovha. <verse number="19" style="v"/>Uye Jehovha akashandura mhepo ikava mhepo ine simba yokumavirira ikasimudza mhashu ikadzikanda muGungwa Dzvuku. Hapana mhashu yakasara papi zvapo muIjipiti. <verse number="20" style="v"/>Asi Jehovha akaomesa mwoyo waFaro, uye akasatendera vaIsraeri kuti vaende.</para>
  <para style="s1">Dambudziko Repfumbamwe: Rima</para>
  <para style="p">
    <verse number="21" style="v"/>Ipapo Jehovha akati kuna Mozisi, “Tambanudzira ruoko rwako kudenga kuti rima ripararire pamusoro peIjipiti, rima rinonzwikwa.” <verse number="22" style="v"/>Saka Mozisi akatambanudzira ruoko rwake kudenga, rima guru rikafukidza Ijipiti yose kwamazuva matatu. <verse number="23" style="v"/>Hapana aigona kuona mumwe munhu papi zvapo kana kubva panzvimbo yake kwamazuva matatu. Asi vaIsraeri vainge vane chiedza munzvimbo dzavaigara.</para>
  <para style="p">
    <verse number="24" style="v"/>Ipapo Faro akadana Mozisi akati, “Endai mundonamata Jehovha. Kunyange vakadzi venyu navana vangaenda havo nemi; musiye chete makwai enyu nemombe.”</para>
  <para style="p">
    <verse number="25" style="v"/>Asi Mozisi akati, “Munofanira kutitendera kuti tive nezvibayiro uye nezvipiriso zvinopiswa kuti tipe kuna Jehovha Mwari wedu. <verse number="26" style="v"/>Zvipfuwo zvedu zvinofanira kuendawo nesu; hapana hwanda rinofanira kusara. Tinofanira kuzvishandisa zvimwe zvacho mukunamata Jehovha Mwari wedu, uye kusvikira tasvikako hatingazivi zvatingashandisa kuti tinamate Jehovha.”</para>
  <para style="p">
    <verse number="27" style="v"/>Asi Jehovha akaomesa mwoyo waFaro, saka haana kuda kuvatendera kuti vaende. <verse number="28" style="v"/>Faro akati kuna Mozisi, “Ibvai pano! Chenjerai kuti murege kuzoonekwazve pamberi pangu! Musi wamuchaona chiso changu muchafa.”</para>
  <para style="p">
    <verse number="29" style="v"/>Mozisi akapindura akati, “Sezvamareva, handichazoonekwazve pamberi penyu.”</para>
  <chapter number="11" style="c"/>
  <para style="s1">Dambudziko Regumi: Rufu rwaMatangwe</para>
  <para style="p">
    <verse number="1" style="v"/>Zvino Jehovha akanga ati kuna Mozisi, “Ndichauyisa rimwezve dambudziko pamusoro paFaro napamusoro peIjipiti. Shure kwaizvozvo, achakutenderai kubva muno, uye paanozviita, achakudzingirai kunze zvachose. <verse number="2" style="v"/>Udza vanhu kuti varume navakadzi, pamwe chete, vakumbire vavakidzani vavo zvishongo zvesirivha nezvegoridhe.” <verse number="3" style="v"/>Jehovha akaita kuti vanhu vawanirwe nyasha navaIjipita, uye Mozisi pachake akanga achikudzwa zvikuru muIjipiti namachinda aFaro uye navanhu.</para>
  <para style="p">
    <verse number="4" style="v"/>Saka Mozisi akati, “Zvanzi naJehovha: ‘Pakati pousiku ndichafamba napakati peIjipiti. <verse number="5" style="v"/>Mwanakomana wose wedangwe ari muIjipiti achafa, kubva pamwanakomana wedangwe waFaro, iye agere pachigaro choushe, kusvikira kumwanakomana wedangwe womurandakadzi, ari paguyo rake, namatangwe ose emombewo. <verse number="6" style="v"/>Pachava nokuchema kukuru muIjipiti yose, kwakadaro hakuna kumbovapo uye hakungavepozve. <verse number="7" style="v"/>Asi pakati pavaIsraeri hapana kana imbwa ichahukura munhu zvake kana chipfuwo.’ Ipapo uchaziva kuti Jehovha anoita mutsauko pakati peIjipiti neIsraeri. <verse number="8" style="v"/>Machinda ako ose aya achauya kwandiri, vachipfugama pamberi pangu vachiti, ‘Chiendai, imi navanhu vose vanokuteverai!’ Shure kwaizvozvo ndichaenda.” Ipapo Mozisi, atsamwa kwazvo, akabva pana Faro.</para>
  <para style="p">
    <verse number="9" style="v"/>Jehovha akanga ati kuna Mozisi, “Faro acharamba kukuteerera, kuitira kuti zvishamiso zvangu zviwande muIjipiti.” <verse number="10" style="v"/>Mozisi naAroni vakaita zvishamiso zvose izvi pamberi paFaro, asi Jehovha akaomesa mwoyo waFaro uye haana kuda kutendera vaIsraeri kuti vabude munyika yake.</para>
  <chapter number="12" style="c"/>
  <para style="s1">Pasika</para>
  <para style="p">
    <verse number="1" style="v"/>Jehovha akati kuna Mozisi naAroni vari muIjipiti, <verse number="2" style="v"/>“Mwedzi uno unofanira kuva mwedzi wokutanga kwamuri, mwedzi wokutanga wegore renyu. <verse number="3" style="v"/>Udzai ungano yose yeIsraeri kuti pazuva regumi romwedzi uno, murume mumwe nomumwe anofanira kutorera mhuri yake gwayana, rimwe chete paimba imwe neimwe. <verse number="4" style="v"/>Kana imba ipi zvayo iri duku kwazvo pagwayana rose, vanofanira kugovana rimwe chete nomuvakidzani ari pedyo zvichienderana nouwandu hwavanhu varipo. Munofanira kuona mugove unodikanwa maererano nezvingadyiwa nomunhu mumwe nomumwe. <verse number="5" style="v"/>Zvipfuwo zvamunosarudza zvinofanira kuva mikono yegore rimwe chete isina chainopomerwa, uye munogona kuzvitora kubva kumakwai kana kumbudzi. <verse number="6" style="v"/>Muzvichengete kusvikira pazuva regumi namana romwedzi, ipapo ungano yose yeIsraeri inofanira kuzviuraya panguva yamadekwana. <verse number="7" style="v"/>Ipapo vanofanira kutora rimwe ropa vagoriisa pamagwatidziro maviri egonhi napazvivivo zvedzimba dzavanodyira makwayana vari. <verse number="8" style="v"/>Usiku ihwohwo vanofanira kudya nyama yakagochwa pamoto, pamwe chete nemiriwo inovava, nechingwa chisina mbiriso. <verse number="9" style="v"/>Musadya nyama iri mbishi kana yakabikwa mumvura, asi mugoche pamoto, musoro, makumbo uye nezvomukati. <verse number="10" style="v"/>Musasiya kana chimwe charo kusvikira mangwanani; kana zvimwe zvikasara kusvikira mangwanani, munofanira kuzvipisa. <verse number="11" style="v"/>Aya ndiwo madyiro amunoriita: Majasi akasungwa nebhanhire, makapfeka shangu mutsoka dzenyu, uye tsvimbo dzenyu dziri mumaoko enyu. Muridye nokukurumidza; ndiyo Pasika yaJehovha.</para>
  <para style="p">
    <verse number="12" style="v"/>“Nousiku ihwohwo ndichapfuura napakati peIjipiti ndigorova matangwe ose, zvose vanhu nezvipfuwo, uye ndichatonga vamwari vose veIjipiti. Ndini Jehovha. <verse number="13" style="v"/>Ropa richava chiratidzo kwamuri mudzimba dzamunogara; uye ndikaona ropa, ndichapfuura pamuri. Hapana hosha inoparadza ichakubatai pandicharova Ijipiti.</para>
  <para style="p">
    <verse number="14" style="v"/>“Iri ndiro zuva ramunofanira kurangarira; kuzvizvarwa zvinotevera mucharipemberera somutambo kuna Jehovha, mutemo wokusingaperi. <verse number="15" style="v"/>Kwamazuva manomwe, munofanira kudya chingwa chisina mbiriso. Pazuva rokutanga mubvise mbiriso mudzimba dzenyu, nokuti ani naani anodya chinhu chipi zvacho chine mbiriso mukati macho kubva pazuva rokutanga kusvikira pazuva rechinomwe anofanira kubviswa pakati pavaIsraeri. <verse number="16" style="v"/>Pazuva rokutanga muite ungano tsvene, uye mugoitazve imwe ungano pazuva rechinomwe. Musatomboshanda pamazuva iwayo, kunze bedzi kwokugadzira zvokudya zvokuti munhu wose adye, ndizvo chete zvamungaita.</para>
  <para style="p">
    <verse number="17" style="v"/>“Mupemberere Mutambo weZvingwa Zvisina Mbiriso, nokuti pazuva irori ndipo pandakabudisa mapoka enyu kubva muIjipiti. Mupemberere zuva irori uve mutemo wokusingaperi kuzvizvarwa zvinotevera. <verse number="18" style="v"/>Mumwedzi wokutanga munofanira kudya chingwa chakabikwa chisina mbiriso, kubva pamadekwana ezuva regumi namana kusvikira madekwana ezuva ramakumi maviri nerimwe. <verse number="19" style="v"/>Kwamazuva manomwe, mbiriso ngairege kuwanikwa mudzimba dzenyu. Uye ani naani anodya chinhu chipi zvacho chine mbiriso anofanira kubviswa pakati peungano yaIsraeri, angava mutorwa kana akaberekerwa munyika imomo. <verse number="20" style="v"/>Musadya chinhu chakabikwa nembiriso. Pose pamunogara, munofanira kudya chingwa chisina mbiriso.”</para>
  <para style="p">
    <verse number="21" style="v"/>Ipapo Mozisi akadana vakuru vose veIsraeri akati kwavari, “Endai izvozvi mundosarudza zvipfuwo zvemhuri dzenyu mugouraya gwayana rePasika. <verse number="22" style="v"/>Mutore sumbu rehisopi, murinyike muropa riri mumudziyo uye mugoisa rimwe ropa nechapamusoro pechivivo uye napamativi maviri amagwatidziro egonhi. Parege kuva nomumwe wenyu anobuda pamukova weimba yake kusvikira mangwanani. <verse number="23" style="v"/>Jehovha paanopinda napakati penyika kuti arove vaIjipita, achaona ropa pamusoro pechivivo nomumativi amagwatidziro egonhi uye achapfuura pamikova yenyu, uye haangatenderi muparadzi kuti apinde mudzimba dzenyu kuti akurovei.</para>
  <para style="p">
    <verse number="24" style="v"/>“Muteerere mirayiro iyi ive mitemo kwamuri nokuzvizvarwa zvenyu nokusingaperi. <verse number="25" style="v"/>Pamunopinda munyika yamuchapiwa naJehovha sezvaakavimbisa, mucherechedze chirevo ichi. <verse number="26" style="v"/>Uye pamuchabvunzwa navana venyu vachiti, ‘Zvinoreveiko izvi kwamuri?’ <verse number="27" style="v"/>Ipapo muvaudze kuti, ‘Ndicho chibayiro chePasika yaJehovha, uyo akapfuura napadzimba dzavaIsraeri muIjipiti akaponesa dzimba dzedu paakarova vaIjipita.’ ” Ipapo vanhu vakapfugama vakanamata. <verse number="28" style="v"/>VaIsraeri vakaita sezvakanga zvarayirwa naJehovha kuna Mozisi naAroni.</para>
  <para style="p">
    <verse number="29" style="v"/>Pakati pousiku Jehovha akarova matangwe ose omuIjipiti, kubva padangwe raFaro, iye aizogara pachigaro choushe, kusvika kudangwe romusungwa, akanga ari mutorongo, nedangwe rezvipfuwo zvosewo. <verse number="30" style="v"/>Faro namachinda ake ose uye navaIjipita vose vakamuka usiku, uye kwakava nokuungudza kukuru muIjipiti, nokuti kwakanga kusina imba isina munhu akanga afa.</para>
  <para style="s1">Kubuda</para>
  <para style="p">
    <verse number="31" style="v"/>Faro akadana Mozisi naAroni usiku akati, “Simukai, mubve pakati pavanhu vangu, imi navaIsraeri! Endai, mundonamata Jehovha sezvamakakumbira. <verse number="32" style="v"/>Mutore makwai enyu nemombe, sezvamakareva, mugoenda. Uyewo mundiropafadze.”</para>
  <para style="p">
    <verse number="33" style="v"/>VaIjipita vakakurudzira vanhu kuti vakurumidze kubva munyika. Nokuti vakati, “Zvimwe tingafa tose!” <verse number="34" style="v"/>Saka vanhu vakatora mukanyiwa wavo usati waiswa mbiriso, vakatakura pamapfudzi avo mumidziyo yokukanyira vakazviputira mumicheka. <verse number="35" style="v"/>VaIsraeri vakaita sezvavakarayirwa naMozisi vakakumbira zvishongo zvesirivha, negoridhe uye nezvokupfeka. <verse number="36" style="v"/>Jehovha akapa vanhu nyasha pamberi pavaIjipita, uye vakavapa zvavakakumbira; saka vakapamba vaIjipita.</para>
  <para style="p">
    <verse number="37" style="v"/>VaIsraeri vakafamba kubva paRamesesi kusvikira kuSukoti. Kwakanga kuna varume mazana matanhatu ezviuru vaifamba netsoka, pasingaverengwi vakadzi navana. <verse number="38" style="v"/>Vamwe vanhu vazhinji vakaendawo navo, pamwe chete namapoka makuru ezvipfuwo, zvose makwai nemombe. <verse number="39" style="v"/>Vakabika makeke ezvingwa zvisina mbiriso nomukanyiwa wavakabva nawo kuIjipiti. Mukanyiwa uyu wakanga usina mbiriso nokuti vakanga vadzingwa kubva muIjipiti uye havana kuwana nguva yokuti vazvigadzirire zvokudya.</para>
  <para style="p">
    <verse number="40" style="v"/>Zvino nguva yakagara vanhu veIsraeri muIjipiti yakanga iri makore mazana mana namakumi matatu. <verse number="41" style="v"/>Pakupera kwamakore mazana mana namakumi matatu, kusvikira pazuva racho iroro, ungano yose yavanhu vaJehovha yakabva muIjipiti. <verse number="42" style="v"/>Usiku uhwo hunofanira kurangarirwa Jehovha, nokuti akavabudisa muIjipiti nahwo. Ndihwo usiku hwaJehovha, hunofanira kurangarirwa kwazvo navana vaIsraeri vose namarudzi avo ose.</para>
  <para style="s1">Mitemo yePasika</para>
  <para style="p">
    <verse number="43" style="v"/>Jehovha akati kuna Mozisi naAroni, “Iyi ndiyo mitemo yePasika:</para>
  <para style="p">“Mutorwa haafaniri kuidya. <verse number="44" style="v"/>Nhapwa ipi zvayo yawakatenga ingadya hayo mushure mokunge wamudzingisa, <verse number="45" style="v"/>asi mueni uye nomunhu anoshandira mari haafaniri kuidya.</para>
  <para style="p">
    <verse number="46" style="v"/>“Inofanira kudyirwa muimba imwe chete; musabuda neimwe nyama kunze kwemba. Musavhuna kana bvupa. <verse number="47" style="v"/>Ungano yose yeIsraeri inofanira kuipemberera.</para>
  <para style="p">
    <verse number="48" style="v"/>“Mutorwa wose agere pakati penyu anoda kupemberera Pasika yaJehovha anofanira kudzingisa varume vose vari mumba make; ipapo achadya hake somunhu akaberekerwa munyika imomo. Murume asina kudzingiswa haafaniri kuidya. <verse number="49" style="v"/>Murayiro mumwe chete iwoyo unobata kuna vose vakaberekerwa munyika imomo nokumutorwa agere pakati penyu.”</para>
  <para style="p">
    <verse number="50" style="v"/>VaIsraeri vose vakaita sezvakanga zvarayirwa naJehovha kuna Mozisi naAroni. <verse number="51" style="v"/>Uye pazuva racho iroro Jehovha akabudisa vaIsraeri kubva muIjipiti namapoka avo.</para>
  <chapter number="13" style="c"/>
  <para style="s1">Kutsaurwa kwaMatangwe</para>
  <para style="p">
    <verse number="1" style="v"/>Jehovha akati kuna Mozisi, <verse number="2" style="v"/>“Nditsaurire matangwe echirume ose. Chibereko chokutanga chechizvaro pakati pavaIsraeri ndechangu, chingava chomunhu kana chechipfuwo.”</para>
  <para style="p">
    <verse number="3" style="v"/>Ipapo Mozisi akati kuvanhu, “Rangarirai zuva iri, iro zuva ramakabuda muIjipiti, munyika youtapwa, nokuti Jehovha akakubudisai mairi noruoko rune simba. Musadya chinhu chine mbiriso. <verse number="4" style="v"/>Nhasi, mumwedzi waAbhibhi muri kubuda. <verse number="5" style="v"/>Pamunosvitswa naJehovha munyika yavaKenani, vaHiti, vaAmori, vaHivhi, navaJebhusi, iyo nyika yaakapikira madzibaba enyu kuti vazokupai iyo, nyika inoyerera mukaka nouchi, munofanira kucherechedza chirevo ichi mumwedzi uno. <verse number="6" style="v"/>Kwamazuva manomwe munofanira kuitira Jehovha mutambo. <verse number="7" style="v"/>Mudye chingwa chisina mbiriso pamazuva manomwe iwayo; chinhu chine mbiriso hachifaniri kuonekwa pakati penyu, uye mbiriso zvayo haifaniri kuonekwa panzvimbo ipi zvayo pakati pemiganhu yenyu. <verse number="8" style="v"/>Pazuva iroro uudze mwanakomana wako kuti, ‘Ndinoita izvi nokuda kwezvandakaitirwa naJehovha pandakabuda muIjipiti.’ <verse number="9" style="v"/>Mucherechedzo uyu uchava kwauri sechiratidzo paruoko rwako uye sechirangaridzo pahuma yako chokuti murayiro waJehovha unofanira kuva pamiromo yako. Nokuti Jehovha akakubudisa muIjipiti noruoko rwake rune simba. <verse number="10" style="v"/>Unofanira kuchengeta mutemo uyu panguva dzakatarwa gore negore.</para>
  <para style="p">
    <verse number="11" style="v"/>“Shure kwokunge Jehovha akusvitsa munyika yavaKenani uye aipa kwauri, sezvaakavimbisa nemhiko kwauri nokumadzitateguru ako, <verse number="12" style="v"/>unofanira kupa kuna Jehovha chibereko chokutanga chezvizvaro zvose. Zvikono zvezvipfuwo zvako zvose zvinotanga kuzarura chibereko ndezvaJehovha. <verse number="13" style="v"/>Udzikinure negwayana mwana wose wokutanga wembongoro, asi kana usingaudzikinuri, uvhune mutsipa wawo. Udzikinure matangwe ose pakati pavanakomana vako.</para>
  <para style="p">
    <verse number="14" style="v"/>“Mumazuva anouya, paunenge uchibvunzwa nomwanakomana wako kuti, ‘Zvinoreveiko izvi?’ uti kwaari, ‘Noruoko rune simba Jehovha akatibudisa muIjipiti, munyika youtapwa. <verse number="15" style="v"/>Faro paakasindimara achiramba kuti tiende, Jehovha akauraya matangwe ose omuIjipiti, zvose vanhu nezvipfuwo. Ndokusaka ndichibayira kuna Jehovha mukono wokutanga wechibereko chechizvaro chose uye ndichidzikinura dangwe rimwe nerimwe ravanakomana vangu.’ <verse number="16" style="v"/>Uye chichava chiratidzo paruoko rwako nerundanyara pahuma yako kuti Jehovha akatibudisa kubva muIjipiti noruoko rune simba.”</para>
  <para style="s1">Kuyambuka Gungwa</para>
  <para style="p">
    <verse number="17" style="v"/>Faro akati atendera vanhu kuti vaende, Mwari haana kuvatungamirira nenzira yaipinda nomunyika yavaFiristia, kunyange zvazvo yakanga iri pfupi. Nokuti Mwari akati, “Kana vakasangana nehondo, vangashandura pfungwa dzavo vakadzokera kuIjipiti.” <verse number="18" style="v"/>Saka Mwari akatungamirira vanhu vachipoterera nomumugwagwa womurenje vakananga kuGungwa Dzvuku. VaIsraeri vakabuda kubva muIjipiti vakapakata nhumbi dzehondo.</para>
  <para style="p">
    <verse number="19" style="v"/>Mozisi akatora mapfupa aJosefa nokuti Josefa akanga aita kuti vanakomana vaIsraeri vapike mhiko. Akanga ati, “Zvirokwazvo Mwari achakubatsirai, uye ipapo munofanira kutakura mapfupa angu kubva panzvimbo ino.”</para>
  <para style="p">
    <verse number="20" style="v"/>Vakati vabva paSukoti vakadzika musasa paEtamu pamucheto werenje. <verse number="21" style="v"/>Masikati Jehovha aivatungamirira neshongwe yegore kuti avatungamirire munzira yavo uye usiku aivatungamirira neshongwe yomoto kuti vavhenekerwe, kuti vafambe masikati kana usiku. <verse number="22" style="v"/>Shongwe yegore masikati kana shongwe yemoto usiku hazvina kubva panzvimbo yazvo pamberi pavanhu.</para>
  <chapter number="14" style="c"/>
  <para style="p">
    <verse number="1" style="v"/>Ipapo Jehovha akati kuna Mozisi, <verse number="2" style="v"/>“Taurira vaIsraeri kuti vadzoke vagondodzika musasa pedyo nePi Hahiroti, pakati peMigidhori negungwa. Vanofanira kudzika misasa pedyo nepagungwa, pakatarisana neBhaari Zefoni. <verse number="3" style="v"/>Faro achafunga kuti, ‘VaIsraeri vari kungodzungaira nenyika vakanganisika, vadzimira murenje.’ <verse number="4" style="v"/>Uye ndichaomesa mwoyo waFaro, agovatevera. Asi ini ndichazviwanira kukudzwa kubudikidza naFaro nehondo yake yose, uye vaIjipita vachaziva kuti ndini Jehovha.” Saka vaIsraeri vakaita izvozvo.</para>
  <para style="p">
    <verse number="5" style="v"/>Mambo weIjipiti akati audzwa kuti vanhu vatiza, Faro namachinda ake vakapindura pfungwa dzavo pamusoro pavo vakati, “Ko, taitei? Tarega vaIsraeri vachienda uye havachatishandiri!” <verse number="6" style="v"/>Saka akaita kuti ngoro dzake dzigadzirwe uye akatora hondo yake akaenda nayo. <verse number="7" style="v"/>Akatora ngoro dzakanakisisa dzaisvika mazana matanhatu, pamwe chete nedzimwe ngoro dzeIjipiti dzina vatariri vadzo dzose. <verse number="8" style="v"/>Jehovha akaomesa mwoyo waFaro mambo weIjipiti, kuti atevere vaIsraeri, avo vakanga vachifamba vakashinga kwazvo. <verse number="9" style="v"/>VaIjipita, mabhiza ose aFaro nengoro dzake, vatasvi vamabhiza namauto, vakatevera vaIsraeri vakavabata pavakanga vadzika musasa pagungwa pedyo nePi Hahiroti, pakatarisana neBhaari Zefoni.</para>
  <para style="p">
    <verse number="10" style="v"/>Faro paakanga osvika, vaIsraeri vakasimudza meso avo, uye vakaona vaIjipita vachifamba vachivatevera. Vakavhunduka uye vakachema kuna Jehovha. <verse number="11" style="v"/>Vakati kuna Mozisi, “Zvinoreva kuti muIjipiti makanga musina makuva here zvawatiuyisa kurenje kuti tife? Chiiko chawaita kwatiri zvawatibudisa muIjipiti? <verse number="12" style="v"/>Ko, tiri muIjipiti hatina kuti, ‘Tisiye takadaro; rega tishandire vaIjipita here’? Zvaiva nani kwatiri kuti tishandire vaIjipita pano kuti tifire murenje!”</para>
  <para style="p">
    <verse number="13" style="v"/>Mozisi akapindura vanhu akati, “Musatya. Mirai nesimba uye muchaona kusunungura kwaJehovha kwaachakuitirai nhasi. VaIjipita vamunoona nhasi hamuchazovaonizve. <verse number="14" style="v"/>Jehovha achakurwirai; imi ingonyararai bedzi.”</para>
  <para style="p">
    <verse number="15" style="v"/>Ipapo Jehovha akati kuna Mozisi, “Seiko uchidanidzira kwandiri? Taurira vaIsraeri kuti vapfuurire mberi. <verse number="16" style="v"/>Simudza tsvimbo yako ugotambanudzira ruoko rwako pamusoro pegungwa kuti mvura iparadzane kuitira kuti vaIsraeri vapinde mugungwa napavhu rakaoma. <verse number="17" style="v"/>Ndichaomesa mwoyo yavaIjipita zvokuti vachapinda vachivatevera. Uye ndichawana kukudzwa kubudikidza naFaro nehondo yake yose, nengoro dzake uye navatasvi vake vamabhiza. <verse number="18" style="v"/>VaIjipita vachaziva kuti ndini Jehovha pandichawana kukudzwa kubudikidza naFaro, ngoro dzake navatasvi vake vamabhiza.”</para>
  <para style="p">
    <verse number="19" style="v"/>Ipapo mutumwa waMwari, uyo akanga achifamba ari mberi kwehondo yavaIsraeri, akadzokera shure kwavo. Shongwe yegore yakabvawo mberi kwavo ikandomira shure kwavo, <verse number="20" style="v"/>iri pakati pehondo dzeIjipiti nedzeIsraeri. Usiku hwose gore rakauyisa rima kuno rumwe rutivi uye chiedza kuno rumwe rutivi; saka hakuna akaswedera kuno mumwe usiku hwose.</para>
  <para style="p">
    <verse number="21" style="v"/>Ipapo Mozisi akatambanudzira ruoko rwake pamusoro pegungwa, uye usiku hwose ihwohwo Jehovha akasunda gungwa nemhepo ine simba yokumabvazuva rikashanduka pakava nenyika yakaoma. Mvura yakakamurana, <verse number="22" style="v"/>uye vaIsraeri vakapinda nomugungwa napavhu rakaoma uye madziro emvura ari kuruoko rworudyi nokuruboshwe kwavo.</para>
  <para style="p">
    <verse number="23" style="v"/>VaIjipita vakavatevera, uye mabhiza ose aFaro nengoro dzake navatasvi vamabhiza vakatevera mugungwa. <verse number="24" style="v"/>Panguva yamangwanani Jehovha akatarira pasi nomushongwe yomoto uye nomugore raiva kurutivi rwehondo yavaIjipita, akainyonganisa. <verse number="25" style="v"/>Akaita kuti mavhiri engoro dzavo abve zvokuti zvakanga zvaoma kudzifambisa. Uye vaIjipita vakati, “Ngatitizei kubva kuvaIsraeri. Jehovha ari kuvarwira achirwa navaIjipita.”</para>
  <para style="p">
    <verse number="26" style="v"/>Ipapo Jehovha akati kuna Mozisi, “Tambanudzira ruoko rwako pamusoro pegungwa kuitira kuti mvura iyerere napamusoro pavaIjipita napamusoro pengoro dzavo napamusoro pavatasvi vavo vamabhiza.” <verse number="27" style="v"/>Mozisi akatambanudzira ruoko rwake pamusoro pegungwa, uye kwaedza, gungwa rakadzokera panzvimbo yaro. VaIjipita vakanga vachitizira kwariri, uye Jehovha akavakukurira mugungwa. <verse number="28" style="v"/>Mvura yakadzokera pakare ikafukidza ngoro navatasvi vamabhiza, hondo yose yaFaro yakanga yatevera vaIsraeri ikanyura mugungwa. Hapana kana mumwe wavo akararama.</para>
  <para style="p">
    <verse number="29" style="v"/>Asi vaIsraeri vakapinda nomugungwa napavhu rakaoma uye madziro emvura ari kuruoko rwavo rworudyi nokuruboshwe. <verse number="30" style="v"/>Zuva iroro Jehovha akaponesa vaIsraeri kubva mumaoko avaIjipita, uye vaIsraeri vakaona vaIjipita vakanga vafa pamahombekombe. <verse number="31" style="v"/>Uye vaIsraeri pavakaona simba guru raJehovha richiratidzwa pamusoro pavaIjipita, vanhu vakatya Jehovha uye vakatenda kwaari naMozisi muranda wake.</para>
  <chapter number="15" style="c"/>
  <para style="s1">Rwiyo rwaMozisi naMiriamu</para>
  <para style="p">
    <verse number="1" style="v"/>Ipapo Mozisi navaIsraeri vakaimba rwiyo urwu kuna Jehovha:</para>
  <para style="q1">“Ndichaimbira Jehovha,</para>
  <para style="q2">nokuti iye anokudzwa zvikurukuru.</para>
  <para style="q1">Bhiza nomutasvi waro akazvikanda mugungwa.</para>
  <para style="b"/>
  <para style="q1">
    <verse number="2" style="v"/>“Jehovha ndiye simba rangu norwiyo rwangu;</para>
  <para style="q2">iye ava ruponeso rwangu.</para>
  <para style="q1">Ndiye Mwari wangu, uye ndichamurumbidza,</para>
  <para style="q2">Mwari wababa vangu, uye ndichamukudza.</para>
  <para style="q1">
    <verse number="3" style="v"/>Jehovha imhare;</para>
  <para style="q2">Jehovha ndiro zita rake.</para>
  <para style="q1">
    <verse number="4" style="v"/>Ngoro dzaFaro nehondo yake</para>
  <para style="q2">akazvikanda mugungwa.</para>
  <para style="q1">Machinda aFaro akanakisisa</para>
  <para style="q2">akanyudzwa muGungwa Dzvuku.</para>
  <para style="q1">
    <verse number="5" style="v"/>Mvura yakadzika yakavafukidza;</para>
  <para style="q2">vakanyura kwakadzika sedombo.</para>
  <para style="b"/>
  <para style="q1">
    <verse number="6" style="v"/>“Ruoko rwenyu rworudyi, imi Jehovha,</para>
  <para style="q2">rwakakudzwa nesimba.</para>
  <para style="q1">Ruoko rwenyu rworudyi, imi Jehovha,</para>
  <para style="q2">rwakaparadza muvengi.</para>
  <para style="b"/>
  <para style="q1">
    <verse number="7" style="v"/>“Muukuru hwoumambo hwenyu</para>
  <para style="q2">makakanda pasi vaya vaikupikisai.</para>
  <para style="q1">Makasunungura kutsamwa kwenyu kunopisa,</para>
  <para style="q2">kukavapisa sehundi.</para>
  <para style="q1">
    <verse number="8" style="v"/>Nokufema kwemhino dzenyu</para>
  <para style="q2">mvura zhinji yakaita murwi.</para>
  <para style="q1">Mvura yamasaisai yakamira yakasimba semadziro;</para>
  <para style="q2">mvura yakadzika yakaungana mukati megungwa.</para>
  <para style="b"/>
  <para style="q1">
    <verse number="9" style="v"/>“Muvengi akazvikudza achiti,</para>
  <para style="q2">‘Ndichavatevera, ndichavabata.</para>
  <para style="q1">Ndichagova zvakapambwa;</para>
  <para style="q2">ndichazvimbirwa navo.</para>
  <para style="q1">Ndichavhomora munondo wangu</para>
  <para style="q2">uye ruoko rwangu ruchavaparadza.’</para>
  <para style="q1">
    <verse number="10" style="v"/>Asi makafuridza nokufema kwenyu,</para>
  <para style="q2">gungwa rikavafukidza.</para>
  <para style="q1">Vakanyura somutobvu</para>
  <para style="q2">mukati memvura ine simba.</para>
  <para style="b"/>
  <para style="q1">
    <verse number="11" style="v"/>“Ndianiko pakati pavamwari akaita semi, imi Jehovha?</para>
  <para style="q2">Ndiani akaita semi,</para>
  <para style="q3">paumambo noutsvene,</para>
  <para style="q3">mukubwinya kunotyisa,</para>
  <para style="q3">anoita zvishamiso?</para>
  <para style="q1">
    <verse number="12" style="v"/>Makatambanudza ruoko rwenyu rworudyi,</para>
  <para style="q2">nyika ikavamedza.</para>
  <para style="b"/>
  <para style="q1">
    <verse number="13" style="v"/>“Murudo rwenyu rusingaperi muchatungamirira</para>
  <para style="q2">vanhu vamakadzikinura.</para>
  <para style="q1">Musimba renyu imi muchavatungamirira</para>
  <para style="q2">kuugaro hwenyu hutsvene.</para>
  <para style="q1">
    <verse number="14" style="v"/>Ndudzi dzichazvinzwa uye dzichadedera;</para>
  <para style="q2">kurwadziwa kuchabata vanhu vokuFiristia.</para>
  <para style="q1">
    <verse number="15" style="v"/>Madzishe eEdhomu achavhundutswa,</para>
  <para style="q2">vatungamiri veMoabhu vachabatwa nokudedera,</para>
  <para style="q1">vanhu veKenani vachanyunguduka;</para>
  <para style="q2">
    <verse number="16" style="v"/>kutya nokuvhunduka zvichavawira.</para>
  <para style="q1">Nesimba roruoko rwenyu vachanyarara kunge dombo,</para>
  <para style="q1">kusvikira vanhu venyu vapfuura, imi Jehovha,</para>
  <para style="q2">kusvikira vanhu vamakatenga vapfuura.</para>
  <para style="q1">
    <verse number="17" style="v"/>Muchaenda navomo uye mugovasima</para>
  <para style="q2">pagomo renhaka yenyu,</para>
  <para style="q1">nzvimbo tsvene</para>
  <para style="q2">yakasimbiswa namaoko enyu, imi Jehovha.</para>
  <para style="b"/>
  <para style="q1">
    <verse number="18" style="v"/>“Jehovha achatonga</para>
  <para style="q2">nokusingaperi-peri.”</para>
  <para style="p">
    <verse number="19" style="v"/>Mabhiza aFaro, ngoro navatasvi vamabhiza vakapinda mugungwa, Jehovha akauyisa mvura yomugungwa pamusoro pavo, asi vaIsraeri vakafamba napakati pegungwa pavhu rakaoma. <verse number="20" style="v"/>Ipapo Miriamu muprofitakadzi, hanzvadzi yaAroni, akatora tambureni muruoko rwake, uye vakadzi vose vakamutevera, vana matambureni uye vachitamba. <verse number="21" style="v"/>Miriamu akavaimbira akati:</para>
  <para style="q1">“Imbirai Jehovha,</para>
  <para style="q2">nokuti anokudzwa zvikuru kuru.</para>
  <para style="q1">Bhiza nomutasvi waro</para>
  <para style="q2">akazvikanda mugungwa.”</para>
  <para style="s1">Mvura yeMara neyeErimu</para>
  <para style="p">
    <verse number="22" style="v"/>Ipapo Mozisi akatungamirira vaIsraeri kubva paGungwa Dzvuku uye vakapinda murenje reShuri. Vakafamba kwamazuva matatu murenje vachishayiwa mvura. <verse number="23" style="v"/>Vakati vasvika paMara, havana kugona kunwa mvura yacho nokuti yaivava. (Ndokusaka nzvimbo yacho ichinzi Mara.) <verse number="24" style="v"/>Saka vanhu vakapopotera Mozisi vachiti, “Tonweiko?”</para>
  <para style="p">
    <verse number="25" style="v"/>Ipapo Mozisi akachema kuna Jehovha, Jehovha akamuratidza chimuti. Akachikanda mumvura, mvura ikanaka.</para>
  <para style="p">Jehovha akavaitirapo mutemo nomurayiro, uye akavaedza ipapo. <verse number="26" style="v"/>Akati, “Kana mukanyatsoteerera inzwi raJehovha Mwari wenyu uye mukaita zvakarurama pamberi pake, kana mukarerekera nzeve dzenyu kumirayiro yake uye mukachengeta mitemo yose, haangauyisi pamusoro penyu zvirwere zvose zvandakauyisa pamusoro pavaIjipita, nokuti ndini Jehovha anokuporesai.”</para>
  <para style="p">
    <verse number="27" style="v"/>Ipapo vakasvika paErimu, paiva namatsime gumi namaviri uye nemiti yemichindwe makumi manomwe, uye vakadzika misasa ipapo pedyo nemvura.</para>
  <chapter number="16" style="c"/>
  <para style="s1">Mana neZvihuta</para>
  <para style="p">
    <verse number="1" style="v"/>Ungano yose yavaIsraeri yakasimuka kubva paErimu vakasvika kuRenje reSini, riri pakati peErimu neSinai, pazuva regumi namashanu romwedzi wechipiri shure kwokubuda kwavo muIjipiti. <verse number="2" style="v"/>Murenje imomo ungano yose yavaIsraeri yakapopotera Mozisi naAroni. <verse number="3" style="v"/>VaIsraeri vakati kwavari, “Dai takafa zvedu noruoko rwaJehovha tiri muIjipiti! Uko kwataikomba makate enyama uye tichidya zvokudya zvose zvataida, asi makatibudisa kurenje kuno kuti ungano ino yose iziye nenzara kusvikira pakufa.”</para>
  <para style="p">
    <verse number="4" style="v"/>Ipapo Jehovha akati kuna Mozisi, “Ndichakunayisirai chingwa chichabva kudenga. Vanhu vanofanira kubuda zuva rimwe nerimwe vagounganidza zvinoringana nezuva iroro. Nenzira iyoyi ndichavaedza ndigoona kana vachitevera zvandinovarayira. <verse number="5" style="v"/>Pazuva rechitanhatu vanofanira kugadzira zvavanouya nazvo, uye zvinofanira kuva zviyero zviviri kupfuura zvavanosiunganidza pane mamwe mazuva.”</para>
  <para style="p">
    <verse number="6" style="v"/>Saka Mozisi naAroni vakati kuvaIsraeri vose, “Madekwana muchaziva kuti akanga ari Jehovha akakubudisai kubva muIjipiti, <verse number="7" style="v"/>uye mangwanani muchaona kubwinya kwaJehovha, nokuti akanzwa kugununʼuna kwenyu pamusoro pake. Tisu vanaaniko, zvamunotipopotera?” <verse number="8" style="v"/>Mozisi akatiwo, “Muchaziva kuti akanga ari Jehovha paachakupai nyama kuti mudye madekwana uye zvokudya zvose zvamunoda mangwanani nokuti akanzwa kugununʼuna kwenyu pamusoro pake. Tisu vanaaniko? Hamusi kupopotera isu, asi Jehovha.”</para>
  <para style="p">
    <verse number="9" style="v"/>Ipapo Mozisi akati kuna Aroni, “Udza ungano yose yaIsraeri kuti, ‘Uyai pamberi paJehovha, nokuti anzwa kupopota kwenyu.’ ”</para>
  <para style="p">
    <verse number="10" style="v"/>Aroni achiri kutaura neungano yose yavaIsraeri vakatarisa kurenje vakaona kubwinya kwaJehovha kuchiratidzwa mugore.</para>
  <para style="p">
    <verse number="11" style="v"/>Jehovha akati kuna Mozisi, <verse number="12" style="v"/>“Ndanzwa kupopota kwavaIsraeri. Vaudze kuti, ‘Panguva yorubvunzavaeni muchadya nyama, uye mangwanani muchaguta nechingwa. Ipapo muchaziva kuti ndini Jehovha Mwari wenyu.’ ”</para>
  <para style="p">
    <verse number="13" style="v"/>Madekwana iwayo zvihuta zvakauya zvikafukidza musasa, uye mangwanani pakanga pane dova rakapoteredza musasa. <verse number="14" style="v"/>Dova rakati rapera, mahwendefa matete akanga akaita samazaya echando akaonekwa pasi murenje. <verse number="15" style="v"/>VaIsraeri vakati vazviona, vakati kuno mumwe nomumwe wavo, “Chiiko ichi?” Nokuti vakanga vasingazivi kuti chaiva chii.</para>
  <para style="p">Mozisi akati kwavari, “Ndicho chingwa chamapiwa naJehovha kuti mudye. <verse number="16" style="v"/>Izvi ndizvo zvakarayirwa naJehovha achiti, ‘Mumwe nomumwe anofanira kuunganidza zvinomukwanira. Utorere munhu mumwe nomumwe waunaye mutende rako omeri<note caller="+" style="f"><char style="fr" closed="false">16:16 </char><char style="ft" closed="false">marita angaita 2, uyewo nomundima 18, 32, 33 ne36</char></note> rimwe chete.’ ”</para>
  <para style="p">
    <verse number="17" style="v"/>VaIsraeri vakaita sezvavakaudzwa; vamwe vakaunganidza zvakawanda, vamwe zvishoma. <verse number="18" style="v"/>Uye pavakayera neomeri, uya akaunganidza zvizhinji haana kusara nezvakawanda, uye uya akaunganidza zvishoma haana kusara nezvishoma. Mumwe nomumwe akaunganidza zvaimukwanira.</para>
  <para style="p">
    <verse number="19" style="v"/>Ipapo Mozisi akati kwavari, “Hakuna munhu anofanira kusara nezvimwe kusvikira mangwanani.”</para>
  <para style="p">
    <verse number="20" style="v"/>Kunyange zvakadaro, vamwe vavo havana kuteerera kuna Mozisi, vakachengeta zvimwe zvacho kusvikira mangwanani, asi zvakanga zvazara nehonye uye zvatanga kunhuhwa. Saka Mozisi akavatsamwira.</para>
  <para style="p">
    <verse number="21" style="v"/>Mangwanani oga oga munhu mumwe nomumwe akaunganidza zvaimukwanira, uye zuva parakanga ropisa, zvakanyungudika. <verse number="22" style="v"/>Pazuva rechitanhatu, vakaunganidza zviyero zviviri, maomeri maviri<note caller="+" style="f"><char style="fr" closed="false">16:22 </char><char style="ft" closed="false">marita angaita 4.5</char></note> pamunhu mumwe nomumwe, uye vatungamiri veungano vakauya vakazivisa izvi kuna Mozisi. <verse number="23" style="v"/>Iye akati kwavari, “Izvi ndizvo zvakarayirwa naJehovha: ‘Mangwana izuva rokuzorora, Sabata dzvene kuna Jehovha. Saka bikai zvamunofanira kubika uye muvidze zvamunofanira kuvidza. Chengetai zvose zvinenge zvasara, mugozvichengeta kusvikira mangwanani.’ ”</para>
  <para style="p">
    <verse number="24" style="v"/>Saka vakazvichengeta kusvikira mangwanani, sezvavakarayirwa naMozisi, uye hazvina kunhuhwa kana kuva namakonye mazviri. <verse number="25" style="v"/>Mozisi akati, “Muzvidye iye nhasi, nokuti nhasi iSabata kuna Jehovha. Hamuzombowani chimwe chazvo pasi iye nhasi. <verse number="26" style="v"/>Muzviunganidze kwamazuva matanhatu, asi pazuva rechinomwe, iSabata, hakuzombovi nechinhu.”</para>
  <para style="p">
    <verse number="27" style="v"/>Kunyange zvakadaro hazvo, vamwe vanhu vakabuda kundounganidza nezuva rechinomwe, asi havana chavakawana. <verse number="28" style="v"/>Ipapo Jehovha akati kuna Mozisi, “Muchasvika riniko muchiramba kuchengeta mirayiro yangu nezvandakakurayirai? <verse number="29" style="v"/>Rangarirai kuti Jehovha akakupai Sabata; ndokusaka pazuva rechitanhatu achikupai chingwa chamazuva maviri. Munhu mumwe nomumwe anofanira kuramba agere paari ipapo pazuva rechinomwe; hakuna anobuda kunze.” <verse number="30" style="v"/>Saka vanhu vakazorora pazuva rechinomwe.</para>
  <para style="p">
    <verse number="31" style="v"/>Vanhu veIsraeri vakatumidza chingwa icho kuti mana. Chakanga chakachena semhodzi yekorianda uye chainaka sechingwa chine uchi. <verse number="32" style="v"/>Mozisi akati, “Izvi ndizvo zvakarayirwa naJehovha, ‘Mutore omeri yemana mugoichengetera zvizvarwa zvinotevera, kuti vagoona chingwa chandakakupai kuti mudye muri murenje pandakakubudisai kubva munyika yeIjipiti.’ ”</para>
  <para style="p">
    <verse number="33" style="v"/>Saka Mozisi akati kuna Aroni, “Tora mudziyo ugoisa omeri yemana imomo. Ipapo ugozviisa pamberi paJehovha kuti zvichengeterwe zvizvarwa zvinotevera.”</para>
  <para style="p">
    <verse number="34" style="v"/>Sokurayira kwaJehovha kuna Mozisi, Aroni akaisa mana pamberi peChipupuriro, kuti ichengetwepo. <verse number="35" style="v"/>VaIsraeri vakadya mana kwamakore makumi mana, kusvikira vasvika kunyika yaiva navanhu; vakadya mana kusvikira vasvika pamuganhu weKenani.</para>
  <para style="p">
    <verse number="36" style="v"/>(Omeri ndiro chegumi cheefa.)</para>
  <chapter number="17" style="c"/>
  <para style="s1">Vanopiwa mvura kubva padombo</para>
  <para style="p">
    <verse number="1" style="v"/>Ungano yose yavaIsraeri yakasimuka kubva paRenje reSini, vachifamba nzvimbo nenzvimbo sokurayira kwaJehovha. Vakadzika musasa paRefidhimu, asi pakanga pasina mvura yokuti vanhu vanwe. <verse number="2" style="v"/>Saka vanhu vakakakavadzana naMozisi uye vakati, “Tipe mvura tinwe.”</para>
  <para style="p">Mozisi akapindura akati, “Seiko muchikakavadzana neni? Seiko muchiedza Jehovha?”</para>
  <para style="p">
    <verse number="3" style="v"/>Asi vanhu vakanga vane nyota yemvura ipapo, saka vakapopotedzana naMozisi. Vakati, “Seiko wakatibudisa muIjipiti kuti isu navana vedu nezvipfuwo zvedu tife nenyota?”</para>
  <para style="p">
    <verse number="4" style="v"/>Ipapo Mozisi akachema kuna Jehovha akati, “Ndoiteiko navanhu ava? Votoda kunditaka namabwe.”</para>
  <para style="p">
    <verse number="5" style="v"/>Jehovha akapindura Mozisi akati, “Famba pamberi pavanhu. Tora vamwe vavakuru vavaIsraeri uye ubate muruoko rwako tsvimbo yawakarova nayo mvura yeNairi, ugoenda. <verse number="6" style="v"/>Ndichamira ipapo pamberi pako padombo riri paHorebhi. Urove dombo, uye mvura ichabuda pariri, kuti vanhu vanwe.” Saka Mozisi akaita izvi pamberi pavakuru vavaIsraeri. <verse number="7" style="v"/>Uye akatumidza nzvimbo iyi kuti Masa neMeribha nokuti vaIsraeri vakakavadzana naye uye nokuti vakaedza Jehovha vachiti, “Ko, Jehovha ari pakati pedu here kana kuti kwete?”</para>
  <para style="s1">VaAmareki vanokundwa</para>
  <para style="p">
    <verse number="8" style="v"/>VaAmareki vakauya vakarwa navaIsraeri paRefidhimu. <verse number="9" style="v"/>Mozisi akati kuna Joshua, “Sarudza vamwe varume vokwedu ugobuda kundorwa navaAmareki. Mangwana ndichandomira pamusoro pechikomo ndine tsvimbo yaMwari mumaoko angu.”</para>
  <para style="p">
    <verse number="10" style="v"/>Saka Joshua akarwa navaAmareki sokurayirwa kwaakaitwa naMozisi, uye Mozisi, Aroni naHuri vakakwira pamusoro pechikomo. <verse number="11" style="v"/>Mozisi paainge akasimudza maoko ake, vaIsraeri vaikunda, asi paaingoderedza maoko ake, vaAmareki vaikunda. <verse number="12" style="v"/>Maoko aMozisi akati aneta, vakatora dombo ndokuriisa pasi pake iye akagara pamusoro paro. Aroni naHuri vakabata maoko ake vakamutsigira, mumwe kuno rumwe rutivi, mumwe kuno rumwe rutivi, kuitira kuti maoko ake arambe akatsiga kusvikira madekwana. <verse number="13" style="v"/>Saka Joshua akakunda hondo yavaAmareki nomunondo.</para>
  <para style="p">
    <verse number="14" style="v"/>Ipapo Jehovha akati kuna Mozisi, “Nyora izvi mubhuku chive chinhu chicharangarirwa uye uve nechokwadi kuti Joshua azvinzwa, nokuti ndichabvisa chirangaridzo chose cheAmareki pasi pedenga.”</para>
  <para style="p">
    <verse number="15" style="v"/>Mozisi akavaka aritari akaitumidza kuti “Jehovha ndiye Mureza wangu.” <verse number="16" style="v"/>Akati, “Nokuti maoko akasimudzirwa kumusoro kuchigaro choushe chaJehovha. Jehovha acharwa neAmareki kubva kune chimwe chizvarwa kusvikira kune nechimwe chizvarwa.”</para>
  <chapter number="18" style="c"/>
  <para style="s1">Jeturo anoshanyira Mozisi</para>
  <para style="p">
    <verse number="1" style="v"/>Zvino Jeturo, muprista weMidhiani uye ari tezvara waMozisi, akanzwa zvinhu zvose zvakaitirwa Mozisi naMwari uye nokuvanhu vake vaIsraeri, uye kuti Jehovha akanga abudisa vaIsraeri sei kubva muIjipiti.</para>
  <para style="p">
    <verse number="2" style="v"/>Shure kwokunge Mozisi adzosera Zipora mukadzi wake, tezvara wake Jeturo akagamuchira Zipora <verse number="3" style="v"/>navanakomana vake vaviri. Mumwe mwanakomana akatumidzwa kunzi Gerishomi nokuti akati, “Ndava mutorwa munyika yavamwe;” <verse number="4" style="v"/>uye mumwe akatumidzwa kunzi Eriezeri, nokuti akati, “Mwari wababa vangu akanga ari mubatsiri wangu; akandiponesa kubva pamunondo waFaro.”</para>
  <para style="p">
    <verse number="5" style="v"/>Jeturo, tezvara waMozisi, pamwe chete navanakomana vaMozisi nomukadzi wake, vakauya kwaari kurenje, kwaakanga akadzika musasa pedyo negomo raMwari. <verse number="6" style="v"/>Jeturo akanga atumira shoko kwaari achiti, “Ini, tezvara wako Jeturo, ndiri kuuya kwauri nomukadzi wako navanakomana vako vaviri.”</para>
  <para style="p">
    <verse number="7" style="v"/>Saka Mozisi akabuda kundochingamidza tezvara vake uye akakotama pasi akamutsvoda. Vakakwazisana ndokubva vapinda mutende. <verse number="8" style="v"/>Mozisi akataurira tezvara wake zvinhu zvose zvakaitwa naJehovha kuna Faro nokuvaIjipita nokuda kwavaIsraeri, uyewo nokutambudzika kwavakasangana nako munzira, uye kuti Jehovha akavaponesa sei.</para>
  <para style="p">
    <verse number="9" style="v"/>Jeturo akafara kunzwa nezvezvinhu zvose zvakanaka zvakaitirwa vaIsraeri naJehovha, mukuvanunura kubva muruoko rwavaIjipita. <verse number="10" style="v"/>Akati, “Jehovha ngaarumbidzwe, iye akakununura kubva muruoko rwavaIjipita norwaFaro, uye iye akanunura vanhu kubva muruoko rwavaIjipita. <verse number="11" style="v"/>Zvino ndava kuziva kuti Jehovha mukuru kupfuura vamwe vamwari vose, nokuti akaita izvi kuna avo vakabata vaIsraeri nokuzvikudza.” <verse number="12" style="v"/>Ipapo Jeturo, tezvara waMozisi, akauya nechipiriso chinopiswa nezvimwewo zvibayiro kuna Mwari, uye Aroni akauya navakuru vose veIsraeri kuti vazodya chingwa pamwe chete natezvara waMozisi pamberi paMwari.</para>
  <para style="p">
    <verse number="13" style="v"/>Fume mangwana, Mozisi akagara pachigaro chake kuti ashande somutongi wavanhu, uye ivo vakamira vakamupoteredza kubva mangwanani kusvikira madekwana. <verse number="14" style="v"/>Tezvara wake akati aona zvose zvakanga zvichiitwa naMozisi kuvanhu, akati, “Chiiko ichi chauri kuitira vanhu? Seiko iwe uchitonga uri woga, asi vanhu vose ava vamire vakakupoteredza kubva mangwanani kusvikira madekwana?”</para>
  <para style="p">
    <verse number="15" style="v"/>Mozisi akamupindura akati, “Nokuti vanhu vanouya kwandiri kuzotsvaka kuda kwaMwari. <verse number="16" style="v"/>Pose pavanouya negakava vanouya kwandiri, uye ini ndotonga pakati pavo uye ndovazivisa mitemo nemirayiro yaMwari.”</para>
  <para style="p">
    <verse number="17" style="v"/>Tezvara waMozisi akapindura akati, “Zvauri kuita hazvina kunaka. <verse number="18" style="v"/>Iwe navanhu ava vanouya kwauri muchangozvinetesa chete. Basa iri rinorema kwazvo kwauri; haungagoni kuriita uri woga. <verse number="19" style="v"/>Nditeerere iye zvino ndigokupa zano, uye Mwari ngaave newe. Unofanira kuva mumiririri wavanhu pamberi paMwari uye ugouyisa magakava avo kwaari. <verse number="20" style="v"/>Uvadzidzise mitemo nemirayiro, ugovaratidza nzira yokurarama namabasa avanofanira kuita. <verse number="21" style="v"/>Asi sarudza varume vanokwanisa kubva pakati pavanhu vose, varume vanotya Mwari, varume vakatendeka vanovenga fufuro, ugovagadza samachinda pamusoro pezviuru, pamusoro pamazana, pamusoro pamakumi mashanu napamusoro pegumi. <verse number="22" style="v"/>Uvaite kuti vashande savatongi vavanhu panguva dzose, asi uvaite kuti vauye kwauri nenyaya dzose dzakaoma; nyaya dzakareruka ngavatonge ivo pachavo. Izvozvo zvicharerutsa mutoro wako, nokuti vanenge vachigovana newe. <verse number="23" style="v"/>Kana uchiita izvi uye Mwari achikurayira, uchagona kutakura mutoro uyu, uye vanhu vose ava vachaenda kudzimba vagutsikana.”</para>
  <para style="p">
    <verse number="24" style="v"/>Mozisi akateerera tezvara wake akaita zvinhu zvose zvaakareva. <verse number="25" style="v"/>Akasarudza varume vaikwanisa kubva pakati pavaIsraeri vose akavaita vatungamiriri vavanhu, akavaita vabati vezviuru, vabati vamazana, vabati vamakumi mashanu, navabati vegumi. <verse number="26" style="v"/>Vakashanda savatongi vavanhu nguva dzose. Mhaka dzakaoma ndidzo dzavakauya nadzo kuna Mozisi, asi dzakareruka ndivo vaitonga ivo pachavo.</para>
  <para style="p">
    <verse number="27" style="v"/>Ipapo Mozisi akatendera tezvara vake kuti vaende havo, uye Jeturo akadzokera kunyika yake.</para>
  <chapter number="19" style="c"/>
  <para style="s1">PaGomo reSinai</para>
  <para style="p">
    <verse number="1" style="v"/>Mumwedzi wechitatu shure kwokunge vaIsraeri vabva kuIjipiti, pazuva racho iroro, vakasvika kuRenje reSinai. <verse number="2" style="v"/>Shure kwokusimuka kwavo kubva paRefidhimu, vakapinda muRenje reSinai, uye vaIsraeri vakadzika misasa imomo murenje pamberi pegomo.</para>
  <para style="p">
    <verse number="3" style="v"/>Ipapo Mozisi akakwira kuna Mwari, uye Jehovha akadana kwaari ari mugomo akati, “Izvi ndizvo zvaunofanira kutaura kuimba yaJakobho uye zvaunofanira kuudza vanhu veIsraeri: <verse number="4" style="v"/>‘Iwe pachako wakaona zvandakaita kuIjipiti, uye kuti ndakakutakurai sei pamapapiro egondo ndikakusvitsai kwandiri. <verse number="5" style="v"/>Zvino kana muchinditeerera nomwoyo wose uye mukachengeta sungano yangu, ipapo muchava pfuma yangu chaiyo pakati pendudzi dzose. Kunyange hazvo nyika yose iri yangu, <verse number="6" style="v"/>muchava kwandiri umambo hwavaprista uye rudzi rutsvene.’ Aya ndiwo mashoko aunofanira kutaura kuvaIsraeri.”</para>
  <para style="p">
    <verse number="7" style="v"/>Saka Mozisi akadzokera akadana vakuru vavanhu akaisa pamberi pavo mashoko ose aakanga arayirwa naJehovha kuti ataure. <verse number="8" style="v"/>Vanhu vose vakapindura pamwe chete vachiti, “Tichaita zvose zvakarehwa naJehovha.” Saka Mozisi akadzosera mhinduro yavo kuna Jehovha.</para>
  <para style="p">
    <verse number="9" style="v"/>Jehovha akati kuna Mozisi, “Ndiri kuzouya kwauri ndiri mugore gobvu, kuitira kuti vanhu vagondinzwa ndichitaura newe vagoramba vachivimba newe.” Ipapo Mozisi akaudza Jehovha zvakanga zvarehwa navanhu.</para>
  <para style="p">
    <verse number="10" style="v"/>Uye Jehovha akati kuna Mozisi, “Enda kuvanhu undovanatsa nhasi namangwana. Uite kuti vawache nguo dzavo <verse number="11" style="v"/>uye vange vagadzirira nezuva rechitatu, nokuti pazuva iroro Jehovha achaburuka paGomo reSinai pamberi pavanhu vose. <verse number="12" style="v"/>Uisire vanhu miganhu yakapoteredza gomo ugovaudza kuti, ‘Chenjerai kuti murege kukwira mugomo kana kubata mujinga maro. Ani naani achabata gomo achaurayiwa, zvirokwazvo. <verse number="13" style="v"/>Zvirokwazvo achatakwa namabwe kana kubayiwa nemiseve; hakuna ruoko ruchamubata. Angava munhu kana chipfuwo, haangatenderwi kurarama.’ Vangakwira havo kugomo kana bedzi hwamanda yorunyanga rwegondobwe yaramba ichirira.”</para>
  <para style="p">
    <verse number="14" style="v"/>Shure kwokuburuka kwaMozisi mugomo achienda kuvanhu, akavanatsa, uye ivo vakashambidza nguo dzavo. <verse number="15" style="v"/>Ipapo akati kuvanhu, “Zvigadzirirei nezvezuva rechitatu. Murege kurara navakadzi venyu.”</para>
  <para style="p">
    <verse number="16" style="v"/>Panguva yamangwanani yezuva rechitatu pakava nokutinhira uye nemheni, negore gobvu rakafukidza gomo, uye kurira kukuru kwehwamanda. Munhu wose aiva mumisasa akadedera. <verse number="17" style="v"/>Ipapo Mozisi akatungamirira vanhu vachibuda mumisasa kuti vandosangana naMwari, uye vakandomira mujinga megomo. <verse number="18" style="v"/>Gomo reSinai rakanga rakafukidzwa noutsi, nokuti Jehovha akanga aburukira pamusoro paro ari mumoto. Utsi hwakapfungaira huchikwira kumusoro soutsi hwakanga huchibva pavira romoto, gomo rose rakazungunuka nesimba guru, <verse number="19" style="v"/>uye inzwi rehwamanda rakanyanya kurira nokurira kukuru. Ipapo Mozisi akataura uye inzwi raMwari rikamupindura.</para>
  <para style="p">
    <verse number="20" style="v"/>Jehovha akaburukira pamusoro peGomo reSinai uye akadana Mozisi kuti auye pamusoro pegomo. Saka Mozisi akakwirako <verse number="21" style="v"/>uye Jehovha akati kwaari, “Buruka unoyambira vanhu kuti varege kumanikidzira kupinda kuti vandoona Jehovha vazhinji vavo vakazofa. <verse number="22" style="v"/>Kunyange vaprista, vanoswedera kuna Jehovha, vanofanira kuzvinatsa, kuti Jehovha arege kuvaparadza.”</para>
  <para style="p">
    <verse number="23" style="v"/>Mozisi akati kuna Jehovha, “Vanhu havangakwiri muGomo reSinai, nokuti imi pachenyu makatiyambira mukati, ‘Isai miganhu yakapoteredza gomo uye muritsaure kuti rive dzvene.’ ”</para>
  <para style="p">
    <verse number="24" style="v"/>Jehovha akapindura akati, “Buruka undotora Aroni ukwire naye kuno. Asi vaprista navanhu havafaniri kumanikidzira kusvika kuno kuna Jehovha, nokuti angavaparadza.”</para>
  <para style="p">
    <verse number="25" style="v"/>Saka Mozisi akaburuka akaenda kuvanhu akandovaudza.</para>
  <chapter number="20" style="c"/>
  <para style="s1">Mirayiro Gumi</para>
  <para style="p">
    <verse number="1" style="v"/>Uye Mwari akataura mashoko aya ose akati:</para>
  <para style="b"/>
  <para style="li4">
    <verse number="2" style="v"/>“Ndini Jehovha Mwari wako, akakubudisa kubva muIjipiti, munyika youranda.</para>
  <para style="b"/>
  <para style="li1">
    <verse number="3" style="v"/>“Usava navamwe vamwari kunze kwangu.</para>
  <para style="li1">
    <verse number="4" style="v"/>Usazviitira mufananidzo wechinhu chipi zvacho chiri kudenga kumusoro kana wechiri panyika pasi kana wechiri mumvura. <verse number="5" style="v"/>Usazvipfugamira kana kuzvinamata, nokuti ini Jehovha Mwari wako, ndiri Mwari ane godo, ndinoranga vana nokuda kwechivi chamadzibaba kusvikira kuchizvarwa chechitatu nechechina cheavo vanondivenga, <verse number="6" style="v"/>asi ndicharatidza rudo kuzvizvarwa zvine chiuru, avo vanondida uye vanochengeta mirayiro yangu.</para>
  <para style="li1">
    <verse number="7" style="v"/>Usareva zita raJehovha Mwari wako pasina nokuti Jehovha haazoregi kupa mhosva munhu upi zvake anoreva zita rake pasina.</para>
  <para style="li1">
    <verse number="8" style="v"/>Rangarira zuva reSabata kuti urichengete riri dzvene. <verse number="9" style="v"/>Uchashanda mazuva matanhatu nokuita basa rako rose, <verse number="10" style="v"/>asi zuva rechinomwe iSabata kuna Jehovha Mwari wako. Pazuva iroro hamufaniri kuita basa ripi zvaro, iwe kana mwanakomana wako, kana mwanasikana wako, murandarume wako kana murandakadzi wako, uye zvipfuwo zvako kana mutorwa ari mukati mamasuo ako. <verse number="11" style="v"/>Nokuti mumazuva matanhatu Jehovha akaita matenga nenyika, gungwa, nezvose zviri mariri, asi akazorora nomusi wechinomwe. Naizvozvo Jehovha akaropafadza zuva reSabata akariita dzvene.</para>
  <para style="li1">
    <verse number="12" style="v"/>Kudza baba vako namai vako, kuti ugorarama mazuva mazhinji munyika yaunopiwa naJehovha Mwari wako.</para>
  <para style="li1">
    <verse number="13" style="v"/>Usauraya.</para>
  <para style="li1">
    <verse number="14" style="v"/>Usaita upombwe.</para>
  <para style="li1">
    <verse number="15" style="v"/>Usaba.</para>
  <para style="li1">
    <verse number="16" style="v"/>Usapupurira muvakidzani wako nhema.</para>
  <para style="li1">
    <verse number="17" style="v"/>Usachiva imba yomuvakidzani wako. Usachiva mukadzi womuvakidzani wako, kana murandarume wake, kana murandakadzi wake, kana nzombe yake, kana mbongoro yake, kana chinhu chipi zvacho chomuvakidzani wako.”</para>
  <para style="b"/>
  <para style="p">
    <verse number="18" style="v"/>Vanhu vakati vaona mheni nokutinhira uye vanzwa hwamanda, uye vaona gomo richipfungaira utsi, vakadedera nokutya. Vakagara vari chinhambwe <verse number="19" style="v"/>vakati kuna Mozisi, “Taura iwe kwatiri uye tichakuteerera. Asi usarega Mwari achitaura nesu, kuti tirege kufa.”</para>
  <para style="p">
    <verse number="20" style="v"/>Mozisi akati kuvanhu, “Musatya. Mwari auya kuzokuedzai, kuitira kuti kutya Mwari kugova nemi, kuti murege kutadza.”</para>
  <para style="p">
    <verse number="21" style="v"/>Vanhu vakaramba vari chinhambwe, Mozisi paakanga achiswedera kurima gobvu kwakanga kuna Mwari.</para>
  <para style="s1">Zvifananidzo neAritari</para>
  <para style="p">
    <verse number="22" style="v"/>Ipapo Jehovha akati kuna Mozisi, “Taurira vaIsraeri kuti, ‘Mazvionera pachenyu kuti ndataura kwamuri ndiri kudenga ndikati: <verse number="23" style="v"/>Musaita vamwari vapi zvavo kunze kwangu; musazviitira vamwari vesirivha kana vamwari vegoridhe.</para>
  <para style="p">
    <verse number="24" style="v"/>“ ‘Mundiitire aritari yevhu mugobayira pamusoro payo zvipiriso zvinopiswa uye zvipiriso zvokuwadzana, makwai enyu, mbudzi dzenyu nemombe dzenyu. Pose pandichaita kuti zita rangu rikudzwe, ndichauya kwamuri ndigokuropafadzai. <verse number="25" style="v"/>Kana muchindiitira aritari yamabwe, musaivaka namabwe akavezwa, nokuti mungazoisvibisa kana mukashandisa mbezo pairi. <verse number="26" style="v"/>Uye musakwira kuaritari yangu namatanho, kuti kusasimira kwenyu kurege kuonekwa muri pairi.’</para>
  <chapter number="21" style="c"/>
  <para style="p">
    <verse number="1" style="v"/>“Iyi ndiyo mirayiro yaunofanira kumisa pamberi pavo:</para>
  <para style="s1">Varanda vechiHebheru</para>
  <para style="p">
    <verse number="2" style="v"/>“Kana ukatenga muranda wechiHebheru, anofanira kukushandira kwamakore matanhatu. Asi mugore rechinomwe, anofanira kusunungurwa aende, asina chinhu chaanoripa. <verse number="3" style="v"/>Kana akauya ari oga, anofanira kusunungurwa aende ari oga; asi kana ano mukadzi pakuuya kwake, anofanira kuenda nomukadzi wake. <verse number="4" style="v"/>Kana tenzi wake akamupa mukadzi uye akamuberekera vanakomana kana vanasikana, mukadzi navana vake vachava vatenzi wake, uye murume chete ndiye achasunungurwa kuti aende hake.</para>
  <para style="p">
    <verse number="5" style="v"/>“Asi muranda akati, ‘Ndinoda tenzi wangu, mukadzi wangu navana vangu asi handisi kuda kusunungurwa,’ <verse number="6" style="v"/>ipapo tenzi wake anofanira kuenda naye pamberi pavatongi. Achaenda naye pamukova kana pagwatidziro romukova agomuboora nzeve yake norunji. Ipapo achava muranda wake kwoupenyu hwake hwose.</para>
  <para style="p">
    <verse number="7" style="v"/>“Kana munhu akatengesa mwanasikana wake kuti ave murandakadzi, iyeye haafaniri kusunungurwa kuti aende sezvinoita varandarume. <verse number="8" style="v"/>Kana asingafadzi tenzi akamusarudza kuti ave wake, anofanira kumurega kuti adzikinurwe. Haana mvumo yokumutengesa kuvatorwa, nokuti aputsa chitenderano naye. <verse number="9" style="v"/>Kana akamusarudzira mwanakomana wake, anofanira kumupa kodzero dzomwanasikana. <verse number="10" style="v"/>Kana akawana mumwe mukadzi, haafaniri kunyima mukadzi wokutanga zvokudya, nguo kana kodzero dzake dzokuwanikwa. <verse number="11" style="v"/>Kana asingamupi zvinhu zvitatu izvi, anofanira kuenda akasununguka pasina kana mari yaanoripa.</para>
  <para style="s1">Kukuvadzana</para>
  <para style="p">
    <verse number="12" style="v"/>“Ani naani anorova munhu uye akamuuraya, zvirokwazvo naiye achaurayiwa. <verse number="13" style="v"/>Kunyange zvakadaro hazvo, kana asingazviiti nobwoni, asi Mwari atendera kuti zviitike, iye anofanira kutizira kunzvimbo yandichatsaura. <verse number="14" style="v"/>Asi kana munhu akaronga uye akauraya mumwe munhu nobwoni, mumubvise paaritari yangu uye mumuuraye.</para>
  <para style="p">
    <verse number="15" style="v"/>“Ani naani anorova baba vake kana mai vake anofanira kuurayiwa.</para>
  <para style="p">
    <verse number="16" style="v"/>“Ani naani anoba mumwe munhu uye akamutengesa kana kuti akawanikwa achinaye paanenge abatwa, anofanira kuurayiwa.</para>
  <para style="p">
    <verse number="17" style="v"/>“Ani naani anotuka baba vake kana mai vake anofanira kuurayiwa.</para>
  <para style="p">
    <verse number="18" style="v"/>“Kana vanhu vakakakavadzana uye mumwe akarova mumwe nebwe kana nechibhakera chake uye akasafa asi akavata panhoo, <verse number="19" style="v"/>munhu arova haazobatwi nemhosva kana mumwe wacho akamuka akafamba-famba kunze nomudonzvo wake; kunyange zvakadaro hazvo, anofanira kuripa munhu akakuvara nokuda kwokurasikirwa kwake nenguva yake uye aone kuti apora zvachose.</para>
  <para style="p">
    <verse number="20" style="v"/>“Kana munhu akarova murandarume wake kana murandakadzi netsvimbo uye muranda akafa nokuda kwokurohwa, anofanira kurangwa, <verse number="21" style="v"/>asi haafaniri kurangwa kana muranda akamuka shure kwezuva rimwe chete kana maviri, sezvo muranda ari mudziyo wake.</para>
  <para style="p">
    <verse number="22" style="v"/>“Kana varume vachirwa vakarova mukadzi ane mimba uye akabereka gavamwedzi asi asina kukuvara zvakanyanya, nyakupara mhosva anofanira kuripiswa zvose zvazvo zvinodiwa nomurume wacho uye zvinobvumirwa nedare remhosva. <verse number="23" style="v"/>Asi kana pane kukuvara kwakaipisisa, unofanira kutora upenyu noupenyu, <verse number="24" style="v"/>ziso neziso, zino nezino, ruoko noruoko, tsoka netsoka, <verse number="25" style="v"/>kutsva nokutsva, ronda neronda, vanga nevanga.</para>
  <para style="p">
    <verse number="26" style="v"/>“Kana munhu akarova murandarume kana murandakadzi paziso uye akariparadza, anofanira kurega muranda achienda akasununguka kuti atsive ziso rake. <verse number="27" style="v"/>Uye kana akabvisa zino romurandarume kana romurandakadzi, anofanira kurega muranda aende akasununguka kuti atsive zino rake.</para>
  <para style="p">
    <verse number="28" style="v"/>“Kana hando ikatunga murume kana mukadzi akafa, hando iyoyo inofanira kutakwa namabwe kusvika yafa, uye nyama yayo haifaniri kudyiwa. <verse number="29" style="v"/>Kunyange zvakadaro hazvo, kana hando yanga ine tsika yokutunga uye muridzi wayo akamboyambirwa hake asi akasaipfigira mudanga uye ikauraya murume kana mukadzi, hando iyo inofanira kutakwa namabwe uyewo muridzi wayo anofanira kuurayiwa. <verse number="30" style="v"/>Kunyange zvakadaro hazvo, kana pachidikanwa muripo unobva kwaari angadzikinura hake upenyu hwake nokuripa zvose zvazvo zvinodikanwa. <verse number="31" style="v"/>Murayiro uyu unobatawo kana hando iyi yatunga mwanakomana kana mwanasikana. <verse number="32" style="v"/>Kana hando ikatunga murandarume kana murandakadzi, muridzi wayo anofanira kuripa mashekeri esirivha makumi matatu<note caller="+" style="f"><char style="fr" closed="false">21:32 </char><char style="ft" closed="false">0.3 yekirogiramu</char></note> kuna tenzi womuranda, uye hando inofanira kutakwa namabwe.</para>
  <para style="p">
    <verse number="33" style="v"/>“Kana munhu akafukunura gomba kana kuchera rimwe gomba uye akarega kurifushira uye nzombe kana mbongoro ikawira mariri, <verse number="34" style="v"/>muridzi wegomba anofanira kuripa kurasikirwa uku; anofanira kuripira muridzi wayo, uye chipfuwo chafa chichava chake.</para>
  <para style="p">
    <verse number="35" style="v"/>“Kana hando yomumwe munhu ikakuvadza hando yomumwe uye ikafa, vanofanira kutengesa mhenyu yacho vagogovana zvakaenzana mari yacho vari vaviri, uye nemombe yakafawo. <verse number="36" style="v"/>Kunyange zvakadaro, kana zvakanga zvichizivikanwa kuti hando iyi yagara ine tsika yokutunga, asi muridzi akasaipfigira mudanga, muridzi anofanira kuripa chipfuwo nechipfuwo, uye chipfuwo chafa chichava chake.</para>
  <chapter number="22" style="c"/>
  <para style="s1">Kudzivirirwa kweMidziyo kana Pfuma</para>
  <para style="p">
    <verse number="1" style="v"/>“Kana munhu akaba nzombe kana gwai uye akauraya kana kutengesa anofanira kuripa mombe shanu nokuda kwenzombe uye makwai mana pagwai rimwe chete.</para>
  <para style="p">
    <verse number="2" style="v"/>“Kana mbavha ikabatwa ichipaza uye ikarohwa ikafa, nyakudzivirira haana mhosva yokuteura ropa; <verse number="3" style="v"/>asi kana zvikaitika shure kwokubuda kwezuva, anenge ane mhosva yokuteura ropa.</para>
  <para style="p">“Mbavha inofanira kudzora zvayaba, asi kana isina chinhu, inofanira kutongeswa kuti iripe umbavha hwayo.</para>
  <para style="p">
    <verse number="4" style="v"/>“Kana chipfuwo chakabiwa chikawanikwa chichiri chipenyu muruoko rwake, ingava nzombe kana mbongoro kana gwai, iye anofanira kuripa zvava zviviri.</para>
  <para style="p">
    <verse number="5" style="v"/>“Kana munhu akafudza zvipfuwo zvake mumunda kana mumunda womuzambiringa uye akarega zvipfuwo zvake zvichidya mumunda womunhu, anofanira kudzorera zvakaisvonaka zvinobva mumunda wake kana mumunda wake womuzambiringa.</para>
  <para style="p">
    <verse number="6" style="v"/>“Kana moto ukapfuta uye ukapararira muzvikwenzi zveminzwa zvokuti unopisa mirwi yezviyo kana zviyo zvimire, kana munda wose, munhu abatidza moto anofanira kudzorera nomuripo.</para>
  <para style="p">
    <verse number="7" style="v"/>“Kana munhu akapa muvakidzani wake sirivha kana zvinhu kuti achengete zvichibva zvabiwa kubva mumba momuvakidzani, mbavha yacho, kana ikabatwa, inofanira kuripa zvakapetwa kaviri. <verse number="8" style="v"/>Asi kana mbavha isina kuwanikwa, muridzi wemba anofanira kumira pamberi pavatongi kuti zvionekwe kana akaisa ruoko rwake pazvinhu zvomumwe munhu. <verse number="9" style="v"/>Panyaya dzose dzokuchengeta zvisiri pamutemo, nzombe, mbongoro, gwai, nguo kana chimwewo zvacho chakarasika chinonzi nomumwe munhu, ‘Ndechangu ichi’, vaviri ava vanofanira kuuya nenyaya dzavo pamberi pavatongi. Munhu uyo achanzi ane mhosva navatongi anofanira kuripira muvakidzani wake zvakapetwa kaviri.</para>
  <para style="p">
    <verse number="10" style="v"/>“Kana munhu akapa mbongoro, nzombe, gwai kana chipfuwo chipi zvacho kumuvakidzani wake kuti achengete chichibva chafa kana kukuvara kana kutorwa pasina anozviona, <verse number="11" style="v"/>nyaya iri pakati pavo inofanira kugadziriswa nokuita mhiko pamberi paJehovha yokuti muvakidzani haana kuisa maoko ake pazvinhu zvomumwe munhu. Muridzi anofanira kugamuchira izvi, uye hapana muripo unodikanwa apa. <verse number="12" style="v"/>Asi kana chipfuwo chakabiwa kubva kumuvakidzani, iye anofanira kudzorera kumuridzi nomuripo. <verse number="13" style="v"/>Kana chakabvarurwa-bvarurwa nechikara chesango, iye achauyisa zvakasara zvacho zvive umboo uye haazosungirwi kuripa chipfuwo chakabvamburwa.</para>
  <para style="p">
    <verse number="14" style="v"/>“Kana munhu akakwereta chipfuwo kubva kumuvakidzani wake uye chikakuvara kana kufa, muridzi wacho asipo, anofanira kuripa. <verse number="15" style="v"/>Asi kana muridzi ane chipfuwo chacho, akwereta haafaniri kuzoripa. Kana chipfuwo ichi changa chichiripirwa mari yokuchishandisa, mari yakaripwa yacho ndiyo inozozadzisa kurasikirwa kwake.</para>
  <para style="s1">Kugarisana navamwe</para>
  <para style="p">
    <verse number="16" style="v"/>“Kana murume akanyengera musikana anenge ari mhandara asina kutsidzira kuti awanikwe uye akavata naye, iye anofanira kubvisa roora, uye achava mukadzi wake. <verse number="17" style="v"/>Kana baba vake vasingadi zvachose kuti vamupe kwaari, anofanira bedzi kubvisa roora rinobvisirwa mhandara.</para>
  <para style="p">
    <verse number="18" style="v"/>“Usatendera muroyikadzi kuti ararame.</para>
  <para style="p">
    <verse number="19" style="v"/>“Ani naani anoita chipfuwo mukadzi anofanira kuurayiwa.</para>
  <para style="p">
    <verse number="20" style="v"/>“Ani naani anobayira kuna mwari upi zvake kunze kwangu anofanira kuparadzwa.</para>
  <para style="p">
    <verse number="21" style="v"/>“Usabata mutorwa zvakaipa kana kumudzvinyirira, nokuti imi makanga muri vatorwa muIjipiti.</para>
  <para style="p">
    <verse number="22" style="v"/>“Musaitira zvakaipa chirikadzi nenherera. <verse number="23" style="v"/>Kana mukaita izvozvo uye ivo vakachema kwandiri, zvirokwazvo ndichanzwa kuchema kwavo. <verse number="24" style="v"/>Kutsamwa kwangu kuchamuka, uye ndichakuurayai nomunondo; vakadzi venyu vachava chirikadzi uye vana venyu vachava nherera.</para>
  <para style="p">
    <verse number="25" style="v"/>“Kana mukakweretesa mari kuno mumwe wavanhu vangu vari pakati penyu vanoshaya, musaita somunhu webasa rokukweretesa; musamuripisa yava nemhindu. <verse number="26" style="v"/>Kana ukatora jasi romuvakidzani wako sechitsidzo, uridzorere kwaari zuva rodoka, <verse number="27" style="v"/>nokuti jasi rake ndicho chifukidzo bedzi chaanacho chomuviri wake. Achavata akafukeiko? Paanochema kwandiri, ini ndichanzwa, nokuti ndine tsitsi.</para>
  <para style="p">
    <verse number="28" style="v"/>“Usamhura Mwari kana kutuka mutongi wavanhu vako.</para>
  <para style="p">
    <verse number="29" style="v"/>“Usarega kupa zvipiriso zvinobva mumatura ako kana muzvisviniro zvako.</para>
  <para style="p">“Unofanira kundipa dangwe ravanakomana vako. <verse number="30" style="v"/>Muite zvimwe chetezvo kumombe dzenyu nokumakwai enyu. Murege zvigare mazuva manomwe navanamai vazvo, asi muzvipe kwandiri pazuva rorusere.</para>
  <para style="p">
    <verse number="31" style="v"/>“Munofanira kuva vanhu vangu vatsvene. Saka musadya nyama yechipfuwo chakabvamburwa nezvikara zvesango, muikandire kumbwa.</para>
  <chapter number="23" style="c"/>
  <para style="s1">Mirayiro yoKururamisira neyoKunzwira Ngoni</para>
  <para style="p">
    <verse number="1" style="v"/>“Usaparadzira mashoko enhema. Usabatsira munhu akaipa nokuva chapupu chakaipa.</para>
  <para style="p">
    <verse number="2" style="v"/>“Usatevedzera vanhu vazhinji pakuita zvakaipa. Paunopa umboo mudare redzimhosva, usaminamisa kururamisira uchienda kurutivi rworuzhinji, <verse number="3" style="v"/>uye usatsaura munhu murombo uchienda kudivi rake pamhaka yake.</para>
  <para style="p">
    <verse number="4" style="v"/>“Kana ukaona nzombe yomuvengi wako kana mbongoro yake yarasika, ona kuti waidzosera kwaari. <verse number="5" style="v"/>Kana ukaona mbongoro yomunhu anokuvenga yawira pasi nokuda kwokuremerwa, usaisiya ipapo; iva nechokwadi kuti wamubatsira pairi.</para>
  <para style="p">
    <verse number="6" style="v"/>“Usaramba kururamisira varombo vavanhu vokwako pamatare edzimhosva. <verse number="7" style="v"/>Usava nechokuita nokupomerwa kwemhosva yenhema uye usatongera rufu munhu asina mhosva, kana munhu akatendeka, nokuti ini handizopembedzi munhu ane mhosva.</para>
  <para style="p">
    <verse number="8" style="v"/>“Usagamuchira fufuro, nokuti fufuro inopofumadza vaya vanoona uye inomonyorora mashoko owakarurama.</para>
  <para style="p">
    <verse number="9" style="v"/>“Musadzvinyirira mutorwa; imi pachenyu munoziva kuti zvakaita sei kuva mutorwa, nokuti makanga muri vatorwa muIjipiti.</para>
  <para style="s1">Mirayiro yeSabata</para>
  <para style="p">
    <verse number="10" style="v"/>“Makore matanhatu munofanira kudyara minda yenyu mugokohwa zvirimwa, <verse number="11" style="v"/>asi pagore rechinomwe nyika ngairege kurimwa kana kushandiswa. Ipapo varombo vari pakati pavanhu venyu vangawanawo zvokudya kubva mairi, uye zvikara zvesango zvigodya zvavanenge vasiya. Muitewo zvimwe chetezvo kuminda yenyu yemizambiringa neyemiorivhi.</para>
  <para style="p">
    <verse number="12" style="v"/>“Muite basa renyu mazuva matanhatu, asi pazuva rechinomwe musashanda, kuitira kuti nzombe yako nembongoro yako zvizorore uye nhapwa yakaberekerwa mumba mako, nomutorwa, vazororewo.</para>
  <para style="p">
    <verse number="13" style="v"/>“Muchenjerere kuti muite zvose zvandakareva kwamuri. Musareva mazita avamwe vamwari; ngaarege kunzwikwa pamiromo yenyu.</para>
  <para style="s1">Mitambo Mitatu yeGore</para>
  <para style="p">
    <verse number="14" style="v"/>“Katatu pagore munofanira kupemberera mutambo kwandiri.</para>
  <para style="p">
    <verse number="15" style="v"/>“Mupemberere Mutambo weChingwa Chisina Mbiriso; mazuva manomwe, munofanira kudya chingwa chisina mbiriso, sezvandakakurayirai. Muite izvi panguva dzakatarwa mumwedzi waAbhibhi, nokuti mumwedzi iwoyo ndipo pamakabuda kubva muIjipiti.</para>
  <para style="p">“Hakuna munhu anofanira kumira pamberi pangu asina chinhu.</para>
  <para style="p">
    <verse number="16" style="v"/>“Mupemberere Mutambo woKukohwa nezvibereko zvokutanga zvezvirimwa zvamakadyara muminda yenyu.</para>
  <para style="p">“Mupemberere Mutambo woKuunganidza pakupera kwegore, pamunounganidza zvirimwa zvenyu kubva mumunda.</para>
  <para style="p">
    <verse number="17" style="v"/>“Varume vose vanofanira kumira pamberi paIshe Jehovha katatu pagore.</para>
  <para style="p">
    <verse number="18" style="v"/>“Musapa ropa rechibayiro kwandiri pamwe chete nechinhu chipi zvacho chine mbiriso.</para>
  <para style="p">“Mafuta ezvipiriso zvangu zvomutambo haafaniri kuchengetwa kusvikira mangwana mangwanani.</para>
  <para style="p">
    <verse number="19" style="v"/>“Muuye nezvakanakisisa zvezvibereko zvokutanga zvevhu renyu kuimba yaJehovha Mwari wenyu.</para>
  <para style="p">“Musabika mbudzana mumukaka wamai vayo.</para>
  <para style="s1">Mutumwa waMwari achagadzira nzira</para>
  <para style="p">
    <verse number="20" style="v"/>“Tarirai, ndiri kutumira mutumwa pamberi penyu kuti akuchengetei munzira uye kuti akusvitsei kunzvimbo yandakakugadzirirai. <verse number="21" style="v"/>Murerekere nzeve dzenyu kwaari mugoteerera zvaanoreva. Musamumukira; iye haangazoregereri kumukira kwenyu, sezvo Zita rangu riri maari. <verse number="22" style="v"/>Kana mukanyatsoteerera kune zvaanoreva nokuita zvose zvandinoreva, ini ndichava muvengi kuvavengi venyu uye ndichapikisa avo vanokupikisai. <verse number="23" style="v"/>Mutumwa wangu achakutungamirirai uye achakupinzai munyika yavaAmori, vaHiti, vaPerezi, vaKenani, vaHivhi navaJebhusi, uye ndichavapedza chose. <verse number="24" style="v"/>Musapfugamira vamwari vavo kana kuvanamata kana kuwadzana namabasa avo. Munofanira kuvaparadza uye mugoputsa matombo avo anoyera. <verse number="25" style="v"/>Namatai Jehovha Mwari wenyu, uye ipapo maropafadzo ake achava pane zvokudya zvenyu nemvura yenyu. Ndichabvisa urwere kubva pakati penyu, <verse number="26" style="v"/>uye hakuna achabva pamuviri kana asingabereki munyika yenyu. Ndichakupai upenyu huzere.</para>
  <para style="p">
    <verse number="27" style="v"/>“Ndichatuma kuvhundutsa kwangu pamberi penyu uye ndichauyisa nyonganiso pamusoro pendudzi dzose dzamunosangana nadzo. Ndichaita kuti vavengi venyu vose vatendeuke vagotiza. <verse number="28" style="v"/>Ndichatuma mago pamberi penyu kuti adzinge vaHivhi, vaKenani navaHiti kuti vabve munzira yenyu. <verse number="29" style="v"/>Asi handizovadzingi mugore rimwe chete, nokuti nyika ingazoita sango uye mhuka dzesango dzikakuwandirai. <verse number="30" style="v"/>Ndichavabvisa pamberi penyu zvishoma zvishoma, kusvikira manyatsowanda kuti mutore nyika.</para>
  <para style="p">
    <verse number="31" style="v"/>“Ndichasimbisa miganhu yenyu kubva kuGungwa Dzvuku kusvikira kuGungwa ravaFiristia, uye kubva kuRenje kusvikira kuRwizi. Ndichaisa mumaoko enyu vanhu vagere munyika iyi uye imi muchavadzinga pamberi penyu. <verse number="32" style="v"/>Musaita sungano navo kana navamwari vavo. <verse number="33" style="v"/>Musavatendera kuti vagare munyika yenyu kuti varege kukuitai kuti munditadzire, nokuti kunamata vamwari vavo kuchava musungo kwamuri zvirokwazvo.”</para>
  <chapter number="24" style="c"/>
  <para style="s1">Sungano inosimbiswa</para>
  <para style="p">
    <verse number="1" style="v"/>Ipapo akati kuna Mozisi, “Kwira kuna Jehovha, iwe naAroni, Nadhabhi naAbhihu, navakuru vavaIsraeri makumi manomwe. Munamate muri chinhambwe, <verse number="2" style="v"/>asi Mozisi oga ndiye anofanira kuswedera kuna Jehovha; vamwe havafaniri kuswedera pedyo. Uye vanhu havangakwiri naye.”</para>
  <para style="p">
    <verse number="3" style="v"/>Mozisi akati aenda kundoudza vanhu mashoko ose nemirayiro yose yaJehovha, ivo vakati nenzwi rimwe chete, “Tichaita zvinhu zvose zvakarehwa naJehovha.” <verse number="4" style="v"/>Ipapo Mozisi akanyora zvinhu zvose zvakanga zvarehwa naJehovha.</para>
  <para style="p">Akamuka mangwana acho mangwanani akavaka aritari mujinga megomo uye akamisa mbiru dzamabwe gumi nembiri dzichimirira marudzi gumi namaviri avaIsraeri. <verse number="5" style="v"/>Ipapo akatuma majaya avaIsraeri, uye vakapa zvipiriso zvinopiswa uye vakabayira hando duku sezvipiriso zvokuwadzana kuna Jehovha. <verse number="6" style="v"/>Mozisi akatora hafu yeropa akariisa mumidziyo, uye imwe hafu akaisasa paaritari. <verse number="7" style="v"/>Ipapo akatora Bhuku reSungano akariverengera vanhu. Ivo vakati, “Tichaita zvinhu zvose zvakarehwa naJehovha; tichazviteerera.”</para>
  <para style="p">
    <verse number="8" style="v"/>Ipapo Mozisi akatora ropa, akarisasa pamusoro pavanhu uye akati, “Iri iropa resungano yaitwa naJehovha nemi maererano namashoko aya ose.”</para>
  <para style="p">
    <verse number="9" style="v"/>Mozisi naAroni, Nadhabhi naAbhihu uye navakuru makumi manomwe vavaIsraeri vakakwira <verse number="10" style="v"/>uye vakaona Mwari waIsraeri. Pasi petsoka dzake pakanga pane chimwe chinhu chakaita sechivakwa chesafire, chakanga chichionekwa sedenga pacharo. <verse number="11" style="v"/>Asi Mwari haana kusimudza ruoko rwake pamusoro pavatungamiri vavaIsraeri ava; vakaona Mwari, uye vakadya vakanwa.</para>
  <para style="p">
    <verse number="12" style="v"/>Jehovha akati kuna Mozisi, “Kwira kuno kwandiri pamusoro pegomo ugare pano, ndigokupa mahwendefa amabwe, ane mirayiro nemitemo zvandanyora kuti varayirwe.”</para>
  <para style="p">
    <verse number="13" style="v"/>Ipapo Mozisi akasimuka naJoshua mubatsiri wake, uye Mozisi akakwira mugomo raMwari. <verse number="14" style="v"/>Akati kuvakuru, “Timirirei pano kusvikira tadzoka kwamuri. Aroni naHuri vanemi, uye ani naani zvake anopesana nomumwe anogona kuenda kwavari.”</para>
  <para style="p">
    <verse number="15" style="v"/>Mozisi akati akwira mugomo, gore rakarifukidza, <verse number="16" style="v"/>uye kubwinya kwaJehovha kwakagara pamusoro peGomo reSinai. Gore rakafukidza gomo iro kwamazuva matanhatu, uye pazuva rechinomwe, Jehovha akadana Mozisi ari mukati megore. <verse number="17" style="v"/>KuvaIsraeri, kubwinya kwaJehovha kwairatidzika somoto unoparadza uri pamusoro pegomo. <verse number="18" style="v"/>Ipapo akapinda mugore paakanga achikwira mugomo. Uye akagara mugomo kwamazuva makumi mana nousiku huna makumi mana.</para>
  <chapter number="25" style="c"/>
  <para style="s1">Zvipiriso zveTabhenakeri</para>
  <para style="p">
    <verse number="1" style="v"/>Jehovha akati kuna Mozisi, <verse number="2" style="v"/>“Taurira vaIsraeri kuti vandivigire chipiriso. Unofanira kugamuchira chipiriso changu kubva kumunhu upi noupi anosundwa nomwoyo wake kuti ape.</para>
  <para style="b"/>
  <para style="li4">
    <verse number="3" style="v"/>“Izvi ndizvo zvipiriso zvaunofanira kugamuchira kubva kwavari:</para>
  <para style="b"/>
  <para style="li1">“goridhe, sirivha, ndarira;</para>
  <para style="li1">
    <verse number="4" style="v"/>wuru yebhuruu, pepuru netsvuku uye nemicheka yakaisvonaka;</para>
  <para style="li1">makushe embudzi;</para>
  <para style="li1">
    <verse number="5" style="v"/>matehwe amakondobwe akapendwa zvitsvuku namatehwe emombe dzomugungwa;</para>
  <para style="li1">matanda omuunga;</para>
  <para style="li1">
    <verse number="6" style="v"/>mafuta omuorivhi emwenje;</para>
  <para style="li1">zvinonhuhwira zvemafuta okuzodza anonhuhwira uye nezvimwe zvinonhuhwira;</para>
  <para style="li1">
    <verse number="7" style="v"/>mabwe eonikisi nezvimwe zvinokosha zvinofanira kuiswa paefodhi napachidzitiro chechipfuva.</para>
  <para style="b"/>
  <para style="p">
    <verse number="8" style="v"/>“Ipapo uite kuti vaite nzvimbo yangu tsvene, uye ini ndichagara pakati pavo. <verse number="9" style="v"/>Muite tabhenakeri iyi nemidziyo yayo yose nomufananidzo wandichakuratidza.</para>
  <para style="s1">Areka</para>
  <para style="p">
    <verse number="10" style="v"/>“Uite kuti vaite bhokisi ramatanda omuunga, rakareba makubhiti maviri nehafu<note caller="+" style="f"><char style="fr" closed="false">25:10 </char><char style="ft" closed="false">mamita angaita 1.1</char></note>, upamhi kubhiti nehafu<note caller="+" style="f"><char style="fr" closed="false">25:10 </char><char style="ft" closed="false">0.7 yemita</char></note>, uye kubhiti nehafu pakukwira. <verse number="11" style="v"/>Murifukidze negoridhe rakaisvonaka, mukati nokunze, uye muite hata yegoridhe yakaripoteredza. <verse number="12" style="v"/>Muiumbire mhete ina dzegoridhe mugodzisungira pamakumbo aro mana, nemhete mbiri pano rumwe rutivi uye mhete mbiri kuno rumwe rutivi. <verse number="13" style="v"/>Ipapo mugoita matanda omuunga uye negoridhe. <verse number="14" style="v"/>Muise matanda aya mukati memhete dziri parutivi rwebhokisi kuti mutakure bhokisi nawo. <verse number="15" style="v"/>Matanda anofanira kugara ari mumhete dzebhokisi iri; haafaniri kubviswa. <verse number="16" style="v"/>Ipapo mugoisa muareka chipupuriro, chandichakupai.</para>
  <para style="p">
    <verse number="17" style="v"/>“Muite chifunhiro chokuyananisa chegoridhe rakaisvonaka, makubhiti maviri nehafu<note caller="+" style="f"><char style="fr" closed="false">25:17 </char><char style="ft" closed="false">mamita angaita 1.1</char></note> pakureba uye kubhiti nehafu<note caller="+" style="f"><char style="fr" closed="false">25:17 </char><char style="ft" closed="false">0.7 yemita</char></note> paupamhi. <verse number="18" style="v"/>Uye muite makerubhi maviri egoridhe rakapambadzirwa kumacheto echifunhiro. <verse number="19" style="v"/>Muite kerubhi rimwe chete kuno rumwe rutivi uye kerubhi rechipiri kuno rumwe rutivi; muite bandi rimwe chete rekerubhi nechifukidzo, pamativi maviri. <verse number="20" style="v"/>Mapapiro amakerubhi anofanira kutambanudzirwa kumusoro, akafukidzira chifunhiro. Makerubhi anofanira kutarisana, akatarira kuchifunhiro. <verse number="21" style="v"/>Muise chifunhiro pamusoro peareka uye mugoisa muareka, Chipupuriro chandichakupai. <verse number="22" style="v"/>Ipapo, pamusoro pechifunhiro chiri pakati pamakerubhi maviri ari pamusoro peareka yeChipupuriro, ndichasangana newe ndigokupa mirayiro yangu yose yavaIsraeri.</para>
  <para style="s1">Tafura</para>
  <para style="p">
    <verse number="23" style="v"/>“Uite tafura namatanda omuunga yakareba makubhiti maviri<note caller="+" style="f"><char style="fr" closed="false">25:23 </char><char style="ft" closed="false">0.9 yemita</char></note>, kubhiti rimwe chete<note caller="+" style="f"><char style="fr" closed="false">25:23 </char><char style="ft" closed="false">0.5 yemita</char></note> paupamhi uye kubhiti nehafu<note caller="+" style="f"><char style="fr" closed="false">25:23 </char><char style="ft" closed="false">0.7 yemita</char></note> pakukwirira. <verse number="24" style="v"/>Muifukidzire negoridhe rakaisvonaka uye mugoipoteredza nezvakaumbwa zvegoridhe. <verse number="25" style="v"/>Uyewo uite vhiri rinoipoteredza rino upamhi hwakaita sechanza choruoko<note caller="+" style="f"><char style="fr" closed="false">25:25 </char><char style="ft" closed="false">masendimita angaita 8</char></note> ugoisa goridhe rakaumbwa pamusoro pevhiri. <verse number="26" style="v"/>Uite mhete ina dzegoridhe dzetafura ugodzisungira kumakona mana, pane makumbo ayo. <verse number="27" style="v"/>Mhete idzi dzinofanira kuva pedyo nevhiri kuti dzibate matanda anoshandiswa kutakura tafura. <verse number="28" style="v"/>Uite matanda omuunga, uafukidze negoridhe uye mugotakura tafura nawo. <verse number="29" style="v"/>Uye uite ndiro dzayo namadhishi negoridhe rakaisvonaka, uyewo namatende ayo nembiya dzokudirisa zvipiriso. <verse number="30" style="v"/>Uise chingwa choKuratidza patafura iyi kuti chive pamberi pangu nguva dzose.</para>
  <para style="s1">Chigadziko choMwenje</para>
  <para style="p">
    <verse number="31" style="v"/>“Uite chigadziko chomwenje chegoridhe rakaisvonaka uye ugoipambadzira pasi payo pamwe chete nerwiriko rwayo; mbiya dzayo, mabukira namaruva acho zvichava chinhu chimwe chete nacho. <verse number="32" style="v"/>Matavi matanhatu anofanira kutambarara achibva mumativi echigadziko chomwenje, matatu kuno rumwe rutivi uye matatu kuno rumwezve. <verse number="33" style="v"/>Mikombe mitatu yakaumbwa samaruva omuarimondi namabukira uye namaruva zvinofanira kuva padavi rimwe chete, matatu kune rimwe davi, uye zvimwe chetezvo kumativi matanhatu ose anotambarara kubva pachigadziko chomwenje. <verse number="34" style="v"/>Uye pachigadziko chomwenje panofanira kuva nemikombe mina yakaumbwa samaruva omuarimondi ane mabukira namaruva. <verse number="35" style="v"/>Bukira rimwe chete richava pasi pamatavi maviri okutanga anotambarara kubva pachigadziko chomwenje, bukira rechipiri riri pasi pamamwe matavi maviri, uye bukira rechitatu riri pasi pamamwezve pamatavi maviri, mativi ose ari matanhatu. <verse number="36" style="v"/>Mabukira namatavi achava ebandi rimwe chete nechigadziko chomwenje, negoridhe rakaisvonaka rakapambadzirwa.</para>
  <para style="p">
    <verse number="37" style="v"/>“Ipapo ugoita mwenje yacho minomwe uye ugoigadzika pamusoro pacho kuitira kuti zvigovhenekera nzvimbo iri mberi kwacho. <verse number="38" style="v"/>Mbato dzacho nendiro dzacho zvinofanira kuva zvegoridhe rakaisvonaka. <verse number="39" style="v"/>Tarenda<note caller="+" style="f"><char style="fr" closed="false">25:39 </char><char style="ft" closed="false">makirogiramu angaita 34</char></note> regoridhe rakaisvonaka rinofanira kushandiswa pachigadziko chomwenje nemimwe midziyo yose iyi. <verse number="40" style="v"/>Uone kuti wazviita zvichienderana nomufananidzo wawakaratidzwa pagomo.</para>
  <chapter number="26" style="c"/>
  <para style="s1">Tabhenakeri</para>
  <para style="p">
    <verse number="1" style="v"/>“Uite tabhenakeri nezvidzitiro gumi zvomucheka wakarukwa zvakaisvonaka, nowebhuruu, pepuru nomutsvuku, namakerubhi akasonerwa mairi nemhizha dzamabasa amaoko. <verse number="2" style="v"/>Zvidzitiro zvose zvinofanira kuva zvakaenzana, zvakareba makubhiti makumi maviri namasere<note caller="+" style="f"><char style="fr" closed="false">26:2 </char><char style="ft" closed="false">mamita angaita 13</char></note> uye makubhiti mana<note caller="+" style="f"><char style="fr" closed="false">26:2 </char><char style="ft" closed="false">mamita angaita 1.8</char></note> paupamhi. <verse number="3" style="v"/>Ubatanidze zvidzitiro zvishanu pamwe chete, ugoita zvimwe chetezvo nezvimwe zvishanu. <verse number="4" style="v"/>Uite zvishwe zvomucheka webhuruu kurutivi rwokumucheto wechidzitiro zvakabatanidzwa pamwe chete, uye ugoita zvimwe chete nechidzitiro chokumucheto mune zvimwe zvakabatanidzwa. <verse number="5" style="v"/>Uite zvishwe makumi mashanu pachidzitiro chimwe chete uye makumi mashanu ezvishwe pamucheto wechidzitiro chezvimwe zvakabatanidzwa, zvishwe zvitarisane chimwe nechimwe. <verse number="6" style="v"/>Ipapo ugoita zvikoreko zvegoridhe makumi mashanu uye uzvishandise kubatanidza zvidzitiro pamwe chete kuitira kuti tabhenakeri ive chinhu chimwe.</para>
  <para style="p">
    <verse number="7" style="v"/>“Uite zvidzitiro zvamakushe embudzi zvetende riri pamusoro petabhenakeri, zvose zvive gumi nerimwe pamwe chete. <verse number="8" style="v"/>Zvidzitiro zvose zviri gumi nerimwe zvinofanira kuenzana, makubhiti makumi matatu<note caller="+" style="f"><char style="fr" closed="false">26:8 </char><char style="ft" closed="false">mamita angaita 13.5</char></note> pakureba uye makubhiti mana<note caller="+" style="f"><char style="fr" closed="false">26:8 </char><char style="ft" closed="false">mamita angaita 1.8</char></note> paupamhi. <verse number="9" style="v"/>Ubatanidze zvidzitiro zvishanu pamwe chete zviite chinhu chimwe chete uye zvimwe zvitanhatu zvivewo chinhu chimwe chete. Upete chidzitiro chechitanhatu kaviri pamberi petende. <verse number="10" style="v"/>Uite zvishwe makumi mashanu pamupendero wechidzitiro chokumucheto zvakabatanidzwa uyewo pamupendero wechidzitiro chokumucheto kwezvimwe zvakabatanidzwa. <verse number="11" style="v"/>Ipapo ugoita zvikorekedzo zvendarira makumi mashanu ugozviisa muzvishwe kuti zvibatanidze tende pamwe chete chigova chinhu chimwe chete. <verse number="12" style="v"/>Kana zviri zvokuwedzera urefu hwezvidzitiro zvetende, hafu yechidzitiro inenge yasara inofanira kurembera necheshure kwetabhenakeri. <verse number="13" style="v"/>Zvidzitiro zvetende zvinofanira kurebesa nekubhiti rimwe chete<note caller="+" style="f"><char style="fr" closed="false">26:13 </char><char style="ft" closed="false">0.5 yemita </char></note> pamativi ose ari maviri; zvinenge zvasara zvinofanira kurembera pamativi etabhenakeri kuti zvigoifukidza. <verse number="14" style="v"/>Uite chifukidzo chetende chamatehwe amakondobwe akapendwa nezvitsvuku, uye pamusoro paizvozvo chifukidzo chamatehwe emombe dzomugungwa.</para>
  <para style="p">
    <verse number="15" style="v"/>“Uitire tabhenakeri mapuranga akati twi amatanda omuunga. <verse number="16" style="v"/>Puranga rimwe nerimwe rinofanira kureba makubhiti gumi<note caller="+" style="f"><char style="fr" closed="false">26:16 </char><char style="ft" closed="false">mamita angaita 4.5</char></note> uye kubhiti nehafu<note caller="+" style="f"><char style="fr" closed="false">26:16 </char><char style="ft" closed="false">0.7 yemita</char></note> paupamhi, <verse number="17" style="v"/>nembambo mbiri dzakamiswa dzakatarisana. Uite mapuranga ose etabhenakeri nenzira iyoyi. <verse number="18" style="v"/>Uite mapuranga makumi maviri okurutivi rwezasi rwetabhenakeri <verse number="19" style="v"/>uye uite zvigadziko zvesirivha makumi mana kuti zvive pasi pawo, zvigadziko zviviri papuranga rimwe nerimwe, chimwe chete pasi pembambo imwe neimwe. <verse number="20" style="v"/>Kuno rumwe rutivi, rwokumusoro kwetabhenakeri, uite mapuranga makumi maviri, <verse number="21" style="v"/>uye zvigadziko zvesirivha makumi mana. Zviviri zviri pasi pepuranga rimwe nerimwe. <verse number="22" style="v"/>Uite mapuranga matanhatu kurutivi rwokumucheto cheto, ndiko kumavirira etabhenakeri, <verse number="23" style="v"/>uye uite mapuranga maviri amakona okumucheto cheto. <verse number="24" style="v"/>Pamakona maviri aya, anofanira kuva maviri maviri kubva pasi kusvikira kumusoro, uye agadzikwe mumhete imwe chete; ose ari maviri ngaave saizvozvo. <verse number="25" style="v"/>Saka pachava namapuranga masere uye zvigadziko zvesirivha gumi nezvitanhatu, zviviri pasi pepuranga rimwe nerimwe.</para>
  <para style="p">
    <verse number="26" style="v"/>“Uyewo uite mbariro dzamatanda omuunga: shanu dzamapuranga okuno rumwe rutivi rwetabhenakeri, <verse number="27" style="v"/>shanu dzaaya ari pano rumwe rutivi, uye shanu dzamapuranga okumavirira, kumucheto cheto kwetabhenakeri. <verse number="28" style="v"/>Mbariro yapakati inofanira kutandavara kubva kumucheto kusvikira kuno mumwe mucheto napakati pamapuranga. <verse number="29" style="v"/>Ufukidze mapuranga negoridhe uye ugoita mhete dzegoridhe kuti dzigobata mbariro. Uyewo ufukidze mbariro negoridhe.</para>
  <para style="p">
    <verse number="30" style="v"/>“Umise tabhenakeri maererano nomufananidzo wawakaratidzwa mugomo.</para>
  <para style="p">
    <verse number="31" style="v"/>“Uite chidzitiro chebhuruu, nechepepuru nechitsvuku chomucheka wakarukwa zvakaisvonaka, namakerubhi akasonerwapo nenyanzvi yokusona. <verse number="32" style="v"/>Urirembedze nezvikorekedzo zvegoridhe pamatanda mana omuunga akafukidzwa negoridhe uye amire pamusoro pezvigadziko zvina zvesirivha. <verse number="33" style="v"/>Urembedze chidzitiro pazvikorekedzo uye ugoisa areka yeChipupuriro shure kwechidzitiro. Chidzitiro ichi chichaparadzanisa <char style="sc">nzvimbo tsvene nevnzvimbo tsvene-tsvene</char>. <verse number="34" style="v"/>Uise chifukidziro chokuyananisa pamusoro peareka yeChipupuriro iri <char style="sc">munzvimbo tsvene-tsvene</char>. <verse number="35" style="v"/>Uise tafura kunze kwechidzitiro nechokumusoro kwetabhenakeri ugogadzika chigadziko chomwenje chakatarisana nayo nechezasi.</para>
  <para style="p">
    <verse number="36" style="v"/>“Pamukova wokupinda mutende uite chidzitiro chewuru yebhuruu, pepuru netsvuku uye nomucheka wakarukwa zvakaisvonaka, basa romusoni anogona. <verse number="37" style="v"/>Uite zvikorekedzo zvegoridhe zvechidzitiro ichi uye matanda mashanu omuunga akafukidzwa negoridhe. Uye uaumbire zvigadziko zvishanu zvendarira.</para>
  <chapter number="27" style="c"/>
  <para style="s1">Aritari yeZvipiriso Zvinopiswa</para>
  <para style="p">
    <verse number="1" style="v"/>“Uvake aritari yamatanda omuunga, makubhiti matatu<note caller="+" style="f"><char style="fr" closed="false">27:1 </char><char style="ft" closed="false">mamita angaita 1.4</char></note> pakukwirira kwayo; inofanira kuva namativi mana akaenzana, kureba kwayo makubhiti mashanu<note caller="+" style="f"><char style="fr" closed="false">27:1 </char><char style="ft" closed="false">mamita angaita 2.3</char></note> uye upamhi hwayo makubhiti mashanu. <verse number="2" style="v"/>Uite runyanga pamakona ayo mana, kuti nyanga nearitari zvive chinhu chimwe, uye ufukidze aritari nendarira. <verse number="3" style="v"/>Uite midziyo yayo yose nendarira, hari dzayo dzokubvisisa madota, uye foshoro dzayo, mbiya dzokusasa nadzo, zvibayiso zvenyama nemakango apamoto. <verse number="4" style="v"/>Uyiitire chiparo, sefa yendarira, uye ugoita mhete yendarira pakona imwe neimwe yesefa. <verse number="5" style="v"/>Uchiise pasi pechitsiko chearitari kuitira kuti chive pakati nepakati pearitari. <verse number="6" style="v"/>Uitire aritari matanda omuunga uye ugoafukidza nendarira. <verse number="7" style="v"/>Matanda aya anofanira kupinzwa mukati memhete kuti agova kumativi maviri earitari painenge yotakurwa. <verse number="8" style="v"/>Uite aritari namapuranga, isina chinhu mukati mayo. Inofanira kugadzirwa sokuratidzwa kwawakaitwa pagomo.</para>
  <para style="s1">Ruvazhe</para>
  <para style="p">
    <verse number="9" style="v"/>“Uitire tabhenakeri ruvazhe. Rutivi rwezasi runofanira kureba makubhiti zana<note caller="+" style="f"><char style="fr" closed="false">27:9 </char><char style="ft" closed="false">mamita angaita 46, uyewo nomundima 11 </char></note> uye runofanira kuva nezvidzitiro zvakarembedzwa zvomucheka wakarukwa zvakaisvonaka, <verse number="10" style="v"/>namatanda makumi maviri uye zvigadziko zvendarira makumi maviri uye zvikorekedzo zvesirivha nezvisungo pamatanda. <verse number="11" style="v"/>Rutivi rwokumusoro rucharebawo makubhiti zana uye runofanira kuva nezvidzitiro zvakarembedzwa, namatanda makumi maviri, nezvigadziko zvendarira makumi maviri, uye zvikorekedzo zvesirivha nezvisungo pamatanda.</para>
  <para style="p">
    <verse number="12" style="v"/>“Kumucheto kworuvazhe, nechokumavirira, kunofanira kuva noupamhi hwamakubhiti makumi mashanu<note caller="+" style="f"><char style="fr" closed="false">27:12 </char><char style="ft" closed="false">mamita angaita 23, uyewo nomundima 13 </char></note> uye zvidzitiro zvakarembedzwa, namatanda gumi uye zvigadziko gumi. <verse number="13" style="v"/>Kumucheto nechokumabvazuva kwakatarisana nokunobuda nezuva, upamhi hworuvazhe hunofanira kuva makubhiti makumi mashanu. <verse number="14" style="v"/>Zvidzitiro zvakareba makubhiti gumi namashanu<note caller="+" style="f"><char style="fr" closed="false">27:14 </char><char style="ft" closed="false">mamita angaita 6.9, uyewo nomundima 15 </char></note> zvinofanira kuva kuno rumwe rutivi rwomukova, namatanda matatu nezvigadziko zvitatu, <verse number="15" style="v"/>uye zvimwe zvidzitiro zvakareba makubhiti gumi namashanu ngazvivewo kuno rumwe rutivi, namatanda matatu nezvigadziko zvitatuwo.</para>
  <para style="p">
    <verse number="16" style="v"/>“Pamukova wokupinda muruvazhe, uise chidzitiro chakareba makubhiti makumi maviri<note caller="+" style="f"><char style="fr" closed="false">27:16 </char><char style="ft" closed="false">mamita angaita 9 </char></note>, chewuru yebhuruu, yepepuru netsvuku uye nomucheka wakarukwa zvakaisvonaka, basa romusoni anogona, namatanda mana uyewo zvigadziko zvina. <verse number="17" style="v"/>Matanda ose akapoteredza ruvazhe anofanira kuva nezvisungiso zvesirivha nezvikorekedzo, uye zvigadziko zvendarira. <verse number="18" style="v"/>Ruvazhe ruchareba makubhiti zana<note caller="+" style="f"><char style="fr" closed="false">27:18 </char><char style="ft" closed="false">mamita angaita 46 </char></note> uye makubhiti makumi mashanu<note caller="+" style="f"><char style="fr" closed="false">27:18 </char><char style="ft" closed="false">mamita angaita 23 </char></note> paupamhi, nezvidzitiro zvemicheka yakarukwa zvakaisvonaka yakareba makubhiti mashanu<note caller="+" style="f"><char style="fr" closed="false">27:18 </char><char style="ft" closed="false">mamita angaita 2.3</char></note>, uye nezvigadziko zvendarira. <verse number="19" style="v"/>Mimwe midziyo inoshandiswa paushumiri hwetabhenakeri, ringava basa ripi zvaro, kusanganisira mbambo dzose dzetende neiya yomuruvazhe, inofanira kuva yendarira.</para>
  <para style="s1">Mafuta eChigadziko choMwenje</para>
  <para style="p">
    <verse number="20" style="v"/>“Urayire vaIsraeri kuti vakuvigire mafuta omuorivhi akachena, akasvinwa omwenje, kuitira kuti mwenje irambe ichipfuta. <verse number="21" style="v"/>MuTende Rokusangana, kunze kwechidzitiro chiri pamberi peChipupuriro, Aroni navanakomana vake vanofanira kurega mwenje ichiramba ichipfuta pamberi paJehovha, kubva madekwana kusvikira mangwanani. Uyu unofanira kuva mutemo usingaperi pakati pavaIsraeri nokuzvizvarwa zvinotevera.</para>
  <chapter number="28" style="c"/>
  <para style="s1">Nguo dzoUprista</para>
  <para style="p">
    <verse number="1" style="v"/>“Uite kuti Aroni mukoma wako pamwe chete navanakomana vake vanoti Nadhabhi naAbhihu, Ereazari naItamari vauyiswe kwandiri kubva pakati pavaIsraeri kuti vandishumire savaprista. <verse number="2" style="v"/>Uitire mukoma wako nguo tsvene, kuti apiwe ruremekedzo uye kukudzwa. <verse number="3" style="v"/>Utaurire varume voumhizha vose vandakapa uchenjeri hwokuita zvakadaro kuti vanofanira kusonera Aroni nguo, dzokutsaurwa kwake, kuti agondishumira somuprista. <verse number="4" style="v"/>Idzi ndidzo nguo dzavanofanira kuita: chidzitiro chapachipfuva, efodhi, jasi, nenguo yakarukwa, nguwani nendaza. Vanofanira kuitira mukoma wako Aroni navanakomana vake, nguo tsvene idzi. <verse number="5" style="v"/>Uvaite kuti vashandise wuru yegoridhe, nebhuruu, pepuru netsvuku uye mucheka wakaisvonaka.</para>
  <para style="s1">Efodhi</para>
  <para style="p">
    <verse number="6" style="v"/>“Vaite efodhi yewuru yegoridhe, nebhuruu, pepuru netsvuku, nomucheka wakarukwa zvakaisvonaka, basa romunhu ano umhizha. <verse number="7" style="v"/>Ngaive namapenga maviri apamapfudzi akabatanidzwa pamakona ayo maviri, kuitira kuti igogona kubatanidzwa. <verse number="8" style="v"/>Bhanhire rayo rakarukwa noumhizha rinofanira kufanana nayo, rive rebenga rimwe chete neefodhi uye rakagadzirwa newuru yegoridhe, nebhuruu, pepuru netsvuku, uye nomucheka wakarukwa zvakaisvonaka.</para>
  <para style="p">
    <verse number="9" style="v"/>“Utore mabwe maviri eonikisi ugonyora runyoro rwakatemwa pamusoro pawo mazita avanakomana vaIsraeri <verse number="10" style="v"/>zvichienderana nokuberekwa kwavo, mazita matanhatu padombo rimwe chete uye mamwe matanhatu asara anyorwe pane rimwe dombo. <verse number="11" style="v"/>Nyora mazita avanakomana vaIsraeri pamatombo maviri nenzira inoitwa nomuvezi wamatombo achitema runyoro pachisimbiso. Ipapo ugoamisa muzvirukwa zvegoridhe <verse number="12" style="v"/>uye ugoasungirira pamapenga apapfudzi eefodhi ave matombo echirangaridzo kuvana vaIsraeri. Aroni anofanira kutakura mazita aya pamapfudzi ake chive chirangaridzo pamberi paJehovha. <verse number="13" style="v"/>Uite zvirukwa zvegoridhe <verse number="14" style="v"/>uye nengetani mbiri dzakarukwa setambo negoridhe rakaisvonaka, ugobatanidza ngetani nezvirukwa.</para>
  <para style="s1">Chidzitiro chapaChipfuva</para>
  <para style="p">
    <verse number="15" style="v"/>“Uite chidzitiro chapachipfuva chokutanga, basa romunhu woumhizha. Uchiite chifanane neefodhi yewuru yegoridhe, nebhuruu, pepuru netsvuku, uye mucheka wakarukwa zvakaisvonaka. <verse number="16" style="v"/>Ngachienzane mativi ose ari mana, kureba kwacho sechanza choruoko<note caller="+" style="f"><char style="fr" closed="false">28:16 </char><char style="ft" closed="false">masendimita angaita 23 </char></note> uye upamhi hwakaita sechanza choruoko, uye chipetwe kaviri. <verse number="17" style="v"/>Ipapo uronge mitsara mina yamatombo anokosha pamusoro pacho. Mumutsara wokutanga muchava nerubhi, netopazi uye bheriri; <verse number="18" style="v"/>mumutsara wechipiri muchava neturikoisi, safire neemaradhi; <verse number="19" style="v"/>mumutsara wechitatu muchava nejasindi, agati neametisiti; <verse number="20" style="v"/>mumutsara wechina muchava nekirisoriti, onekisi uye nejasipa. Uaise muzvirukwa zvegoridhe. <verse number="21" style="v"/>Panofanira kuva namatombo gumi namaviri, rimwe chete richimirira zita rimwe nerimwe ravanakomana vaIsraeri, rimwe nerimwe rakatemwa runyoro padombo sezvinoita chisimbiso chezita romumwe wavamarudzi gumi namaviri.</para>
  <para style="p">
    <verse number="22" style="v"/>“Uite ngetani dzechidzitiro chapachipfuva dzakarukwa negoridhe rakaisvonaka, uzvimone setambo. <verse number="23" style="v"/>Uite mhete mbiri dzegoridhe ugodzisungirira pamakona maviri echidzitiro chapachipfuva. <verse number="24" style="v"/>Usungirire ngetani mbiri dzegoridhe pamhete dziri pamakona echidzitiro chapachipfuva, <verse number="25" style="v"/>nemimwe micheto yengetani inoenda kuzvirukwa zviviri uchizvibatanidza, kuzvipenga zvapamapfudzi zveefodhi nechokumberi. <verse number="26" style="v"/>Uite mhete mbiri dzegoridhe ugodzibatanidza kuna mamwe makona echidzitiro chapachipfuva pamupendero wechomukati kunotevererana neefodhi. <verse number="27" style="v"/>Uitezve dzimwe mhete dzegoridhe ugodzibatanidza pasi pemapenga apamapfudzi nechokumberi kweefodhi, pedyo nomusono uri nechapamusoro pebhanhire romuchiuno reefodhi. <verse number="28" style="v"/>Mhete dzepachidzitiro chechipfuva dzinofanira kusungirirwa pamhete dzeefodhi netambo yebhuruu, dzichibatanidzwa nebhanhire romuchiuno, kuitira kuti chidzitiro chapachipfuva chirege kubva paefodhi.</para>
  <para style="p">
    <verse number="29" style="v"/>“Nguva dzose Aroni paanenge achipinda muNzvimbo Tsvene, achange akatakura mazita avanakomana vaIsraeri pamwoyo wake pachidzitiro chechipfuva chokutonga sechirangaridzo chenguva dzose pamberi paJehovha. <verse number="30" style="v"/>Uyezve uise Urimi neTumimi muchidzitiro chechipfuva, kuitira kuti vagare vari pamwoyo waAroni pose paanenge achipinda pamberi paJehovha. Nokudaro Aroni acharamba akatakura zvinhu zvokutonga nazvo vaIsraeri pamwoyo wake pamberi paJehovha.</para>
  <para style="s1">Dzimwe Nguo dzoUprista</para>
  <para style="p">
    <verse number="31" style="v"/>“Uite jasi rose zvaro reefodhi nomucheka webhuruu, <verse number="32" style="v"/>neburi romusoro pakati paro. Panofanira kuzova nomupendero wakarukwa wakaita sekora unopoteredza buri iri, kuitira kuti rirege kubvaruka. <verse number="33" style="v"/>Uite matamba ewuru yebhuruu, yepepuru netsvuku akapoteredza mupendero wejasi, namatare egoridhe pakati pawo. <verse number="34" style="v"/>Matare egoridhe namatamba zvinofanira kukayana zvichipoteredza mupendero wejasi. <verse number="35" style="v"/>Aroni anofanira kuripfeka paanenge achishumira. Kurira kwamatare kuchanzwikwa paanenge achipinda muNzvimbo Tsvene pamberi paJehovha uye nepaanenge achibuda, kuitira kuti arege kufa.</para>
  <para style="p">
    <verse number="36" style="v"/>“Uite ndiro yegoridhe ugotema runyoro pairi sezvinoitwa pachisimbiso kuti: MUTSVENE KUNA JEHOVHA. <verse number="37" style="v"/>Usungire tambo yebhuruu pairi kuti ibatanidzwe nenguwani; inofanira kuva mberi kwenguwani. <verse number="38" style="v"/>Ichava pahuma yaAroni, uye iye achatakura mhosva dzingava pazvipo zvitsvene zvinotsaurwa navaIsraeri, zvingava zvipo zvipi hazvo. Zvichava pahuma yaAroni nguva dzose kuitira kuti zvigamuchirwe naJehovha.</para>
  <para style="p">
    <verse number="39" style="v"/>“Uruke jasi romucheka wakaisvonaka ugoita nguwani yomucheka wakaisvonaka. Ndaza inofanira kuva basa romuruki. <verse number="40" style="v"/>Uite majasi, ndaza namabhanhire omumusoro avanakomana vaAroni, kuti vapiwe ruremekedzo nokukudzwa. <verse number="41" style="v"/>Shure kwokunge wapfekedza mukoma wako Aroni navanakomana vake, uvazodze uye ugovagadza. Uvatsaure kuti vagondishumira savaprista.</para>
  <para style="p">
    <verse number="42" style="v"/>“Uite nguo dzapasi dzomucheka dzive chifukidzo chomuviri, dzinobva muchiuno kusvikira kumabvi. <verse number="43" style="v"/>Aroni navanakomana vake vanofanira kudzipfeka pose pavanenge vachipinda muTende roKusangana kana kuswedera paaritari kuti vashumire vari muNzvimbo Tsvene, kuitira kuti varege kuva nemhosva vakafa.</para>
  <para style="p">“Uchava mutemo wokusingaperi kuna Aroni nezvizvarwa zvake.</para>
  <chapter number="29" style="c"/>
  <para style="s1">Kunatswa kwaVaprista</para>
  <para style="p">
    <verse number="1" style="v"/>“Izvi ndizvo zvaunofanira kuita kuti uvanatse, kuti vandishumire savaprista: Utore hando duku namakondobwe maviri asina chinongo. <verse number="2" style="v"/>Uye ubike chingwa noupfu hwakatsetseka hwegorosi, husina mbiriso, uye ubike makeke akavhenganiswa namafuta, nezvingwa zvitete zvakazorwa mafuta. <verse number="3" style="v"/>Uzviise mudengu uye ugozvikumikidza zviri imomo, pamwe chete nehando uye makondobwe maviri. <verse number="4" style="v"/>Ipapo ugouya naAroni navanakomana vake kumukova wokupinda nawo kuTende Rokusangana ugovashambidza nemvura. <verse number="5" style="v"/>Tora hanzu ugopfekedza Aroni jasi, nguo yeefodhi neefodhi pachayo uye nechidzitiro chapachipfuva. Usungire efodhi paari nebhanhire romuchiuno rakarukwa nounyanzvi. <verse number="6" style="v"/>Uise nguwani pamusoro wake uye ugoibatanidza nekorona tsvene. <verse number="7" style="v"/>Utore mafuta okuzodza ugomuzodza uchiita zvokuadira pamusoro pake. <verse number="8" style="v"/>Uye vanakomana vake ugovapfekedza majasi <verse number="9" style="v"/>uye ugoisa mabhanhire omumusoro pamusoro pavo. Ipapo ugosungira ndaza pana Aroni navanakomana vake. Uprista ndohwavo nomutemo usingaperi. Nenzira iyi uchagadza Aroni navanakomana vake.</para>
  <para style="p">
    <verse number="10" style="v"/>“Uuye nehando pamberi peTende Rokusangana, uye Aroni navanakomana vake vachaisa maoko avo pamusoro payo. <verse number="11" style="v"/>Uiuraye pamberi pomukova wokupinda kuTende Rokusangana. <verse number="12" style="v"/>Utore rimwe reropa rehando ugoriisa panyanga dzearitari nomunwe wako, uye ugodira rasara racho pahwaro hwearitari. <verse number="13" style="v"/>Ipapo ugotora mafuta ose akapoteredza zvomukati, zvinoti chiropa, neitsvo dziri mbiri namafuta ari pamusoro padzo, ugoapisa pamusoro pearitari. <verse number="14" style="v"/>Asi upise nyama yehando nedehwe rayo namazvizvi ayo kunze kwomusasa. Ndicho chipiriso chechivi.</para>
  <para style="p">
    <verse number="15" style="v"/>“Utore rimwe regondobwe, uye Aroni navanakomana vake vagoisa maoko avo pamusoro paro. <verse number="16" style="v"/>Uriuraye ugotora ropa raro urisase pamativi ose earitari. <verse number="17" style="v"/>Ucheke gondobwe kuita muzvidimbu zvidimbu uye ugosuka zvomukati, uye makumbo, uchiaisa pamwe chete nomusoro nezvimwe zvidimbu. <verse number="18" style="v"/>Ipapo ugopisa gondobwe rose paaritari. Ndicho chipiriso chinopiswa kuna Jehovha, chinonhuhwira zvinofadza, chipiriso chinoitirwa Jehovha nomoto.</para>
  <para style="p">
    <verse number="19" style="v"/>“Utore rimwe gondobwe, uye Aroni navanakomana vake vachaisa maoko avo pamusoro waro. <verse number="20" style="v"/>Uriuraye, utore rimwe ropa raro ugoriisa pamucheto wenzeve dzorudyi dzavanakomana vaAroni, napazvigunwe zvikuru zvamaoko avo orudyi, nokuzvigunwe zvikuru zvokutsoka dzavo dzorudyi. Ipapo ugosasa ropa pamativi ose earitari. <verse number="21" style="v"/>Uye ugotora rimwe ropa riri paaritari namamwe mafuta okuzodza usase pana Aroni napanguo dzake uye napavanakomana vake napanguo dzavo. Ipapo iye navanakomana vake nenguo dzavo vachanatswa.</para>
  <para style="p">
    <verse number="22" style="v"/>“Utore pagondobwe iri mafuta, mafuta apamuswe, mafuta akapoteredza zvomukati, akafukidza chiropa, itsvo dzose dziri mbiri namafuta ari padziri, uye nechidya chokurudyi. (Iri ndiro gondobwe rokugadzwa.) <verse number="23" style="v"/>Kubva padengu rechingwa chakabikwa chisina mbiriso, chiri pamberi paJehovha, utore chimwe chete, nekeke rakavhenganiswa namafuta, uye nechingwa chitete. <verse number="24" style="v"/>Uise izvi zvose mumaoko aAroni navanakomana vake ugozvininira pamberi paJehovha sechipiriso chokuninira. <verse number="25" style="v"/>Ipapo uzvitore kubva mumaoko avo ugozvipisa paaritari pamwe chete nechipiriso chinopiswa chinonhuhwira zvinofadza kuna Jehovha, chipiriso chinoitirwa Jehovha nomoto. <verse number="26" style="v"/>Shure kwokunge watora chityu chegondobwe rokugadzwa kwaAroni, uchininire pamberi paJehovha sechipiriso chokuninira uye chichava mugove wako.</para>
  <para style="p">
    <verse number="27" style="v"/>“Unatse mitezo iyo yegondobwe rokugadza raAroni navanakomana vake: chityu chakaninirwa uye chakakumikidzwa. <verse number="28" style="v"/>Uyu unofanira kuva mugove wenguva dzose unobva kuvaIsraeri, waAroni navanakomana vake. Uyu ndiwo mugove unofanira kupiwa navaIsraeri kuna Jehovha kubva pazvipiriso zvavo zvokuwadzana.</para>
  <para style="p">
    <verse number="29" style="v"/>“Nguo tsvene dzaAroni dzichava dzezvizvarwa zvake kuitira kuti vazodzwe uye vagogadzwa vakadzipfeka. <verse number="30" style="v"/>Mwanakomana wake achamutevera pauprista uye anouya kuTende Rokusangana kuti azoshumira ari muNzvimbo Tsvene, anofanira kudzipfeka kwamazuva manomwe.</para>
  <para style="p">
    <verse number="31" style="v"/>“Utore gondobwe rokugadzwa ugobika nyama yaro munzvimbo tsvene. <verse number="32" style="v"/>Aroni navanakomana vake vanofanira kudya nyama yegondobwe uye nechingwa chiri mudengu vari pamukova wokupinda paTende Rokusangana. <verse number="33" style="v"/>Vanofanira kudya zvipiriso izvi zvavakaitirwa yananiso yokugadzwa kwavo uye nokunatswa kwavo nazvo. Asi hakuna mumwe munhu anofanira kuzvidya nokuti zvitsvene. <verse number="34" style="v"/>Uye kana pakava nenyama yegondobwe rokugadzwa inosara kana chingwa chipi zvacho chinosara kusvikira mangwana mangwanani, muzvipise. Hazvifaniri kudyiwa, nokuti zvitsvene.</para>
  <para style="p">
    <verse number="35" style="v"/>“Uitire Aroni navanakomana vake zvinhu zvose zvandakakurayira, uchitora mazuva manomwe okuvagadza. <verse number="36" style="v"/>Ubayire hando zuva rimwe nerimwe sechipiriso chechivi chive chokuyananisa. Unatse aritari nokuiitira yananiso, uye ugoizodza kuti uiite tsvene. <verse number="37" style="v"/>Mazuva manomwe uyananisire aritari uye uinatse. Ipapo aritari ichava tsvene-tsvene, uye chose chichaigunzva chichava chitsvene.</para>
  <para style="p">
    <verse number="38" style="v"/>“Izvi ndizvo zvaunofanira kupa paaritari nguva dzose zuva rimwe nerimwe: makwayana maviri egore rimwe chete. <verse number="39" style="v"/>Ubayire rimwe chete mangwanani uye nerimwe chete madekwana. <verse number="40" style="v"/>Negwayana rokutanga ubayire nechegumi cheefa<note caller="+" style="f"><char style="fr" closed="false">29:40 </char><char style="ft" closed="false">marita angaita 2</char></note> choupfu hwakatsetseka hwakasanganiswa nechikamu chimwe chete kubva muzvina chehini<note caller="+" style="f"><char style="fr" closed="false">29:40 </char><char style="ft" closed="false">rita</char></note> chamafuta akabva mumaorivhi akasvinwa, uye chikamu chimwe chete kubva muzvina chehini yewaini chive chipiriso chinonwiwa. <verse number="41" style="v"/>Ubayire rimwe gwayana zuva richangovira pamwe chete nechipiriso chimwe chetecho chezviyo nechipiriso chacho chinonwiwa sechamangwanani, chive chinonhuhwira zvinofadza, chipiriso chakaitirwa Jehovha nomoto.</para>
  <para style="p">
    <verse number="42" style="v"/>“Chipiriso chinopiswa ichi chinofanira kuitwa nguva dzose pamukova weTende Rokusangana pamberi paJehovha kuzvizvarwa zvose. <verse number="43" style="v"/>Ipapo ndipo pandichasangana newe uye ndigotaura kwauri, ndipozve pandichasangana navaIsraeri, uye nzvimbo iyi ichatsaurwa nokubwinya kwangu.</para>
  <para style="p">
    <verse number="44" style="v"/>“Saka ndichatsaura Tende Rokusangana nearitari uye ndichatsaura Aroni navanakomana vake kuti vandishumire savaprista. <verse number="45" style="v"/>Ipapo ndichagara pakati pavaIsraeri uye ndigova Mwari wavo. <verse number="46" style="v"/>Vachaziva kuti ndini Jehovha Mwari wavo, akavabudisa kubva muIjipiti kuitira kuti ndigogara pakati pavo. Ndini Jehovha Mwari wavo.</para>
  <chapter number="30" style="c"/>
  <para style="s1">Aritari yeZvinonhuhwira</para>
  <para style="p">
    <verse number="1" style="v"/>“Uite aritari yokupisira zvinonhuhwira namatanda omuunga. <verse number="2" style="v"/>Inofanira kuenzana mativi ayo ose ari mana, yakareba kubhiti rimwe chete<note caller="+" style="f"><char style="fr" closed="false">30:2 </char><char style="ft" closed="false">0.5 yemita </char></note> uye kubhiti rimwe chete paupamhi, uye kukwirira kwayo makubhiti maviri<note caller="+" style="f"><char style="fr" closed="false">30:2 </char><char style="ft" closed="false">0.9 yemita </char></note>, nyanga dzayo dzive chinhu chimwe chete nayo. <verse number="3" style="v"/>Ufukidze pamusoro payo namativi ose uye nenyanga dzayo negoridhe rakaisvonaka, <verse number="4" style="v"/>uye uite hata mbiri kumativi akatarisana. Kuti dzibate mapango anoshandiswa kuitakura. <verse number="5" style="v"/>Uite mapango aya nomuti womuunga uye uafukidze negoridhe. <verse number="6" style="v"/>Uise aritari mberi kwechidzitiro chiri pamberi peareka yeChipupuriro, pamberi pechifunhiro chokuyananisa chiri pamusoro peChipupuriro, pandichasangana newe.</para>
  <para style="p">
    <verse number="7" style="v"/>“Aroni anofanira kupisa zvinonhuhwira pamusoro pearitari mangwanani oga oga paanogadzira mwenje. <verse number="8" style="v"/>Anofanira kupisazve zvinonhuhwira paanenge achitungidza mwenje zuva richangovira saka zvinonhuhwira zvinofanira kupiswa nguva dzose pamberi paJehovha kusvikira kuzvizvarwa zvinotevera. <verse number="9" style="v"/>Musapisira pamusoro pearitari iyi zvimwewo zvazvo zvinonhuhwira kana zvipiriso zvipi zvazvo zvinopiswa kana zvipiriso zvezviyo, uye musadururire chipiriso chinonwiwa pamusoro payo. <verse number="10" style="v"/>Aroni achaita yananiso panyanga idzi kamwe chete pagore. Yananiso yapagore iyi inofanira kuitwa neropa rokuyananisa rechipiriso chechivi kusvikira kuzvizvarwa zvinotevera. Chitsvene-tsvene kuna Jehovha.”</para>
  <para style="s1">Mari yeYananiso</para>
  <para style="p">
    <verse number="11" style="v"/>Ipapo Jehovha akati kuna Mozisi, <verse number="12" style="v"/>“Paunoverenga vaIsraeri kuti uvanyore, mumwe nomumwe anofanira kupa Jehovha rudzikinuro rwoupenyu hwake panguva yaanoverengwa. Ipapo hapana denda richazouya pamusoro pavo paunovaverenga. <verse number="13" style="v"/>Mumwe nomumwe anoyambukira kuna avo vatoverengwa anofanira kupa hafu yeshekeri<note caller="+" style="f"><char style="fr" closed="false">30:13 </char><char style="ft" closed="false">magiramu angaita 6, uyewo nomundima 15</char></note>, zvichienderana neshekeri renzvimbo tsvene, rinorema magera makumi maviri. Hafu yeshekeri iyi chipiriso kuna Jehovha. <verse number="14" style="v"/>Vose vanoyambuka, vaya vana makore makumi maviri kana anopfuura iwayo, vanofanira kupa chipiriso kuna Jehovha. <verse number="15" style="v"/>Vapfumi havafaniri kupa zvinopfuura hafu yeshekeri uye varombo havafaniri kupa zvishoma pamunoita chipiriso kuna Jehovha kuti muyananiswe upenyu hwenyu. <verse number="16" style="v"/>Ugamuchire mari yeyananiso kubva kuvaIsraeri ugoishandisa paushumiri hweTende Rokusangana. Chichava chirangaridzo kuvaIsraeri pamberi paJehovha, muchiyananisira upenyu hwenyu.”</para>
  <para style="s1">Mudziyo woKushambira</para>
  <para style="p">
    <verse number="17" style="v"/>Ipapo Jehovha akati kuna Mozisi, <verse number="18" style="v"/>“Uite mudziyo wokushambira wendarira, nechigadziko chawo chendarira. Ugouisa pakati peTende Rokusangana nearitari uye ugoisa mvura mauri. <verse number="19" style="v"/>Aroni navanakomana vake vanofanira kushamba maoko avo netsoka dzavo nemvura. <verse number="20" style="v"/>Pose pavachapinda muTende Rokusangana vachashamba kuitira kuti varege kufa. Uyezve, pavanoswedera paaritari kuti vazoshumira nokupa chipiriso chinoitirwa Jehovha nomoto, <verse number="21" style="v"/>vachashamba maoko avo netsoka dzavo kuitira kuti varege kufa. Uyu unofanira kuva mutemo usingaperi waAroni nezvizvarwa zvake kusvikira kuzvizvarwa zvinotevera.”</para>
  <para style="s1">Mafuta oKuzodza</para>
  <para style="p">
    <verse number="22" style="v"/>Ipapo Jehovha akati kuna Mozisi, <verse number="23" style="v"/>“Tora zvinonhuhwira zvinotevera izvi: mazana mashanu amashekeri<note caller="+" style="f"><char style="fr" closed="false">30:23 </char><char style="ft" closed="false">makirogiramu angaita 6</char></note> emura inoerera, hafu yakadaro (ndiwo mazana maviri namakumi mashanu amashekeri) ezvinonhuhwira zvesinamoni, mazana maviri namakumi mashanu enzimbe, <verse number="24" style="v"/>mashekeri omuunga mazana mashanu, zvose zvichienderana neshekeri renzvimbo tsvene, nehini<note caller="+" style="f"><char style="fr" closed="false">30:24 </char><char style="ft" closed="false">marita angaita 4</char></note> yamafuta omuorivhi. <verse number="25" style="v"/>Vhenganisa izvi kuti zvive mafuta matsvene okuzodza, anonhuhwira akavhenganiswa, basa romuvhenganisi wezvinonhuhwira. Achava mafuta matsvene okuzodza. <verse number="26" style="v"/>Ipapo ugoashandisa kuzodza Tende Rokusangana, neareka yeChipupuriro, <verse number="27" style="v"/>tafura nemidziyo yayo yose, chigadziko chomwenje nenhumbi dzacho dzose, aritari yezvinonhuhwira, <verse number="28" style="v"/>aritari yezvipiriso zvinopiswa nemidziyo yayo, uye mudziyo wokushambira nechigadziko chawo. <verse number="29" style="v"/>Unofanira kuzvitsaura kuti zvigova zvitsvene-tsvene, uye zvose zvichazvigunzva zvichava zvitsvene.</para>
  <para style="p">
    <verse number="30" style="v"/>“Uzodze Aroni navanakomana vake uye uvatsaure kuitira kuti vagondishandira savaprista. <verse number="31" style="v"/>Uti kuvaIsraeri, ‘Aya achava mafuta angu matsvene okuzodza kuzvizvarwa zvinotevera. <verse number="32" style="v"/>Musaadira pamiviri yavanhu uye musaita mafuta api zvawo nenzira imwe cheteyo. Matsvene, uye munofanira kuaita matsvene. <verse number="33" style="v"/>Ani naani anoita mafuta anonhuhwira akafanana nawo uye ani naani anoaisa pamunhu upi zvake kunze kwomuprista anofanira kubviswa pakati pavanhu vokwake.’ ”</para>
  <para style="s1">Zvinonhuhwira</para>
  <para style="p">
    <verse number="34" style="v"/>Ipapo Jehovha akati kuna Mozisi, “Tora zvinonhuhwira zvinoti sitaketi, onika negaribhanamu, uye zvinonhuhwira zvakaisvonaka, zvose zvakaenzana, <verse number="35" style="v"/>uye ugoita zvinonhuhwira zvakavhenganiswa, basa romuvhenganisi wezvinonhuhwira. Zvinofanira kurungwa nomunyu, uye zvitsvene. <verse number="36" style="v"/>Ukuye zvimwe zvacho zvive upfu ugozviisa pamberi peChipupuriro chiri muTende Rokusangana, umo mandichasangana newe. Zvichava zvitsvene-tsvene kwauri. <verse number="37" style="v"/>Usazviitira zvinonhuhwira zvipi zvazvo nenzira imwe cheteyo; uzvicherechedze kuti zvitsvene kuna Jehovha. <verse number="38" style="v"/>Ani naani achaita chipi zvacho chakafanana nacho kuti afadzwe nokunhuhwira kwacho, anofanira kubviswa pakati pavanhu vokwake.”</para>
  <chapter number="31" style="c"/>
  <para style="s1">Bhezareri naOhoriabhu</para>
  <para style="p">
    <verse number="1" style="v"/>Ipapo Jehovha akati kuna Mozisi, <verse number="2" style="v"/>“Tarira ndasarudza Bhezareri mwanakomana waUri, mwanakomana waHuri, worudzi rwaJudha, <verse number="3" style="v"/>uye ndamuzadza noMweya waMwari, nouchenjeri, nokugona nokuziva mhando dzose dzoumhizha, <verse number="4" style="v"/>kuita unyanzvi hwebasa regoridhe, sirivha nendarira, <verse number="5" style="v"/>kuveza nokuronga mabwe, kushanda pabasa rokuveza matanda, nokubata mumhando dzose dzoumhizha. <verse number="6" style="v"/>Pamusoro paizvozvo ndakagadza Ohoriabhi mwanakomana waAhisamaki, worudzi rwaDhani, kuti amubatsire.</para>
  <para style="b"/>
  <para style="li4">“Uyezve ndapa unyanzvi kumhizha kuti vaite zvinhu zvose zvandakakurayira zvinoti:</para>
  <para style="b"/>
  <para style="li1">
    <verse number="7" style="v"/>“Tende Rokusangana,</para>
  <para style="li1">areka yeChipupuriro ine chifukidzo chokuyananisa pamusoro payo,</para>
  <para style="li1">nenhumbi dzose dzetende,</para>
  <para style="li2">
    <verse number="8" style="v"/>tafura nemidziyo yayo,</para>
  <para style="li2">chigadziko chomwenje chegoridhe rakaisvonaka nenhumbi dzacho dzose,</para>
  <para style="li2">aritari yezvinonhuhwira,</para>
  <para style="li2">
    <verse number="9" style="v"/>aritari yezvipiriso zvinopiswa nemidziyo yayo dzose,</para>
  <para style="li2">mudziyo wokushambira nechigadziko chawo,</para>
  <para style="li1">
    <verse number="10" style="v"/>uyewo nguo yakarukwa,</para>
  <para style="li2">dzose nguo tsvene dzaAroni muprista uye</para>
  <para style="li2">nenguo dzavanakomana vake pavanoshumira savaprista,</para>
  <para style="li1">
    <verse number="11" style="v"/>namafuta okuzodza uye nezvinonhuhwira kwazvo zveNzvimbo Tsvene.</para>
  <para style="b"/>
  <para style="li4">“Vanofanira kudzigadzira sezvandakakurayira iwe.”</para>
  <para style="s1">Sabata</para>
  <para style="p">
    <verse number="12" style="v"/>Ipapo Jehovha akati kuna Mozisi, <verse number="13" style="v"/>“Uti kuvaIsraeri, ‘Munofanira kucherechedza Sabata rangu. Ichi ndicho chichava chiratidzo pakati pangu nemi kuzvizvarwa zvinotevera, kuti mugoziva kuti ndini Jehovha, anokuitai vatsvene.</para>
  <para style="p">
    <verse number="14" style="v"/>“ ‘Cherechedzai Sabata, nokuti idzvene kwamuri. Munhu upi zvake anorizvidza anofanira kuurayiwa; ani naani anobata basa ripi zvaro pazuva iroro anofanira kubviswa pakati pavanhu vokwake. <verse number="15" style="v"/>Kwamazuva matanhatu, basa rinofanira kuitwa, asi zuva rechinomwe iSabata rokuzorora, idzvene kuna Jehovha. Ani naani anoita basa ripi zvaro nomusi weSabata anofanira kuurayiwa. <verse number="16" style="v"/>VaIsraeri vanofanira kucherechedza Sabata, vachiripemberera kusvikira kuzvizvarwa zvinotevera sesungano isingaperi. <verse number="17" style="v"/>Richava chiratidzo pakati pangu navaIsraeri nokusingaperi, nokuti mukati mamazuva matanhatu Jehovha akasika denga nenyika, uye nomusi wechinomwe akarega kushanda uye akazorora.’ ”</para>
  <para style="p">
    <verse number="18" style="v"/>Jehovha akati apedza kutaura naMozisi paGomo reSinai, akamupa mahwendefa maviri eChipupuriro, mahwendefa amabwe akanyorwa nomunwe waMwari.</para>
  <chapter number="32" style="c"/>
  <para style="s1">Mhuru yegoridhe</para>
  <para style="p">
    <verse number="1" style="v"/>Vanhu vakati vaona kuti Mozisi akanga anonoka kwazvo kuburuka kubva mugomo, vakaungana pana Aroni vakati, “Uya, tiitire vamwari vachatitungamirira. Kana ari munhu uyu Mozisi akatibudisa muIjipiti, hatizivi zvakaitika kwaari.”</para>
  <para style="p">
    <verse number="2" style="v"/>Aroni akavapindura akati, “Bvisai mhete dzegoridhe dzakapfekwa navakadzi venyu, vanakomana venyu navanasikana venyu mugouya nadzo kwandiri.” <verse number="3" style="v"/>Saka vanhu vose vakabvisa mhete dzavo vakauya nadzo kuna Aroni. <verse number="4" style="v"/>Akatora zvavakamupa akaita nazvo chifananidzo chakaumbwa muchimiro chemhuru, achichiveza nembezo. Ipapo vakati, “Ava ndivo vamwari venyu, imi Israeri, vakakubudisai kubva muIjipiti.”</para>
  <para style="p">
    <verse number="5" style="v"/>Aroni akati aona izvi, akavaka aritari pamberi pemhuru iya akazivisa vanhu kuti, “Mangwana kuchava nomutambo kuna Jehovha.” <verse number="6" style="v"/>Saka zuva rakatevera vanhu vakamuka mangwanani vakabayira zvipiriso zvinopiswa uye vakapa zvipiriso zvokuwadzana. Shure kwaizvozvo vakagara pasi vakadya, vakanwa uye vakasimuka kuti vatambe.</para>
  <para style="p">
    <verse number="7" style="v"/>Ipapo Jehovha akati kuna Mozisi, “Buruka, nokuti vanhu vako, vawakabudisa muIjipiti, vaora. <verse number="8" style="v"/>Vakurumidza kutsauka pane zvandakavarayira uye vakazviitira chifananidzo chakavezwa muchimiro chemhuru. Vapfugamira pachiri uye vakabayira kwachiri uye vakati, ‘Ava ndivo vamwari venyu, imi vaIsraeri, vakakubudisai kubva muIjipiti.’ ”</para>
  <para style="p">
    <verse number="9" style="v"/>Jehovha akati kuna Mozisi, “Ndaona vanhu ava, uye vanhu vane mitsipa mikukutu. <verse number="10" style="v"/>Zvino ndirege hangu kuti kutsamwa kwangu kupfute pamusoro pavo ndivaparadze. Ipapo iwe ndichakuita rudzi rukuru.”</para>
  <para style="p">
    <verse number="11" style="v"/>Asi Mozisi akatsvaka nyasha dzaJehovha Mwari wake, akati, “Haiwa Jehovha, kutsamwa kwenyu kungapfuta seiko pamusoro pavanhu venyu, vamakabudisa kubva muIjipiti nesimba guru uye noruoko rune simba? <verse number="12" style="v"/>VaIjipita vachataurireiko vachiti, ‘Akavabudisa muIjipiti nomurangariro wakaipa, kuti avauraye mumakomo uye nokuvaparadza panyika’? Dzokai henyu pakutsamwa kwenyu kunotyisa; dzokai murege kuuyisa njodzi pamusoro pavanhu venyu. <verse number="13" style="v"/>Rangarirai varanda venyu vanaAbhurahama, Isaka naIsraeri, vamakapika kwavari nemi pachenyu muchiti, ‘Ndichaita kuti zvizvarwa zvenyu zviwande senyeredzi dzokudenga, uye ndichapa zvizvarwa zvenyu nyika iyi yose yandakavavimbisa, uye ichava nhaka yavo nokusingaperi.’ ” <verse number="14" style="v"/>Ipapo Jehovha akazvidemba uye akarega kuuyisa njodzi yaakanga oda kuisa pamusoro pavanhu vake.</para>
  <para style="p">
    <verse number="15" style="v"/>Mozisi akadzoka akaburuka mugomo ane mahwendefa maviri eChipupuriro mumaoko ake. Akanga akanyorwa kumativi ose ari maviri, mberi neshure. <verse number="16" style="v"/>Mahwendefa aya rakanga riri basa raMwari; runyoro rwakanga rwuri runyoro rwaMwari, rwakatemwa pamahwendefa.</para>
  <para style="p">
    <verse number="17" style="v"/>Joshua akati anzwa mheremhere yavanhu vaidanidzira, akati kuna Mozisi, “Mune ruzha rwehondo mumusasa.”</para>
  <para style="p">
    <verse number="18" style="v"/>Mozisi akapindura akati,</para>
  <para style="q1">“Harusi ruzha rwokukunda,</para>
  <para style="q2">harusi ruzha rwokukundwa;</para>
  <para style="q2">ruzha rwokuimba rwandinonzwa.”</para>
  <para style="p">
    <verse number="19" style="v"/>Mozisi akati aswedera pamusasa akaona mhuru uye nokutamba, kutsamwa kwake kukavira uye akakanda mahwendefa achibva mumaoko ake, akaaputsa kuita zvidimbu zvidimbu pajinga regomo. <verse number="20" style="v"/>Uye akatora mhuru yavakanga vagadzira ndokuipisa nomoto; ipapo akaikuya kuita upfu, akahuparadzira pamusoro pemvura uye akaita kuti vaIsraeri vainwe.</para>
  <para style="p">
    <verse number="21" style="v"/>Akati kuna Aroni, “Ko vanhu ava vakaiteiko kwauri, zvawakavatungamirira muchivi chikuru zvakadai?”</para>
  <para style="p">
    <verse number="22" style="v"/>Aroni akapindura akati, “Regai kutsamwa, ishe wangu. Munoziva kuti vanhu ava vanorerekera sei pakutadza. <verse number="23" style="v"/>Vakati kwandiri, ‘Tiitire vamwari vachatitungamirira. Kana ari munhu uyu Mozisi akatibudisa kubva muIjipiti, hatizivi zvakaitika kwaari.’ <verse number="24" style="v"/>Saka ndakati kwavari, ‘Ani naani ane zvishongo zvegoridhe, ngaabvise.’ Ipapo vakandipa goridhe ndikarikanda mumoto, uye ndipo pakabuda mhuru iyi!”</para>
  <para style="p">
    <verse number="25" style="v"/>Mozisi akaona kuti vanhu vakanga vatopenga zvavo uye kuti Aroni akanga avarega vasisazvidzori uye kuti vakanga vava chiseko kuvavengi vavo. <verse number="26" style="v"/>Saka akamira pamukova wokupinda nawo mumusasa akati, “Ani naani ari kurutivi rwaJehovha, ngaauye kwandiri.” Uye vaRevhi vose vakaenda kwaari.</para>
  <para style="p">
    <verse number="27" style="v"/>Ipapo akati kwavari, “Zvanzi naJehovha Mwari waIsraeri, ‘Murume mumwe nomumwe ngaapakate munondo parutivi rwake. Mufambe mumusasa kubva kuno rumwe rutivi kusvika kuno rumwe, mumwe nomumwe achiuraya hama yake neshamwari yake nomuvakidzani wake.’ ” <verse number="28" style="v"/>VaRevhi vakaita sezvavakarayirwa naMozisi, uye nomusi uyo vanhu zviuru zvitatu vakafa. <verse number="29" style="v"/>Ipapo Mozisi akati, “Imi matsaurirwa Jehovha nhasi, nokuti makanga muchirwa navanakomana venyu uye nehama dzenyu, uye akuropafadzai nhasi.”</para>
  <para style="p">
    <verse number="30" style="v"/>Fume mangwana Mozisi akati kuvanhu, “Maita chitadzo chikuru. Asi zvino ndichaenda kuna Jehovha; zvimwe ndingagona kukuitirai yananiso nokuda kwechivi chenyu.”</para>
  <para style="p">
    <verse number="31" style="v"/>Saka Mozisi akadzokera kuna Jehovha akati, “Haiwa vanhu ava vaita chivi chikuru sei! Vazviitira vamwari vegoridhe. <verse number="32" style="v"/>Asi zvino, ndapota hangu varegererei chivi chavo, asi kana zvisina kudaro, ipapo ndidzimei henyu mubhuku ramakanyora.”</para>
  <para style="p">
    <verse number="33" style="v"/>Jehovha akapindura Mozisi akati, “Ani naani anenge atadzirana neni ndichamudzima mubhuku rangu. <verse number="34" style="v"/>Zvino chienda, tungamirira vanhu kunzvimbo yandakataura nezvayo, uye mutumwa wangu achakutungamirirai. Kunyange zvakadaro, nguva yokuti ndirange painosvika, ndichavaranga nokuda kwechivi chavo.”</para>
  <para style="p">
    <verse number="35" style="v"/>Uye Jehovha akarova vanhu nedenda nokuda kwezvavakaita nemhuru yakaitwa naAroni.</para>
  <chapter number="33" style="c"/>
  <para style="p">
    <verse number="1" style="v"/>Ipapo Jehovha akati kuna Mozisi, “Ibva panzvimbo ino, iwe navanhu vawakabudisa kubva muIjipiti uye ukwidze kunyika yandakavimbisa nemhiko kuna Abhurahama, Isaka naJakobho ndichiti, ‘Ndichaipa kuzvizvarwa zvako.’ <verse number="2" style="v"/>Ndichatuma mutumwa pamberi pako agodzinga vaKenani, vaAmori, vaHiti, vaPerezi, vaHivhi navaJebhusi. <verse number="3" style="v"/>Kwidzai kunyika inoyerera mukaka nouchi. Asi ini handiendi nemi, nokuti muri vanhu vane mitsipa mikukutu uye ndingazokuparadzai munzira.”</para>
  <para style="p">
    <verse number="4" style="v"/>Vanhu vakati vachinzwa mashoko anotambudza aya, vakatanga kuchema uye hapana munhu akashonga zvinoyevedza. <verse number="5" style="v"/>Nokuti Jehovha akanga ati kuna Mozisi, “Taurira vaIsraeri uti, ‘Muri vanhu vane mitsipa mikukutu. Kana dai ndingaende nemi kunyange kwenguva duku, ndingakuparadzai. Zvino bvisai zvishongo zvenyu uye ini ndichafunga zvokuita nemi.’ ” <verse number="6" style="v"/>Saka vaIsraeri vakabvisa zvishongo zvavo pagomo reHorebhi.</para>
  <para style="s1">Tende Rokusangana</para>
  <para style="p">
    <verse number="7" style="v"/>Zvino Mozisi aisitora tende achiridzika kunze kwomusasa kachinhambwe, achiti ndiro “tende rokusangana.” Munhu upi zvake ainge ane chaanoda kubvunza kuna Jehovha aienda kuTende Rokusangana kunze kwomusasa. <verse number="8" style="v"/>Uye pose paibuda Mozisi achienda kutende, vanhu vose vaisimuka vachibva vamira pamikova yamatende avo, vakatarira Mozisi kusvikira apinda mutende. <verse number="9" style="v"/>Kana Mozisi apinda mutende, shongwe yegore yaiburuka yobva yamira pamukova, Jehovha achitaura naMozisi. <verse number="10" style="v"/>Vanhu vaiti vangoona shongwe yegore pamukova wokupinda mutende, vose vaimira vobva vanamata, mumwe nomumwe pamukova wetende rake. <verse number="11" style="v"/>Jehovha aizotaura naMozisi uso nouso, somunhu anotaura neshamwari yake. Ipapo Mozisi aizodzokera kumusasa, asi mubatsiri wake Joshua mwanakomana waNuni akanga asingabudi mutende.</para>
  <para style="s1">Mozisi noKubwinya kwaJehovha</para>
  <para style="p">
    <verse number="12" style="v"/>Mozisi akati kuna Jehovha, “Imi manga muchiti kwandiri, ‘Tungamirira vanhu ava,’ asi hamusati mandizivisa wamuchandituma naye. Manga muchingoti, ‘Ndinokuziva nezita rako uye wawana nyasha kwandiri.’ <verse number="13" style="v"/>Kana muchifadzwa neni, ndidzidzisei nzira dzenyu kuitira kuti ndigokuzivai uye ndirambe ndichiwana nyasha kwamuri. Rangarirai kuti rudzi urwu vanhu venyu.”</para>
  <para style="p">
    <verse number="14" style="v"/>Jehovha akapindura akati, “Kuvapo kwangu kuchaenda newe, uye ndichakupa zororo.”</para>
  <para style="p">
    <verse number="15" style="v"/>Ipapo Mozisi akati kwaari, “Kana Kuvapo kwenyu kusingaendi nesu, musatibvisa pano. <verse number="16" style="v"/>Vanhu vachaziva sei kuti munofadzwa neni uye navanhu venyu kana musina kuenda nesu? Chiizve chicharatidza mutsauko pakati pangu navanhu venyu navamwe vanhu vose vari pamusoro penyika?”</para>
  <para style="p">
    <verse number="17" style="v"/>Uye Jehovha akati kuna Mozisi, “Ndichaita chinhu ichocho chawakumbira, nokuti ndinofadzwa newe uye ndinokuziva nezita.”</para>
  <para style="p">
    <verse number="18" style="v"/>Ipapo Mozisi akati, “Zvino ndiratidzei kubwinya kwenyu.”</para>
  <para style="p">
    <verse number="19" style="v"/>Uye Jehovha akati, “Ndichaita kuti kunaka kwangu kupfuure napamberi pako, uye ndichaparidza zita rangu, iro Jehovha, pamberi pako. Ndichanzwira nyasha iye wandichanzwira nyasha, uye ndichanzwira tsitsi uyo wandichanzwira tsitsi.” <verse number="20" style="v"/>Akati, “Asi haugoni kuona chiso changu, nokuti hapana munhu angandiona uye akararama.”</para>
  <para style="p">
    <verse number="21" style="v"/>Ipapo Jehovha akati, “Pane nzvimbo iri pedyo neni paungamira padombo. <verse number="22" style="v"/>Panopfuura kubwinya kwangu, ndichakuisa mumukaha wedombo uye ndichakufukidza noruoko rwangu kusvikira ndapfuura. <verse number="23" style="v"/>Ipapo ndichabvisa ruoko rwangu uye uchaona shure kwangu; asi chiso changu hachifaniri kuonekwa.”</para>
  <chapter number="34" style="c"/>
  <para style="s1">Mahwendefa matsva amabwe</para>
  <para style="p">
    <verse number="1" style="v"/>Jehovha akati kuna Mozisi, “Veza matombo maviri amahwendefa akaita seokutanga, uye ndichanyora paari mashoko akanga ari pamahwendefa okutanga, awakaputsa. <verse number="2" style="v"/>Ugadzirire mangwanani, uye ipapo ugouya pamusoro peGomo reSinai. Uzviise kwandiri iwe ipapo pamusoro pegomo. <verse number="3" style="v"/>Hapana munhu anofanira kuuya newe kana kuonekwa papi zvapo pamusoro peGomo; kunyange makwai kana mombe zvinopfuura pamberi pegomo.”</para>
  <para style="p">
    <verse number="4" style="v"/>Saka Mozisi akaveza mahwendefa maviri amabwe akaita seokutanga uye akakwira pamusoro pegomo reSinai mangwanani-ngwanani, sezvaakanga arayirwa naJehovha; uye akatakura mahwendefa maviri amabwe mumaoko ake. <verse number="5" style="v"/>Ipapo Jehovha akaburuka kwaari ari mugore akamira naye ipapo uye akazivisa zita rake, Jehovha. <verse number="6" style="v"/>Uye akapfuura napamberi paMozisi, achizivisa achiti, “Jehovha, Jehovha, Mwari ane tsitsi nenyasha, anononoka kutsamwa, azere norudo uye akatendeka, <verse number="7" style="v"/>anoitira rudo kuzviuru zvamazana, uye achikanganwira zvakaipa, kumukira nechivi. Asi haaregi ane mhosva asingarangwi; anoranga vana navana vavo nokuda kwechivi chamadzibaba avo kusvikira kuchizvarwa chechitatu nechechina.”</para>
  <para style="p">
    <verse number="8" style="v"/>Mozisi akakotamira pasi akanamata. <verse number="9" style="v"/>Akati, “Haiwa Jehovha, kana ndawana nyasha pamberi penyu, ipapo Jehovha ngaaende nesu. Kunyange vanhu ava vane mitsipa mikukutu, regererai henyu kuipa kwedu nechivi chedu, uye mutitore senhaka yenyu.”</para>
  <para style="p">
    <verse number="10" style="v"/>Ipapo akati, “Ndava kuita sungano newe. Ndichaita zvishamiso pamberi pavanhu vako zvisina kumboitwa kare mundudzi dzipi zvadzo munyika yose. Vanhu vaunogara pakati pavo vachaona kuti basa randichakuitira ini, Jehovha rinotyisa sei. <verse number="11" style="v"/>Uteerere zvandinokurayira nhasi. Ndichadzinga pamberi pako vaAmori, vaKenani, vaHiti, vaPerezi, vaHivhi navaJebhusi. <verse number="12" style="v"/>Uchenjerere kuti urege kuita sungano naavo vagere munyika yamunoenda kuti varege kuva musungo pakati penyu. <verse number="13" style="v"/>Putsirai aritari dzavo pasi, pwanyai matombo avo anoyera uye muteme matanda avo aAshera. <verse number="14" style="v"/>Musanamata vamwe vamwari vapi zvavo, nokuti Jehovha, iye ane zita rinonzi Godo, ndiye Mwari ane godo.</para>
  <para style="p">
    <verse number="15" style="v"/>“Uchenjerere kuti urege kuita sungano naavo vanogara munyika; nokuti pavanenge voita ufeve hwavo kuna vamwari vavo uye vakabayira kwavari, vachakukokai uye muchadya zvibayiro zvavo. <verse number="16" style="v"/>Uye pamunosarudza vamwe vanasikana vavo kuti vave vakadzi vavanakomana venyu uye vanasikana avo vakaita ufeve navamwari vavo, vachatungamirira vanakomana venyu kuita zvimwe chetezvo.</para>
  <para style="p">
    <verse number="17" style="v"/>“Musaita zvifananidzo zvakaumbwa.</para>
  <para style="p">
    <verse number="18" style="v"/>“Mupemberere Mutambo weZvingwa Zvisina Mbiriso. Mudye chingwa chisina mbiriso kwamazuva manomwe, sezvandakurayirai. Muite izvi panguva yakatarwa mumwedzi waAbhibhi, nokuti mumwedzi iwoyo makabuda muIjipiti.</para>
  <para style="p">
    <verse number="19" style="v"/>“Chibereko chose chinotanga kuzarura chizvaro ndechangu, kusanganisira matangwe ose makono ezvipfuwo zvako, dzingava mombe kana makwai. <verse number="20" style="v"/>Udzikinure dangwe rembongoro negwayana, asi kana usingaridzikinuri, urivhune mutsipa waro. Udzikinure matangwe ose kuvanakomana venyu.</para>
  <para style="p">“Hapana munhu anofanira kumira pamberi pangu asina chinhu.</para>
  <para style="p">
    <verse number="21" style="v"/>“Mubate basa mazuva matanhatu, asi nezuva rechinomwe munofanira kuzorora; kunyange munguva dzokurima nedzokukohwa munofanira kuzorora.</para>
  <para style="p">
    <verse number="22" style="v"/>“Mupemberere Mutambo weMavhiki nezvibereko zvokutanga zvegorosi yakohwewa, uye Mutambo woKuunganidza pakupera kwegore. <verse number="23" style="v"/>Katatu pagore, varume vose vanofanira kumira pamberi paIshe Jehovha, Mwari waIsraeri. <verse number="24" style="v"/>Ndichadzinga ndudzi pamberi penyu uye ndichakurisa nyika yenyu, uye hakuna munhu achachiva nyika yenyu pamunokwidzako katatu gore rimwe nerimwe, kuti mumire pamberi paJehovha Mwari wenyu.</para>
  <para style="p">
    <verse number="25" style="v"/>“Musapa kwandiri ropa rezvibayiro pamwe chete nechinhu chipi zvacho chine mbiriso, uye musarega chimwe chezvibayiro zvoMutambo wePasika chichisara kusvikira mangwanani.</para>
  <para style="p">
    <verse number="26" style="v"/>“Muuyise zvakaisvonaka zvezvibereko zvevhu renyu zvokutanga kuimba yaJehovha Mwari wenyu.</para>
  <para style="p">“Musabika mbudzana mumukaka wamai vayo.”</para>
  <para style="p">
    <verse number="27" style="v"/>Ipapo Jehovha akati kuna Mozisi, “Nyora mashoko aya, nokuti maererano namashoko aya ndaita sungano newe uye neIsraeri.” <verse number="28" style="v"/>Mozisi akanga ariko kuna Jehovha kwamazuva makumi mana nousiku makumi mana, asingadyi chingwa kana kunwa mvura. Uye akanyora pamahwendefa mashoko esungano, iyo Mirayiro Gumi.</para>
  <para style="s1">Chiso chaMozisi chinobwinya</para>
  <para style="p">
    <verse number="29" style="v"/>Mozisi akati aburuka muGomo reSinai aine mahwendefa maviri eChipupuriro mumaoko ake, akanga asingazivi kuti chiso chake chaibwinya nokuti akanga ataura naJehovha. <verse number="30" style="v"/>Aroni navaIsraeri vose pavakaona Mozisi, chiso chake chakanga chichibwinya, uye vakatya kuswedera pedyo naye. <verse number="31" style="v"/>Asi Mozisi akavadana; uye Aroni navatungamiri vose vavanhu vakadzokera kwaari, uye akataura navo. <verse number="32" style="v"/>Shure kwaizvozvo vaIsraeri vose vakaswedera pedyo naye akavapa mirayiro yose yaakanga apiwa naJehovha muGomo reSinai.</para>
  <para style="p">
    <verse number="33" style="v"/>Mozisi akati apedza kutaura navo, akaisa chifukidzo pachiso chake. <verse number="34" style="v"/>Asi pose paaipinda paKuvapo kwaJehovha kuti ataure naye, aibvisa chifukidzo kusvikira abuda kunze. Uye aiti paaibuda achiudza vaIsraeri zvaainge arayirwa, <verse number="35" style="v"/>vaiona kuti chiso chake chakanga chichibwinya. Ipapo Mozisi aizoisazve chifukidzo pachiso chake kusvikira apinda kundotaura naJehovha.</para>
  <chapter number="35" style="c"/>
  <para style="s1">Mirayiro yeSabata</para>
  <para style="p">
    <verse number="1" style="v"/>Mozisi akaunganidza ungano yose yavaIsraeri akati kwavari, “Izvi ndizvo zvinhu zvamakarayirwa naJehovha kuti muite: <verse number="2" style="v"/>Mubate basa, mazuva matanhatu, asi zuva rechinomwe richava zuva dzvene kwamuri, Sabata rokuzorora kuna Jehovha. Ani naani anoita basa ripi zvaro pazuva iro anofanira kuurayiwa. <verse number="3" style="v"/>Musabatidze moto panzvimbo ipi zvayo yamugere pazuva reSabata.”</para>
  <para style="s1">Zvinhu zvomuTabhenakeri</para>
  <para style="p">
    <verse number="4" style="v"/>Mozisi akati kuungano yose yavaIsraeri, “Izvi ndizvo zvakarayirwa naJehovha: <verse number="5" style="v"/>Kubva pane zvamunazvo, mutore chipiriso chaJehovha. Ani naani anoda ngaauyise kuna Jehovha chipiriso:</para>
  <para style="b"/>
  <para style="li1">“chegoridhe, sirivha uye nendarira;</para>
  <para style="li1">
    <verse number="6" style="v"/>wuru yebhuruu, pepuru netsvuku uye nomucheka wakaisvonaka;</para>
  <para style="li1">mvere dzembudzi;</para>
  <para style="li1">
    <verse number="7" style="v"/>matehwe amakondobwe akapendwa zvitsvuku namatehwe emombe dzomugungwa;</para>
  <para style="li1">matanda omuunga;</para>
  <para style="li1">
    <verse number="8" style="v"/>mafuta omuorivhi emwenje;</para>
  <para style="li1">zvinonhuhwira zvamafuta okuzodza uye namafuta anonhuhwira kwazvo;</para>
  <para style="li1">
    <verse number="9" style="v"/>mabwe eonikisi namamwe mabwe anokosha okuisa paefodhi nechidzitiro chechipfuva.</para>
  <para style="b"/>
  <para style="p">
    <verse number="10" style="v"/>“Vose vane umhizha pakati penyu ngavauye vazogadzira zvinhu zvose zvakarayirwa naJehovha:</para>
  <para style="b"/>
  <para style="li1">
    <verse number="11" style="v"/>“tabhenakeri netende rayo uye nechifukidzo chayo, zvikorekedzo, mapuranga, mbariro, mapango nezvigadziko;</para>
  <para style="li1">
    <verse number="12" style="v"/>areka namapango ayo, chifunhiro chokuyananisa uye nechidzitiro chinochidzivirira;</para>
  <para style="li1">
    <verse number="13" style="v"/>tafura namapango ayo uye midziyo yayo yose uye nechingwa choKuratidza;</para>
  <para style="li1">
    <verse number="14" style="v"/>chigadziko chomwenje nenhumbi dzacho, mwenje namafuta omwenje;</para>
  <para style="li1">
    <verse number="15" style="v"/>aritari yezvinonhuhwira namapango ayo, mafuta okuzodza uye nezvinonhuhwira kwazvo;</para>
  <para style="li1">chidzitiro chapamukova wokupinda kutabhenakeri;</para>
  <para style="li1">
    <verse number="16" style="v"/>aritari yezvipiriso zvinopiswa pamwe chete nechiparo chacho chendarira, mapango ayo nemidziyo yayo yose;</para>
  <para style="li1">mudziyo wokushambira wendarira nechigadziko chawo;</para>
  <para style="li1">
    <verse number="17" style="v"/>zvidzitiro zvaparuvazhe namatanda azvo nezvigadziko, uye chidzitiro chomukova wokupinda paruvazhe;</para>
  <para style="li1">
    <verse number="18" style="v"/>hoko dzetende retabhenakeri uye dzeparuvazhe, netambo dzacho;</para>
  <para style="li1">
    <verse number="19" style="v"/>nguo dzakarukwa dzinopfekwa pakushumira munzvimbo tsvene, zvose nguo tsvene yaAroni muprista nenguo dzavanakomana vake pavanoshumira savaprista.”</para>
  <para style="b"/>
  <para style="p">
    <verse number="20" style="v"/>Ipapo ungano yose yavaIsraeri yakabva pamberi paMozisi, <verse number="21" style="v"/>uye munhu wose aida uye akasundwa nomwoyo wake akauya nechipiriso kuna Jehovha chebasa rapaTende Rokusangana, noushumiri hwayo hwose, nezvenguo tsvene. <verse number="22" style="v"/>Vose vakanga vachida, zvose varume navakadzi, vakauya nezvishongo zvegoridhe zvemhando dzose zvaiti: zvikorekedzo, mhete dzenzeve, mhete uye nezvishongo zvoukomba. Vose vakapa goridhe ravo sechipiriso chokuninira kuna Jehovha. <verse number="23" style="v"/>Munhu wose akanga aine wuru yebhuruu, pepuru kana tsvuku kana mucheka wakaisvonaka, kana mvere dzembudzi, matehwe amakondobwe akapendwa zvitsvuku kana matehwe emombe dzomugungwa, vakauya nazvo. <verse number="24" style="v"/>Vaya vaipa chipiriso chesirivha kana ndarira vakauya nazvo sechipiriso kuna Jehovha, uye vose vaiva namatanda omuunga echikamu chipi zvacho chebasa vakauya nawo. <verse number="25" style="v"/>Mukadzi wose aigona kuruka akaruka namaoko ake uye akauyisa zvaakanga aruka, wuru yebhuruu, pepuru kana tsvuku kana mucheka wakaisvonaka. <verse number="26" style="v"/>Uye vakadzi vose vaida zvavo uye vaiva nounyanzvi hwokuruka, vakaruka mvere dzembudzi. <verse number="27" style="v"/>Vatungamiriri vakauya namabwe eonikisi namamwewo mabwe kuti azoiswa paefodhi napachidzitiro chechipfuva. <verse number="28" style="v"/>Vakauyawo nezvinonhuhwira namafuta omuorivhi emwenje uye namafuta okuzodza namafuta anonhuhwira kwazvo. <verse number="29" style="v"/>VaIsraeri vose, varume navakadzi vakanga vachida havo, vakavigira Jehovha zvipiriso zvokupa nokuzvisarudzira zvebasa rose rakanga rarayirwa Mozisi naJehovha kuti vaite.</para>
  <para style="s1">Bhezareri naOhoriabhu</para>
  <para style="p">
    <verse number="30" style="v"/>Ipapo Mozisi akati kuvaIsraeri, “Tarirai, Jehovha asarudza Bhezareri mwanakomana waUri, mwanakomana waHuri, worudzi rwaJudha, <verse number="31" style="v"/>uye amuzadza noMweya waMwari, nenjere, nokugona uye noruzivo rwemhando dzose dzoumhizha, <verse number="32" style="v"/>kuti aite zvinhu zvinoyevedza zvebasa regoridhe, sirivha nendarira, <verse number="33" style="v"/>kuveza nokuronga mabwe, kushanda mukuveza matanda uye nokuita mhando dzose dzoumhizha. <verse number="34" style="v"/>Uye apa vose vari vaviri iye naOhoriabhu mwanakomana waAhisamaki, worudzi rwaDhani kugona kudzidzisa vamwe. <verse number="35" style="v"/>Avazadza nenjere dzokuita mhando dzose dzebasa semhizha, vasoni, navasuki vewuru yebhuruu, pepuru netsvuku uye nomucheka wakaisvonaka, vose zvavo imhizha huru navasoni.”</para>
  <chapter number="36" style="c"/>
  <para style="nb">
    <verse number="1" style="v"/>“Saka Bhezareri, Ohoriabhu uye nomunhu wose wounyanzvi apiwa unyanzvi naJehovha uye kugona kuziva maitirwo ebasa rokuvaka imba tsvene ngavaite basa sezvakarayirwa naJehovha.”</para>
  <para style="p">
    <verse number="2" style="v"/>Ipapo Mozisi akadana Bhezareri naOhoriabhu uye nomunhu wose wounyanzvi uyo akapiwa kugona naJehovha uye akanga achida hake kuuya kuzoshanda basa. <verse number="3" style="v"/>Vakagamuchira kubva kuna Mozisi zvipo zvose zvakanga zvauya navaIsraeri kuti zvishandiswe pabasa rokuvaka imba tsvene. Uye vanhu vakaramba vachiuyisa zvipo zvokupa nokuzvisarudzira mangwanani oga oga. <verse number="4" style="v"/>Saka varume vose voumhizha vakanga vachiita basa rose rapaimba tsvene vakasiya basa ravo <verse number="5" style="v"/>vakati kuna Mozisi, “Vanhu vari kuuya nezvakawandisa zvokuitisa basa rakarayirwa naJehovha kuti riitwe.”</para>
  <para style="p">
    <verse number="6" style="v"/>Ipapo Mozisi akarayira uye vakatuma shoko iri pakati pomusasa wose vachiti, “Ngakurege kuva nomurume kana mukadzi achaitazve chimwe chinhu sechipo chenzvimbo tsvene.” Nokudaro vanhu vakadziviswa kuuyisa zvimwe, <verse number="7" style="v"/>nokuti zvavakanga vatova nazvo zvakanga zvatowandisa pane zvaidiwa kuita basa rose.</para>
  <para style="s1">Tabhenakeri</para>
  <para style="p">
    <verse number="8" style="v"/>Varume vose vounyanzvi vakaita tabhenakeri nezvidzitiro gumi zvemicheka yakarukwa zvakaisvonaka newuru yebhuruu, pepuru netsvuku, namakerubhi akasonerwa mazviri nemhizha ino unyanzvi. <verse number="9" style="v"/>Zvidzitiro zvose zvakanga zvakaenzana, zvakareba makubhiti makumi maviri namasere<note caller="+" style="f"><char style="fr" closed="false">36:9 </char><char style="ft" closed="false">mamita angaita 13 </char></note> uye makubhiti mana<note caller="+" style="f"><char style="fr" closed="false">36:9 </char><char style="ft" closed="false">mamita angaita 1.8</char></note> paupamhi. <verse number="10" style="v"/>Vakabatanidza zvimwe zvidzitiro zvishanu pamwe chete uye vakaita zvimwe chetezvo pane zvimwe zvishanu. <verse number="11" style="v"/>Ipapo vakaita zvishwe zvomucheka webhuruu zvichitevedza mupendero wechidzitiro chokumucheto mumubatanidzwa mumwe chete, zvimwe chetezvo zvikaitwawo kune chimwe chidzitiro chokumucheto. <verse number="12" style="v"/>Vakaitawo zvishwe makumi mashanu pachidzitiro chimwe chete uye zvishwe makumi mashanu pachidzitiro chokupedzisira chezvimwe zvakabatanidzwa nezvishwe zvakanga zvakatarisana. <verse number="13" style="v"/>Ipapo vakaita zvikorekedzo zvegoridhe makumi mashanu ndokuzvishandisa kusonanidza zvibatanidzwa zviviri zvezvidzitiro pamwe chete kuitira kuti tabhenakeri ive chinhu chimwe chete.</para>
  <para style="p">
    <verse number="14" style="v"/>Vakaita zvidzitiro zvemvere dzembudzi zvetende rapamusoro petabhenakeri, gumi nechimwe pamwe chete. <verse number="15" style="v"/>Zvidzitiro zvose zviri gumi nechimwe zvakanga zvakaenzana, makubhiti makumi matatu<note caller="+" style="f"><char style="fr" closed="false">36:15 </char><char style="ft" closed="false">mamita angaita 13.5</char></note> pakureba uye makubhiti mana<note caller="+" style="f"><char style="fr" closed="false">36:15 </char><char style="ft" closed="false">mamita angaita 1.8</char></note> paupamhi. <verse number="16" style="v"/>Vakabatanidza zvidzitiro zvishanu pamwe chete kuti zvive mubatanidzwa mumwe chete, uye zvimwe zvitanhatu kuti zvive pamwe chete. <verse number="17" style="v"/>Ipapo vakaita zvishwe makumi mashanu zvaitevedza mupendero wechidzitiro chokupedzisira muchibatanidzwa chimwe chete uyewo zvichitevedza mupendero wechidzitiro chokupedzisira muno mumwe mubatanidzwa. <verse number="18" style="v"/>Vakaita zvikorekedzo zvendarira makumi mashanu kuti zvisunganidze tende pamwe chete zvive sechinhu chimwe chete. <verse number="19" style="v"/>Ipapo vakagadzirira tende chifukidzo chamatehwe amakondobwe akapendwa zvitsvuku, uye pamusoro pacho chifunhiro chamatehwe emombe dzomugungwa.</para>
  <para style="p">
    <verse number="20" style="v"/>Vakaita mapuranga akamiswa amatanda omuunga etabhenakeri. <verse number="21" style="v"/>Puranga rimwe nerimwe rakanga rakareba makubhiti gumi<note caller="+" style="f"><char style="fr" closed="false">36:21 </char><char style="ft" closed="false">mamita angaita 4.5</char></note> uye kubhiti rimwe nehafu<note caller="+" style="f"><char style="fr" closed="false">36:21 </char><char style="ft" closed="false">0.7 yemita </char></note> paupamhi, <verse number="22" style="v"/>nembambo mbiri dzakamiswa dzakatarisana. Vakaita mapuranga ose etabhenakeri nenzira iyi. <verse number="23" style="v"/>Vakaita mapuranga makumi maviri kurutivi rwezasi kwetabhenakeri <verse number="24" style="v"/>uye vakaita makumi mana ezvigadziko zvesirivha kuti zviende pasi pazvo, zvigadziko zviviri pasi pepuranga rimwe nerimwe, chimwe chete pasi pembato imwe neimwe. <verse number="25" style="v"/>Kuno rumwe rutivi, rutivi rwokumusoro kwetabhenakeri, vakaita mapuranga makumi maviri <verse number="26" style="v"/>uye makumi mana ezvigadziko zvesirivha, zviviri zviri pasi pepuranga rimwe nerimwe. <verse number="27" style="v"/>Vakaita mapuranga matanhatu okumucheto cheto, iko kumavirira kwetabhenakeri, <verse number="28" style="v"/>uye mapuranga maviri akanga akagadzirirwa makona etabhenakeri nechokumucheto cheto. <verse number="29" style="v"/>Pamakona maviri aya mapuranga aiva maviri kubva pasi kusvikira kumusoro uye akaiswa mumhete imwe chete; ose akanga akagadzirwa zvakafanana. <verse number="30" style="v"/>Saka pakanga pana mapuranga masere uye zvigadziko gumi nezvitanhatu zvesirivha, zviviri zviri pasi pepuranga rimwe nerimwe.</para>
  <para style="p">
    <verse number="31" style="v"/>Vakaitawo mbariro dzomuti womuunga: shanu dzamapuranga aiva pano rumwe rutivi rwetabhenakeri, <verse number="32" style="v"/>shanu dzaaya aiva kuno rumwe rutivi, uye shanu dzamapuranga aiva kumavirira, pamucheto cheto kwetabhenakeri. <verse number="33" style="v"/>Vakaita mbariro yapakati kuitira kuti ichinjike kubva kumucheto kusvikira kumucheto pakati pamapuranga. <verse number="34" style="v"/>Vakafukidza mapuranga negoridhe uye vakaita mhete dzegoridhe kuti dzibate mbariro. Vakafukidzawo mbariro negoridhe.</para>
  <para style="p">
    <verse number="35" style="v"/>Vakaita zvidzitiro zvewuru yebhuruu, pepuru netsvuku uye nomucheka wakarukwa zvakaisvonaka, namakerubhi akasonerwa pauri nemhizha ino unyanzvi. <verse number="36" style="v"/>Vakaita matanda mana omuti womuunga vakaafukidza negoridhe. Vakaaitira zvikorekedzo zvegoridhe uye vakaumba zvigadziko zvawo zvina zvesirivha. <verse number="37" style="v"/>Vakaita chidzitiro chomukova wokupinda mutende chewuru yebhuruu, pepuru netsvuku uye mucheka wakarukwa zvakaisvonaka, basa romuruki; <verse number="38" style="v"/>uye vakaita matanda mashanu nezvikorekedzo zvawo. Vakafukidza misoro yamatanda nehata dzawo negoridhe uye vakaita zvigadziko zvawo zvishanu zvendarira.</para>
  <chapter number="37" style="c"/>
  <para style="s1">Areka</para>
  <para style="p">
    <verse number="1" style="v"/>Bhezareri akaita areka yamatanda omuunga, yakareba makubhiti maviri nehafu<note caller="+" style="f"><char style="fr" closed="false">37:1 </char><char style="ft" closed="false">mamita angaita 1.1</char></note>, kubhiti rimwe nehafu<note caller="+" style="f"><char style="fr" closed="false">37:1 </char><char style="ft" closed="false">0.7 yemita </char></note> paupamhi, uye kubhiti rimwe chete nehafu pakukwirira. <verse number="2" style="v"/>Akaifukidza negoridhe rakaisvonaka, zvose mukati nokunze, uye akaita hata yegoridhe yakaipoteredza. <verse number="3" style="v"/>Akaiumbira mhete dzegoridhe ina akadziisa pamakumbo ayo mana, nemhete mbiri pano rumwe rutivi uye dzimwe mbiri kuno rumwezve rutivi. <verse number="4" style="v"/>Ipapo akaita mapango omuti womuunga uye akaafukidza negoridhe. <verse number="5" style="v"/>Uye akapinza mapango mukati memhete parutivi rweareka okuitakura nawo.</para>
  <para style="p">
    <verse number="6" style="v"/>Akagadzira chifunhiro chokuyananisa chegoridhe rakaisvonaka, makubhiti maviri nehafu<note caller="+" style="f"><char style="fr" closed="false">37:6 </char><char style="ft" closed="false">mamita angaita 1.1</char></note> pakureba uye kubhiti rimwe chete nehafu<note caller="+" style="f"><char style="fr" closed="false">37:6 </char><char style="ft" closed="false">0.7 yemita </char></note> paupamhi. <verse number="7" style="v"/>Ipapo akaita makerubhi maviri negoridhe rakapambadzirwa kumacheto echifunhiro. <verse number="8" style="v"/>Akaita kerubhi rimwe chete kurutivi rumwe chete rwokumucheto uye kerubhi rechipiri kuno rumwezve rutivi, mativi okumucheto ari maviri akaaita chinhu chimwe chete nechifunhiro. <verse number="9" style="v"/>Mapapiro amakerubhi akanga akatambanudzirwa kumusoro, achifukidza chifunhiro nomumvuri wawo. Makerubhi akanga akatarisana, akatarisa kuchifunhiro.</para>
  <para style="s1">Tafura</para>
  <para style="p">
    <verse number="10" style="v"/>Vakagadzira tafura namatanda omuunga, yakareba makubhiti maviri<note caller="+" style="f"><char style="fr" closed="false">37:10 </char><char style="ft" closed="false">0.9 yemita </char></note>, uye kubhiti rimwe chete<note caller="+" style="f"><char style="fr" closed="false">37:10 </char><char style="ft" closed="false">0.5 yemita </char></note> paupamhi, uye kubhiti rimwe chete nehafu<note caller="+" style="f"><char style="fr" closed="false">37:10 </char><char style="ft" closed="false">0.7 yemita </char></note> pakukwirira. <verse number="11" style="v"/>Ipapo vakaifukidza negoridhe rakaisvonaka uye vakagadzira hata yegoridhe yakaipoteredza. <verse number="12" style="v"/>Vakaiitirawo mukombero wakaipoteredza une upamhi hwakaita sechanza choruoko<note caller="+" style="f"><char style="fr" closed="false">37:12 </char><char style="ft" closed="false">masendimita angaita 8</char></note> ndokuisa hata yegoridhe pamukombero. <verse number="13" style="v"/>Vakaumba mhete ina dzegoridhe dzetafura uye vakadzisungirira pamakona mana, paya pakanga pana makumbo. <verse number="14" style="v"/>Mhete dzakaiswa pedyo nomukombero kuti dzibate mapango aishandiswa pakutakura tafura. <verse number="15" style="v"/>Mapango okutakura tafura akagadzirwa namatanda omuunga uye akanga akafukidzwa negoridhe. <verse number="16" style="v"/>Uye vakaita nhumbi dzetafura negoridhe rakaisvonaka, ndiro dzayo, madhishi nemikombe uye nezvirongo zvayo zvokudururira zvipiriso zvinonwiwa.</para>
  <para style="s1">Chigadziko choMwenje</para>
  <para style="p">
    <verse number="17" style="v"/>Vakagadzira chigadziko chomwenje chegoridhe rakaisvonaka uye vakaripambadzira, chigadziko nerwiriko; mikombe inenge maruva, mabukira namaruva zvaiva chinhu chimwe chete nacho. <verse number="18" style="v"/>Mapazi matanhatu akaiswa kubva kumativi echigadziko chomwenje, matatu kurutivi rumwe chete uye mamwe matatu kuno rumwe rutivi. <verse number="19" style="v"/>Mikombe mitatu yakanga yakaumbwa seruva remuarimondi namabukira namaruva makuru zvakanga zviri pane rimwe davi, matatu padavi raitevera uye zvakanga zvakaita saizvozvo pamatavi ose ari matanhatu aibva pachigadziko chomwenje. <verse number="20" style="v"/>Uye pamusoro pechigadziko chomwenje paiva nemikombe mina yakanga yakaumbwa seruva romuarimondi namabukira uye namaruva makuru. <verse number="21" style="v"/>Bukira rimwe chete rakanga riri pasi pamatavi maviri okutanga aibva pachigadziko chomwenje, bukira rechipiri rakanga riri pasi pamatavi maviri aitevera, uye bukira rechitatu rakanga riri pasi pamatavi mamwezve maviri, ose ari matanhatu pamwe chete. <verse number="22" style="v"/>Mabukira namatavi zvaiva chinhu chimwe chete nechigadziko chomwenje, chegoridhe rakaisvonaka rakapambadzirwa.</para>
  <para style="p">
    <verse number="23" style="v"/>Vakaita mwenje yacho minomwe, pamwe chete nembato dzacho uye nendiro dzacho, dzegoridhe rakaisvonaka. <verse number="24" style="v"/>Vakaita chigadziko chomwenje nenhumbi dzacho dzose kubva patarenda rimwe chete<note caller="+" style="f"><char style="fr" closed="false">37:24 </char><char style="ft" closed="false">makirogiramu angaita 34 </char></note> regoridhe rakaisvonaka.</para>
  <para style="s1">Aritari yeZvinonhuhwira</para>
  <para style="p">
    <verse number="25" style="v"/>Vakaita aritari yezvinonhuhwira namatanda omuunga. Yakanga yakaenzana mativi ose ari mana, yakareba kubhiti rimwe chete<note caller="+" style="f"><char style="fr" closed="false">37:25 </char><char style="ft" closed="false">0.5 yemita </char></note> uye kubhiti rimwe chete paupamhi, uye makubhiti maviri<note caller="+" style="f"><char style="fr" closed="false">37:25 </char><char style="ft" closed="false">0.9 yemita </char></note> pakukwirira kwayo, nyanga dzayo dziri chinhu chimwe chete nayo. <verse number="26" style="v"/>Vakafukidza pamusoro payo nokumativi ose uye nenyanga, negoridhe rakaisvonaka, uye vakagadzira hata yakaipoteredza. <verse number="27" style="v"/>Vakaita mhete dzegoridhe mbiri pasi pehata, mbiri kuno rumwe rutivi, kuti dzibate mapango aishandiswa pakuitakura. <verse number="28" style="v"/>Vakagadzira mapango omuti womuunga uye vakaafukidza negoridhe.</para>
  <para style="p">
    <verse number="29" style="v"/>Vakagadzirawo mafuta matsvene okuzodza uye nezvinonhuhwira kwazvo zvakaisvonaka, basa romuvhenganisi wezvinonhuhwira.</para>
  <chapter number="38" style="c"/>
  <para style="s1">Aritari yeZvipiriso Zvinopiswa</para>
  <para style="p">
    <verse number="1" style="v"/>Vakavaka aritari yezvipiriso zvinopiswa yamatanda omuunga, yakakwirira makubhiti matatu<note caller="+" style="f"><char style="fr" closed="false">38:1 </char><char style="ft" closed="false">mamita angaita 1.4</char></note>; yakanga yakaenzana mativi ayo mana ina makubhiti mashanu<note caller="+" style="f"><char style="fr" closed="false">38:1 </char><char style="ft" closed="false">mamita angaita 2.3</char></note> pakureba uye namakubhiti mashanu paupamhi hwayo. <verse number="2" style="v"/>Vakagadzira runyanga pamakona mana ose zvokuti nyanga nearitari zvakanga zvava chinhu chimwe chete, uye vakafukidza aritari nendarira. <verse number="3" style="v"/>Vakaita midziyo yayo yose nendarira, hari dzayo, foshoro dzayo, midziyo yokusasa zvibayiso zvenyama uye namakango apamoto. <verse number="4" style="v"/>Vakaitira aritari chiparo, mumbure wendarira, kuti chive pasi pechitsiko chayo, pakati napakati pokukwirira kwearitari. <verse number="5" style="v"/>Vakaumba mhete dzendarira kuti dzibate mapango amakona mana echiparo chendarira. <verse number="6" style="v"/>Vakaita mapango omuti womuunga vakaafukidza nendarira. <verse number="7" style="v"/>Vakapinza mapango mukati memhete kuitira kuti agova pamativi earitari, kuti vaitakure nawo. Vakaiita namapuranga, isina chinhu mukati.</para>
  <para style="s1">Mudziyo woKushambira</para>
  <para style="p">
    <verse number="8" style="v"/>Vakagadzira mudziyo wokushambira wendarira uye nezvigadziko zvawo zvendarira kubva pazvionioni zvamadzimai aishumira pamukova wokupinda muTende Rokusangana.</para>
  <para style="s1">Ruvazhe</para>
  <para style="p">
    <verse number="9" style="v"/>Pashure vakaita ruvazhe. Rutivi rwezasi rwakanga rwakareba makubhiti zana<note caller="+" style="f"><char style="fr" closed="false">38:9 </char><char style="ft" closed="false">mamita angaita 4</char></note> uye rwaiva nezvidzitiro zvomucheka wakarukwa zvakaisvonaka, <verse number="10" style="v"/>namatanda makumi maviri uye nezvigadziko zvendarira makumi maviri, nezvikorekedzo zvesirivha uye nezvisungo pamusoro pamatanda. <verse number="11" style="v"/>Rutivi rwokumusorowo rwakanga runa makubhiti zana pakureba uye rwakanga rune matanda makumi maviri nezvigadziko zvendarira, ine zvikorekedzo zvesirivha nezvisungo pamusoro pamatanda.</para>
  <para style="p">
    <verse number="12" style="v"/>Mucheto wokumavirira wakanga una makubhiti makumi mashanu<note caller="+" style="f"><char style="fr" closed="false">38:12 </char><char style="ft" closed="false">mamita angaita 23 </char></note> paupamhi, uye kwaiva nezvidzitiro, namatanda gumi uye nezvigadziko gumi, nezvikorekedzo zvesirivha nezvisungo pamusoro pamatanda. <verse number="13" style="v"/>Kumucheto wokumabvazuva, wakananga kunobuda nezuva, kwaivawo noupamhi hwamakubhiti makumi mashanu. <verse number="14" style="v"/>Zvidzitiro zvakareba makubhiti gumi namashanu<note caller="+" style="f"><char style="fr" closed="false">38:14 </char><char style="ft" closed="false">mamita angaita 6.9 </char></note> zvaiva kurutivi rumwe chete rwomukova, namatanda matatu ezvigadziko zvitatu, <verse number="15" style="v"/>uye zvidzitiro zvakareba makubhiti gumi namashanu zvaiva kuno rumwe rutivi rwokupinda muruvazhe, namatanda matatu uye nezvigadziko zvitatu. <verse number="16" style="v"/>Zvidzitiro zvose zvaipoteredza ruvazhe zvaiva zvomucheka wakarukwa zvakaisvonaka. <verse number="17" style="v"/>Zvigadziko zvamatanda zvakanga zviri zvendarira. Zvikorekedzo nezvisungo zvaiva pamatanda zvaiva zvesirivha, uye misoro yawo yakanga yakafukidzwa nesirivha; saka matanda ose oruvazhe akanga ane zvisungo zvesirivha.</para>
  <para style="p">
    <verse number="18" style="v"/>Chidzitiro chomukova wokupinda muruvazhe chaiva chewuru yebhuruu, nepepuru netsvuku uye nomucheka wakarukwa zvakaisvonaka, basa romuruki. Chakanga chakareba makubhiti makumi maviri<note caller="+" style="f"><char style="fr" closed="false">38:18 </char><char style="ft" closed="false">mamita angaita 9</char></note>, chakaita sechidzitiro chaparuvazhe, makubhiti mashanu<note caller="+" style="f"><char style="fr" closed="false">38:18 </char><char style="ft" closed="false">mamita angaita 2.3 </char></note> kukwirira kwacho, <verse number="19" style="v"/>namatanda mana uye nezvigadziko zvendarira zvina. Zvikorekedzo zvazvo nezvisungo zvazvo zvaiva zvesirivha, uye misoro yacho yakanga yakafukidzwa nesirivha. <verse number="20" style="v"/>Mbambo dzose dzetende retabhenakeri nezvaipoteredza ruvazhe zvaiva zvendarira.</para>
  <para style="s1">Zvinhu zvakashandiswa</para>
  <para style="p">
    <verse number="21" style="v"/>Uku ndiko kuwanda kwezvinhu zvakashandiswa patabhenakeri, iyo tabhenakeri yeChipupuriro, zvakanyorwa pakurayira kwaMozisi navaRevhi vari pasi paItamari mwanakomana waAroni, muprista. <verse number="22" style="v"/>Bhezareri mwanakomana waUri, mwanakomana waHuri, worudzi rwaJudha, akagadzira zvose zvakarayirwa Mozisi naJehovha; <verse number="23" style="v"/>aiva naDhoriabhu mwanakomana waAhisamaki, worudzi rwaDhani, mhizha nomusoni, uye musoni wewuru yebhuruu, pepuru netsvuku nomucheka wakaisvonaka. <verse number="24" style="v"/>Kuwanda kwegoridhe rose rakabva kuzvipiriso zvokuninira rakashandiswa pabasa rose rapaimba tsvene kwaiva matarenda makumi maviri namapfumbamwe namashekeri mazana manomwe ana makumi matatu<note caller="+" style="f"><char style="fr" closed="false">38:24 </char><char style="ft" closed="false">tani</char></note>, zvichienderana neshekeri renzvimbo tsvene.</para>
  <para style="p">
    <verse number="25" style="v"/>Sirivha yakawanikwa yakabva kuna avo veungano vakaverengwa pakunyorwa, yaiva matarenda zana, uye chiuru chimwe namazana manomwe namakumi manomwe namashanu amashekeri<note caller="+" style="f"><char style="fr" closed="false">38:25 </char><char style="ft" closed="false">mamita angaita 3.4 </char></note>, zvichienderana neshekeri renzvimbo tsvene, <verse number="26" style="v"/>bheka rimwe chete pamunhu, ndiyo hafu yeshekeri<note caller="+" style="f"><char style="fr" closed="false">38:26 </char><char style="ft" closed="false">magiramu angaita 6</char></note>, zvichienderana neshekeri renzvimbo tsvene, kubva kumunhu wose akanga ayambukira kuna avo vakanga vatoverengwa, vana makore makumi maviri kana kupfuura, varume vakanga vari zviuru mazana matanhatu navatatu namazana mashanu ana makumi mashanu. <verse number="27" style="v"/>Matarenda zana<note caller="+" style="f"><char style="fr" closed="false">38:27 </char><char style="ft" closed="false">matani 3.4</char></note> esirivha akashandiswa kugadzira zvigadziko zvenzvimbo tsvene pachidzitiro, zvigadziko zana zvaibva pamatarenda zana, tarenda rimwe chete pachigadziko chimwe nechimwe. <verse number="28" style="v"/>Vakashandisa mashekeri chiuru chimwe chete namazana manomwe namakumi manomwe namashanu<note caller="+" style="f"><char style="fr" closed="false">38:28 </char><char style="ft" closed="false">makirogiramu angaita 20 </char></note> uye kuti vagadzire zvikorekedzo zvamatanda, kufukidza misoro yamatanda, uye vagadzire zvisungo zvawo.</para>
  <para style="p">
    <verse number="29" style="v"/>Ndarira yakabva kuzvipiriso zvokuninira yaiva matarenda makumi manomwe namashekeri zviuru zviviri namazana mana<note caller="+" style="f"><char style="fr" closed="false">38:29 </char><char style="ft" closed="false">makirogiramu angaita 20 </char></note>. <verse number="30" style="v"/>Vakaishandisa kugadzira nheyo dzomukova weTende Rokusangana, aritari yendarira, chiparo chayo chendarira nemidziyo yayo yose, <verse number="31" style="v"/>nheyo dzepakapoteredza ruvazhe nedzomukova warwo nembambo dzose dzetende retabhenakeri uye nezvose zvakapoteredza ruvazhe.</para>
  <chapter number="39" style="c"/>
  <para style="s1">Nguo dzoUprista</para>
  <para style="p">
    <verse number="1" style="v"/>Kubva pawuru yebhuruu nepepuru netsvuku, vakaita nguo dzakarukwa dzoushumiri munzvimbo tsvene. Vakaitawo nguo tsvene dzaAroni, sokurayira kwakaita Jehovha kuna Mozisi.</para>
  <para style="s1">Efodhi</para>
  <para style="p">
    <verse number="2" style="v"/>Vakaita efodhi yegoridhe, wuru yebhuruu, pepuru netsvuku, uye nomucheka wakarukwa zvakaisvonaka. <verse number="3" style="v"/>Vakapambadzira goridhe rikava marata matete uye vakagura tuwaya kuti tupfekerwe muwuru yebhuruu, yepepuru netsvuku uye mumucheka wakaisvonaka, basa remhizha ino unyanzvi. <verse number="4" style="v"/>Vakaita zvipenga zvapapfudzi zveefodhi, zvaibatanidzwa pana mamwe makona ayo maviri, kuti isimbiswe. <verse number="5" style="v"/>Bhanhire rayo romuchiuno rakarukwa nounyanzvi rakanga rakafanana nayo, zvaive chinhu chimwe neefodhi uye zvakagadzirwa negoridhe, newuru yebhuruu, nepepuru netsvuku nomucheka wakarukwa zvakaisvonaka, sokurayirwa kwakaitwa Mozisi naJehovha.</para>
  <para style="p">
    <verse number="6" style="v"/>Vakagadzira matombo eonikisi vakaanyudza mukati mamaruva egoridhe uye vakanyora norunyoro rwokutema padombo sezvinoitwa padombo rechisimbiso ramazita avanakomana vaIsraeri. <verse number="7" style="v"/>Ipapo vakaisa pamapenga apamapfudzi eefodhi matombo echirangaridzo chavana vaIsraeri sokurayira kwaJehovha kuna Mozisi.</para>
  <para style="s1">Chidzitiro cheChipfuva</para>
  <para style="p">
    <verse number="8" style="v"/>Vakaita chidzitiro chechipfuva, basa remhizha ino unyanzvi. Vakachiita seefodhi: negoridhe, uye wuru yebhuruu, pepuru netsvuku, uye nomucheka wakarukwa zvakaisvonaka. <verse number="9" style="v"/>Chakanga chakaenzana mativi acho ose ari mana, chakaenzana nechanza<note caller="+" style="f"><char style="fr" closed="false">39:9 </char><char style="ft" closed="false">masendimita angaita 23 </char></note> paurefu uye chakaenzana nechanza paupamhi uye chakapetwa kaviri. <verse number="10" style="v"/>Ipapo vakagadzira mitsara mina yamatombo anokosha pamusoro pacho. Mumutsara wokutanga makanga mune ibwe rerubhi, topazi nebheriri; <verse number="11" style="v"/>mumutsara wechipiri maiva netekoisi, nesafire uye neemaradhi; <verse number="12" style="v"/>mumutsara wechitatu maiva nejasindi, neagati uye neametisiti; <verse number="13" style="v"/>mumutsara wechina maiva nekirisoriti, neonikisi uye nejasipa. Akanga akagadzirwa mukati mamaruva egoridhe. <verse number="14" style="v"/>Paiva namatombo gumi namaviri, rimwe richimirira rimwe ramazita avanakomana vaIsraeri, rimwe nerimwe rakanyorwa, sorunyoro rwakatemwa padombo sechisimbiso, chine rimwe ramazita amarudzi gumi namaviri.</para>
  <para style="p">
    <verse number="15" style="v"/>Chidzitiro chechipfuva vakachiitirawo uketani hwakarukwa negoridhe rakaisvonaka, rwakaita setambo. <verse number="16" style="v"/>Vakaita maruva maviri egoridhe nemhete mbiri dzegoridhe, uye vakasungirira mhete idzi pana mamwe amakona maviri echidzitiro chechipfuva. <verse number="17" style="v"/>Vakasungirira humwe uketani huviri hwegoridhe pamhete dzapamakona echidzitiro chechipfuva, <verse number="18" style="v"/>uye mimwe miromo youketani pamaruva maviri, zvichibatanidzwa pazvipenga zvapamapfudzi eefodhi nechemberi. <verse number="19" style="v"/>Vakagadzira mhete dzegoridhe mbiri vakadzibatanidza namamwe makona maviri echidzitiro chechipfuva pamupendero nechomukati pedyo neefodhi. <verse number="20" style="v"/>Ipapo vakagadzira dzimwezve mhete mbiri dzegoridhe uye vakadzibatanidza nechepasi pezvipenga zvamapfudzi pamberi peefodhi, pedyo nemusono uri nechapamusoro pebhanhire romuchiuno refodhi. <verse number="21" style="v"/>Vakasungirira mhete dzapachidzitiro chapachipfuva pamhete dzapaefodhi netambo yebhuruu, ichiibatanidza nebhanhire romuchiuno kuitira kuti chidzitiro chechipfuva chirege kubva paefodhi, sokurayira kwaJehovha kuna Mozisi.</para>
  <para style="s1">Dzimwe Nguo dzoUprista</para>
  <para style="p">
    <verse number="22" style="v"/>Vakaita jasi reefodhi nomucheka webhuruu yoga, basa romuruki, <verse number="23" style="v"/>rakazaruka pakati pejasi sokuzaruka kwekora, uye mupendero wakapoteredza buri iri, kuitira kuti rirege kubvaruka. <verse number="24" style="v"/>Vakaita matamba ewuru yebhuruu, nepepuru netsvuku nomucheka wakarukwa zvakaisvonaka wakapoteredza mupendero wejasi. <verse number="25" style="v"/>Uye vakaita matare egoridhe rakaisvonaka uye vakaabatanidza achipoteredza mupendero pakati pamatamba. <verse number="26" style="v"/>Matare namatamba akanga achipesana akapoteredza mupendero wejasi rinofanira kupfekwa pakushumira, sokurayira kwaJehovha kuna Mozisi.</para>
  <para style="p">
    <verse number="27" style="v"/>Vakaitira Aroni navanakomana vake, majasi omucheka wakaisvonaka, basa romuruki, <verse number="28" style="v"/>uye nguwani yomucheka wakaisvonaka, bhanhire romucheka romumusoro uye nenguo dzapasi dzomucheka wakarukwa zvakaisvonaka. <verse number="29" style="v"/>Ndaza yacho yakanga iri yomucheka wakarukwa zvakaisvonaka wewuru yebhuruu, pepuru netsvuku, basa romuruki, sokurayira kwaJehovha kuna Mozisi.</para>
  <para style="p">
    <verse number="30" style="v"/>Vakagadzira ndiro, korona tsvene, yegoridhe rakaisvonaka uye yakanyorwa pairi, sorunyoro rwapachisimbiso, kuti: <char style="sc">mutsvene kuna jehovha</char>. <verse number="31" style="v"/>Ipapo vakasungirira tambo yebhuruu pairi kuti ibatanidzwe nenguwani, sokurayira kwaJehovha kuna Mozisi.</para>
  <para style="s1">Mozisi anoongorora Tabhenakeri</para>
  <para style="p">
    <verse number="32" style="v"/>Saka basa rose patabhenakeri, Tende Rokusangana, rakapera. VaIsraeri vakaita zvinhu zvose sezvakanga zvarayirwa naJehovha kuna Mozisi. <verse number="33" style="v"/>Ipapo vakauya netabhenakeri kuna Mozisi:</para>
  <para style="b"/>
  <para style="li1">tende nenhumbi dzaro dzose, zvikorekedzo zvayo, mapuranga, mbariro, matanda nezvigadziko;</para>
  <para style="li1">
    <verse number="34" style="v"/>chifukidzo chamatehwe amakondobwe akapendwa zvitsvuku, chifukidzo chamatehwe emombe dzomugungwa nezvidzitiro zvokudzivirira;</para>
  <para style="li1">
    <verse number="35" style="v"/>areka yeChipupuriro namapango ayo nechifunhiro chokuyananisa;</para>
  <para style="li1">
    <verse number="36" style="v"/>tafura nemidziyo yayo dzose nechingwa choKuratidza;</para>
  <para style="li1">
    <verse number="37" style="v"/>zvigadziko zvomwenje zvegoridhe rakaisvonaka nemitsara yacho yemwenje, nhumbi dzayo dzose, namafuta omwenje;</para>
  <para style="li1">
    <verse number="38" style="v"/>aritari yegoridhe, mafuta okuzodza, zvinonhuhwira kwazvo nechidzitiro chapamukova wetende;</para>
  <para style="li1">
    <verse number="39" style="v"/>aritari yendarira, chiparo chayo chendarira, mapango ayo nemidziyo yayo yose;</para>
  <para style="li1">dhishi nechigadziko charo;</para>
  <para style="li1">
    <verse number="40" style="v"/>zvidzitiro zvoruvazhe namatanda nezvigadziko zvarwo, uye chidzitiro chapamukova woruvazhe;</para>
  <para style="li1">tambo nembambo dzetende dzaparuvazhe;</para>
  <para style="li1">midziyo yose yetabhenakeri, Tende Rokusangana;</para>
  <para style="li1">
    <verse number="41" style="v"/>uye jasi rakarukwa rinopfekwa pakushumira munzvimbo tsvene, zvose nguo tsvene dzaAroni muprista nenguo dzavanakomana vake pavanoshumira savaprista.</para>
  <para style="b"/>
  <para style="p">
    <verse number="42" style="v"/>VaIsraeri vakanga vaita basa rose sokurayira kwaJehovha kuna Mozisi. <verse number="43" style="v"/>Mozisi akaongorora basa uye akaona kuti vakanga variita sokurayira kwakanga kwaita Jehovha. Saka Mozisi akavaropafadza.</para>
  <chapter number="40" style="c"/>
  <para style="s1">Kudzika Tabhenakeri</para>
  <para style="p">
    <verse number="1" style="v"/>Ipapo Jehovha akati kuna Mozisi, <verse number="2" style="v"/>“Dzika tabhenakeri, Tende Rokusangana, pazuva rokutanga romwedzi wokutanga. <verse number="3" style="v"/>Uise areka yeChipupuriro mairi uye ugofukidza areka nechidzitiro. <verse number="4" style="v"/>Upinze tafura ugoisa zvinhu zvayo pairi. Ipapo ugopinza chigadziko chomwenje ugomisa mwenje yacho. <verse number="5" style="v"/>Uise aritari yezvinonhuhwira yegoridhe pamberi peareka yechipupuriro uye ugoisa chidzitiro pamukova wokupinda mutabhenakeri.</para>
  <para style="p">
    <verse number="6" style="v"/>“Uise aritari yezvipiriso zvinopiswa pamberi pomukova wokupinda kutabhenakeri, Tende Rokusangana; <verse number="7" style="v"/>uise dhishi pakati peTende Rokusangana nearitari ugoisa mvura mariri. <verse number="8" style="v"/>Ugadzire ruvazhe rwakaipoteredza uye ugoisa chidzitiro pamukova woruvazhe.</para>
  <para style="p">
    <verse number="9" style="v"/>“Utore mafuta okuzodza ugozodza tabhenakeri nezvinhu zvose zvirimo; uinatse nemidziyo yayo yose, uye ichava tsvene. <verse number="10" style="v"/>Ipapo ugozodza aritari yezvipiriso zvinopiswa nemidziyo yayo yose; unatse aritari, uye ichava tsvene-tsvene. <verse number="11" style="v"/>Uzodze dhishi nechigadziko charo ugozvinatsa.</para>
  <para style="p">
    <verse number="12" style="v"/>“Uuye naAroni navanakomana vake kumukova weTende Rokusangana ugovashambidza nemvura. <verse number="13" style="v"/>Ipapo ugopfekedza Aroni nguo tsvene, umuzodze uye ugomunatsa kuti agondishumira somuprista. <verse number="14" style="v"/>Uuyise vanakomana vake ugovapfekedza majasi. <verse number="15" style="v"/>Uvazodze sokuzodza kwawaita baba vavo, kuti vagondishumira savaprista. Kuzodzwa kwavo kuchava kwouprista hucharamba huripo kuzvizvarwa zvinotevera.” <verse number="16" style="v"/>Mozisi akaita zvose sezvaakarayirwa naJehovha.</para>
  <para style="p">
    <verse number="17" style="v"/>Saka tabhenakeri yakamiswa pazuva rokutanga romwedzi wokutanga mugore rechipiri. <verse number="18" style="v"/>Mozisi akati amisa tabhenakeri, akaisa zvigadziko panzvimbo yazvo, akadzika mapuranga, akapinza mbariro uye akamisa matanda. <verse number="19" style="v"/>Ipapo akatambanudza tende akariisa pamusoro petabhenakeri ndokuisa chifukidzo pamusoro petende, sokurayirwa kwaakaitwa naJehovha.</para>
  <para style="p">
    <verse number="20" style="v"/>Akatora Chipupuriro akachiisa muareka, akabatanidza mapango paareka uye akaisa chifunhiro chokuyananisa pamusoro payo. <verse number="21" style="v"/>Ipapo akauyisa areka mutabhenakeri ndokuturika chidzitiro chokufukidzira akafukidza areka yeChipupuriro, sokurayira kwakaita Jehovha.</para>
  <para style="p">
    <verse number="22" style="v"/>Mozisi akaisa tafura muTende Rokusangana nechokurutivi rwokumusoro kwetabhenakeri kunze kwechidzitiro <verse number="23" style="v"/>uye akaisa chingwa pamusoro payo pamberi paJehovha, sokurayirwa kwaakaitwa naJehovha.</para>
  <para style="p">
    <verse number="24" style="v"/>Akaisa chigadziko chomwenje muTende Rokusangana chakatarisana netafura nechokurutivi rwezasi rwetabhenakeri <verse number="25" style="v"/>uye akamisa mwenje pamberi paJehovha, sokurayirwa kwaakaitwa naJehovha.</para>
  <para style="p">
    <verse number="26" style="v"/>Mozisi akaisa aritari yegoridhe muTende Rokusangana pamberi pechidzitiro, <verse number="27" style="v"/>uye akapisa zvinonhuhwira pairi, sokurayirwa kwaakaitwa naJehovha. <verse number="28" style="v"/>Ipapo akaisa chidzitiro pamukova wetabhenakeri.</para>
  <para style="p">
    <verse number="29" style="v"/>Akamisa aritari yezvipiriso zvinopiswa pedyo nomukova wetabhenakeri, Tende Rokusangana, akapa pairi zvipiriso zvinopiswa nezvipiriso zvezviyo, sokurayirwa kwaakaitwa naJehovha.</para>
  <para style="p">
    <verse number="30" style="v"/>Akaisa dhishi pakati peTende Rokusangana nearitari uye akaisa mvura yokushamba mariri, <verse number="31" style="v"/>uye Mozisi naAroni navanakomana vake vakaishandisa kushamba maoko avo netsoka dzavo. <verse number="32" style="v"/>Vaishamba pose pavaipinda muTende Rokusangana kana kuswedera paaritari, sokurayirwa kwakaitwa Mozisi naJehovha.</para>
  <para style="p">
    <verse number="33" style="v"/>Ipapo Mozisi akaita ruvazhe rwakapoteredza tabhenakeri nearitari uye akaturika chidzitiro pamukova wokupinda muruvazhe. Nokudaro Mozisi akapedza basa.</para>
  <para style="s1">Kubwinya kwaJehovha</para>
  <para style="p">
    <verse number="34" style="v"/>Ipapo gore rakafukidza Tende Rokusangana, uye kubwinya kwaJehovha kwakazadza tabhenakeri. <verse number="35" style="v"/>Mozisi haana kugona kupinda muTende Rokusangana nokuti gore rakanga ragara pariri, uye kubwinya kwaJehovha kwakazadza tabhenakeri.</para>
  <para style="p">
    <verse number="36" style="v"/>Mukufamba kwose kwavaIsraeri, pose paisimuka gore kubva pamusoro petabhenakeri, ivo vaisimuka vachienda; <verse number="37" style="v"/>asi kana gore risina kubva, vakanga vasingafambi, kusvikira pazuva rarinosimuka. <verse number="38" style="v"/>Saka gore raJehovha raiva pamusoro petabhenakeri masikati; uye moto wakanga uri mugore usiku, pamberi peimba yose yaIsraeri panguva yokufamba kwavo kwose.</para>
</usx>
