<?xml version="1.0" encoding="UTF-8"?>
<usx version="2.6">
  <book code="MRK" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Mako</para>
  <para style="toc1">Mako</para>
  <para style="toc2">Mako</para>
  <para style="toc3">Mako</para>
  <para style="mt1">MAKO</para>
  <chapter number="1" style="c"/>
  <para style="s1">Johani Mubhabhatidzi anogadzira Nzira</para>
  <para style="p">
    <verse number="1" style="v"/>Kutanga kwevhangeri raJesu Kristu, Mwanakomana waMwari.</para>
  <para style="p">
    <verse number="2" style="v"/>Kwakanyorwa muna Isaya muprofita kuchinzi:</para>
  <para style="q1">“Ndichatuma nhume yangu mberi kwako,</para>
  <para style="q2">uyo achagadzira nzira yako,”</para>
  <para style="q1">
    <verse number="3" style="v"/>“inzwi rounodana murenje, richiti,</para>
  <para style="q1">‘Gadzirai nzira yaShe,</para>
  <para style="q2">ruramisai migwagwa yake.’ ”</para>
  <para style="m">
    <verse number="4" style="v"/>Uye saizvozvo Johani akauya, achibhabhatidza murenje uye achiparidza rubhabhatidzo rwokutendeuka kuti varegererwe zvivi. <verse number="5" style="v"/>Nyika yose yeJudhea navanhu vose veJerusarema vakaenda kwaari. Vachireurura zvivi zvavo, vakabhabhatidzwa naye muRwizi rweJorodhani. <verse number="6" style="v"/>Johani aipfeka nguo dzamakushe engamera, nebhanhire reganda muchiuno chake, uye aidya mhashu nouchi hwesango. <verse number="7" style="v"/>Uye iyi ndiyo yakanga iri mharidzo yake: “Shure kwangu kuchauya mumwe ane simba kupfuureni wandisina kufanira kusunungura rukanda rweshangu dzake. <verse number="8" style="v"/>Ndinokubhabhatidzai nemvura, asi iye achakubhabhatidzai noMweya Mutsvene.”</para>
  <para style="s1">Kubhabhatidzwa noKuedzwa kwaJesu</para>
  <para style="p">
    <verse number="9" style="v"/>Panguva iyoyo Jesu akauya achibva kuNazareta muGarirea uye akabhabhatidzwa naJohani muJorodhani. <verse number="10" style="v"/>Jesu paakanga ava kubuda mumvura, akaona denga richizarurwa uye Mweya achiburukira pamusoro pake senjiva. <verse number="11" style="v"/>Uye inzwi rakauya richibva kudenga richiti, “Ndiwe Mwanakomana wangu, wandinoda, wandinofarira kwazvo.”</para>
  <para style="p">
    <verse number="12" style="v"/>Pakarepo Mweya akamutumira kurenje, <verse number="13" style="v"/>uye akanga ari murenje kwamazuva makumi mana, achiedzwa naSatani. Akanga ari pamwe chete nemhuka dzesango uye vatumwa vakamushandira.</para>
  <para style="s1">Kudanwa kwaVadzidzi Vokutanga</para>
  <para style="p">
    <verse number="14" style="v"/>Mushure mokunge Johani aiswa mutorongo, Jesu akaenda kuGarirea, achiparidza vhangeri raMwari. <verse number="15" style="v"/>Akati, “Nguva yasvika. Umambo hwaMwari hwaswedera. Tendeukai mutende vhangeri!”</para>
  <para style="p">
    <verse number="16" style="v"/>Jesu paakanga achifamba pamahombekombe eGungwa reGarirea, akaona Simoni nomununʼuna wake Andirea vachikanda usvasvi mugungwa, nokuti vakanga vari vabati vehove. <verse number="17" style="v"/>Jesu akati, “Uyai munditevere, uye ndichakuitai vabati vavanhu.” <verse number="18" style="v"/>Pakarepo vakasiya usvasvi hwavo vakamutevera.</para>
  <para style="p">
    <verse number="19" style="v"/>Akati afamba chinhambwe zvishoma, akaona Jakobho mwanakomana waZebhedhi nomununʼuna wake Johani vari mugwa, vachigadzira usvasvi hwavo. <verse number="20" style="v"/>Haana kunonoka, akavadana, uye vakasiya baba vavo, Zebhedhi, mugwa vaine vashandi vavo, vakamutevera.</para>
  <para style="s1">Jesu Anodzinga Mweya Wakaipa</para>
  <para style="p">
    <verse number="21" style="v"/>Vakaenda kuKapenaume, uye nomusi weSabata, Jesu akapinda musinagoge akatanga kudzidzisa. <verse number="22" style="v"/>Vanhu vakashamiswa nokudzidzisa kwake, nokuti akavadzidzisa somunhu ane simba, asingaiti savadzidzisi vomurayiro. <verse number="23" style="v"/>Pakarepo mumwe murume akanga ari musinagoge ravo akanga akabatwa nomweya wakaipa akadanidzira achiti, <verse number="24" style="v"/>“Munodeiko kwatiri, imi Jesu weNazareta? Mauya kuzotiparadza here? Ndinoziva kuti ndimi ani, imi Mutsvene waMwari!”</para>
  <para style="p">
    <verse number="25" style="v"/>Jesu akarayira akati, “Nyarara! Buda maari!” <verse number="26" style="v"/>Mweya wakaipa wakamuzunza-zunza ndokubva wabuda maari nenzwi guru.</para>
  <para style="p">
    <verse number="27" style="v"/>Vanhu vose vakashamiswa kwazvo zvokuti vakabvunzana vachiti, “Chiiko ichi? Idzidziso itsva ine simba! Anorayira kunyange mweya yakaipa, uye ichimuteerera.” <verse number="28" style="v"/>Mukurumbira wake wakapararira munyika yose yeGarirea.</para>
  <para style="s1">Jesu Anoporesa Vazhinji</para>
  <para style="p">
    <verse number="29" style="v"/>Vakati vachangobva musinagoge, vakaenda naJakobho naJohani kumba kwaSimoni naAndirea. <verse number="30" style="v"/>Ambuya vaSimoni vakanga vavete pamubhedha vachirwara nefivha, uye vakaudza Jesu nezvavo. <verse number="31" style="v"/>Saka akaenda kwavari, akabata ruoko rwavo akavabatsira kusimuka. Fivha yakabva mavari vakatanga kuvashandira.</para>
  <para style="p">
    <verse number="32" style="v"/>Manheru acho iwayo zuva ravira, vanhu vakauya kuna Jesu navose vairwara navakanga vakabatwa namadhimoni. <verse number="33" style="v"/>Guta rose rakaungana pamukova, <verse number="34" style="v"/>uye Jesu akaporesa vazhinji vakanga vane zvirwere zvakasiyana-siyana. Akadzingawo madhimoni mazhinji, asi akanga asingatenderi madhimoni kuti ataure nokuti akanga achiziva kuti iye ndiani.</para>
  <para style="s1">Jesu Anonyengetera Ari Oga</para>
  <para style="p">
    <verse number="35" style="v"/>Mangwanani-ngwanani, kuchakasviba, Jesu akamuka akabuda mumba akaenda kunzvimbo yaakanga ari oga, ikoko akandonyengetera. <verse number="36" style="v"/>Simoni navamwe vake vakaenda kundomutsvaka, <verse number="37" style="v"/>uye vakati vamuwana, vakati, “Vanhu vose vanokutsvakai!”</para>
  <para style="p">
    <verse number="38" style="v"/>Jesu akapindura akati, “Ngatiendei kune imwe nzvimbo, kumisha iri pedyo, kuti ndinoparidzawo ikoko. Ndizvo zvandakauyira.” <verse number="39" style="v"/>Saka akafamba nomuGarirea yose, achiparidza mumasinagoge avo uye achidzinga madhimoni.</para>
  <para style="s1">Murume Akanga Ana Maperembudzi</para>
  <para style="p">
    <verse number="40" style="v"/>Mumwe murume akanga ana maperembudzi akauya kwaari akapfugama, akamukumbira zvikuru achiti, “Kana muchida, munogona kundinatsa.”</para>
  <para style="p">
    <verse number="41" style="v"/>Jesu akamunzwira ngoni, akatambanudza ruoko rwake akabata murume uya. Akati, “Ndinoda. Chinatswa!” <verse number="42" style="v"/>Pakarepo maperembudzi akabva paari uye akaporeswa.</para>
  <para style="p">
    <verse number="43" style="v"/>Jesu akamuendesa pakarepo akamuyambira zvikuru achiti, <verse number="44" style="v"/>“Chenjera kuti urege kuudza mumwe munhu. Asi enda, undozviratidza kumuprista ugobayira chipiriso chakarayirwa naMozisi chokuporeswa kwako, chive chapupu kwavari.” <verse number="45" style="v"/>Asi iye akabuda akatanga kutaura akasununguka, achiparadzira shoko iro. Nokuda kwaizvozvo, Jesu haana kuzogona kupinda muguta zviri pachena asi akagara kunze, kunzvimbo dzakanyarara. Kunyange zvakadaro vanhu vakaramba vachiuya kwaari vachibva kumativi ose.</para>
  <chapter number="2" style="c"/>
  <para style="s1">Jesu Anoporesa Munhu Akanga Akafa Mutezo</para>
  <para style="p">
    <verse number="1" style="v"/>Shure kwamazuva mashoma shoma, Jesu akati apindazve muKapenaume, vanhu vakanzwa kuti akanga auya kumusha. <verse number="2" style="v"/>Saka vazhinji vakaungana zvokuti mumba makasara musisina nzvimbo kunyange kunze kwomukova, uye akaparidza shoko kwavari. <verse number="3" style="v"/>Vamwe varume vakasvika, vakauya kwaari nomunhu akanga akafa mutezo, akatakurwa navarume vana. <verse number="4" style="v"/>Sezvo vakanga vasingagoni kusvika naye kuna Jesu nokuda kwokuwanda kwavanhu, vakazarura denga reimba pamusoro paJesu uye, vakati variputsa, vakaburutsa nhoo pakanga pavete uya munhu akanga akafa mutezo. <verse number="5" style="v"/>Jesu akati aona kutenda kwavo, akati kuno uya akanga akafa mutezo, “Mwanakomana, zvivi zvako zvaregererwa.”</para>
  <para style="p">
    <verse number="6" style="v"/>Zvino vamwe vadzidzisi vomurayiro, vakanga vagere ipapo, vakafunga mumwoyo yavo vachiti, <verse number="7" style="v"/>“Munhu uyu anotaura sei achidaro? Ari kumhura Mwari! Ndianiko anoregerera zvivi asi Mwari oga?”</para>
  <para style="p">
    <verse number="8" style="v"/>Pakarepo Jesu akazviziva mumweya wake kuti ndizvo zvavakanga vachifunga mumwoyo yavo, uye akati kwavari, “Seiko muchifunga zvinhu izvi? <verse number="9" style="v"/>Ndezvipiko zvakareruka: Kuti kuno wakafa mutezo, ‘Zvivi zvako zvaregererwa,’ kana kuti, ‘Simuka, tora nhoo yako ufambe’? <verse number="10" style="v"/>Asi kuti muzive kuti Mwanakomana woMunhu ane simba panyika rokuregerera zvivi.” Akati kuna akanga akafa mutezo, <verse number="11" style="v"/>“Ndinoti kwauri, simuka, tora nhoo yako uende kumba.” <verse number="12" style="v"/>Akasimuka kubva panhoo yake, akatora nhoo yake akafamba akabuda vose vachizviona. Izvi zvakashamisa munhu wose uye vakarumbidza Mwari vachiti, “Hatina kumboona chinhu chakadai!”</para>
  <para style="s1">Kudanwa kwaRevhi</para>
  <para style="p">
    <verse number="13" style="v"/>Ipapo Jesu akabudazve akaenda kugungwa. Vanhu vazhinji zhinji vakauya kwaari uye akatanga kuvadzidzisa. <verse number="14" style="v"/>Paaifamba achitevedza gungwa, akaona Revhi mwanakomana waArifeasi agere paitererwa mutero. Jesu akati kwaari, “Nditevere,” ipapo Revhi akasimuka akamutevera.</para>
  <para style="p">
    <verse number="15" style="v"/>Jesu paakanga achidya kudya kwamanheru pamba paRevhi, vateresi vazhinji na“vatadzi” vakanga vachidya naye, navadzidzi vake, nokuti kwaiva navazhinji vaimutevera. <verse number="16" style="v"/>Vadzidzisi vomurayiro, ivo vaFarisi, vakati vachimuona achidya na“vatadzi” navateresi, vakabvunza vadzidzi vake vakati, “Seiko achidya navateresi na‘vatadzi’?”</para>
  <para style="p">
    <verse number="17" style="v"/>Anzwa izvozvo, Jesu akati kwavari, “Vasingarwari havatsvaki chiremba, asi vanorwara. Handina kuuya kuzodana vakarurama, asi vatadzi.”</para>
  <para style="s1">Vanobvunza Jesu pamusoro poKutsanya</para>
  <para style="p">
    <verse number="18" style="v"/>Zvino vadzidzi vaJohani navaFarisi vakanga vachitsanya. Vamwe vanhu vakauya vakabvunza Jesu vakati, “Sei vadzidzi vaJohani navadzidzi vavaFarisi vachitsanya, asi venyu vasingatsanyi?”</para>
  <para style="p">
    <verse number="19" style="v"/>Jesu akapindura akati, “Shamwari dzechikomba dzingatsanya seiko kana iye achinavo? Havangadaro, kana iye achinavo. <verse number="20" style="v"/>Asi nguva ichasvika ichabviswa chikomba kwavari, uye pazuva iroro vachatsanya.</para>
  <para style="p">
    <verse number="21" style="v"/>“Hakuna munhu anoisa chigamba chitsva panguo tsaru. Kana akadaro, chigamba chitsva chichabvarura chitsaru, zvoita kuti buri racho rinyanye kukura. <verse number="22" style="v"/>Uye hakuna munhu anodira waini itsva muhombodo dzamatehwe tsaru. Kana akaita izvozvo, waini ichaputitsa matehwe, uye zvose waini nedehwe rewaini zvichaparara. Kwete, anodira waini itsva muhombodo itsva.”</para>
  <para style="s1">Ishe weSabata</para>
  <para style="p">
    <verse number="23" style="v"/>Mumwe musi weSabata, Jesu akanga achipfuura nomuminda yezviyo, uye vadzidzi vake vakanga vachifamba naye, vakatanga kutanha hura dzezviyo. <verse number="24" style="v"/>VaFarisi vakati kwaari, “Tarirai, seiko vachiita zvisingatenderwi nomusi weSabata.”</para>
  <para style="p">
    <verse number="25" style="v"/>Akapindura akati, “Hamuna kumboverenga here zvakaitwa naDhavhidhi navamwe vake pavakanga vashayiwa zvokudya uye vonzwa nzara? <verse number="26" style="v"/>Mumazuva aAbhiatari muprista mukuru, akapinda mumba maMwari akadya chingwa chakatsaurwa, chinongotenderwa kudyiwa navaprista chete. Uye akapawo vamwe vaaiva navo.”</para>
  <para style="p">
    <verse number="27" style="v"/>Ipapo akati kwavari, “Sabata rakaitirwa munhu, munhu haana kuitirwa Sabata. <verse number="28" style="v"/>Saka Mwanakomana woMunhu ndiye Ishe kunyange weSabata.”</para>
  <chapter number="3" style="c"/>
  <para style="p">
    <verse number="1" style="v"/>Pane imwe nguva akapinda musinagoge, uye imomo makanga mune murume akanga ane ruoko rwakanga rwakakokonyara. <verse number="2" style="v"/>Vamwe vavo vakanga vachitsvaka mhosva yavangapomera Jesu, saka vakamutarisisa kuti vaone kana aizomuporesa nomusi weSabata. <verse number="3" style="v"/>Jesu akati kumurume akanga ane ruoko rwakakokonyara, “Simuka umire pamberi pavanhu vose.”</para>
  <para style="p">
    <verse number="4" style="v"/>Ipapo Jesu akavabvunza akati, “Ndezvipiko zvinotenderwa nomusi weSabata: kuita zvakanaka kana kuita zvakaipa, kuponesa munhu kana kuuraya?” Asi vakaramba vanyerere.</para>
  <para style="p">
    <verse number="5" style="v"/>Atsamwa, akatarisa vanhu vose vakanga vakamukomberedza, uye ashungurudzwa nokuda kwokusindimara kwemwoyo yavo akati kumurume uya, “Tambanudza ruoko rwako.” Akarutambanudza, uye ruoko rwake rukaporeswa. <verse number="6" style="v"/>Ipapo vaFarisi vakabuda vakatanga kurangana navaHerodhi kuti vangauraya sei Jesu.</para>
  <para style="s1">Vazhinji Vanotevera Jesu</para>
  <para style="p">
    <verse number="7" style="v"/>Jesu akabva kugungwa navadzidzi vake, uye vanhu vazhinji vaibva kuGarirea vakamutevera. <verse number="8" style="v"/>Vakati vanzwa zvose zvaakanga achiita, vanhu vazhinji vakauya kwaari vachibva kuJudhea, Jerusarema, Idhumea, uye namatunhu ari mhiri kweJorodhani, neakapoteredza Tire neSidhoni. <verse number="9" style="v"/>Akaudza vadzidzi vake kuti vamutsvagire igwa duku, kuitira kuti vanhu varege kumutsikirira nokuda kwokuwanda kwavo. <verse number="10" style="v"/>Ainge aporesa vazhinji zvokuti vaya vakanga vane zvirwere vakanga vachisundana vachiuya mberi kuti vamubate. <verse number="11" style="v"/>Pose paaionekwa nemweya yakaipa, yaiwira pasi pamberi pake uye yaidanidzira ichiti, “Ndimi Mwanakomana waMwari.” <verse number="12" style="v"/>Asi iye akairayira kwazvo kuti irege kutaura kuti akanga ari ani.</para>
  <para style="s1">Kusarudzwa kwaVapostori Gumi naVaviri</para>
  <para style="p">
    <verse number="13" style="v"/>Jesu akakwira pagomo akadana kwaari vaya vaaida, uye vakauya. <verse number="14" style="v"/>Akasarudza vane gumi navaviri akavati vapostori, kuti vagare naye uye kuti agozovatuma kuti vandoparidza <verse number="15" style="v"/>uye kuti vave nesimba rokudzinga madhimoni.</para>
  <para style="b"/>
  <para style="li4">
    <verse number="16" style="v"/>Ava ndivo gumi navaviri vaakasarudza:</para>
  <para style="b"/>
  <para style="li1">Simoni (uyo waakatumidza zita rokuti Petro),</para>
  <para style="li1">
    <verse number="17" style="v"/>Jakobho mwanakomana waZebhedhi nomununʼuna wake Johani (avo vaakatumidza zita rokuti Bhoanerigesi, kureva kuti Vanakomana voKutinhira),</para>
  <para style="li1">
    <verse number="18" style="v"/>Andirea,</para>
  <para style="li1">Firipi,</para>
  <para style="li1">Bhatoromeo,</para>
  <para style="li1">Mateo,</para>
  <para style="li1">Tomasi,</para>
  <para style="li1">Jakobho mwanakomana waArifeasi,</para>
  <para style="li1">Tadheo,</para>
  <para style="li1">Simoni muZeroti</para>
  <para style="li1">
    <verse number="19" style="v"/>naJudhasi Iskarioti, uyo akamupandukira.</para>
  <para style="s1">Jesu naBheerizebhubhi</para>
  <para style="p">
    <verse number="20" style="v"/>Ipapo Jesu akapinda mune imwe imba, uye vazhinji vakaunganazve, zvokuti iye navadzidzi vake vakanga vasingagoni kunyange kudya. <verse number="21" style="v"/>Mhuri yake yakati yazvinzwa, vakaenda kundomubata, nokuti vakati, “Ava kupenga.”</para>
  <para style="p">
    <verse number="22" style="v"/>Uye vadzidzisi vomurayiro vaibva kuJerusarema vakati, “Akabatwa nomweya waBheerizebhubhi! Ari kudzinga madhimoni nomuchinda wamadhimoni.”</para>
  <para style="p">
    <verse number="23" style="v"/>Saka Jesu akavadana akataura kwavari nomufananidzo achiti, “Ko, Satani angadzinga sei Satani? <verse number="24" style="v"/>Kana umambo huchizvipesanisa, umambo ihwohwo hahugoni kumira. <verse number="25" style="v"/>Kana imba ichizvipesanisa, imba iyoyo haigoni kumira. <verse number="26" style="v"/>Uye kana Satani achizvipikisa pachake uye achizvipesanisa, haangagoni kumira; kuguma kwake kwasvika. <verse number="27" style="v"/>Zviripo ndezvokuti, hakuna munhu angapinda mumba momunhu ane simba agotakura zvinhu zvake, kana asina kutanga asunga murume wacho ane simba. Ipapo angagona kupamba imba yake. <verse number="28" style="v"/>Ndinokuudzai chokwadi kuti zvivi zvose nokumhura kwavanhu kwose zvicharegererwa. <verse number="29" style="v"/>Asi ani naani anomhura Mweya Mutsvene haazomboregererwi; ane mhosva yechivi chisingaperi.”</para>
  <para style="p">
    <verse number="30" style="v"/>Akataura izvozvo nokuti vakanga vachiti, “Ano mweya wakaipa.”</para>
  <para style="s1">Mai vaJesu naVanunʼuna Vake</para>
  <para style="p">
    <verse number="31" style="v"/>Ipapo mai vaJesu navanunʼuna vake vakauya. Vakatuma munhu kundomudana ivo vamire panze. <verse number="32" style="v"/>Vazhinji vakanga vagere vakamukomberedza, uye vakati kwaari, “Mai venyu navanunʼuna venyu vari kukutsvakai panze.”</para>
  <para style="p">
    <verse number="33" style="v"/>Iye akati, “Vanamai vangu navanunʼuna vangu ndivanaaniko?”</para>
  <para style="p">
    <verse number="34" style="v"/>Ipapo akatarisa kuna avo vakanga vagere vakaita denderedzwa vakamupoteredza akati, “Ava ndivo mai vangu navanunʼuna vangu! <verse number="35" style="v"/>Ani naani anoita kuda kwaMwari ndiye mununʼuna wangu nehanzvadzi, uye namai vangu.”</para>
  <chapter number="4" style="c"/>
  <para style="s1">Mufananidzo woMukushi</para>
  <para style="p">
    <verse number="1" style="v"/>Jesu akatanga kudzidzisazve ari pagungwa. Vanhu vakanga vakaungana vakamukomberedza vari vazhinji zhinji zvokuti akabva apinda mugwa akagara mariri ari mugungwa, asi vanhu vose vari kumahombekombe. <verse number="2" style="v"/>Akavadzidzisa zvinhu zvizhinji nemifananidzo, uye mukudzidzisa kwake akati, <verse number="3" style="v"/>“Teererai! Murimi akabuda kundokusha mbeu yake. <verse number="4" style="v"/>Paakanga achikusha mbeu, dzimwe dzakawira munzira, uye shiri dzakasvika dzikadzidya. <verse number="5" style="v"/>Dzimwe dzakawira murukangarabwe, madzisina kuwana ivhu rakawanda. Dzakakurumidza kumera, nokuti ivhu rakanga riri shoma. <verse number="6" style="v"/>Asi zuva rakati rabuda, mbeu dzakapiswa nezuva, uye dzikaoma nokuti dzakanga dzisina midzi. <verse number="7" style="v"/>Dzimwe dzakawira pakati peminzwa, minzwa ikakura ikavhunga mbeu, nokudaro hadzina kubereka zvibereko. <verse number="8" style="v"/>Uye dzimwe dzakawira pavhu rakanaka. Dzakamera dzikakura uye dzikabereka kakapetwa makumi matatu, makumi matanhatu, kana kunyange zana.”</para>
  <para style="p">
    <verse number="9" style="v"/>Ipapo Jesu akati, “Ane nzeve dzokunzwa, ngaanzwe.”</para>
  <para style="p">
    <verse number="10" style="v"/>Paakanga ava oga, vane gumi navaviri uye navamwe vakanga vakamukomberedza vakamubvunza pamusoro pomufananidzo uyu. <verse number="11" style="v"/>Akati kwavari, “Chakavanzika choumambo hwaMwari chakapiwa kwamuri. Asi kuna avo vari kunze, zvinhu zvose zvinotaurwa nemifananidzo <verse number="12" style="v"/>kuitira kuti,</para>
  <para style="q1">“ ‘zvimwe vangaramba vachiona, asi varege kuonesesa;</para>
  <para style="q2">uye vachinzwa, asi varege kunzwisisa;</para>
  <para style="q1">kana kuti vangatendeuka uye vakaregererwa!’ ”</para>
  <para style="p">
    <verse number="13" style="v"/>Ipapo Jesu akati kwavari, “Hamunzwisisi mufananidzo uyu here? Munganzwisisa seiko mufananidzo upi zvawo? <verse number="14" style="v"/>Murimi anokusha shoko. <verse number="15" style="v"/>Vamwe vanhu vakaita setsanga yakawira munzira, munokushwa shoko. Pavanongorinzwa, Satani anouya otora shoko rakushwa mukati mavo. <verse number="16" style="v"/>Vamwe vakaita setsanga yakawira parukangarahwe, vanonzwa shoko uye nokukurumidza vorigamuchira nomufaro. <verse number="17" style="v"/>Asi sezvo vasina midzi, vanongotsungirira kwenguva pfupi. Panongosvika nhamo kana kutambudzwa nokuda kweshoko, vanokurumidza kuwa. <verse number="18" style="v"/>Uye vamwe, setsanga yakawira pakati peminzwa, vanonzwa shoko; <verse number="19" style="v"/>asi kufunganya nezvoupenyu huno, kunyengera kwoupfumi uye zvishuvo zvezvimwe zvinhu zvinopinda zvigovhunga shoko, zvichirishayisa zvibereko. <verse number="20" style="v"/>Vamwe vakaita setsanga yakawira pavhu rakanaka, vanonzwa shoko, vorigamuchira, uye vobereka zvibereko, kakapetwa makumi matatu, makumi matanhatu kana kunyange zana pane zvinenge zvakushwa.”</para>
  <para style="s1">Mwenje paChigadziko</para>
  <para style="p">
    <verse number="21" style="v"/>Akati kwavari, “Munouya nomwenje kuzouisa pasi pedengu here kana pasi pomubhedha? Handiti munouisa pachigadziko chawo here? <verse number="22" style="v"/>Nokuti hapana chakavigwa chisingazooneswi, uye hapana chakavanzika chisingazobudi pachena. <verse number="23" style="v"/>Munhu ane nzeve dzokunzwa ngaanzwe.”</para>
  <para style="p">
    <verse number="24" style="v"/>Akaenderera mberi achiti, “Chenjererai kwazvo zvamunonzwa. Chiyero chamunoshandisa, ndicho chamuchayerwawo nacho kunyange zvakapfuurisa. <verse number="25" style="v"/>Ani naani anazvo achapiwa zvimwe; ani naani asina, achatorerwa kunyange nezvaanazvo.”</para>
  <para style="s1">Mufananidzo weTsanga Inomera</para>
  <para style="p">
    <verse number="26" style="v"/>Akatizve, “Umambo hwaMwari hwakafanana nomunhu anokusha mbeu muvhu. <verse number="27" style="v"/>Usiku namasikati, kunyange akavata kana akamuka, mbeu inomera igokura, kunyange zvazvo asingazivi kuti zvinoitika sei. <verse number="28" style="v"/>Ivhu riri roga rinobereka zviyo, kutanga chipande, kwozoti hura, kwozoitawo tsanga dzakakora muhura. <verse number="29" style="v"/>Panongoibva zviyo, anozvicheka nejeko, nokuti kukohwa kwasvika.”</para>
  <para style="s1">Mufananidzo weMbeu yeMasitadhi</para>
  <para style="p">
    <verse number="30" style="v"/>Akatizve, “Umambo hwaMwari tingahufananidza neiko kana kuti tingaita mufananidzo upiko kuti tihutsanangure? <verse number="31" style="v"/>Hwakafanana netsanga yemasitadhi, inova tsanga duku duku yaunodyara muvhu. <verse number="32" style="v"/>Asi kana yadyarwa, inokura igova muti mukuru kupfuura miti yose yomubindu, una matavi makuru zvokuti shiri dzedenga dzinogona kugara mumumvuri wawo.”</para>
  <para style="p">
    <verse number="33" style="v"/>Nemimwe mifananidzo yakadai, Jesu akataura shoko kwavari, zvose sezvavaigona kunzwisisa. <verse number="34" style="v"/>Haana kutaura chinhu chimwe kwavari asingashandisi mufananidzo. Asi paainge ari oga navadzidzi vake, aivatsanangurira zvose.</para>
  <para style="s1">Jesu Anonyaradza Dutu</para>
  <para style="p">
    <verse number="35" style="v"/>Zuva iroro ava madekwana, akati kuvadzidzi vake, “Ngatiyambukirei kuno rumwe rutivi.” <verse number="36" style="v"/>Vakasiya vanhu vazhinji, vakaenda naye mugwa, sezvaakanga ari. Pakanga pane mamwewo magwa aaiva nawo. <verse number="37" style="v"/>Dutu rinotyisa rakauya, uye mafungu akarova igwa, zvokuti rakanga rava pedyo nokunyura. <verse number="38" style="v"/>Jesu akanga ari mushure megwa, avete pamutsago. Vadzidzi vake vakamumutsa vakati kwaari, “Mudzidzisi, hamuna hanya here kana tikanyura?”</para>
  <para style="p">
    <verse number="39" style="v"/>Akamuka, akarayira mhepo uye akati kumafungu, “Nyarara! Dzikama!” Ipapo mhepo yakapera uye kukadzikama zvikuru.</para>
  <para style="p">
    <verse number="40" style="v"/>Akati kuvadzidzi vake, “Munotyireiko zvakadai? Hamusati mava nokutenda here?”</para>
  <para style="p">
    <verse number="41" style="v"/>Vakatya uye vakabvunzana vachiti, “Ndianiko uyu? Kunyange mhepo namafungu zvinomuteerera!”</para>
  <chapter number="5" style="c"/>
  <para style="s1">Kuporeswa kwoMurume Akanga Akabatwa naMadhimoni</para>
  <para style="p">
    <verse number="1" style="v"/>Vakayambuka mhiri kwegungwa kunyika yavaGerase. <verse number="2" style="v"/>Jesu akati abuda mugwa, mumwe murume akanga ano mweya wakaipa akauya achibva kumakuva kuti azosangana naye. <verse number="3" style="v"/>Murume uyu aigara kumakuva, uye kwakanga kusisina munhu aigona kumusungazve, kunyange kana nengetani. <verse number="4" style="v"/>Nokuti kazhinji aisungwa maoko namakumbo, asi aidambura ngetani napakati uye achivhuna simbi dzaiva pamakumbo ake. Hakuna munhu aiva nesimba rokumukunda. <verse number="5" style="v"/>Usiku namasikati aingochema uye achizvicheka-cheka namabwe ari pakati pamakuva uye nomuzvikomo.</para>
  <para style="p">
    <verse number="6" style="v"/>Akati aona Jesu achiri chinhambwe, akamhanya akandowira namabvi ake mberi kwake. <verse number="7" style="v"/>Akadanidzira nenzwi riri pamusoro achiti, “Munodeiko kwandiri, Jesu, Mwanakomana waMwari Wokumusoro-soro? Pikai kuna Mwari kuti hamuzonditambudzi!” <verse number="8" style="v"/>Nokuti Jesu akanga ati kwaari, “Buda mumunhu uyu, iwe mweya wakaipa!”</para>
  <para style="p">
    <verse number="9" style="v"/>Ipapo Jesu akamubvunza akati, “Zita rako ndiwe ani?”</para>
  <para style="p">Akapindura akati, “Zita rangu ndiRegioni, nokuti tiri vazhinji.” <verse number="10" style="v"/>Uye akakumbira akumbirazve kuna Jesu kuti arege kuidzinga kubva munyika iyo.</para>
  <para style="p">
    <verse number="11" style="v"/>Boka guru renguruve raifura riri pazvikomo zvaiva pedyo nenzvimbo iyi. <verse number="12" style="v"/>Madhimoni akakumbirisa kuna Jesu akati, “Titumei henyu pakati penguruve, titenderei henyu kuti tinopinda madziri.” <verse number="13" style="v"/>Akaatendera, uye mweya yakaipa yakabuda ikaenda ikandopinda munguruve. Boka rinenge zviuru zviviri pakuwanda, rakamhanya richiburukira kumawere rikapinda mugungwa uye rikanyuramo.</para>
  <para style="p">
    <verse number="14" style="v"/>Vaya vakanga vachifudza nguruve vakatiza vakandozivisa izvi muguta nomumaruwa, uye vanhu vakabuda kuti vandoona zvakanga zvaitika. <verse number="15" style="v"/>Vakati vasvika kuna Jesu, vakaona murume uya akanga akabatwa neRegioni ramadhimoni, agere ipapo, akapfeka uye ava munhu kwaye; uye vakatya. <verse number="16" style="v"/>Vaya vakanga vazviona vakavaudza zvakanga zvaitika kumunhu akanga ambobatwa namadhimoni, uye vakataura nezvenguruvewo. <verse number="17" style="v"/>Ipapo vanhu vakatanga kukumbira Jesu kuti abve munyika yavo.</para>
  <para style="p">
    <verse number="18" style="v"/>Jesu paakanga opinda mugwa, munhu akanga akabatwa namadhimoni akakumbira zvikuru kuti aende naye. <verse number="19" style="v"/>Jesu haana kumutendera, asi akati kwaari, “Chienda kumba kumhuri yako undovaudza zvawaitirwa naShe, uye kuti akunzwira ngoni sei.” <verse number="20" style="v"/>Saka murume uyu akabva akaenda uye akatanga kutaura muDhekapori zvinhu zvikuru zvaakanga aitirwa naJesu. Uye vanhu vose vakashamiswa.</para>
  <para style="s1">Musikana Akanga Afa, noMukadzi Airwara</para>
  <para style="p">
    <verse number="21" style="v"/>Jesu akati ayambukazve mhiri negwa kuno rumwe rutivi rwegungwa, vazhinji zhinji vakaungana vakamukomberedza paakanga ari pagungwa. <verse number="22" style="v"/>Ipapo mumwe wavabati vomusinagoge, ainzi Jairosi, akasvikapo. Paakaona Jesu akawira patsoka dzake <verse number="23" style="v"/>uye akamukumbirisa zvikuru achiti, “Mwanasikana wangu mudiki ava kufa. Ndapota uyai muise maoko enyu pamusoro pake kuti agoporeswa uye ararame.” <verse number="24" style="v"/>Saka Jesu akaenda naye.</para>
  <para style="p">Vazhinji zhinji vakatevera vachimanikidzirana. <verse number="25" style="v"/>Uye pakanga pano mukadzi aiva nechirwere chokubuda ropa kwamakore gumi namaviri. <verse number="26" style="v"/>Akanga atambudzika zvikuru uye achirapwa navanachiremba vazhinji uye akanga apedza zvose zvaaiva nazvo, asi pachinzvimbo chokuva nani akatonyanyisa kurwara. <verse number="27" style="v"/>Akati anzwa nezvaJesu, akauya mushure make mukati mavazhinji uye akabata nguo yake, <verse number="28" style="v"/>nokuti akati mumwoyo make, “Kana ndikangobata nguo dzake, ndichaporeswa.” <verse number="29" style="v"/>Pakarepo tsime reropa rake rakapwa uye akanzwa mumuviri wake kuti akanga asunungurwa kubva pakutambudzika kwake.</para>
  <para style="p">
    <verse number="30" style="v"/>Pakarepo Jesu akanzwa kuti simba rakanga rabuda maari. Akatendeukira kuruzhinji rwavanhu akabvunza achiti, “Ndianiko abata nguo dzangu?”</para>
  <para style="p">
    <verse number="31" style="v"/>Vadzidzi vake vakati, “Muri kuona vanhu vachikutsimbirirai, zvino moti, ‘Ndianiko andibata?’ ”</para>
  <para style="p">
    <verse number="32" style="v"/>Asi Jesu akaramba achitarisa-tarisa kuti aone kuti ndiani akanga aita izvozvo. <verse number="33" style="v"/>Ipapo mukadzi, achiziva zvakanga zvaitika kwaari, akauya akawira patsoka dzake, uye achidedera nokutya, akamuudza chokwadi chose. <verse number="34" style="v"/>Iye akati kwaari, “Mwanasikana, kutenda kwako kwakuporesa. Enda norugare uye usunungurwe pakutambudzika kwako.”</para>
  <para style="p">
    <verse number="35" style="v"/>Jesu achiri kutaura, vamwe varume vakauya vachibva kumba kwaJairosi, mukuru wesinagoge. Vakati, “Mwanasikana wenyu afa. Muchanetsereiko mudzidzisi?”</para>
  <para style="p">
    <verse number="36" style="v"/>Asina hanya nezvavakanga vataura, Jesu akati kumukuru wesinagoge, “Usatya; tenda bedzi.”</para>
  <para style="p">
    <verse number="37" style="v"/>Haana kutendera mumwe munhu kuti amutevere kunze kwaPetro, Jakobho naJohani mununʼuna waJakobho. <verse number="38" style="v"/>Vakati vasvika pamba pomukuru wesinagoge, Jesu akanzwa mheremhere, vanhu vachichema nokuungudza zvikuru. <verse number="39" style="v"/>Akapinda akati kwavari, “Ko, mheremhere ndeyeiko nokuungudza uku? Mwana haana kufa asi avete.” <verse number="40" style="v"/>Asi vakamuseka.</para>
  <para style="p">Mushure mokunge avabudisa vose panze, akatora baba namai vomwana navadzidzi vaakanga anavo, akapinda makanga muno mwana. <verse number="41" style="v"/>Akamubata noruoko akati kwaari, “Tarita kumi!” (zvichireva kuti, “Musikana, ndinoti kwauri, muka!”) <verse number="42" style="v"/>Pakarepo musikana akasimuka akafamba-famba (akanga ana makore gumi namaviri okuberekwa). Nokuda kwaizvozvi, vakashamiswa zvikuru. <verse number="43" style="v"/>Akarayira nokurayira kukuru kuti parege kuva nomunhu anoziva nezvazvo, uye akavaudza kuti vamupe zvokudya.</para>
  <chapter number="6" style="c"/>
  <para style="s1">Muprofita Haakudzwi</para>
  <para style="p">
    <verse number="1" style="v"/>Jesu akabva ipapo akaenda kuguta rokwake, vadzidzi vake vachimutevera. <verse number="2" style="v"/>Sabata rakati rasvika, akatanga kudzidzisa musinagoge, uye vazhinji vakamunzwa vakashamiswa.</para>
  <para style="p">Vakabvunza vachiti, “Murume uyu akawanepi zvinhu izvi? Uchenjeri hupi uhu hwaakapiwa hwokuti anotoita zvishamiso? <verse number="3" style="v"/>Ko, haasiye muvezi here? Ko, haasiye mwanakomana waMaria here nomukoma waJakobho, Josefa, Judhasi naSimoni? Ko, hanzvadzi dzake hadzisi pano nesu here?” Uye vakagumburwa naye.</para>
  <para style="p">
    <verse number="4" style="v"/>Jesu akati kwavari, “Muprofita haakudzwi muguta romunyika yokwake, pakati pehama dzake, nomumba make chete.” <verse number="5" style="v"/>Haana kugona kuita zvishamiso zvipi zvazvo imomo, kunze kwokuisa maoko ake pamusoro pavanhu vashoma vairwara uye nokuvaporesa. <verse number="6" style="v"/>Akashamiswa nokusatenda kwavo.</para>
  <para style="s1">Jesu Anotuma Vane Gumi naVaviri</para>
  <para style="p">Ipapo Jesu akapota nemisha achidzidzisa. <verse number="7" style="v"/>Akadana kwaari vane gumi navaviri akavatuma vari vaviri vaviri uye akavapa simba pamusoro pemweya yakaipa.</para>
  <para style="p">
    <verse number="8" style="v"/>Akavarayira achiti, “Musatora chinhu parwendo kunze kwetsvimbo; musatora chingwa, kana hombodo, kana mari muzvikwama zvenyu. <verse number="9" style="v"/>Mupfeke shangu asi kwete nguo yechipiri. <verse number="10" style="v"/>Pose pamunopinda mumba, garai imomo kusvikira mabva muguta iroro. <verse number="11" style="v"/>Uye kana pane nzvimbo icharamba kukugamuchirai kana kukuteererai, muzunze guruva retsoka dzenyu pamunenge mobva, chive chapupu pamusoro pavo.”</para>
  <para style="p">
    <verse number="12" style="v"/>Vakabuda vakaenda kundoparidza kuti vanhu vatendeuke. <verse number="13" style="v"/>Vakadzinga madhimoni mazhinji uye vakazodza mafuta vanhu vazhinji vairwara uye vakavaporesa.</para>
  <para style="s1">Johani Mubhabhatidzi Anogurwa Musoro</para>
  <para style="p">
    <verse number="14" style="v"/>Mambo Herodhi akanzwa nezvazvo, nokuti zita raJesu rakanga rozivikanwa kwazvo. Vamwe vakanga vachiti, “Johani Mubhabhatidzi akamutswa kubva kuvakafa; uye ndokusaka zviratidzo zvesimba zvichiitika.”</para>
  <para style="p">
    <verse number="15" style="v"/>Vamwe vakati, “NdiEria.”</para>
  <para style="p">Uye vamwezve vakati, “Ndiye muprofita, akaita somumwe wavaprofita vekare.”</para>
  <para style="p">
    <verse number="16" style="v"/>Asi Herodhi akati anzwa izvozvo, akati, “Johani, murume wandakagura musoro, akamutswa kubva kuvakafa!”</para>
  <para style="p">
    <verse number="17" style="v"/>Nokuti Herodhi pachake akanga arayira kuti Johani asungwe, uye akaita kuti asungwe nengetani uye aiswe mutorongo. Akaita izvi nokuda kwaHerodhiasi mukadzi womununʼuna wake Firipi waakanga awana. <verse number="18" style="v"/>Nokuti Johani akanga ati kuna Herodhi, “Hazvitenderwi kuti utore mukadzi womununʼuna wako.” <verse number="19" style="v"/>Saka Herodhiasi akachengeta ruvengo mumwoyo make pamusoro paJohani uye akada kumuuraya. Asi akanga asingakwanisi kuita izvozvo, <verse number="20" style="v"/>nokuti Herodhi aitya Johani uye akamudzivirira, achimuziva somunhu akanga akarurama uye ari mutsvene. Herodhi akati anzwa Johani, akakanganisika zvikuru; asi akanga achifarira kumuteerera.</para>
  <para style="p">
    <verse number="21" style="v"/>Pakupedzisira mukana wakazovapo. Pazuva rokuberekwa kwake, Herodhi akaitira vabati vake vakuru, navakuru vamauto uye navarume vaitungamirira muGarirea mabiko. <verse number="22" style="v"/>Mwanasikana waHerodhiasi akati apinda akatamba, akafadza Herodhi navakanga vakokwa kuzodya.</para>
  <para style="p">Mambo akati kumusikana, “Ndikumbire chipi zvacho chaunoda, uye ndichakupa chinhu ichocho.” <verse number="23" style="v"/>Uye akamuvimbisa nemhiko achiti, “Chose chauchakumbira ndichakupa chinhu ichocho, kusvikira pahafu youmambo hwangu.”</para>
  <para style="p">
    <verse number="24" style="v"/>Akabuda kunze akandoti kuna mai vake, “Ndichakumbireiko?”</para>
  <para style="p">Ivo vakati, “Musoro waJohani Mubhabhatidzi.”</para>
  <para style="p">
    <verse number="25" style="v"/>Pakarepo musikana akamhanya akapinda kuna mambo nechikumbiro akati, “Ndinoda kuti mundipe iye zvino musoro waJohani Mubhabhatidzi mundiro umu.”</para>
  <para style="p">
    <verse number="26" style="v"/>Mambo akatambudzika zvikuru, asi nokuda kwemhiko yake uye nokuda kwevaakanga achidya navo, haana kuda kumurambira. <verse number="27" style="v"/>Saka pakarepo akatuma murwi akarayira kuti vauye nomusoro waJohani. Murume akaenda akandogura musoro waJohani mutorongo, <verse number="28" style="v"/>akadzoka nomusoro wake uri mundiro. Akaupa kumusikana, uye musikana akaupa kuna mai vake. <verse number="29" style="v"/>Vadzidzi vaJohani vakati vanzwa izvi vakauya vakatora mutumbi wake vakauviga mubwiro.</para>
  <para style="s1">Vanhu Zviuru Zvishanu Vanopiwa Zvokudya naJesu</para>
  <para style="p">
    <verse number="30" style="v"/>Vapostori vakaungana pana Jesu vakamuudza zvose zvavakanga vaita nezvavakanga vadzidzisa. <verse number="31" style="v"/>Zvino nokuda kwokuti vanhu vazhinji vakanga vachingouya nokuenda zvokuti havana kugona kuwana kunyange mukana wokudya, akati kwavari, “Handei tose, imi neni chete, kunzvimbo yakanyarara kuti mumbondozorora.”</para>
  <para style="p">
    <verse number="32" style="v"/>Saka vakaenda voga mugwa kunzvimbo yakanyarara. <verse number="33" style="v"/>Asi vazhinji vakavaona vakavaziva uye vakamhanya netsoka vachibva kumaguta ose vakavatangira kusvikako. <verse number="34" style="v"/>Jesu akati aburuka uye achiona vanhu vazhinji zhinji, akavanzwira tsitsi, nokuti vakanga vakaita samakwai asina mufudzi. Saka akatanga kuvadzidzisa zvinhu zvizhinji.</para>
  <para style="p">
    <verse number="35" style="v"/>Zvino zuva rava kuvira, vadzidzi vake vakauya kwaari, vakati, “Nzvimbo ino irenje, uye kwava kudoka. <verse number="36" style="v"/>Itai kuti vanhu vaende kumaruwa nemisha yakapoteredza kuti vandozvitengera zvokudya.”</para>
  <para style="p">
    <verse number="37" style="v"/>Asi iye akapindura akati, “Imi vapei zvokudya.”</para>
  <para style="p">Vakati kwaari, “Izvo zvinotoda muripo womunhu wemwedzi misere! Ko, tingashandisa mari yakawanda kudaro kutenga chingwa kuti tigovapa kuti vadye here?”</para>
  <para style="p">
    <verse number="38" style="v"/>Akati, “Mune zvingwa zvinganiko? Endai mundotarisa.”</para>
  <para style="p">Vakati vazviona, vakati, “Zvishanu, nehove mbiri.”</para>
  <para style="p">
    <verse number="39" style="v"/>Ipapo Jesu akavarayira kuti vagarise vanhu vose pasi mumapoka pauswa hunyoro. <verse number="40" style="v"/>Saka vakagara pasi mumapoka ane zana uye neane makumi mashanu. <verse number="41" style="v"/>Akatora zvingwa zvishanu nehove mbiri uye akatarisa kudenga, akavonga akamedura chingwa. Ipapo akazvipa kuvadzidzi vake kuti vazvigadzike pamberi pavanhu. Akagoverawo hove mbiri dziya pakati pavo vose. <verse number="42" style="v"/>Vose vakadya vakaguta, <verse number="43" style="v"/>uye vadzidzi vakanonga zvimedu zvezvingwa nehove zvikazara matengu gumi namaviri. <verse number="44" style="v"/>Varume vakanga vadya vaisvika zviuru zvishanu.</para>
  <para style="s1">Jesu Anofamba Pamusoro peMvura</para>
  <para style="p">
    <verse number="45" style="v"/>Pakarepo Jesu akaita kuti vadzidzi vake vakwire mugwa uye kuti vafanotungamira kuBhetisaidha, iye achiri kuendesa vanhu vazhinji. <verse number="46" style="v"/>Akati aonekana navo, akakwira mugomo kundonyengetera.</para>
  <para style="p">
    <verse number="47" style="v"/>Ava madekwana, igwa rakanga rava pakati pegungwa, uye iye aiva oga kunyika. <verse number="48" style="v"/>Akaona vadzidzi vachitambudzika pakukwasva, nokuti mhepo yaivarova. Nenguva inenge yechina yousiku akaenda kwavari, achifamba pamusoro pegungwa. Akanga oda kuvapfuura, <verse number="49" style="v"/>asi pavakamuona achifamba pamusoro pegungwa, vakafunga kuti aiva dzangaradzimu. Vakadanidzira, <verse number="50" style="v"/>nokuti vose vakamuona vakatya.</para>
  <para style="p">Pakarepo akataura kwavari akati, “Tsungai mwoyo! Ndini. Musatya.” <verse number="51" style="v"/>Ipapo akakwira mugwa navo, uye mhepo ikadzikama. Vakakatyamara zvikuru, <verse number="52" style="v"/>nokuti vakanga vasati vanzwisisa nezvezvingwa, mwoyo yavo yakanga iri mikukutu.</para>
  <para style="p">
    <verse number="53" style="v"/>Vakati vayambuka mhiri, vakasvika paGenesareti vakamisa igwa ipapo. <verse number="54" style="v"/>Vakati vachingobuda mugwa, vanhu vakaziva Jesu. <verse number="55" style="v"/>Vakamhanya nomunyika iyo yose vakatakura vanorwara pamaponde vachienda navo kwavakanga vanzwa kuti ndiko kwaari. <verse number="56" style="v"/>Uye pose paakaenda mumisha, mumaguta kana mumaruwa, vakaisa varwere mumisika. Vakamukumbira kuti avabvumire kubata kunyange mupendero wejasi rake, uye vose vakamubata vakaporeswa.</para>
  <chapter number="7" style="c"/>
  <para style="s1">Zvakachena neZvisina Kuchena</para>
  <para style="p">
    <verse number="1" style="v"/>VaFarisi navamwe vavadzidzisi vomurayiro vakanga vauya kuJerusarema vakaungana pana Jesu <verse number="2" style="v"/>vakaona vamwe vavadzidzi vake vachidya zvokudya namaoko akanga ane “tsvina,” ndiko kuti, asina kushambwa. <verse number="3" style="v"/>VaFarisi navaJudha vose havadyi kunze kwokunge vamboshamba maoko avo, vachichengeta tsika dzavakuru. <verse number="4" style="v"/>Pavanenge vadzoka kumusika, havadyi kunze kwokunge vashamba. Uye vanocherechedza dzimwe tsika zhinji, dzakadai sokushambidza mikombe, matende, nemidziyo yokuvirisa mvura.</para>
  <para style="p">
    <verse number="5" style="v"/>Saka vaFarisi navadzidzisi vomurayiro vakabvunza Jesu vakati, “Seiko vadzidzi venyu vachirega kurarama zviri maererano netsika dzavakuru, zvavanodya zvokudya zvavo ‘namaoko ane tsvina’?”</para>
  <para style="p">
    <verse number="6" style="v"/>Akapindura akati, “Isaya akataura zvakanaka paakaprofita pamusoro penyu imi vanyengeri; sezvazvakanyorwa zvichinzi:</para>
  <para style="q1">“ ‘Vanhu ava vanondikudza nemiromo yavo,</para>
  <para style="q2">asi mwoyo yavo iri kure neni.</para>
  <para style="q1">
    <verse number="7" style="v"/>Vanondinamata pasina;</para>
  <para style="q2">dzidziso dzavo dzinongova mirayiro inodzidziswa navanhu.’</para>
  <para style="m">
    <verse number="8" style="v"/>Makasiya mirayiro yaMwari mukachengetedza tsika dzavanhu.”</para>
  <para style="p">
    <verse number="9" style="v"/>Uye akati kwavari, “Mune nzira chaiyo yokuisa parutivi nayo mirayiro yaMwari kuitira kuti mucherechedze tsika dzenyuwo! <verse number="10" style="v"/>Nokuti Mozisi akati, ‘Kudza baba vako namai vako,’ uye ‘Munhu upi zvake achatuka baba vake kana mai vake anofanira kuurayiwa.’ <verse number="11" style="v"/>Asi imi munoti, kana munhu akati kuna baba kana mai vake, ‘Rubatsiro rupi zvarwo rwamungadaro makagamuchira kubva kwandiri iKobhani’ (ndiko kuti, chipo chakapirwa kuna Mwari), <verse number="12" style="v"/>ipapo hamuchamuregi achiitira baba kana mai vake chinhu chipi zvacho. <verse number="13" style="v"/>Nokudaro munoparadza shoko raMwari nokuda kwetsika dzenyu dzamakachengeta kusvika zvino. Uye munoita zvinhu zvizhinji zvakadaro.”</para>
  <para style="p">
    <verse number="14" style="v"/>Jesu akadanazve kwaari vanhu vazhinji akati kwavari, “Nditeererei, imi mose, uye munzwisise izvi. <verse number="15" style="v"/>Hakuna chinhu chinobva kunze ‘chinosvibisa’ munhu nokupinda maari. Asi icho chinobuda mumunhu ndicho chinoita kuti ‘asvibe.’ <verse number="16" style="v"/>Kana munhu ane nzeve dzokunzwa, ngaanzwe.”</para>
  <para style="p">
    <verse number="17" style="v"/>Zvino akati abva pavanhu vazhinji uye apinda mumba, vadzidzi vake vakamubvunza pamusoro pomufananidzo uyu. <verse number="18" style="v"/>Akati, “Hamunzwisisi seiko? Hamuoni kuti hakuna chinhu chinopinda mumunhu chichibva kunze chinogona ‘kumusvibisa’? <verse number="19" style="v"/>Nokuti hazvipindi mumwoyo make asi mudumbu make, uyezve zvichizobuda mumuviri wake.” Nokutaura uku, Jesu akati zvokudya zvose zvakanaka.</para>
  <para style="p">
    <verse number="20" style="v"/>Akaenderera mberi achiti, “Zvinobuda mumunhu ndizvo zvinomusvibisa. <verse number="21" style="v"/>Nokuti kubva mukati, kubva mumwoyo yavanhu ndimo munobuda mirangariro yakaipa, upombwe, kuba, kuuraya, ufeve, <verse number="22" style="v"/>ruchiva, nouipi, kunyengera, utere, godo, kureva, manyawi noupenzi. <verse number="23" style="v"/>Zvakaipa izvozvi zvose zvinobuda kubva mukati uye ‘zvinosvibisa munhu.’ ”</para>
  <para style="s1">Rutendo rwoMukadzi wokuFonishia</para>
  <para style="p">
    <verse number="24" style="v"/>Jesu akabva panzvimbo iyo akaenda pedyo neTire. Akapinda mumba akasada kuzivikanwa nomunhu; asi akanga asingagoni kuzvivanza. <verse number="25" style="v"/>Zvakaitika ndezvokuti, paakangonzwa nezvake, mukadzi aiva nomwanasikana akanga akabatwa nomweya wetsvina akauya akawira patsoka dzake. <verse number="26" style="v"/>Mukadzi uyu aiva muGiriki, akaberekerwa muFonishia yomuSiria. Akakumbirisa Jesu kuti adzinge dhimoni mumwanasikana wake.</para>
  <para style="p">
    <verse number="27" style="v"/>Jesu akati kwaari, “Vana vanofanira kutanga kudya zvavanoda, nokuti hazvina kunaka kutora chingwa chavana uchichikandira kumbwa dzavo.”</para>
  <para style="p">
    <verse number="28" style="v"/>Iye akapindura akati, “Hongu Ishe, asi kunyange imbwa dziri pasi petafura dzinodya zvimedu zvezvokudya zvavana wani.”</para>
  <para style="p">
    <verse number="29" style="v"/>Ipapo akati kwaari, “Nokuda kwemhinduro yakadai, enda hako; dhimoni rabva pamwanasikana wako.”</para>
  <para style="p">
    <verse number="30" style="v"/>Akadzokera kumba kwake akawana mwana wake avete pamubhedha, uye dhimoni raenda.</para>
  <para style="s1">Kuporeswa kwoMurume Aiva Matsi neMbeveve</para>
  <para style="p">
    <verse number="31" style="v"/>Ipapo Jesu akabva kunzvimbo yeTire akaenda nokuSidhoni, akaburukira kuGungwa reGarirea uye nokudunhu reDhekapori. <verse number="32" style="v"/>Ikoko vamwe vanhu vakauya kwaari nomurume akanga ari matsi uye asingagoni kunyatsotaura, uye vakamukumbira kwazvo kuti aise ruoko rwake pamusoro pomurume uyu.</para>
  <para style="p">
    <verse number="33" style="v"/>Akati aenda naye parutivi, kure noruzhinji, Jesu akaisa minwe yake munzeve dzake. Ipapo akapfira mate akabata rurimi rwomurume uya. <verse number="34" style="v"/>Akatarisa kudenga uye nokugomera kukuru akati kwaari, “Efata!” (kureva kuti, “Dziuka!”) <verse number="35" style="v"/>Pakarepo, nzeve dzomurume uya dzakadziuka, rurimi rwake rukasunungurwa uye akatanga kutaura zvakanaka.</para>
  <para style="p">
    <verse number="36" style="v"/>Jesu akavarayira kuti varege kutaurira kana munhu. Asi paakanyanya kuita izvozvo, ndipo pavakanyanya kutaura nezvazvo. <verse number="37" style="v"/>Vanhu vakashamiswa zvikuru kwazvo. Vakati, “Akaita zvinhu zvose nenzira yakanaka. Anoita kuti kunyange matsi dzinzwe uye nembeveve dzitaure.”</para>
  <chapter number="8" style="c"/>
  <para style="s1">Vanhu Zviuru Zvina Vanopiwa Zvokudya naJesu</para>
  <para style="p">
    <verse number="1" style="v"/>Mumazuva iwayo vamwe vanhu vazhinji zhinji vakaunganazve. Sezvo vakanga vasina zvokudya, Jesu akadana vadzidzi vake kwaari akati, <verse number="2" style="v"/>“Ndine urombo kwazvo navanhu ava; atova mazuva matatu vaneni uye havana chokudya. <verse number="3" style="v"/>Kana ndikavaendesa vane nzara kumisha yavo, vachaziya vakawira pasi nenzara munzira, nokuti vamwe vavo vakabva kure.”</para>
  <para style="p">
    <verse number="4" style="v"/>Vadzidzi vake vakati, “Asi munhu angawanepiko murenje muno zvingwa zvavangapiwa vakaguta?”</para>
  <para style="p">
    <verse number="5" style="v"/>Jesu akati kwavari, “Mune zvingwa zvinganiko?”</para>
  <para style="p">Vakati, “Zvinomwe.”</para>
  <para style="p">
    <verse number="6" style="v"/>Akaudza vanhu vazhinji ava kuti vagare pasi. Akati atora zvingwa zvinomwe uye akavonga, akazvimedura akazvipa kuvadzidzi vake kuti vaise pamberi pavanhu, uye vakaita saizvozvo. <verse number="7" style="v"/>Vakanga vane hove duku shoma shoma zvakare; uye akavongazve akaudza vadzidzi kuti vadzigovere kuvanhu. <verse number="8" style="v"/>Vanhu vakadya uye vakaguta. Shure kwaizvozvo vadzidzi vakanonga matengu manomwe azere ezvimedu. <verse number="9" style="v"/>Pakanga pane varume vangangosvika zviuru zvina. Uye akati avaendesa, <verse number="10" style="v"/>akapinda mugwa navadzidzi vake akaenda kudunhu reDharimanuta.</para>
  <para style="p">
    <verse number="11" style="v"/>VaFarisi vakasvika ndokutanga kubvunza Jesu. Kuti vamuedze, vakamukumbira chiratidzo chaibva kudenga. <verse number="12" style="v"/>Akagomera zvikuru akati, “Seiko rudzi urwu ruchikumbira chiratidzo? Ndinokuudzai chokwadi, hakuna chiratidzo chichapiwa kwarwuri.” <verse number="13" style="v"/>Ipapo akavasiya, akadzokera mugwa akayambukira kuno rumwe rutivi.</para>
  <para style="s1">Mbiriso yavaFarisi neyaHerodhi</para>
  <para style="p">
    <verse number="14" style="v"/>Vadzidzi vakanga vakanganwa kuuya nechingwa, kunze kwechimwe chete chavakanga vanacho mugwa. <verse number="15" style="v"/>Jesu akavayambira achiti, “Chenjerai. Ngwarirai mbiriso yavaFarisi neyaHerodhi.”</para>
  <para style="p">
    <verse number="16" style="v"/>Vakataurirana vachiti, “Imhaka yokuti hatina chingwa.”</para>
  <para style="p">
    <verse number="17" style="v"/>Achiziva zvavaitaurirana, Jesu akavabvunza akati, “Seiko muchitaura pamusoro pokuti hamuna chingwa? Heya, muchigere kuona kana kunzwisisa nhai? Mwoyo yenyu ichiri mikukutu nhai? <verse number="18" style="v"/>Heya, mune meso asi hamuoni, uye mune nzeve asi hamugoni kunzwa nhai? Uye hamurangariri here? <verse number="19" style="v"/>Pandakamedurira zviuru zvishanu zvavanhu zvingwa zvishanu, makazadza matengu mangani ezvimedu zvakasara?”</para>
  <para style="p">Vakati, “Gumi namaviri.” <verse number="20" style="v"/>“Uye pandakamedurira zviuru zvina zvavanhu zvingwa zvinomwe, makazadza matengu mangani ezvimedu?”</para>
  <para style="p">Vakapindura vakati, “Manomwe.”</para>
  <para style="p">
    <verse number="21" style="v"/>Akati kwavari, “Hamunzwisisi nazvino here?”</para>
  <para style="s1">Kuporeswa kweBofu paBhetisaidha</para>
  <para style="p">
    <verse number="22" style="v"/>Vakasvika kuBhetisaidha, uye vamwe vanhu vakauya nomurume akanga ari bofu uye vakakumbira zvikuru kuti Jesu amubate. <verse number="23" style="v"/>Akabata murume akanga ari bofu noruoko akamutungamirira kunze kwomusha. Akati apfira mate pamaziso ake Jesu akaisa maoko ake pamusoro pake, akamubvunza akati, “Pane zvauri kuona here?”</para>
  <para style="p">
    <verse number="24" style="v"/>Iye akatarisa kumusoro akati, “Ndinoona vanhu; vanotarisika semiti inofamba-famba.”</para>
  <para style="p">
    <verse number="25" style="v"/>Jesu akaisazve maoko ake pameso omurume uyu. Ipapo meso ake akasvinudzwa, akadzorerwa kuona kwake, uye akaona zvinhu zvose zvakanaka. <verse number="26" style="v"/>Jesu akamuendesa kumba achiti, “Usapinda mumusha.”</para>
  <para style="s1">Petro Anopupura kuti Jesu Ndiye Kristu</para>
  <para style="p">
    <verse number="27" style="v"/>Jesu navadzidzi vake vakapfuurira kumisha yakapoteredza Kesaria Firipi. Vari munzira akavabvunza achiti, “Vanhu vanoti ndini aniko?”</para>
  <para style="p">
    <verse number="28" style="v"/>Vakapindura vakati, “Vamwe vanoti Johani Mubhabhatidzi; vamwe vanoti Eria; vamwezve vanoti mumwe wavaprofita.”</para>
  <para style="p">
    <verse number="29" style="v"/>Iye akati, “Asi imi munoti kudini? Munoti ndini aniko?”</para>
  <para style="p">Petro akapindura akati, “Ndimi Kristu.”</para>
  <para style="p">
    <verse number="30" style="v"/>Jesu akavayambira kuti vasaudza munhu nezvake.</para>
  <para style="s1">Jesu Anotaura nezvoKufa Kwake</para>
  <para style="p">
    <verse number="31" style="v"/>Akatanga kuvadzidzisa kuti Mwanakomana woMunhu anofanira kutambudzika pazvinhu zvizhinji uye agorambwa navakuru, vaprista vakuru navadzidzisi vomurayiro, uye kuti anofanira kuurayiwa, uye shure kwamazuva matatu agomukazve. <verse number="32" style="v"/>Akataura pachena pamusoro pazvo, uye Petro akaenda naye parutivi akatanga kumutsiura.</para>
  <para style="p">
    <verse number="33" style="v"/>Asi Jesu akati atendeuka akatarira kuvadzidzi vake, akatsiura Petro achiti, “Enda shure kwangu, Satani! Iwe hauna zvinhu zvaMwari mupfungwa dzako, asi zvinhu zvavanhu.”</para>
  <para style="p">
    <verse number="34" style="v"/>Ipapo akadana vanhu vazhinji kwaari pamwe chete navadzidzi vake akati, “Kana munhu upi zvake achida kunditevera, anofanira kuzviramba, atakure muchinjikwa wake agonditevera. <verse number="35" style="v"/>Nokuti ani naani anoda kuponesa upenyu hwake acharasikirwa nahwo, asi ani naani anorasikirwa noupenyu hwake nokuda kwangu uye nokuda kwevhangeri achahuponesa. <verse number="36" style="v"/>Munhu achabatsirweiko kana akawana nyika yose, asi akarasikirwa noupenyu hwake? <verse number="37" style="v"/>Kana kuti munhu angaripeiko kuti adzikinure upenyu hwake? <verse number="38" style="v"/>Kana munhu achinyadziswa neni uye namashoko angu murudzi urwu rwoufeve uye runotadza, Mwanakomana woMunhu achanyadziswawo naye paanouya mukubwinya kwaBaba nokwavatumwa vatsvene.”</para>
  <chapter number="9" style="c"/>
  <para style="p">
    <verse number="1" style="v"/>Uye akati kwavari, “Ndinokuudzai chokwadi, kuti vamwe vamire pano havazoraviri rufu vasati vaona umambo hwaMwari huchisvika nesimba.”</para>
  <para style="s1">Kubwinya kwaJesu</para>
  <para style="p">
    <verse number="2" style="v"/>Shure kwamazuva matanhatu, Jesu akatora Petro, Jakobho naJohani akavatungamirira kugomo refu, kwavakanga vari voga. Akashanduka ikoko pamberi pavo. <verse number="3" style="v"/>Nguo dzake dzakapenya, dzikachena kupfuura zvingacheneswa nomunhu upi zvake munyika muno. <verse number="4" style="v"/>Uye ipapo pakaonekwa pamberi pavo Eria naMozisi, uye vakanga vachitaurirana naJesu.</para>
  <para style="p">
    <verse number="5" style="v"/>Petro akati kuna Jesu, “Rabhi, zvakanaka kuti isu tigare pano. Ngativakei matumba matatu, rimwe renyu, rimwe raMozisi uye rimwe raEria.” <verse number="6" style="v"/>Akashaya zvokutaura, nokuti vakanga votya zvikuru.</para>
  <para style="p">
    <verse number="7" style="v"/>Ipapo gore rakaonekwa rikavafukidza, uye inzwi rakabuda mugore rikati, “Uyu ndiye Mwanakomana wangu, wandinoda. Munzwei!”</para>
  <para style="p">
    <verse number="8" style="v"/>Pakarepo, vakatarisa kwose kwose, uye havana kuzoona munhu aripo navo kunze kwaJesu.</para>
  <para style="p">
    <verse number="9" style="v"/>Pavakanga vava kuburuka mugomo, Jesu akavarayira kuti varege kutaurira kana munhu upi zvake zvavakanga vaona kusvikira Mwanakomana woMunhu amuka kubva kuvakafa. <verse number="10" style="v"/>Vakachengeta shoko iri pakati pavo, vachikurukurirana pamusoro pokuti, “kumuka kwavakafa” kunorevei.</para>
  <para style="p">
    <verse number="11" style="v"/>Uye vakamubvunza vakati, “Seiko vadzidzisi vomurayiro vachiti Eria anofanira kutanga kuuya?”</para>
  <para style="p">
    <verse number="12" style="v"/>Jesu akapindura akati, “Kutaura chokwadi, Eria anofanira kutanga kuuya, uye agovandudza zvinhu zvose. Zvino kwakanyorerwei kuchinzi Mwanakomana woMunhu anofanira kutambudzika zvikuru uye agorambwa? <verse number="13" style="v"/>Asi ndinoti kwamuri, Eria akauya, uye vakaita kwaari zvinhu zvose zvavaida, sezvazvakanyorwa pamusoro pake.”</para>
  <para style="s1">Kuporeswa kwoMukomana Aiva noMweya Wakaipa</para>
  <para style="p">
    <verse number="14" style="v"/>Vakati vasvika kuna vamwe vadzidzi, vakaona vanhu vazhinji zhinji vakavakomberedza uye vadzidzisi vomurayiro vachiita nharo navo. <verse number="15" style="v"/>Vanhu vose pavakangoona Jesu, vakashamiswa zvikuru uye vakamhanya kundomukwazisa.</para>
  <para style="p">
    <verse number="16" style="v"/>Akati, “Muri kuvabvunzeiko?”</para>
  <para style="p">
    <verse number="17" style="v"/>Mumwe murume aiva pakati pavanhu vazhinji akapindura akati, “Mudzidzisi, ndauya kwamuri nomwanakomana wangu, akabatwa nomweya wakamupa umbeveve. <verse number="18" style="v"/>Pose pose paunomubata, unomukanda pasi. Anopupuma furo pamuromo, worumanisa meno ake uye anobva aoma. Ndakumbira vadzidzi venyu kuti vaudzinge asi havana kugona kuzviita.”</para>
  <para style="p">
    <verse number="19" style="v"/>Jesu akati, “Haiwa rudzi rusingatendi, ndichagara nemi kusvikira riniko? Ndichakuitirai mwoyo murefu kusvikira riniko? Uyai nomukomana kwandiri.”</para>
  <para style="p">
    <verse number="20" style="v"/>Saka vakauya naye. Mweya wakati uchiona Jesu, pakarepo wakawisira mukomana pasi ukamubvundisa. Akawira pasi akaumburuka, achipupuma furo pamuromo.</para>
  <para style="p">
    <verse number="21" style="v"/>Jesu akabvunza baba vomukomana akati, “Ane nguva yakadii achiita izvi?”</para>
  <para style="p">Vakapindura vakati, “Kubva pauduku hwake. <verse number="22" style="v"/>Kazhinji unosimuwisira mumoto kana mumvura kuti umuuraye. Asi kana muchigona kuita chinhu, tinzwirei tsitsi mutibatsire.”</para>
  <para style="p">
    <verse number="23" style="v"/>Jesu akati, “Kana muchigona? Zvinhu zvose zvinogoneka kune anotenda.”</para>
  <para style="p">
    <verse number="24" style="v"/>Pakarepo baba vomukomana vakadanidzira vachiti, “Ndinotenda; ndibatsirei pakusatenda kwangu!”</para>
  <para style="p">
    <verse number="25" style="v"/>Jesu akati aona kuti vanhu vazhinji vakanga vomhanyira panzvimbo iyo, akarayira mweya wakaipa akati, “Iwe mweya woumatsi nomweya woumbeveve, ndinokurayira, buda maari, uye usazopindazve maari.”</para>
  <para style="p">
    <verse number="26" style="v"/>Mweya wakadanidzira, ukamubvundisa zvikuru uye ukabuda. Mukomana akaita sokunge chitunha zvokuti vazhinji vakati, “Afa.” <verse number="27" style="v"/>Asi Jesu akamubata noruoko akamumisa netsoka dzake, uye akakwanisa kumira.</para>
  <para style="p">
    <verse number="28" style="v"/>Mushure mokunge Jesu apinda mumba, vadzidzi vake vakamubvunza vari voga vachiti, “Seiko isu takakundikana kuudzinga?”</para>
  <para style="p">
    <verse number="29" style="v"/>Akapindura achiti, “Rudzi urwu runongobva chete nokunyengetera nokutsanya.”</para>
  <para style="p">
    <verse number="30" style="v"/>Vakabva panzvimbo iyoyo vakapfuura nomuGarirea. Jesu akanga asingadi kuti zvizivikanwe nomunhu kuti vaiva kupi, <verse number="31" style="v"/>nokuti akanga achidzidzisa vadzidzi vake. Akati kwavari, “Mwanakomana woMunhu achazopandukirwa achiiswa mumaoko avanhu. Vachamuuraya, uye shure kwamazuva matatu achamuka.” <verse number="32" style="v"/>Asi havana kunzwisisa zvaakanga achireva uye vakanga vachitya kumubvunza pamusoro pazvo.</para>
  <para style="s1">Mukuru ndiani?</para>
  <para style="p">
    <verse number="33" style="v"/>Vakasvika kuKapenaume. Paakanga ari mumba, akavabvunza akati, “Manga muchikakavadzana pamusoro peiko munzira?” <verse number="34" style="v"/>Asi vakanyarara nokuti vakanga vakakavadzana vari munzira pamusoro pokuti mukuru ndiani.</para>
  <para style="p">
    <verse number="35" style="v"/>Agara pasi, Jesu akadana vane gumi navaviri akati, “Kana munhu achida kuva wokutanga, anofanira kuva iye wokupedzisira, uye muranda wavose.”</para>
  <para style="p">
    <verse number="36" style="v"/>Akatora mwana muduku akamumisa pakati pavo. Akamubata mumaoko ake, akati kwavari, <verse number="37" style="v"/>“Ani naani anogamuchira mumwe wavaduku ava muzita rangu anogamuchira ini; uye ani naani anondigamuchira haagamuchiri ini asi iye akandituma.”</para>
  <para style="s1">Uyo asingatirwisi ndowedu</para>
  <para style="p">
    <verse number="38" style="v"/>Johani akati, “Mudzidzisi, taona munhu achidzinga madhimoni muzita renyu tikamudzivisa, nokuti anga asiri mumwe wedu.”</para>
  <para style="p">
    <verse number="39" style="v"/>Jesu akati, “Musamudzivisa. Hakuna munhu anoita chishamiso muzita rangu angazotaura zvakaipa pamusoro pangu mushure maizvozvo, <verse number="40" style="v"/>nokuti ani naani asingarwisani nesu ndowedu. <verse number="41" style="v"/>Ndinokuudzai chokwadi, ani naani anokupai mukombe wemvura muzita rangu nokuda kwokuti muri vaKristu zvirokwazvo haangazorasikirwi nomubayiro wake.</para>
  <para style="s1">Kuita kuti mumwe atadze</para>
  <para style="p">
    <verse number="42" style="v"/>“Uye kana ani naani akaita kuti mumwe wavaduku ava vanotenda kwandiri atadze, zvingava nani kwaari kuti akandwe mugungwa akasungirirwa guyo guru mumutsipa make. <verse number="43" style="v"/>Kana ruoko rwako ruchikuita kuti utadze, rugure. Zviri nani kwauri kuti upinde muupenyu uri chirema pano kuti upinde mugehena namaoko maviri, uko kune moto usingadzimwi, <verse number="44" style="v"/>umo musingafi honye dzavo uye moto usingadzimwi. <verse number="45" style="v"/>Uye kana rutsoka rwako ruchiita kuti utadze, rugure. Zviri nani kwauri kupinda muupenyu uri chirema pano kupinda mugehena namakumbo maviri, <verse number="46" style="v"/>umo musingafi honye dzavo uye moto usingadzimwi. <verse number="47" style="v"/>Uye kana ziso rako richiita kuti utadze, ribvise. Zviri nani kwauri kuti upinde muumambo hwaMwari neziso rimwe chete pano kuti uve namaziso maviri uye ugokandwa kugehena, <verse number="48" style="v"/>uko</para>
  <para style="q1">“ ‘kusingafi honye dzavo</para>
  <para style="q2">uye moto wacho usingadzimwi.’</para>
  <para style="m">
    <verse number="49" style="v"/>Munhu wose acharungwa nomoto.</para>
  <para style="p">
    <verse number="50" style="v"/>“Munyu wakanaka, asi kana warasa kuvava kwawo, mungauita kuti urungezve here? Ivai nomunyu mukati menyu, uye muve norugare pakati penyu.”</para>
  <chapter number="10" style="c"/>
  <para style="s1">Kurambana</para>
  <para style="p">
    <verse number="1" style="v"/>Uye Jesu akabva panzvimbo iyoyo akaenda munyika yeJudhea uye akayambuka mhiri kweJorodhani. Vanhu vazhinji vakauyazve kwaari, uye sezvayakanga iri tsika yake, akavadzidzisa.</para>
  <para style="p">
    <verse number="2" style="v"/>Vamwe vaFarisi vakauya vakamuedza nokumubvunza vachiti, “Zvinotenderwa here kuti munhu arambe mukadzi wake?”</para>
  <para style="p">
    <verse number="3" style="v"/>Iye akati, “Mozisi akakurayirai kuti kudiniko?”</para>
  <para style="p">
    <verse number="4" style="v"/>Ivo vakati, “Mozisi akatendera murume kuti anyore tsamba yokurambana uye agomuendesa.”</para>
  <para style="p">
    <verse number="5" style="v"/>Jesu akapindura akati, “Nokuti mwoyo yenyu yakanga iri mikukutu, Mozisi akakunyorerai murayiro uyu. <verse number="6" style="v"/>Asi kubvira kumavambo okusikwa kwezvinhu, Mwari ‘akavaita murume nomukadzi.’ <verse number="7" style="v"/>Nokuda kwaizvozvi, murume achasiya baba vake namai vake uye agonamatira kumukadzi wake, <verse number="8" style="v"/>uye vaviri ava vachava nyama imwe. Saka havachisiri vaviri, asi nyama imwe. <verse number="9" style="v"/>Naizvozvo izvo zvabatanidzwa naMwari, munhu ngaarege kuzviparadzanisa.”</para>
  <para style="p">
    <verse number="10" style="v"/>Vakati vapindazve mumba, vadzidzi vakabvunza Jesu pamusoro paizvozvi. <verse number="11" style="v"/>Akapindura akati, “Ani naani anoramba mukadzi wake uye akawana mumwe mukadzi, ava kuita upombwe naye. <verse number="12" style="v"/>Uye kana iye akarambawo murume wake uye akawanikwa nomumwe murume, anoita upombwe naye.”</para>
  <para style="s1">Jesu naVana Vaduku</para>
  <para style="p">
    <verse number="13" style="v"/>Vanhu vakanga vachiuya navana vaduku kuna Jesu kuti avabate, asi vadzidzi vakavatsiura. <verse number="14" style="v"/>Jesu paakazviona, akatsamwa. Akati kwavari, “Regai vana vaduku vauye kwandiri, uye musavadzivisa, nokuti umambo hwaMwari ndohwavakadai. <verse number="15" style="v"/>Ndinokuudzai chokwadi, ani naani asingagamuchiri umambo hwaMwari somwana muduku haangatongopindi mahuri.” <verse number="16" style="v"/>Ipapo akatora vana akavafungatira mumaoko ake, akaisa maoko ake pamusoro pavo akavaropafadza.</para>
  <para style="s1">Jaya Mupfumi</para>
  <para style="p">
    <verse number="17" style="v"/>Jesu akati achifamba munzira, mumwe murume akamhanyira kwaari akawira pasi namabvi ake pamberi pake. Akabvunza akati, “Mudzidzisi akanaka, ndinofanira kuiteiko kuti ndigare nhaka youpenyu husingaperi?”</para>
  <para style="p">
    <verse number="18" style="v"/>Jesu akapindura akati, “Unondiidzireiko akanaka? Hakuna munhu akanaka kunze kwaMwari oga. <verse number="19" style="v"/>Mirayiro unoiziva here inoti: ‘Usauraya, usaita upombwe, usaba, usapupura nhema, usanyengera, kudza baba vako namai vako.’ ”</para>
  <para style="p">
    <verse number="20" style="v"/>Iye akati, “Mudzidzisi, izvi zvose ndakazvichengeta kubvira ndichiri mukomana.”</para>
  <para style="p">
    <verse number="21" style="v"/>Jesu akamutarira uye akamuda, akati kwaari, “Unoshayiwa chinhu chimwe chete. Enda undotengesa zvinhu zvose zvaunazvo upe kuvarombo, ugova nepfuma kudenga. Ipapo ugouya, unditevere.”</para>
  <para style="p">
    <verse number="22" style="v"/>Anzwa izvi akasuwa kwazvo. Akaenda akasuwa, nokuti akanga ane pfuma zhinji.</para>
  <para style="p">
    <verse number="23" style="v"/>Jesu akatarira-tarira ndokuti kuvadzidzi vake, “Zvakaoma sei kuti mupfumi apinde muumambo hwaMwari!”</para>
  <para style="p">
    <verse number="24" style="v"/>Vadzidzi vakashamiswa namashoko ake. Asi Jesu akatizve, “Vana, zvakaoma sei kupinda muumambo hwaMwari! <verse number="25" style="v"/>Zviri nyore kuti ngamera ipinde napaburi retsono pano kuti mupfumi apinde muumambo hwaMwari.”</para>
  <para style="p">
    <verse number="26" style="v"/>Vadzidzi vakanyanya kushamiswa, uye vakati pakati pavo, “Zvino ndianiko angaponeswa?”</para>
  <para style="p">
    <verse number="27" style="v"/>Jesu akatarisa kwavari akati, “Kumunhu hazvigoneki, asi kwete naMwari; zvinhu zvose zvinogoneka kuna Mwari.”</para>
  <para style="p">
    <verse number="28" style="v"/>Petro akati kwaari, “Isu takasiya zvinhu zvose kuti tikuteverei!”</para>
  <para style="p">
    <verse number="29" style="v"/>Jesu akapindura akati, “Ndinokuudzai chokwadi, hakuna munhu akasiya musha, kana vanunʼuna kana hanzvadzi kana mai kana baba kana vana kana minda nokuda kwangu uye nokuda kwevhangeri <verse number="30" style="v"/>achakundikana kugamuchira zvakawanda kakapetwa kazana munguva ino (misha, vanunʼuna, hanzvadzi, vanamai, vana neminda, uye pamwe chete naizvozvo, kutambudzika) uye panguva inouya, upenyu husingaperi. <verse number="31" style="v"/>Asi vazhinji vanova vokutanga ndivo vachava vokupedzisira, uye vokupedzisira vachava vokutanga.”</para>
  <para style="s1">Jesu Anotaurazve nezvoKufa Kwake</para>
  <para style="p">
    <verse number="32" style="v"/>Vakanga vari munzira vachikwidza kuenda kuJerusarema, Jesu achivatungamirira, uye vadzidzi vakakatyamara, asi vaya vakanga vachitevera vakanga vachitya. Akatorazve vane gumi navaviri vari voga uye akavaudza zvaizoitika kwaari. <verse number="33" style="v"/>Akati, “Tiri kuenda kuJerusarema, uye Mwanakomana woMunhu achapandukirwa agoiswa kuvaprista vakuru navadzidzisi vomurayiro. Vachamutongera rufu uye vachamuisa mumaoko eveDzimwe Ndudzi, <verse number="34" style="v"/>avo vachamuseka uye vagomupfira mate, vachamurova uye vagomuuraya. Shure kwamazuva matatu, achamuka.”</para>
  <para style="s1">Chikumbiro chaJakobho naJohani</para>
  <para style="p">
    <verse number="35" style="v"/>Ipapo Jakobho naJohani vanakomana vaZebhedhi, vakauya kwaari, vakati, “Mudzidzisi, tinoda kuti mutiitire zvose zvose zvatinokumbira.”</para>
  <para style="p">
    <verse number="36" style="v"/>Akavabvunza akati, “Munoda kuti ndikuitireiko?”</para>
  <para style="p">
    <verse number="37" style="v"/>Vakapindura vakati, “Titenderei kuti mumwe wedu agare kuruoko rwenyu rworudyi uye mumwe kuruboshwe rwenyu mukubwinya kwenyu.”</para>
  <para style="p">
    <verse number="38" style="v"/>Jesu akati, “Hamuzivi zvamunokumbira. Mungagona here kunwa mukombe wandinonwa kana kubhabhatidzwa norubhabhatidzo rwandinobhabhatidzwa narwo?”</para>
  <para style="p">
    <verse number="39" style="v"/>Vakapindura vakati, “Tinogona.” Jesu akati, “Muchanwa mukombe wandinonwa uye muchabhabhatidzwa norubhabhatidzo rwandinobhabhatidzwa narwo, <verse number="40" style="v"/>asi zvokugara kuruoko rwangu rworudyi kana kuruboshwe handisini ndinozvipa. Nzvimbo idzi ndedzavaya vakadzigadzirirwa.”</para>
  <para style="p">
    <verse number="41" style="v"/>Vane gumi vakati vanzwa izvi, vakatsamwira Jakobho naJohani. <verse number="42" style="v"/>Jesu akavadana pamwe chete akati, “Munoziva kuti vaya vanonzi vatongi neveDzimwe Ndudzi vanotonga pamusoro pavo, uye vabati vavo vakuru vanoshandisa simba pamusoro pavo. <verse number="43" style="v"/>Hazvina kudaro pakati penyu. Pachinzvimbo chaizvozvo, ani naani anoda kuva mukuru pakati penyu anofanira kuva muranda wenyu, <verse number="44" style="v"/>uye ani naani anoda kuva wokutanga anofanira kuva nhapwa yavose. <verse number="45" style="v"/>Nokuti kunyange Mwanakomana woMunhu haana kuuya kuzoshumirwa, asi kuzoshumira uye nokupa upenyu hwake kuti huve rudzikinuro rwavazhinji.”</para>
  <para style="s1">Bhatimeo Bofu Anosvinudzwa</para>
  <para style="p">
    <verse number="46" style="v"/>Ipapo vakasvika kuJeriko. Jesu navadzidzi vake, pamwe chete navanhu vazhinji, vakati vobuda muguta, Bhatimeo, murume akanga ari bofu, (ndiye mwanakomana waTimeo), akanga agere parutivi penzira achipemha. <verse number="47" style="v"/>Paakanzwa kuti akanga ari Jesu weNazareta, akatanga kudanidzira achiti, “Mwanakomana waDhavhidhi, ndinzwirei ngoni!”</para>
  <para style="p">
    <verse number="48" style="v"/>Vazhinji vakamutsiura uye vakamutaurira kuti anyarare, asi akanyanyisa kudanidzira achiti, “Mwanakomana waDhavhidhi, ndinzwirei ngoni!”</para>
  <para style="p">
    <verse number="49" style="v"/>Jesu akamira akati, “Mudanei.” Saka vakadana murume uya bofu vakati, “Tsunga mwoyo! Simuka! Anokudana.” <verse number="50" style="v"/>Akakanda jasi rake parutivi, akakwakuka akauya kuna Jesu.</para>
  <para style="p">
    <verse number="51" style="v"/>Jesu akamubvunza akati, “Unoda kuti ndikuitirei?”</para>
  <para style="p">Murume uya bofu akati, “Rabhi, ndinoda kuona.”</para>
  <para style="p">
    <verse number="52" style="v"/>Jesu akati, “Enda hako, kutenda kwako kwakuporesa.” Pakarepo meso ake akasvinudzwa uye akatevera Jesu munzira.</para>
  <chapter number="11" style="c"/>
  <para style="s1">Jesu Anopinda muJerusarema saMambo</para>
  <para style="p">
    <verse number="1" style="v"/>Pavakanga vava kusvika kuJerusarema uye vasvika kuBhetifage neBhetani paGomo reMiorivhi, Jesu akatuma vaviri vavadzidzi vake, <verse number="2" style="v"/>achiti kwavari, “Endai mumusha wakatarisana nemi. Pamunongopinda mauri, muchawana mwana wembongoro asina kumbotasvwa nomunhu, akasungirirwa ipapo. Mumusunungure mugouya naye pano. <verse number="3" style="v"/>Kana mukabvunzwa nomunhu kuti, ‘Seiko muchiita izvi?’ muti kwaari, ‘Ishe anomuda uye achamudzosa pano nokukurumidza.’ ”</para>
  <para style="p">
    <verse number="4" style="v"/>Vakaenda vakandowana mwana wembongoro ari kunze munzira yomumusha, akasungirirwa pamukova. Pavakamusunungura, <verse number="5" style="v"/>vamwe vanhu vakanga vamirepo vakabvunza vakati, “Muri kuitei, muchisunungura mwana wembongoro uyo?” <verse number="6" style="v"/>Vakapindura sezvavakanga vaudzwa naJesu, uye vanhu vakavarega vachienda. <verse number="7" style="v"/>Vakauya nembongoro iyi kuna Jesu vakakanda majasi avo pamusoro payo, iye akagara pairi. <verse number="8" style="v"/>Vanhu vazhinji vakawaridza majasi avo mumigwagwa, vamwe vakawaridza matavi avakanga vatema musango. <verse number="9" style="v"/>Vakanga vari mberi navaya vaitevera vakadanidzira vachiti:</para>
  <para style="q1">“Hosana!”</para>
  <para style="b"/>
  <para style="q1">“Akaropafadzwa uyo anouya muzita raShe!”</para>
  <para style="b"/>
  <para style="q1">
    <verse number="10" style="v"/>“Hwakaropafadzwa umambo hunouya, hwababa vedu Dhavhidhi!”</para>
  <para style="b"/>
  <para style="q1">“Hosana kumusoro-soro!”</para>
  <para style="p">
    <verse number="11" style="v"/>Jesu akapinda muJerusarema uye akaenda kutemberi. Akatarisa-tarisa zvinhu zvose, asi sezvo kwakanga kwadoka, akabuda akaenda kuBhetani navane gumi navaviri.</para>
  <para style="s1">Jesu Anonatsa Temberi</para>
  <para style="p">
    <verse number="12" style="v"/>Fume mangwana pavakanga vobva kuBhetani, Jesu akanzwa nzara. <verse number="13" style="v"/>Akaona muonde uri kure una mashizha, akaenda kundoona kana wakanga une muchero. Akati asvika pauri, haana chaakawana asi mashizha bedzi, nokuti yakanga isiri nguva yamaonde. <verse number="14" style="v"/>Ipapo akati kumuti, “Ngakurege kuva nomunhu anodya muchero paurizve.” Vadzidzi vake vakamunzwa achidaro.</para>
  <para style="p">
    <verse number="15" style="v"/>Paakasvika muJerusarema, Jesu akapinda mutemberi akatanga kudzingira kunze vaya vakanga vachitenga nokutengeserana imomo. Akapidigura tafura dzevaitsinhana mari nezvigaro zvevaitengesa njiva, <verse number="16" style="v"/>uye haana kutendera munhu kutakura zvaitengeswa achipinda nomuchivanze chete mberi. <verse number="17" style="v"/>Uye akavadzidzisa achiti, “Ko, hazvina kunyorwa here kuti:</para>
  <para style="q1">“ ‘Imba yangu ichanzi</para>
  <para style="q2">imba yokunyengetera yendudzi dzose’?</para>
  <para style="m">Asi imi maiita ‘bako ramakororo.’ ”</para>
  <para style="p">
    <verse number="18" style="v"/>Vaprista vakuru navadzidzisi vomurayiro vakazvinzwa ndokubva vatanga kutsvaka nzira yokumuuraya nayo, nokuti vaimutya, nokuti vanhu vazhinji vose vaishamiswa nedzidziso yake.</para>
  <para style="p">
    <verse number="19" style="v"/>Madekwana akati asvika, vakaenda kunze kweguta.</para>
  <para style="s1">Muonde Wakaoma</para>
  <para style="p">
    <verse number="20" style="v"/>Mangwanani, pavakanga vachifamba, vakaona muonde wakaoma kubva kumidzi. <verse number="21" style="v"/>Petro akarangarira akati kuna Jesu, “Rabhi, tarirai! Muonde wamakatuka waoma!”</para>
  <para style="p">
    <verse number="22" style="v"/>Jesu akapindura akati, “Ivai nokutenda muna Mwari. <verse number="23" style="v"/>Ndinokuudzai chokwadi, kana munhu akati kugomo iri, ‘Enda, uzvikande mugungwa,’ uye asingakahadziki nazvo mumwoyo make, asi achitenda kuti zvaareva zvichaitika, achazviitirwa. <verse number="24" style="v"/>Naizvozvo ndinoti kwamuri, zvose zvamunokumbira mukunyengetera, tendai kuti mazvigamuchira, uye zvichava zvenyu. <verse number="25" style="v"/>Uye paunomira uchinyengetera, kana mumwe munhu akakutadzira, muregerere, kuitira kuti Baba vako vari kudenga vagokuregerera zvivi zvako. <verse number="26" style="v"/>Asi kana usingaregereri, Baba vako vari kudenga havazoregereri zvivi zvako.”</para>
  <para style="s1">Simba raJesu</para>
  <para style="p">
    <verse number="27" style="v"/>Vakasvikazve muJerusarema, uye Jesu paaifamba mutemberi, vaprista vakuru, vadzidzisi vomurayiro navakuru vakauya kwaari. <verse number="28" style="v"/>Vakati, “Unoita zvinhu izvi nesimba ripiko? Uye ndiani akakupa simba rokuita izvi?”</para>
  <para style="p">
    <verse number="29" style="v"/>Jesu akapindura akati, “Ndichakubvunzai mubvunzo mumwe chete. Ndipindurei, ndigokuudzai simba randinoita naro zvinhu izvi. <verse number="30" style="v"/>Rubhabhatidzo rwaJohani, rwakabva kudenga kana kuti kuvanhu? Ndiudzei!”</para>
  <para style="p">
    <verse number="31" style="v"/>Vakataurirana pakati pavo vakati, “Kana tikati, ‘Kudenga,’ achati, ‘Zvino makaregereiko kumutenda?’ <verse number="32" style="v"/>Asi kana tikati kuvanhu…” (Vakanga vachitya vanhu, nokuti vanhu vose vaitenda kuti Johani akanga ari muprofita zvechokwadi.)</para>
  <para style="p">
    <verse number="33" style="v"/>Saka vakapindura Jesu vachiti, “Hatizivi.”</para>
  <para style="p">Jesu akati, “Neniwo handikuudzei simba randinoita naro zvinhu izvi.”</para>
  <chapter number="12" style="c"/>
  <para style="s1">Mufananidzo waVarimi Vakaipa</para>
  <para style="p">
    <verse number="1" style="v"/>Zvino akatanga kutaura navo nemifananidzo achiti, “Mumwe murume akasima munda wemizambiringa. Akaukomberedza noruzhowa, akachera gomba rechisviniro chewaini uye akavaka shongwe yokurinda. Ipapo akauchengetesa kuvarimi akaenda parwendo. <verse number="2" style="v"/>Pakukohwa akatuma muranda kumuchengeti womunda kuti andotora kwavari mimwe michero yomunda wemizambiringa. <verse number="3" style="v"/>Asi vakamubata, vakamurova vakamudzosa asina chinhu. <verse number="4" style="v"/>Ipapo akatuma mumwe muranda; vakarova murume uyu mumusoro vakamunyadzisa zvikuru. <verse number="5" style="v"/>Akapamhazve kutuma mumwe, uye uyo vakamuuraya. Akatuma vamwe vazhinji; vamwe vavo vakavarova, vamwe vakavauraya.</para>
  <para style="p">
    <verse number="6" style="v"/>“Akanga asara nomumwe chete wokutuma, mwanakomana, waaida kwazvo. Akamutuma kwokupedzisira achiti, ‘Vacharemekedza mwanakomana wangu.’</para>
  <para style="p">
    <verse number="7" style="v"/>“Asi vachengeti vakataurirana vakati, ‘Uyu ndiye mudyi wenhaka. Uyai, ngatimuurayei, nhaka igova yedu.’ <verse number="8" style="v"/>Saka vakamutora vakamuuraya, vakamurasira kunze kwomunda wemizambiringa.</para>
  <para style="p">
    <verse number="9" style="v"/>“Zvino muridzi womunda wemizambiringa achaiteiko? Achauya agouraya vachengeti vaya vomunda agopa munda wemizambiringa kuna vamwe. <verse number="10" style="v"/>Ko, hamuna kuverenga here rugwaro urwu runoti:</para>
  <para style="q1">“ ‘Dombo rakarambwa navavaki</para>
  <para style="q2">ndiro rava musoro wekona;</para>
  <para style="q1">
    <verse number="11" style="v"/>Ishe akaita izvi,</para>
  <para style="q2">uye zvinoshamisa pamberi pedu’?”</para>
  <para style="p">
    <verse number="12" style="v"/>Ipapo vakatsvaka nzira yokumusunga nayo nokuti vakaziva kuti akanga ataura mufananidzo uyu pamusoro pavo. Asi vakanga vachitya vanhu vazhinji; saka vakamusiya vakaenda.</para>
  <para style="s1">Kuripa Mutero kuna Kesari</para>
  <para style="p">
    <verse number="13" style="v"/>Shure kwaizvozvo vakatuma vamwe vavaFarisi navaHerodhi kuna Jesu kuti vandomubata namashoko ake. <verse number="14" style="v"/>Vakauya kwaari vakati, “Mudzidzisi, tinoziva kuti muri munhu akarurama. Imi hamutsauswi navanhu, nokuti hamuteereri kuti ndivanaani, asi munodzidzisa nzira yaMwari zviri maererano nechokwadi. Zvakanaka here kuripa mutero kuna Kesari kana kuti kwete? <verse number="15" style="v"/>Tinofanira kuripa here kana kuti tinofanira kuregera?”</para>
  <para style="p">Asi Jesu achiziva kunyengera kwavo, akati, “Seiko muchiedza kunditeya? Ndipei kuno dhenari ndirione.” <verse number="16" style="v"/>Vakauya nemari yacho, iye akavabvunza akati, “Mufananidzo uyu ndowani? Uye runyoro urwu ndorwani?”</para>
  <para style="p">Vakapindura vakati, “NdezvaKesari.”</para>
  <para style="p">
    <verse number="17" style="v"/>Ipapo Jesu akati kwavari, “Ipai Kesari zvaKesari uye kuna Mwari zvaMwari.”</para>
  <para style="p">Uye vakashamiswa naye.</para>
  <para style="s1">Kuwanana paKumuka kwaVakafa</para>
  <para style="p">
    <verse number="18" style="v"/>Ipapo vaSadhusi, vaya vanoti hakuna kumuka kwavakafa, vakauya kwaari nomubvunzo. <verse number="19" style="v"/>Vakati, “Mudzidzisi, Mozisi akatinyorera kuti kana mukoma womurume akafa uye akasiya mukadzi asina vana, mununʼuna wake anofanira kuwana chirikadzi iyi kuti amutsire mukoma wake vana. <verse number="20" style="v"/>Zvino kwakanga kuna vanakomana vomunhu mumwe chete vanomwe. Wokutanga akawana uye akafa akasasiya vana. <verse number="21" style="v"/>Wechipiri akatora chirikadzi iya, asi naiyewo akafa, akasasiya vana. Ndizvo zvakaitikawo kuno wechitatu. <verse number="22" style="v"/>Zviripo ndezvokuti, hakuna pavanomwe ava akasiya kana mwana. Pakupedzisira mukadzi akazofawo. <verse number="23" style="v"/>Pakumuka kwavakafa, achava mukadzi waani, sezvo akanga akawanikwa navanomwe ava?”</para>
  <para style="p">
    <verse number="24" style="v"/>Jesu akapindura akati, “Hamuna kurasika here nokuda kwokusaziva Magwaro kana simba raMwari? <verse number="25" style="v"/>Vakafa pavanomuka, havazowani uye havazowaniswi; vachaita savatumwa vokudenga. <verse number="26" style="v"/>Zvino pamusoro pokumuka kwavakafa, hamuna kuverenga here mubhuku raMozisi, panhoroondo dzegwenzi raipfuta, kuti Mwari akati kwaari, ‘Ndini Mwari waAbhurahama, Mwari waIsaka, naMwari waJakobho’? <verse number="27" style="v"/>Haazi Mwari wavakafa, asi wavapenyu. Makarasika kwazvo!”</para>
  <para style="s1">Murayiro Mukuru</para>
  <para style="p">
    <verse number="28" style="v"/>Mumwe wavadzidzisi vomurayiro akauya akavanzwa vachitaurirana. Akaona kuti Jesu akanga avapa mhinduro yakanaka, akamubvunza akati, “Pamirayiro yose, ndoupiko unonyanya kukosha?”</para>
  <para style="p">
    <verse number="29" style="v"/>Jesu akapindura akati, “Unonyanya kukosha, ndouyu: ‘Inzwa, iwe Israeri, Ishe Mwari wedu, ndiye Ishe mumwe chete. <verse number="30" style="v"/>Ida Ishe Mwari wako nomwoyo wako wose uye nomweya wako wose nokufunga kwako kwose uye nesimba rako rose.’ <verse number="31" style="v"/>Wechipiri ndouyu: ‘Ida wokwako sezvaunozvida iwe.’ Hakuna murayiro mukuru kupfuura iyi.”</para>
  <para style="p">
    <verse number="32" style="v"/>Murume akapindura akati, “Mapindura zvakanaka, mudzidzisi. Mataura chokwadi pamataura kuti Mwari ndiye mumwe chete uye hakuna mumwe kunze kwake. <verse number="33" style="v"/>Kumuda nomwoyo wako wose, nokunzwisisa kwako kwose uye nesimba rako rose, uye kuda wokwako sezvaunozvida iwe ndizvo zvinonyanya kukosha kupfuura zvipiriso zvose zvinopiswa, nezvibayiro.”</para>
  <para style="p">
    <verse number="34" style="v"/>Jesu akati aona kuti akanga apindura nokuchenjera, akati kwaari, “Hausi kure noumambo hwaMwari.” Uye kubvira ipapo hakuna munhu akazotsunga kumubvunza mimwezve mibvunzo.</para>
  <para style="s1">Kristu Mwanakomana Waani?</para>
  <para style="p">
    <verse number="35" style="v"/>Jesu paakanga achidzidzisa ari mutemberi, akabvunza akati, “Seiko vadzidzisi vomurayiro vachiti Kristu mwanakomana waDhavhidhi? <verse number="36" style="v"/>Dhavhidhi pachake achitaura noMweya Mutsvene, akati:</para>
  <para style="q1">“ ‘Ishe akati kuna She wangu:</para>
  <para style="q2">“Gara kuruoko rwangu rworudyi</para>
  <para style="q1">kusvikira ndaisa vavengi vako</para>
  <para style="q2">pasi petsoka dzako.” ’</para>
  <para style="m">
    <verse number="37" style="v"/>Dhavhidhi pachake anomuti ‘Ishe.’ Zvino anogova mwanakomana wake seiko?”</para>
  <para style="p">Vanhu vazhinji vakateerera kwaari nomufaro.</para>
  <para style="p">
    <verse number="38" style="v"/>Pakudzidzisa kwake, Jesu akati, “Chenjererai vadzidzisi vomurayiro. Vanoda kufamba-famba vakapfeka nguo refu uye vachikwaziswa mumisika, <verse number="39" style="v"/>uye kuti vave nezvigaro zvakakwirira kwazvo mumasinagoge uye nenzvimbo dzinokudzwa pamabiko. <verse number="40" style="v"/>Vanoparadza dzimba dzechirikadzi uye vanoita minyengetero mirefu kuti vaonekwe navanhu. Vanhu vakadai vacharangwa zvikuru kwazvo.”</para>
  <para style="s1">Chipo cheChirikadzi</para>
  <para style="p">
    <verse number="41" style="v"/>Jesu akagara pasi akatarisana nenzvimbo yaiiswa zvipo uye akatarisisa vanhu vazhinji vachiisa mari yavo muchivigiro chemari mutemberi. Vapfumi vazhinji vaikandamo mari zhinji. <verse number="42" style="v"/>Asi chirikadzi yakasvika ikaisamo tumari tuviri tuduku.</para>
  <para style="p">
    <verse number="43" style="v"/>Jesu akadana vadzidzi vake kwaari, akati, “Ndinokuudzai chokwadi, chirikadzi murombo iyi yaisa mari zhinji muchivigiro kupfuura vamwe vose. <verse number="44" style="v"/>Vose vapa kubva paupfumi hwavo; asi chirikadzi iyi yapa, ichitora pakushayiwa kwayo, yaisa zvose zvayanga ichifanira kurarama nazvo.”</para>
  <chapter number="13" style="c"/>
  <para style="s1">Zviratidzo zvaMazuva Okupedzisira</para>
  <para style="p">
    <verse number="1" style="v"/>Paakanga ava kubuda mutemberi, mumwe wavadzidzi vake akati, “Mudzidzisi, tarirai kukura kwakaita matombo! Iko kunaka kwedzimba!”</para>
  <para style="p">
    <verse number="2" style="v"/>Jesu akapindura akati, “Uri kuona dzimba huru dzose idzi? Hapana ibwe pano richasiyiwa riri pamusoro perimwe; ose achawisirwa pasi.”</para>
  <para style="p">
    <verse number="3" style="v"/>Jesu paakanga agere paGomo reMiorivhi pakatarisana netemberi, Petro, Jakobho, Johani naAndirea vakamubvunza vari voga vakati, <verse number="4" style="v"/>“Tiudzei, kuti zvinhu izvi zvichaitika rini? Uye chii chichava chiratidzo chokuti zvose zvava pedyo nokuzozadziswa?”</para>
  <para style="p">
    <verse number="5" style="v"/>Jesu akati kwavari, “Chenjerai kuti kurege kuva nomunhu anokutsausai. <verse number="6" style="v"/>Vazhinji vachauya muzita rangu, vachiti, ‘Ndini iye,’ uye vachatsausa vazhinji. <verse number="7" style="v"/>Pamunonzwa nezvehondo uye neguhu rehondo, musavhunduka. Zvinhu zvakadaro zvinofanira kuitika, asi kuguma kuchazosvika hako. <verse number="8" style="v"/>Rudzi ruchamukira rumwe rudzi, uye ushe huchamukira humwe ushe. Pachava nokudengenyeka kwenyika munzvimbo dzakasiyana-siyana, uye nenzara. Izvi ndizvo zvichava kutanga kwamarwadzo okusununguka.</para>
  <para style="p">
    <verse number="9" style="v"/>“Munofanira kugara makarinda. Muchaendeswa kumatare mugorohwa mumasinagoge avo. Muchamira pamberi pavabati napamberi pamadzimambo nokuda kwangu, sezvapupu kwavari. <verse number="10" style="v"/>Uye vhangeri rinofanira kuparidzwa kundudzi dzose. <verse number="11" style="v"/>Pose pamunenge masungwa uye mamiswa pakutongwa, musatanga kufunganya pamusoro pezvamuchataura. Taurai zvose zvose zvamunenge mapiwa panguva iyoyo, nokuti hamusimi munotaura, asi Mweya Mutsvene.</para>
  <para style="p">
    <verse number="12" style="v"/>“Mukoma achaurayisa mununʼuna, uye baba vachadarowo mwana wavo. Vana vachamukira vabereki vavo uye vachavaurayisa. <verse number="13" style="v"/>Vanhu vose vachakuvengai nokuda kwangu, asi uyo anotsungirira kusvikira kumagumo achaponeswa.</para>
  <para style="p">
    <verse number="14" style="v"/>“Pamunenge moona nyangadzi yokuparadza yamira paisingafaniri, anoverenga ngaanzwisise, ipapo vari muJudhea ngavatizire kumakomo. <verse number="15" style="v"/>Ari pamusoro pedenga reimba ngaarege kuburuka kana kupinda mumba kuti abudise chinhu chipi zvacho chiri mumba. <verse number="16" style="v"/>Munhu ari kumunda ngaarege kudzokera kumba kuti andotora jasi rake. <verse number="17" style="v"/>Zvichava zvinotyisa zvakadiniko kuvakadzi vane mimba navanoyamwiswa mumazuva iwayo! <verse number="18" style="v"/>Nyengeterai kuti izvi zvirege kuitika munguva yechando, <verse number="19" style="v"/>nokuti ayo achava mazuva okutambudzika asina kumbovapo kubva pakutanga, Mwari paakasika nyika, kusvikira zvino, uye haachazombovapozve. <verse number="20" style="v"/>Dai Ishe akanga asina kutapudza mazuva iwayo, hakuna munhu airarama. Asi nokuda kwavasanangurwa, avo vaakasarudza, akaatapudza hake. <verse number="21" style="v"/>Panguva iyo kana munhu akati kwamuri, ‘Tarirai, houno Kristu!’ kana kuti, ‘Tarirai, uyo ari apo!’ musazvitenda. <verse number="22" style="v"/>Nokuti vanaKristu venhema navaprofita venhema vachaonekwa uye vachaita zviratidzo nezvishamiso kuti vatsause vatsvene, kana zvaigoneka. <verse number="23" style="v"/>Saka mugare makarinda; ndagara ndakuudzai zvinhu zvose zvisati zvaitika.</para>
  <para style="p">
    <verse number="24" style="v"/>“Asi mumazuva iwayo, shure kwokutambudzika ikoko,</para>
  <para style="q1">“ ‘zuva richasvibiswa,</para>
  <para style="q2">uye mwedzi hauchazovhenekeri;</para>
  <para style="q1">
    <verse number="25" style="v"/>nyeredzi dzichawa kudenga,</para>
  <para style="q2">uye masimba okudenga achadengenyeka.’</para>
  <para style="p">
    <verse number="26" style="v"/>“Panguva iyoyo vanhu vachaona Mwanakomana woMunhu achiuya ari mumakore nesimba guru uye nokubwinya. <verse number="27" style="v"/>Uye achatuma vatumwa vake, vagounganidza vasanangurwa kubva kumhepo ina, kubva kumagumo enyika kusvikira kumigumo yamatenga.</para>
  <para style="p">
    <verse number="28" style="v"/>“Zvino dzidzai chidzidzo ichi kubva pamuonde: Paunongotanga kuva namatavi manyoro uye mashizha awo otungira, munoziva kuti zhizha rava pedyo. <verse number="29" style="v"/>Naizvozvo kana moona zvinhu izvi zvoitika, zivai kuti ava pedyo, atova pamukova. <verse number="30" style="v"/>Ndinokuudzai chokwadi, zvirokwazvo rudzi urwu harungapfuuri kusvikira zvinhu zvose izvi zvaitika. <verse number="31" style="v"/>Denga nenyika zvichapfuura, asi mashoko angu haangatongopfuuri.</para>
  <para style="s1">Zuva neNguva Hazvizivikanwi</para>
  <para style="p">
    <verse number="32" style="v"/>“Hakuna munhu anoziva nezvezuva iro kana nguva iyo, kunyange vatumwa kudenga, kana Mwanakomana, asi Baba voga. <verse number="33" style="v"/>Rindai! Svinurai! Hamuzivi kuti nguva iyo inosvika rini. <verse number="34" style="v"/>Zvakaita somunhu anoenda kure: Anosiya imba yake akaichengetesa varanda vake, mumwe nomumwe pabasa rake, uye agoudza ari pamukova kuti agare akarinda.</para>
  <para style="p">
    <verse number="35" style="v"/>“Naizvozvo rindai nokuti hamuzivi musi unouya muridzi weimba, zvimwe madekwana, kana usiku, kana pakurira kwejongwe, kana mambakwedza. <verse number="36" style="v"/>Kana akakurumidza kuuya, musamurega achikuwanai muvete. <verse number="37" style="v"/>Zvandinotaura kwamuri, ndinozvitaura kuvanhu vose ndichiti, ‘Rindai!’ ”</para>
  <chapter number="14" style="c"/>
  <para style="s1">Jesu Anozodzwa paBhetani</para>
  <para style="p">
    <verse number="1" style="v"/>Zvino kwakanga kwangosara mazuva maviri kuti Pasika noMutambo weChingwa Chisina Mbiriso zviitwe, uye vaprista vakuru navadzidzisi vomurayiro vakanga vachitsvaka nzira yokuti vasunge Jesu nayo uye vamuuraye. <verse number="2" style="v"/>Vakati, “Asi kwete panguva yoMutambo, nokuti vanhu vangangoita bope.”</para>
  <para style="p">
    <verse number="3" style="v"/>Uye paakanga ari muBhetani, agere pakudya mumba momumwe murume ainzi Simoni waMaperembudzi, mumwe mukadzi akauya nechinu chamafuta chearabhasita, mafuta anokosha kwazvo, akanga akaitwa nenaridhi yakaisvonaka. Akazarura chinu akadururira mafuta mumusoro wake.</para>
  <para style="p">
    <verse number="4" style="v"/>Vamwe vakanga varipo pakati pavo vakatsamwa vakati, “Seiko vachitambisa mafuta aya kudai? <verse number="5" style="v"/>Angadai atengeswa nomutengo uno mubayiro unopfuura wegore rose, uye mari yacho yapiwa kuvarombo.” Uye vakatsiura mukadzi uyu nehasha.</para>
  <para style="p">
    <verse number="6" style="v"/>Jesu akati kwavari, “Musiyei akadaro. Munomunetsereiko? Aita chinhu chakanaka kwandiri. <verse number="7" style="v"/>Varombo munavo nguva dzose, uye munogona kuvabatsira panguva ipi zvayo yamunoda. Asi hamuzogari muneni nguva dzose. <verse number="8" style="v"/>Aita zvaanogona. Adururira mafuta anonhuhwira pamuviri wangu nguva isati yasvika, kuti agadzirire kuvigwa kwangu. <verse number="9" style="v"/>Ndinokuudzai chokwadi, kwose kunozoparidzwa vhangeri panyika yose, zvaaita izvi zvicharehwawo, vanhu vachimurangarira nazvo.”</para>
  <para style="p">
    <verse number="10" style="v"/>Ipapo Judhasi Iskarioti, mumwe wavane gumi navaviri, akaenda kuvaprista vakuru kuti andotengesa Jesu kwavari. <verse number="11" style="v"/>Vakafara kunzwa izvi uye vakavimbisa kumupa mari. Saka akamirira mukana wokumuisa kwavari.</para>
  <para style="s1">Chirariro chaShe</para>
  <para style="p">
    <verse number="12" style="v"/>Pazuva rokutanga roMutambo weChingwa Chisina Mbiriso, zvayakanga iri tsika yavo yokubayira gwayana rePasika, vadzidzi vaJesu vakamubvunza vakati, “Munoda kuti tiende kupi kwatingandokugadzirirai Pasika kuti mudye?”</para>
  <para style="p">
    <verse number="13" style="v"/>Saka akatuma vadzidzi vake vaviri akati kwavari, “Endai muguta, uye muchasangana nomurume akatakura chirongo chemvura. Mumutevere. <verse number="14" style="v"/>Muti kumwene weimba yaanopinda mairi, ‘Mudzidzisi anobvunza kuti: Imba yangu yavaeni, mandingadyira Pasika navadzidzi vangu ndeipiko?’ <verse number="15" style="v"/>Achakuratidzai imba huru yapamusoro, yakatorongedzwa uye yakagadzirwa. Mutigadzirire imomo.”</para>
  <para style="p">
    <verse number="16" style="v"/>Vadzidzi vakabva, vakapinda muguta vakawana zvinhu zvakaita sezvavakanga vaudzwa naJesu. Saka vakagadzira Pasika.</para>
  <para style="p">
    <verse number="17" style="v"/>Ava madekwana, Jesu akasvika navane gumi navaviri. <verse number="18" style="v"/>Vakati vagere pakudya, akati, “Ndinokuudzai chokwadi, mumwe wenyu achandipandukira, mumwe ari kudya neni.”</para>
  <para style="p">
    <verse number="19" style="v"/>Vakasuwiswa nazvo, mumwe nomumwe akati kwaari, “Zvirokwazvo, kwete ini?”</para>
  <para style="p">
    <verse number="20" style="v"/>Iye akapindura akati, “Ndomumwe wavane gumi navaviri, iye anoseva chingwa chake mundiro neni. <verse number="21" style="v"/>Mwanakomana woMunhu achaenda hake sezvazvakanyorwa pamusoro pake. Asi ane nhamo munhu uyo anopandukira Mwanakomana woMunhu! Zvaiva nani kwaari dai akanga asina kuzvarwa.”</para>
  <para style="p">
    <verse number="22" style="v"/>Vakati vari pakudya, Jesu akatora chingwa, akavonga uye akachimedura, akapa vadzidzi vake achiti, “Torai mudye, uyu ndiwo muviri wangu.”</para>
  <para style="p">
    <verse number="23" style="v"/>Ipapo akatora mukombe, akavonga akaupa kwavari, uye vose vakanwa pauri.</para>
  <para style="p">
    <verse number="24" style="v"/>Akati kwavari, “Iri ndiro ropa rangu resungano, rinodururirwa vazhinji. <verse number="25" style="v"/>Ndinokuudzai chokwadi kuti handichazonwizve chibereko chomuzambiringa kusvikira pazuva randichazochinwa zvava zvitsva muumambo hwaMwari.”</para>
  <para style="p">
    <verse number="26" style="v"/>Vakati vaimba rwiyo, vakabuda vakaenda kuGomo reMiorivhi.</para>
  <para style="s1">Jesu Anotaura nezvoKurambwa Kwake naPetro</para>
  <para style="p">
    <verse number="27" style="v"/>Jesu akati kwavari, “Imi mose muchapararira, nokuti kwakanyorwa kuchinzi:</para>
  <para style="q1">“ ‘Ndicharova mufudzi,</para>
  <para style="q2">makwai agopararira.’</para>
  <para style="m">
    <verse number="28" style="v"/>Asi mushure mokumuka kwangu, ndichatungamira kuGarirea imi mozotevera.”</para>
  <para style="p">
    <verse number="29" style="v"/>Petro akati, “Kunyange dai vose vakakurambai, ini kwete.”</para>
  <para style="p">
    <verse number="30" style="v"/>Jesu akapindura akati, “Ndinokuudza chokwadi, nhasi, manheru ano chaiwo, jongwe risati rarira kaviri, iwe pachako uchandiramba katatu.”</para>
  <para style="p">
    <verse number="31" style="v"/>Asi Petro akaramba akasimbisisa achiti, “Kunyange dai ndichifanira kufa nemi, handizombokurambai.” Uye vamwe vose vakadarowo.</para>
  <para style="s1">Getsemani</para>
  <para style="p">
    <verse number="32" style="v"/>Vakaenda kunzvimbo inonzi Getsemani, Jesu akati kuvadzidzi vake, “Garai pano, ini ndichambondonyengetera.” <verse number="33" style="v"/>Akatora Petro, Jakobho naJohani pamwe chete naye, akatanga kushungurudzika zvikuru uye akatambudzika. <verse number="34" style="v"/>Akati, “Mweya wangu wazara neshungu kwazvo kusvikira pakufa. Garai pano uye murambe makarinda.”</para>
  <para style="p">
    <verse number="35" style="v"/>Akati aenda chinhambwe zvishoma, akawira pasi akanyengetera kuti kana zvichibvira nguva iyi ipfuure, ibve kwaari. <verse number="36" style="v"/>Akati, “Abha, Baba, zvinhu zvose zvinogoneka kwamuri. Bvisai mukombe uyu kwandiri. Asi kwete kuda kwangu, asi kuda kwenyu.”</para>
  <para style="p">
    <verse number="37" style="v"/>Ipapo akadzokazve kuvadzidzi vake akavawana vavete. Akati kuna Petro, “Simoni, wavata here? Hauna kugona kurinda kweawa imwe chete here? <verse number="38" style="v"/>Rindai munyengetere kuti murege kuwira mumuedzo. Mweya unoda hawo, asi muviri hauna simba.”</para>
  <para style="p">
    <verse number="39" style="v"/>Akaendazve kundonyengetera zvimwe chetezvo. <verse number="40" style="v"/>Paakadzoka, akawanazve vavete, nokuti meso avo akanga aremerwa nehope. Havana kuziva chokutaura kwaari.</para>
  <para style="p">
    <verse number="41" style="v"/>Achidzokerazve kechitatu akati kwavari, “Muchakavata uye muchiri kuzorora here? Zvaringana! Nguva yasvika. Tarirai, Mwanakomana woMunhu oiswa mumaoko avatadzi. <verse number="42" style="v"/>Simukai! Ngatiendei! Hoyo mutengesi wangu ouya!”</para>
  <para style="s1">Jesu Anosungwa</para>
  <para style="p">
    <verse number="43" style="v"/>Achiri kutaura, Judhasi Iskarioti, mumwe wavane gumi navaviri, akaonekwa. Akanga ana vanhu vazhinji vakapakata minondo netsvimbo, vatumwa navaprista vakuru, vadzidzisi vomurayiro, uye navakuru.</para>
  <para style="p">
    <verse number="44" style="v"/>Zvino mutengesi akanga aronga navo chiratidzo achiti, “Munhu wandichatsvoda ndiye wacho; mumusunge mugoenda naye navarindi.” <verse number="45" style="v"/>Paakangosvika, Judhasi akaenda kuna Jesu, akati, “Rabhi!” ndokumutsvoda. <verse number="46" style="v"/>Vanhu vakabata Jesu vakamusunga. <verse number="47" style="v"/>Ipapo mumwe akanga amire pedyo akavhomora munondo wake akatema muranda womuprista mukuru, akagura nzeve yake.</para>
  <para style="p">
    <verse number="48" style="v"/>Jesu akati, “Ko, ndiri kutungamirira vapanduki here zvamauya neminondo netsvimbo kuti muzondibata? <verse number="49" style="v"/>Mazuva ose ndaiva nemi, ndichidzidzisa mutemberi, uye hamuna kundisunga. Asi Magwaro anofanira kuzadziswa.” <verse number="50" style="v"/>Ipapo vose vakamusiya vakatiza.</para>
  <para style="p">
    <verse number="51" style="v"/>Rimwe jaya, rakanga rakapfeka nguo yakaisvonaka, rakanga richitevera Jesu. Vakati varibata, <verse number="52" style="v"/>rakatiza risina kupfeka, rikasiya nguo yaro mumashure.</para>
  <para style="s1">Jesu Pamberi peDare Guru</para>
  <para style="p">
    <verse number="53" style="v"/>Vakaenda naJesu kumuprista mukuru, uye vamwe vaprista vose vakuru navadzidzisi vomurayiro vakaungana pamwe chete. <verse number="54" style="v"/>Petro akamutevera ari nechokure, kusvikira apinda muruvazhe rwomuprista mukuru. Akagara navarindi achidziya moto.</para>
  <para style="p">
    <verse number="55" style="v"/>Vaprista vakuru namakurukota ose vakanga vachitsvaka chavangapa Jesu mhosva nacho kuitira kuti vagomuuraya, asi havana kuwana chinhu. <verse number="56" style="v"/>Vazhinji vakamupupurira nhema, asi uchapupu hwavo hahuna kupindirana.</para>
  <para style="p">
    <verse number="57" style="v"/>Ipapo vamwe vakasimuka vakapa uchapupu hwenhema uhu pamusoro pake vachiti, <verse number="58" style="v"/>“Takamunzwa achiti, ‘Ndichaparadza temberi iyi yakavakwa navanhu uye shure kwamazuva matatu ndichavaka imwe, isina kuitwa navanhu.’ ” <verse number="59" style="v"/>Kunyange ipapozve uchapupu hwavo hahuna kupindirana.</para>
  <para style="p">
    <verse number="60" style="v"/>Ipapo muprista mukuru akamira pamberi pavo akabvunza Jesu achiti, “Ko, haupinduri here? Uchapupu hwaunopomerwa navanhu ava ndohweiko?” <verse number="61" style="v"/>Asi Jesu akaramba anyerere akasapindura.</para>
  <para style="p">Muprista mukuru akamubvunzazve achiti, “Ndiwe Kristu here, Mwanakomana waIye Akaropafadzwa?”</para>
  <para style="p">
    <verse number="62" style="v"/>Jesu akati, “Ndini. Uye muchaona Mwanakomana woMunhu agere kuruoko rworudyi rwaIye Wamasimba achiuya ari pamakore okudenga.”</para>
  <para style="p">
    <verse number="63" style="v"/>Muprista mukuru akabvarura nguo dzake, akati, “Tichatsvakireiko zvimwe zvapupu? <verse number="64" style="v"/>Manzwa kumhura kwake. Munofungeiko?”</para>
  <para style="p">Vose vakamutonga vachiti aifanira kufa. <verse number="65" style="v"/>Ipapo vamwe vakatanga kumupfira mate; vakamusunga kumeso, vakamurova nezvibhakera, vachiti, “Profita!” Uye varindi vakamutora vakamurova.</para>
  <para style="s1">Petro Anoramba Jesu</para>
  <para style="p">
    <verse number="66" style="v"/>Petro paakanga achiri muruvazhe, mumwe musikana, murandakadzi womuprista mukuru akasvikapo. <verse number="67" style="v"/>Akati aona Petro achidziya moto akamucherechedza.</para>
  <para style="p">Akati kwaari, “Newewo wakanga una Jesu, weNazareta.”</para>
  <para style="p">
    <verse number="68" style="v"/>Asi iye akaramba akati, “Handizivi kana kunzwisisa zvaunoreva.” Akabuda akandomira pamukova wokupinda nawo.</para>
  <para style="p">
    <verse number="69" style="v"/>Akati aonekwazve nomusikana uyu aiva murandakadzi, musikana akatizve kuna avo vakanga vamirepo, “Munhu uyu ndomumwe wavo.” <verse number="70" style="v"/>Iye akarambazve izvozvo.</para>
  <para style="p">Mushure menguva pfupi, vaya vakanga vamirepo vakati kuna Petro, “Chokwadi, iwe uri mumwe wavo, nokuti uri muGarirea.”</para>
  <para style="p">
    <verse number="71" style="v"/>Akatanga kutuka nokupika achiti, “Handizivi munhu uyu wamunotaura nezvake.”</para>
  <para style="p">
    <verse number="72" style="v"/>Pakarepo jongwe rakarira kechipiri. Ipapo Petro akarangarira shoko raJesu raakanga ataura kwaari achiti, “Jongwe risati rarira kaviri uchandiramba katatu.” Akawira pasi uye akachema.</para>
  <chapter number="15" style="c"/>
  <para style="s1">Jesu Pamberi paPirato</para>
  <para style="p">
    <verse number="1" style="v"/>Mangwanani-ngwanani, vaprista vakuru navakuru, vadzidzisi vomurayiro uye neDare Guru rose, vakaita sarudzo. Vakasunga Jesu, vakaenda naye vakandomuisa mumaoko aPirato.</para>
  <para style="p">
    <verse number="2" style="v"/>Pirato akamubvunza akati, “Ndiwe mambo wavaJudha here?” Jesu akapindura akati, “Hongu, ndizvo sokutaura kwamaita.”</para>
  <para style="p">
    <verse number="3" style="v"/>Vaprista vakuru vakamupomera zvinhu zvizhinji kwazvo. <verse number="4" style="v"/>Saka Pirato akabvunzazve akati, “Ko, haupinduri here? Tarira kuwanda kwezvinhu zvavanokupomera.”</para>
  <para style="p">
    <verse number="5" style="v"/>Asi Jesu haana kupindura, uye Pirato akashamiswa nazvo.</para>
  <para style="p">
    <verse number="6" style="v"/>Zvino yakanga iri tsika yapaMutambo kuti asunungure musungwa anenge akumbirwa navanhu. <verse number="7" style="v"/>Murume ainzi Bharabhasi akanga ari mutorongo pamwe chete navamwe vakanga vamutsa bope vakauraya munhu. <verse number="8" style="v"/>Vanhu vazhinji vakauya vakakumbira Pirato kuti avaitire zvaaisiita.</para>
  <para style="p">
    <verse number="9" style="v"/>Pirato akabvunza akati, “Munoda kuti ndikusunungurirei mambo wavaJudha here?” <verse number="10" style="v"/>achiziva kuti zvaingova zvegodo ravaprista vakuru kuti vakaisa Jesu mumaoko ake. <verse number="11" style="v"/>Asi vaprista vakuru vakamutsa mwoyo yavazhinji kuti vaite kuti Pirato asunungure Bharabhasi pachinzvimbo chaJesu.</para>
  <para style="p">
    <verse number="12" style="v"/>Pirato akabvunza akati, “Ndichaiteiko, zvino, nouyo wamunoti mambo wavaJudha?”</para>
  <para style="p">
    <verse number="13" style="v"/>Vakadanidzira vachiti, “Murovererei pamuchinjikwa!”</para>
  <para style="p">
    <verse number="14" style="v"/>Pirato akavabvunza akati, “Nemhaka yeiko? Akapara mhosva yeiko?”</para>
  <para style="p">Asi vakanyanya kudanidzira vachiti, “Murovererei pamuchinjikwa!”</para>
  <para style="p">
    <verse number="15" style="v"/>Achida kufadza vanhu, Pirato akasunungura Bharabhasi. Akaita kuti Jesu arohwe, uye akamuendesa kuti andorovererwa.</para>
  <para style="s1">Varwi Vanodadira Jesu</para>
  <para style="p">
    <verse number="16" style="v"/>Varwi vakatora Jesu vakapinda naye mumuzinda, Piritoriamu, uye vakaunganidza pamwe chete boka rose ravarwi. <verse number="17" style="v"/>Vakamupfekedza nguo dzepepuru, ipapo vakamurukira korona yeminzwa vakaigadzika pamusoro wake. <verse number="18" style="v"/>Uye vakatanga kudanidzira kwaari vachiti, “Kwaziwaika, mambo wavaJudha!” <verse number="19" style="v"/>Vakaramba vachingomurova mumusoro netsvimbo uye vachimupfira mate. Vachipfugama namabvi avo, vakaita savanomunamata. <verse number="20" style="v"/>Uye vakati vamudadira, vakabvisa nguo yepepuru vakamupfekedza dzake. Ipapo vakabuda naye kundomuroverera pamuchinjikwa.</para>
  <para style="s1">Kurovererwa</para>
  <para style="p">
    <verse number="21" style="v"/>Mumwe murume aibva kuKurini, Simoni baba vaArekizanda naRufasi, akanga achipfuura achibva kumaruwa, vakamumanikidza kuti atakure muchinjikwa. <verse number="22" style="v"/>Vakaenda naJesu kunzvimbo yainzi Gorogota (kureva kuti Nzvimbo yeDehenya). <verse number="23" style="v"/>Ipapo vakamupa waini yakavhenganiswa nemura, asi haana kuinwa. <verse number="24" style="v"/>Uye vakamuroverera pamuchinjikwa. Vakagovana nguo dzake, vakakanda mijenya kuti vaone kuti mumwe nomumwe angawanei.</para>
  <para style="p">
    <verse number="25" style="v"/>Yakanga iri nguva yechitatu pavakamuroverera. <verse number="26" style="v"/>Zvakanga zvakanyorwa pamusoro pake zvaiti: <char style="sc">mambo wavajudha</char>. <verse number="27" style="v"/>Vakamuroverera pamwe chete namakororo maviri, mumwe kurudyi uye mumwe kuruboshwe. <verse number="28" style="v"/>Uye rugwaro rwakazadziswa runoti, “Akaverengwa pamwe chete navadariki.” <verse number="29" style="v"/>Vaya vakanga vachipfuura vaimutuka, vachidzungudza misoro yavo vachiti, “Saka! Iwe uri kuzoputsa temberi nokuivaka mumazuva matatu, <verse number="30" style="v"/>chiburuka pamuchinjikwa uzviponese!”</para>
  <para style="p">
    <verse number="31" style="v"/>Nenzira imwe cheteyo vaprista vakuru navadzidzisi vomurayiro vakamuseka pakati pavo, vakati, “Akaponesa vamwe, asi haagoni kuzviponesa! <verse number="32" style="v"/>Kristu uyu, Mambo wavaIsraeri uyu, ngaaburuke iye zvino pamuchinjikwa, kuti tione tigotenda.” Navaya vakanga vakarovererwa pamwe chete naye vakamutukawo.</para>
  <para style="s1">Kufa kwaJesu</para>
  <para style="p">
    <verse number="33" style="v"/>Nenguva yechitanhatu rima rakauya pamusoro penyika yose kusvikira panguva yepfumbamwe. <verse number="34" style="v"/>Uye panguva yepfumbamwe, Jesu akadanidzira nenzwi guru achiti, “Eroi, Eroi, rama sabhakitani?” zvinoreva kuti “Mwari wangu, Mwari wangu, mandisiyireiko?”</para>
  <para style="p">
    <verse number="35" style="v"/>Vaya vakanga vamire pedyo vakati vanzwa izvi, vakati, “Inzwai, ari kudana Eria.”</para>
  <para style="p">
    <verse number="36" style="v"/>Mumwe murume akamhanya, akazadza chipanje newaini yaivava, akachiisa parutanda, akachipa kuna Jesu kuti anwe, akati “Zvino musiyei akadaro. Regai tione kana Eria achiuya kuzomuburutsa.”</para>
  <para style="p">
    <verse number="37" style="v"/>Ipapo Jesu akadanidzira nenzwi guru, akabudisa mweya wake.</para>
  <para style="p">
    <verse number="38" style="v"/>Chidzitiro chapatemberi chakabvaruka napakati kubva kumusoro kusvikira pasi. <verse number="39" style="v"/>Uye mukuru wezana, akanga amirepo, pamberi paJesu, akati anzwa kudanidzira kwake uye aona mafiro aakaita, akati, “Zvirokwazvo murume uyu anga ari Mwanakomana waMwari!”</para>
  <para style="p">
    <verse number="40" style="v"/>Vamwe vakadzi vakanga vachitarira vari kure. Pakati pavo paiva naMaria Magadharena, Maria mai vaJakobho, mununʼuna waJosesi, naSarome. <verse number="41" style="v"/>Vakadzi ava vomuGarirea ndivo vaimutevera uye vachimushandira. Vakadzi vazhinji vakanga vauya naye kuJerusarema vakanga varipowo.</para>
  <para style="s1">Kuvigwa kwaJesu</para>
  <para style="p">
    <verse number="42" style="v"/>Rakanga riri Zuva roKugadzirira (ndiro rinotangira Sabata.) Saka kwovira, <verse number="43" style="v"/>Josefa weArimatea, nhengo yeDare Guru yaiva nomukurumbira, uyo akanga akamirirawo umambo hwaMwari, akatsunga kuenda kuna Pirato kundokumbira mutumbi waJesu. <verse number="44" style="v"/>Pirato akashamiswa kunzwa kuti akanga atofa. Akatuma mukuru wezana, akamubvunza kana Jesu akanga afa. <verse number="45" style="v"/>Akati anzwa kubva kumukuru wezana kuti zvakanga zviri izvo, akapa mutumbi kuna Josefa. <verse number="46" style="v"/>Saka akauya nemimwe micheka, akaburutsa mutumbi, akauputira nomucheka, akauisa muguva rakanga rakacherwa paruware. Ipapo akakungurutsira ibwe pamuromo weguva. <verse number="47" style="v"/>Maria Magadharena naMaria mai vaJosesi vakaona paakavigwa.</para>
  <chapter number="16" style="c"/>
  <para style="s1">Kumuka</para>
  <para style="p">
    <verse number="1" style="v"/>Sabata rakati rapfuura, Maria Magadharena, Maria mai vaJakobho, naSarome vakatenga zvinonhuhwira kuti vagondozodza mutumbi waJesu. <verse number="2" style="v"/>Mangwanani-ngwanani pazuva rokutanga revhiki, zuva risati rabuda, vakanga vapinda munzira, <verse number="3" style="v"/>uye vakabvunzana vachiti, “Ndianiko achatikungurutsira ibwe pamukova weguva?”</para>
  <para style="p">
    <verse number="4" style="v"/>Asi vakati vatarira, vakaona kuti ibwe rakanga rakungurutswa. <verse number="5" style="v"/>Pavakapinda muguva, vakaona jaya rakapfeka nguo chena rakagara kuruoko rworudyi, uye vakavhunduka.</para>
  <para style="p">
    <verse number="6" style="v"/>Iye akati, “Musavhunduka. Muri kutsvaka Jesu weNazareta, uya akarovererwa pamuchinjikwa. Amuka! Haapo pano. Tarisai pavakanga vamuisa. <verse number="7" style="v"/>Asi chiendai mundoudza vadzidzi vake naPetro, kuti, ‘Afanotungamira kuGarirea. Muchandomuona ikoko sezvaakakuudzai.’ ”</para>
  <para style="p">
    <verse number="8" style="v"/>Vachibvunda uye vachishamiswa, vakabuda vakatiza kubva muguva. Havana chavakataura kuno munhu, nokuti vakanga vachitya.</para>
  <para style="p">
    <verse number="9" style="v"/>Jesu akati amuka mangwanani nezuva rokutanga revhiki, akatanga kuzviratidza kuna Maria Magadharena, uya waakanga abudisa kubva maari mweya yakaipa minomwe. <verse number="10" style="v"/>Akaenda akandoudza vaya vaimbova naye, vakanga vachiungudza uye vachichema. <verse number="11" style="v"/>Vakati vanzwa kuti Jesu akanga ari mupenyu, uye kuti Maria akanga amuona, havana kuzvitenda.</para>
  <para style="p">
    <verse number="12" style="v"/>Shure kwaizvozvo Jesu akaonekwazve neimwe nzira navaviri vavo pavakanga vachifamba kuruwa. <verse number="13" style="v"/>Ava vakadzoka vakandozivisa vakasara; asi naivowo havana kuvatenda.</para>
  <para style="p">
    <verse number="14" style="v"/>Mushure maizvozvo Jesu akazviratidza kuna vane gumi nomumwe pavakanga vachidya; akavatsiura pamusoro pokusatenda kwavo uye nokusindimara kwemwoyo yavo pakuramba kutenda vaya vakanga vamuona mushure mokumuka kwake.</para>
  <para style="p">
    <verse number="15" style="v"/>Akati kwavari, “Endai munyika yose muparidze vhangeri kuzvisikwa zvose. <verse number="16" style="v"/>Ani naani anotenda uye akabhabhatidzwa achaponeswa, asi asingatendi achatongwa. <verse number="17" style="v"/>Uye zviratidzo izvi zvichatevera vanotenda: Vachadzinga mweya yakaipa muzita rangu, vachataura nendimi itsva; <verse number="18" style="v"/>vachabata nyoka namaoko avo, uye kunyange vakanwa muchetura unouraya haungavakuvadzi napaduku; vachaisa maoko avo pamusoro pavarwere, uye vachapora.”</para>
  <para style="p">
    <verse number="19" style="v"/>Mushure mokunge Ishe Jesu ataura kwavari, akatorwa akakwidzwa kudenga uye akandogara kuruoko rworudyi rwaMwari. <verse number="20" style="v"/>Ipapo vadzidzi vakabuda vakandoparidza kwose kwose, uye Ishe akashanda navo, akasimbisa shoko rake nezviratidzo zvakatevera.</para>
</usx>
