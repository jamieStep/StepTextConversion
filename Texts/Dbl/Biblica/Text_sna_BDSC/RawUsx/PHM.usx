<?xml version="1.0" encoding="UTF-8"?>
<usx version="2.6">
  <book code="PHM" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Firimoni</para>
  <para style="toc1">Firimoni</para>
  <para style="toc2">Firimoni</para>
  <para style="toc3">Firi</para>
  <para style="mt1">FIRIMONI</para>
  <chapter number="1" style="c"/>
  <para style="p">
    <verse number="1" style="v"/>Pauro, musungwa waKristu Jesu, naTimoti hama yedu, kuna Firimoni shamwari yedu inodikanwa uye nomushandi pamwe chete nesu, <verse number="2" style="v"/>kuna Afia hanzvadzi yedu, kuna Akipo murwi pamwe chete nesu uye nokukereke inosangana mumba mako:</para>
  <para style="b"/>
  <para style="p">
    <verse number="3" style="v"/>Nyasha ngadzive nemi norugare zvinobva kuna Mwari Baba vedu naIshe Jesu Kristu.</para>
  <para style="b"/>
  <para style="s1">Kuvonga noKunyengetera</para>
  <para style="p">
    <verse number="4" style="v"/>Ndinovonga Mwari wangu nguva dzose pandinokurangarira muminyengetero yangu, <verse number="5" style="v"/>nokuti ndinonzwa nezvokutenda kwako muna Ishe Jesu uye norudo rwako kuvatsvene vose. <verse number="6" style="v"/>Ndinokunyengeterera kuti ugovane navamwe nesimba, kuitira kuti uve noruzivo rwakazara pamusoro pezvinhu zvose zvakanaka zvatinazvo muna Kristu. <verse number="7" style="v"/>Rudo rwako rwakandipa mufaro mukuru nokukurudzirwa, nokuti iwe, hama yangu, wakazorodza mwoyo yavatsvene.</para>
  <para style="s1">Pauro anoreverera Onesimasi</para>
  <para style="p">
    <verse number="8" style="v"/>Naizvozvo, kunyange zvazvo ndisingatyi, muna Kristu, kuti ndikurayire zvaunofanira kuita, <verse number="9" style="v"/>asi ndinokukumbira nokuda kworudo. Saka ini, saPauro mutana uye zvino musungwa waKristu Jesu <verse number="10" style="v"/>ndinokumbira kwauri pamusoro pomwanakomana wangu Onesimasi, akava mwanakomana wangu pakusungwa kwangu. <verse number="11" style="v"/>Akanga asingabatsiri kwauri kare, asi zvino ava kubatsira kwatiri tose iwe neni.</para>
  <para style="p">
    <verse number="12" style="v"/>Ndiri kumudzosera kwauri, iye mwoyo wangu chaiwo. <verse number="13" style="v"/>Ndaida kuti iye agare neni kuti agotora nzvimbo yako pakundibatsira zvandiri muusungwa nokuda kweVhangeri. <verse number="14" style="v"/>Asi handina kuda kuita chinhu iwe usina kuchitendera, kuitira kuti zvose zvakanaka zvauchaita zvirege kuva zvokurovedzerwa asi nokuda kwako. <verse number="15" style="v"/>Nokuti zvimwe wakaparadzaniswa naye kwechinguva kuti ugozova naye nokusingaperi, <verse number="16" style="v"/>asisiri somuranda, asi ava nani kupfuura muranda, sehama inodikanwa. Munhu anodikanwa kwandiri, asi kutonyanya kwauri, zvose somunhu uye sehama muna She.</para>
  <para style="p">
    <verse number="17" style="v"/>Saka kana uchindiona somumwe wako, mugamuchire sokugamuchira kwaungandiita. <verse number="18" style="v"/>Kana ane zvaakakutadzira kana kuti ane mungava newe, uzvireve kwandiri. <verse number="19" style="v"/>Ini, Pauro, ndanyora izvi noruoko rwangu. Ndichazviripira, ndisingarevi kuti iwe pachako uri mungava kwandiri. <verse number="20" style="v"/>Hama, ndinoshuva, kuti ndiwane rubatsiro kubva kwauri muna She; zorodza mwoyo wangu muna Kristu. <verse number="21" style="v"/>Ndanyora kwauri ndichivimba nokuteerera kwako, ndichiziva kuti uchaita kunyange kupfuura zvandakukumbira.</para>
  <para style="p">
    <verse number="22" style="v"/>Uye chimwe chinhuzve: Ndigadzirirewo pokugara, nokuti ndinotarira kuti ndichapiwa kwamuri pakupindurwa kweminyengetero yenyu.</para>
  <para style="b"/>
  <para style="b"/>
  <para style="p">
    <verse number="23" style="v"/>Epafurasi, musungwa pamwe chete neni muna Kristu Jesu, anokukwazisai, <verse number="24" style="v"/>uyewo Mako, Aristakusi, Dhemasi, naRuka, vashandi pamwe chete neni.</para>
  <para style="b"/>
  <para style="p">
    <verse number="25" style="v"/>Nyasha dzaIshe Jesu Kristu ngadzive nomweya wako.</para>
</usx>
