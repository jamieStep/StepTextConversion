<?xml version="1.0" encoding="UTF-8"?>
<usx version="2.6">
  <book code="REV" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Zvakazarurwa</para>
  <para style="toc1">Zvakazarurwa</para>
  <para style="toc2">Zvakazarurwa</para>
  <para style="toc3">Zva</para>
  <para style="mt1">ZVAKAZARURWA</para>
  <chapter number="1" style="c"/>
  <para style="s1">Mavambo</para>
  <para style="p">
    <verse number="1" style="v"/>Zvakazarurwa zvaJesu Kristu, zvaakapiwa naMwari kuti aratidze varanda vake zvinofanira kuitika nokukurumidza. Akazvizivisa nokutumira kwaakaita mutumwa wake kumuranda wake Johani, <verse number="2" style="v"/>iye anopupura zvose zvaakaona, iro shoko raMwari uye nouchapupu hwaJesu Kristu. <verse number="3" style="v"/>Akaropafadzwa uyo anoverenga mashoko ouprofita uhu, uye vakaropafadzwa avo vanohunzwa uye vagochengeta pamwoyo yavo zvakanyorwa imomo, nokuti nguva yava pedyo.</para>
  <para style="b"/>
  <para style="s1">Kwaziso noKurumbidzwa kwaMwari</para>
  <para style="p">
    <verse number="4" style="v"/>Johani, kukereke nomwe dziri mudunhu reEzhia:</para>
  <para style="b"/>
  <para style="p">Nyasha norugare ngazvive nemi zvinobva kuna iye aripo, uye akanga aripo, naiye achazouya, nokumweya minomwe iri pamberi pechigaro chake choushe, <verse number="5" style="v"/>nokuna Jesu Kristu, iye chapupu chakatendeka, dangwe kubva kuvakafa, nomutongi wamadzimambo enyika.</para>
  <para style="b"/>
  <para style="b"/>
  <para style="p">Kuna iye anotida uye akatisunungura kubva kuzvivi zvedu neropa rake, <verse number="6" style="v"/>uye akatiita ushe nouprista kuti tishumire Mwari naBaba vake, ngaave nokubwinya nesimba nokusingaperi-peri! Ameni.</para>
  <para style="q1">
    <verse number="7" style="v"/>Tarirai, ari kuuya namakore,</para>
  <para style="q2">uye meso ose achamuona,</para>
  <para style="q1">kunyange naivo vakamubaya;</para>
  <para style="q2">uye marudzi ose enyika achachema nokuda kwake.</para>
  <para style="qc">Saka zvichaita saizvozvo! Ameni.</para>
  <para style="p">
    <verse number="8" style="v"/>“Ndini Arifa naOmega,” ndizvo zvinotaura Ishe Mwari, “iye aripo, akanga aripo, uye achazouya, Wamasimba Ose.”</para>
  <para style="b"/>
  <para style="s1">Mumwe akaita soMwanakomana woMunhu</para>
  <para style="p">
    <verse number="9" style="v"/>Ini Johani, hama yenyu nomufambidzani wenyu mumatambudziko, muumambo, nomukutsungirira nomwoyo murefu wedu muna Jesu, ndakanga ndiri pachitsuwa chePatimosi nokuda kweshoko raMwari uye nouchapupu hwaJesu. <verse number="10" style="v"/>Pazuva raShe, ndakanga ndiri muMweya, uye ndikanzwa mushure mangu inzwi guru rinenge rehwamanda, <verse number="11" style="v"/>richiti, “Nyora mubhuku rakapetwa zvaunoona ugozvitumira kukereke nomwe: dzokuEfeso, Simina, Pegamo, Tiatira, Sadhisi, Firadherifia neRaodhikea.”</para>
  <para style="p">
    <verse number="12" style="v"/>Ndakatendeuka ndikatarisa kuti ndione inzwi rakanga richitaura kwandiri. Uye ndakatendeuka ndikaona zvigadziko zvemwenje, <verse number="13" style="v"/>uye pakati pezvigadziko zvemwenje pakanga pano mumwe akanga “akaita somwanakomana womunhu,” akafuka nguo yaisvika kutsoka dzake uye ane bhanhire regoridhe pachipfuva chake. <verse number="14" style="v"/>Musoro wake nebvudzi rake zvakanga zvakachena samakushe, zvakachena sechando, uye meso ake akanga akaita somurazvo womoto. <verse number="15" style="v"/>Tsoka dzake dzakanga dzakaita sendarira inopenya muvira romoto, uye inzwi rake rakanga rakaita somubvumo wemvura zhinji. <verse number="16" style="v"/>Akanga akabata nyeredzi nomwe muruoko rwake rworudyi, uye mumuromo make makabuda munondo unopinza, unocheka mativi ose. Chiso chake chakanga chakaita sezuva rinopenya nokupenya kwaro kwose.</para>
  <para style="p">
    <verse number="17" style="v"/>Pandakamuona, ndakawira patsoka dzake kunge ndafa. Ipapo akaisa ruoko rwake rworudyi pamusoro pangu akati, “Usatya. Ndini Wokutanga neWokupedzisira. <verse number="18" style="v"/>Ndini iye Mupenyu; ndakanga ndafa, uye tarira, ndiri mupenyu nokusingaperi-peri! Uye ndakabata kiyi dzorufu neHadhesi.</para>
  <para style="p">
    <verse number="19" style="v"/>“Naizvozvo, nyora zvawaona, zviripo zvino nezvichazoitika shure kwaizvozvi. <verse number="20" style="v"/>Chakavanzika chenyeredzi nomwe dzawaona muruoko rwangu rworudyi nechezvigadziko zvinomwe zvemwenje ndechichi: Nyeredzi nomwe ndivo vatumwa vekereke nomwe, uye zvigadziko zvinomwe zvemwenje ndidzo kereke nomwe.</para>
  <para style="b"/>
  <chapter number="2" style="c"/>
  <para style="s1">Kukereke yomuEfeso</para>
  <para style="p">
    <verse number="1" style="v"/>“Kumutumwa wekereke iri muEfeso nyora kuti:</para>
  <para style="b"/>
  <para style="pi1">Aya ndiwo mashoko aiye akabata nyeredzi nomwe muruoko rwake rworudyi anofamba pakati pezvigadziko zvinomwe zvemwenje.</para>
  <para style="b"/>
  <para style="pi1">
    <verse number="2" style="v"/>Ndinoziva mabasa ako, kubata kwako nesimba uye nokutsungirira kwako. Ndinoziva kuti haudi kuonana navanhu vakaipa, uye kuti wakaedza avo vanozviti vapostori asi vasiri ivo, uye ukavawana vari venhema. <verse number="3" style="v"/>Wakatsungirira ukava nomwoyo murefu pakutambudzika nokuda kwezita rangu, uye ukasaneta.</para>
  <para style="pi1">
    <verse number="4" style="v"/>Asi ndine mhosva iyi newe: Wakasiya rudo rwako rwokutanga. <verse number="5" style="v"/>Rangarira pawakawa! Tendeuka uite zvinhu zvawakanga uchiita pakutanga. Kana usingatendeuki, ndichauya kwauri ndigobvisa chigadziko chako chomwenje panzvimbo yacho. <verse number="6" style="v"/>Asi chinhu ichi unacho: Unovenga mabasa avaNikoraiti, andinovenga neniwo.</para>
  <para style="pi1">
    <verse number="7" style="v"/>Ane nzeve dzokunzwa ngaanzwe zvinoreva Mweya kukereke. Kuno uyo anokunda, ndichamutendera kuti adye zvinobva pamuti woupenyu, uri muparadhiso yaMwari.</para>
  <para style="b"/>
  <para style="s1">Kukereke iri muSimina</para>
  <para style="p">
    <verse number="8" style="v"/>“Kumutumwa wekereke iri muSimina nyora kuti:</para>
  <para style="b"/>
  <para style="pi1">Aya ndiwo mashoko aiye Wokutanga neWokupedzisira, akafa uye akararamazve.</para>
  <para style="b"/>
  <para style="pi1">
    <verse number="9" style="v"/>Ndinoziva kutambudzika kwako nourombo hwako, asi uri mupfumi! Ndinoziva kutuka kwaavo vanozviti vaJudha uye vasiri ivo, asi vari vesinagoge raSatani. <verse number="10" style="v"/>Usatya izvo zvava kuda kuzokutambudza. Ndinoti kwauri, dhiabhori achaisa vamwe venyu mutorongo kuti akuedzei, uye muchatambudzwa kwamazuva gumi. Ivai vakatendeka, kunyange kusvika pakufa, uye ini ndichakupai korona youpenyu.</para>
  <para style="pi1">
    <verse number="11" style="v"/>Ane nzeve dzokunzwa, ngaanzwe zvinoreva Mweya kukereke. Anokunda haazokuvadzwi norufu rwechipiri.</para>
  <para style="b"/>
  <para style="s1">Kukereke iri muPegamo</para>
  <para style="p">
    <verse number="12" style="v"/>“Kumutumwa wekereke iri muPegamo nyora kuti:</para>
  <para style="b"/>
  <para style="pi1">Aya ndiwo mashoko aiye ano munondo unopinza, unocheka kumativi ose.</para>
  <para style="b"/>
  <para style="pi1">
    <verse number="13" style="v"/>Ndinoziva paunogara, pachigaro choushe chaSatani. Asi wakaramba wakatendeka kuzita rangu. Hauna kuramba kutenda kwako kwandiri, kunyange mumazuva aAndipasi, chapupu changu chakatendeka, uyo akaurayiwa muguta renyu, munogara Satani.</para>
  <para style="pi1">
    <verse number="14" style="v"/>Kunyange zvakadaro, ndine zvinhu zvishoma zvandinovenga pauri: Una vanhu ipapo vanobatisisa dzidziso yaBharamu, uyo akadzidzisa Bharaki kuti anyengere vaIsraeri kuti vatadze vachidya zvokudya zvakabayirwa kuzvifananidzo uye nokuita upombwe. <verse number="15" style="v"/>Saizvozvowo, una vamwe vanobatirira kudzidziso yavaNikoraiti. <verse number="16" style="v"/>Naizvozvo, tendeuka! Zvikasadaro, ndichakurumidza kuuya kuzovarwisa nomunondo womuromo wangu.</para>
  <para style="pi1">
    <verse number="17" style="v"/>Ane nzeve dzokunzwa, ngaanzwe zvinoreva Mweya kukereke. Kuno uyo anokunda, ndichamupa imwe mana yakavanzika. Ndichamupawo ibwe jena rine zita idzva rakanyorwa pariri, rinongozivikanwa naiye anorigamuchira.</para>
  <para style="b"/>
  <para style="s1">Kukereke yomuTiatira</para>
  <para style="p">
    <verse number="18" style="v"/>“Kumutumwa wekereke iri muTiatira nyora kuti:</para>
  <para style="b"/>
  <para style="pi1">Aya ndiwo mashoko oMwanakomana waMwari, ane meso anenge murazvo womoto uye ane tsoka dzinopenya sendarira.</para>
  <para style="b"/>
  <para style="pi1">
    <verse number="19" style="v"/>Ndinoziva mabasa ako, rudo rwako nokutenda kwako, kushumira kwako uye nokutsungirira kwako, uye kuti iye zvino uri kuita zvinopfuura zvawakaita pakutanga.</para>
  <para style="pi1">
    <verse number="20" style="v"/>Kunyange zvakadaro, ndine mhosva iyi newe: Uri kutendera mukadzi uya Jezebheri, anozviti muprofitakadzi. Nokudzidzisa kwake anotsausa varanda vangu kuti vaite upombwe uye kuti vadye zvakabayirwa kuzvifananidzo. <verse number="21" style="v"/>Ndakamupa nguva yokutendeuka paupombwe hwake, asi haana kutendeuka. <verse number="22" style="v"/>Saka ndichamuisa panhoo yokutambudzika, uye ndichaita kuti vaya vaiita upombwe naye vatambudzike zvikuru, kana vakasatendeuka munzira dzavo. <verse number="23" style="v"/>Ndicharova vana vake norufu. Ipapo kereke dzose dzichaziva kuti ndini iye anonzvera mwoyo nendangariro, uye ndichatsiva mumwe nomumwe wenyu zvinoenderana namabasa ake. <verse number="24" style="v"/>Zvino ndinoti kwamuri mose imi muri paTiatira, kunemi vasingabatiriri padzidziso yake uye vasina kudzidza zvinonzi zvakavanzika zvaSatani (handichazoisi mimwe mitoro pamusoro penyu): <verse number="25" style="v"/>Batisisai chete icho chamunacho kusvikira ndauya.</para>
  <para style="pi1">
    <verse number="26" style="v"/>Kuno uya anokunda uye achiita kuda kwangu kusvikira pakuguma, ndichamupa simba pamusoro pendudzi:</para>
  <para style="qm1">
    <verse number="27" style="v"/>‘Achavatonga netsvimbo yesimbi;</para>
  <para style="qm2">achavaputsa-putsa sezvaenga zvehari’,</para>
  <para style="mi">sokugamuchira kwandakaita simba kubva kuna Baba vangu. <verse number="28" style="v"/>Ndichamupawo nyeredzi yamangwanani. <verse number="29" style="v"/>Ane nzeve dzokunzwa ngaanzwe, zvinoreva Mweya kukereke.</para>
  <para style="b"/>
  <chapter number="3" style="c"/>
  <para style="s1">Kukereke iri muSadhisi</para>
  <para style="p">
    <verse number="1" style="v"/>“Kumutumwa wekereke iri muSadhisi nyora kuti:</para>
  <para style="b"/>
  <para style="pi1">Aya ndiwo mashoko aiye akabata mweya minomwe yaMwari nenyeredzi nomwe.</para>
  <para style="b"/>
  <para style="pi1">Ndinoziva mabasa ako; unonzi uri mupenyu, asi wakafa. <verse number="2" style="v"/>Muka! Simbisa zvakasara zvoda kufa, nokuti handina kuwana mabasa ako akakwana pamberi paMwari wangu. <verse number="3" style="v"/>Naizvozvo, rangarira zvawakagamuchira nezvawakanzwa; uzviteerere, uye utendeuke. Asi kana usingapepuki, ndichauya sembavha, uye haungazivi nguva yandichauya nayo kwauri.</para>
  <para style="pi1">
    <verse number="4" style="v"/>Asi una vanhu vashoma muSadhisi vasina kusvibisa nguo dzavo. Vachafamba neni, vakapfeka nguo chena, nokuti ndivo vakafanira. <verse number="5" style="v"/>Anokunda achaita saivo, achashongedzwa nguo chena. Handingazodzimi zita rake kubva mubhuku roupenyu, asi ndichapupura zita rake pamberi paBaba vangu navatumwa vavo. <verse number="6" style="v"/>Ane nzeve dzokunzwa, ngaanzwe zvinoreva Mweya kukereke.</para>
  <para style="b"/>
  <para style="s1">Kukereke iri muFiradherifia</para>
  <para style="p">
    <verse number="7" style="v"/>“Kumutumwa wekereke iri muFiradherifia nyora kuti:</para>
  <para style="b"/>
  <para style="pi1">Aya ndiwo mashoko aiye mutsvene wechokwadi, iye akabata kiyi yaDhavhidhi. Chaanozarura hakuna munhu anopfiga, chaanopfiga hakuna munhu anochizarura.</para>
  <para style="b"/>
  <para style="pi1">
    <verse number="8" style="v"/>Ndinoziva mabasa ako. Tarira, ndaisa pamberi pako mukova wakazaruka usingagoni kupfigwa nomunhu. Ndinoziva kuti une simba shoma, asi wakachengeta shoko rangu uye hauna kuramba zita rangu. <verse number="9" style="v"/>Ndichaita kuti avo vari vesinagoge raSatani, vanozviti vaJudha kunyange vasiri ivo, asi varevi venhema, ndichaita kuti vauye uye vawire pasi petsoka dzako uye vagoziva kuti ndakakuda. <verse number="10" style="v"/>Sezvo wakachengeta murayiro wangu kuti utsunge nomwoyo murefu, ndichakuchengetawo panguva yokuedzwa iri kusvika pamusoro penyika yose kuzoedza avo vanogara panyika.</para>
  <para style="pi1">
    <verse number="11" style="v"/>Ndiri kukurumidza kuuya. Batisisa icho chaunacho, kuti kurege kuva nomunhu anokutorera korona yako. <verse number="12" style="v"/>Uyo anokunda ndichamuita mbiru mutemberi yaMwari wangu. Haazombobudimo. Ndichanyora paari zita raMwari wangu nezita reguta raMwari wangu, Jerusarema idzva, riri kuburuka richibva kudenga kuna Mwari; uye ndichanyorawo paari zita rangu idzva. <verse number="13" style="v"/>Ane nzeve dzokunzwa ngaanzwe, zvinoreva Mweya kukereke.</para>
  <para style="b"/>
  <para style="s1">Kukereke iri paRaodhikea</para>
  <para style="p">
    <verse number="14" style="v"/>“Kumutumwa wekereke iri muRaodhikea nyora kuti:</para>
  <para style="b"/>
  <para style="pi1">Aya ndiwo mashoko aiye Ameni, chapupu chakatendeka uye chechokwadi, mutongi wezvisikwa zvaMwari.</para>
  <para style="b"/>
  <para style="pi1">
    <verse number="15" style="v"/>Ndinoziva mabasa ako, kuti hautonhori kana kupisa. Ndaida kuti uve chimwe chaizvozvi! <verse number="16" style="v"/>Saka nokuda kwokuti unodziya zvishoma, haupisi kana kutonhora, ndava kuda kukusvipa kubva mumuromo mangu. <verse number="17" style="v"/>Unoti, ‘Ndakapfuma; ndakawana pfuma uye handina chandinoshayiwa.’ Asi hauzivi kuti une nhamo, unonzwisa urombo, uri murombo, uri bofu uye hauna kusimira. <verse number="18" style="v"/>Ndinokupa zano kuti utenge kwandiri goridhe rakanatswa nomoto, kuti upfume; uye uve nenguo chena dzokupfeka, kuitira kuti ufukidze nyadzi dzokusasimira kwako; nechizoro chokuisa mumeso ako, kuitira kuti ugone kuona.</para>
  <para style="pi1">
    <verse number="19" style="v"/>Avo vandinoda ndinovatsiura uye ndinovaranga. Saka shingaira, utendeuke. <verse number="20" style="v"/>Ndiri pano! Ndimire pamusuo ndichigogodza. Kana munhu akanzwa inzwi rangu akazarura musuo, ndichapinda ndigodya naye, uye iye neni.</para>
  <para style="pi1">
    <verse number="21" style="v"/>Kuno uyo anokunda, ndichamutendera kuti agare neni pachigaro changu choushe, sezvandakakunda uye ndikagara naBaba vangu pachigaro chavo choushe. <verse number="22" style="v"/>Ane nzeve dzokunzwa, ngaanzwe zvinoreva Mweya kukereke.”</para>
  <chapter number="4" style="c"/>
  <para style="s1">Chigaro choUshe choKudenga</para>
  <para style="p">
    <verse number="1" style="v"/>Shure kwaizvozvi ndakatarisa, uye ipapo pamberi pangu pakanga pano mukova wakanga wakazaruka kudenga. Uye inzwi randakanzwa richitaura kwandiri rakanga rakaita sehwamanda, rakati, “Kwira kuno, ndigokuratidza zvinofanira kuitika shure kwaizvozvi.” <verse number="2" style="v"/>Pakarepo ndakava muMweya, uye ipapo pamberi pangu pakava nechigaro choushe kudenga, nomumwe akanga agere pamusoro pacho. <verse number="3" style="v"/>Uye akanga agerepo akanga akaita sedombo rejasipa nekarineri. Muraravungu, wakanga wakafanana nedombo reemaradhi, wakanga wakakomberedza chigaro choushe. <verse number="4" style="v"/>Zvimwe zvigaro zvoushe makumi maviri nezvina zvakanga zvakakomberedza chigaro choushe, uye vakanga vagere pamusoro pazvo vakanga vari vakuru makumi maviri navana. Vakanga vakapfeka nguo chena uye vane korona dzegoridhe mumisoro yavo. <verse number="5" style="v"/>Pachigaro choushe pakabuda kupenya kwemheni, kudengenyeka uye namaungira okutinhira. Pamberi pechigaro choushe, pakanga pane mwenje minomwe yaipfuta. Iyi ndiyo mweya minomwe yaMwari. <verse number="6" style="v"/>Pamberi pechigaro choushe paivawo nezvaitarisika segungwa regirazi, rakachena sedombo rekristaro.</para>
  <para style="p">Pakati, paipoteredza chigaro choushe, pakanga pane zvisikwa zvina, uye zvakanga zvakafukidzwa nameso, mberi neshure. <verse number="7" style="v"/>Chisikwa chipenyu chokutanga chakanga chakaita seshumba, chechipiri chakanga chakaita senzombe, chechitatu chakanga chine chiso sechomunhu, chechina chakanga chakaita segondo rinobhururuka. <verse number="8" style="v"/>Chimwe nechimwe chezvisikwa zvipenyu zvina chakanga china mapapiro matanhatu uye chakanga chakafukidzwa nameso kumativi ose, kunyange pasi pamapapiro acho. Masikati nousiku hazvina kumborega kuti:</para>
  <para style="qc">“Mutsvene, mutsvene, mutsvene,</para>
  <para style="qc">ndiye Ishe Mwari Wamasimba Ose,</para>
  <para style="qc">akanga aripo, aripo, uye achazouya.”</para>
  <para style="m">
    <verse number="9" style="v"/>Pose paipa zvisikwa zvipenyu mbiri, kukudzwa nokuvonga kuna iye anogara pachigaro choushe, iye anogara nokusingaperi-peri, <verse number="10" style="v"/>vakuru makumi maviri navana vaiwira pasi pamberi pake iye anogara pachigaro choushe, uye vaimunamata iye anogara nokusingaperi-peri. Vaikanda korona dzavo pamberi pechigaro choushe vachiti:</para>
  <para style="q1">
    <verse number="11" style="v"/>“Makafanira, Ishe naMwari wedu,</para>
  <para style="q1">kugamuchira kubwinya nokukudzwa, uye nesimba,</para>
  <para style="q1">nokuti makasika zvinhu zvose,</para>
  <para style="q2">nokuda kwenyu zvakasikwa,</para>
  <para style="q2">uye zviripo nokuda kwenyu.”</para>
  <chapter number="5" style="c"/>
  <para style="s1">Gwayana neBhuku Rakapetwa</para>
  <para style="p">
    <verse number="1" style="v"/>Ipapo ndakaona muruoko rworudyi rwaiye akanga agere pachigaro choushe bhuku rakanga rakapetwa, rakanga rakanyorwa kumativi ose uye rakanamwa nezvisimbiso zvinomwe. <verse number="2" style="v"/>Uye ndakaona mutumwa ane simba achidanidzira nenzwi guru achiti, “Ndiani akafanira kusunungura chisimbiso nokuzarura bhuku rakapetwa?” <verse number="3" style="v"/>Asi hakuna munhu kudenga kana panyika kana pasi penyika aigona kuzarura bhuku rakapetwa kana kunyange kutarira mukati maro. <verse number="4" style="v"/>Ndakachema nokuchema kukuru nokuti hakuna munhu akawanikwa akanga akafanira kuzarura bhuku rakapetwa kana kutarira mukati maro. <verse number="5" style="v"/>Ipapo mumwe wavakuru akati kwandiri, “Usachema! Tarira, Shumba yorudzi rwaJudha, Mudzi waDhavhidhi, akakunda. Iye anogona kuzarura bhuku rakapetwa nezvisimbiso zvaro zvinomwe.”</para>
  <para style="p">
    <verse number="6" style="v"/>Ipapo ndakaona pakati pechigaro choushe nezvisikwa zvipenyu zvina napakati pavakuru, Gwayana rakanga rimire uye rakaita serabayiwa, rine nyanga nomwe nameso manomwe, inova ndiyo mweya minomwe yaMwari yakatumwa munyika yose. <verse number="7" style="v"/>Rakauya rikatora bhuku rakapetwa muruoko rworudyi rwaiye akanga agere pachigaro choushe. <verse number="8" style="v"/>Uye rakati raritora, zvisikwa zvipenyu zvina navakuru makumi mana navana vakawira pasi pamberi peGwayana. Mumwe nomumwe akanga ano rudimbwa uye vakanga vakabata ndiro dzegoridhe dzakanga dzizere nezvinonhuhwira, inova ndiyo minyengetero yavatsvene. <verse number="9" style="v"/>Uye vakaimba rwiyo rutsva runoti:</para>
  <para style="q1">“Ndimi makafanira kutora bhuku rakapetwa</para>
  <para style="q2">kuti muzarure zvisimbiso zvaro,</para>
  <para style="q1">nokuti ndimi makaurayiwa,</para>
  <para style="q2">uye neropa renyu makatengera Mwari vanhu</para>
  <para style="q2">kubva kumarudzi ose uye nendimi dzose, navanhu nendudzi.</para>
  <para style="q1">
    <verse number="10" style="v"/>Makavaita ushe navaprista kuti vashumire Mwari wedu,</para>
  <para style="q2">uye vachatonga panyika.”</para>
  <para style="p">
    <verse number="11" style="v"/>Ipapo ndakatarira uye ndikanzwa inzwi ravatumwa vazhinji, zviuru nezviuru negumi rezviuru zvamazana. Vakakomberedza chigaro choushe nezvisikwa zvipenyu uye navakuru. <verse number="12" style="v"/>Vakaimba nenzwi guru vachiti:</para>
  <para style="q1">“Gwayana ndiro rakafanira, iro rakanga raurayiwa,</para>
  <para style="q1">kuti rigamuchire simba nepfuma nouchenjeri nesimba</para>
  <para style="q1">nokukudzwa nokubwinya uye nokurumbidzwa!”</para>
  <para style="p">
    <verse number="13" style="v"/>Ipapo ndakanzwa zvisikwa zvose kudenga napanyika napasi penyika uye napamusoro pegungwa, nezvose zviri mazviri, zvichiimba zvichiti:</para>
  <para style="q1">“Kuna iye anogara pachigaro choushe uye nokuGwayana</para>
  <para style="q1">ngakuve nokurumbidzwa nokukudzwa nokubwinya uye nesimba,</para>
  <para style="q3">nokusingaperi-peri!”</para>
  <para style="m">
    <verse number="14" style="v"/>Zvisikwa zvipenyu zvina zvakati, “Ameni,” uye vakuru vakawira pasi vakanamata.</para>
  <chapter number="6" style="c"/>
  <para style="s1">Zvisimbiso</para>
  <para style="p">
    <verse number="1" style="v"/>Ndakatarisa Gwayana paraizarura chimwe chezvisimbiso zvinomwe. Ipapo ndakanzwa chimwe chezvisikwa zvipenyu zvina chichiti nenzwi rainge rokutinhira, “Uya!” <verse number="2" style="v"/>Ndakatarira, uye ipapo pamberi pangu pakanga pane bhiza jena! Akanga akaritasva akanga akabata uta, uye akapiwa korona, akakwira akabuda somukundi kuti andokunda.</para>
  <para style="p">
    <verse number="3" style="v"/>Gwayana rakati razarura chisimbiso chechipiri, ndakanzwa chisikwa chipenyu chechipiri chichiti, “Uya!” <verse number="4" style="v"/>Ipapo rimwe bhiza rakabuda, riri dzvuku kwazvo. Mutasvi waro akapiwa simba rokubvisa rugare panyika nokuita kuti vanhu vaurayane. Munondo mukuru wakapiwa kwaari.</para>
  <para style="p">
    <verse number="5" style="v"/>Gwayana rakati razarura chisimbiso chechitatu, ndakanzwa chisikwa chipenyu chechitatu chichiti, “Uya!” Ndakatarira, uye pamberi pangu ipapo pakanga pane bhiza dema! Mutasvi waro akanga akabata zviyero zviviri muruoko rwake. <verse number="6" style="v"/>Ipapo ndakanzwa kurira kwainge inzwi pakati pezvisikwa zvipenyu zvina richiti, “Chiyero chegorosi ndicho mubayiro webasa rezuva rimwe chete, uye zviyero zvitatu zvebhari ndizvo mubayiro webasa rezuva rimwe chete, uye musakanganisa mafuta newaini!”</para>
  <para style="p">
    <verse number="7" style="v"/>Gwayana rakati razarura chisimbiso chechina, ndakanzwa inzwi rechisikwa chipenyu chechina richiti, “Uya!” <verse number="8" style="v"/>Ndakatarira, uye ipapo pamberi pangu pakanga pane bhiza rakanga rakacheneruka! Mutasvi waro ainzi Rufu, uye Hadhesi rakanga richimutevera riri pedyo mumashure make. Vakanga vapiwa simba pamusoro pechikamu chechina chenyika kuti vauraye nomunondo, nenzara nedenda, uye nezvikara zvenyika.</para>
  <para style="p">
    <verse number="9" style="v"/>Akati azarura chisimbiso chechishanu, ndakaona pasi pearitari mweya yaavo vakanga vaurayiwa nokuda kweshoko raMwari uye nokuda kwokupupura kwavakanga vaita. <verse number="10" style="v"/>Vakadanidzira nenzwi guru vachiti, “Ishe Tenzi, mutsvene wezvokwadi, mucharega kutonga vanogara panyika nokutsiva ropa redu kusvikira riniko?” <verse number="11" style="v"/>Ipapo mumwe nomumwe wavo akapiwa nguo chena, uye vakaudzwa kuti vamirire kwechinguva chiduku, kusvikira kuwanda, kwavamwe varanda pamwe chete navo nehama dzavo avo vaifanira kuurayiwa saivo, kwakwana.</para>
  <para style="p">
    <verse number="12" style="v"/>Ndakatarira paaizarura chisimbiso chechitanhatu. Pakava nokudengenyeka kwenyika kukuru. Zuva rakasviba rikaita senguo dzamasaga dzakaitwa namakushe embudzi, mwedzi wose ukashanduka ukatsvuka seropa, <verse number="13" style="v"/>uye nyeredzi dzomudenga dzakawira panyika, samaonde eshure azuka kubva mumuonde paunenge wazungunuswa nemhepo ine simba. <verse number="14" style="v"/>Denga rakabva sebhuku rinopetwa, uye makomo ose nezvitsuwa zvakabviswa panzvimbo dzazvo.</para>
  <para style="p">
    <verse number="15" style="v"/>Ipapo madzimambo enyika, machinda, vatungamiri, vapfumi, vane simba, navaranda vose uye navanhu vakasununguka vakavanda mumapako napakati pamabwe amakomo. <verse number="16" style="v"/>Vakadanidzira kumakomo nokumabwe vachiti, “Wirai pamusoro pedu uye mutivige kubva kuchiso chaiye anogara pachigaro choushe nepahasha dzeGwayana! <verse number="17" style="v"/>Nokuti zuva guru rehasha dzavo rasvika, uye ndianiko anogona kumira?”</para>
  <chapter number="7" style="c"/>
  <para style="s1">Vanhu Zviuru Zana naMakumi Mana neZvina vanoiswa Chisimbiso</para>
  <para style="p">
    <verse number="1" style="v"/>Shure kwaizvozvi, ndakaona vatumwa vana vamire pamakona mana enyika, vakabata mhepo ina dzenyika kuti vadzivise mhepo ipi zvayo kuvhuvhuta panyika kana pamusoro pegungwa kana pamuti upi zvawo. <verse number="2" style="v"/>Ipapo ndakaona mumwe mutumwa achibva kumabvazuva, ane chisimbiso chaMwari mupenyu. Akadanidzira nenzwi guru kuvatumwa vana vakanga vapiwa simba rokuti vatadzire nyika negungwa akati: <verse number="3" style="v"/>“Musatadzira nyika kana gungwa kana miti kusvikira taisa chisimbiso pahuma dzavaranda vaMwari.” <verse number="4" style="v"/>Ipapo ndakanzwa kuwanda kwaavo vakanga vaiswa chisimbiso: zviuru zana namakumi mana nezvina, kubva kumarudzi ose avaIsraeri.</para>
  <para style="b"/>
  <para style="li1">
    <verse number="5" style="v"/>Kubva kurudzi rwaJudha, zviuru gumi nezviviri vakaiswa chisimbiso,</para>
  <para style="li1">kubva kurudzi rwaRubheni, zviuru gumi nezviviri,</para>
  <para style="li1">kubva kurudzi rwaGadhi, zviuru gumi nezviviri,</para>
  <para style="li1">
    <verse number="6" style="v"/>kubva kurudzi rwaAsheri, zviuru gumi nezviviri,</para>
  <para style="li1">kubva kurudzi rwaNafutari, zviuru gumi nezviviri,</para>
  <para style="li1">kubva kurudzi rwaManase, zviuru gumi nezviviri,</para>
  <para style="li1">
    <verse number="7" style="v"/>kubva kurudzi rwaSimeoni, zviuru gumi nezviviri,</para>
  <para style="li1">kubva kurudzi rwaRevhi, zviuru gumi nezviviri,</para>
  <para style="li1">kubva kurudzi rwaIsakari, zviuru gumi nezviviri,</para>
  <para style="li1">
    <verse number="8" style="v"/>kubva kurudzi rwaZebhuruni, zviuru gumi nezviviri,</para>
  <para style="li1">kubva kurudzi rwaJosefa zviuru gumi nezviviri,</para>
  <para style="li1">kubva kurudzi rwaBhenjamini zviuru gumi nezviviri.</para>
  <para style="s1">Vazhinji zhinji vakanga vakapfeka nguo chena</para>
  <para style="p">
    <verse number="9" style="v"/>Shure kwaizvozvi ndakatarira uye ndikaona ipapo pamberi pangu vazhinji zhinji vakanga vasingagoni kuverengwa, vaibva kundudzi dzose, nokumarudzi ose, navanhu vemitauro yose, vamire pamberi pechigaro choushe napamberi peGwayana. Vakanga vakapfeka nguo chena uye vakabata matavi emichindwe mumaoko avo. <verse number="10" style="v"/>Uye vakadanidzira nenzwi guru vachiti:</para>
  <para style="q1">“Ruponeso ndorwaMwari wedu,</para>
  <para style="q1">anogara pachigaro choushe,</para>
  <para style="q1">uye ndorweGwayana.”</para>
  <para style="m">
    <verse number="11" style="v"/>Vatumwa vose vakanga vamire vakakomberedza chigaro choushe uye vakakomberedza vakuru nezvisikwa zvipenyu zvina. Vakawira pasi nezviso zvavo pamberi pechigaro choushe vakanamata Mwari, <verse number="12" style="v"/>vachiti:</para>
  <para style="q1">“Ameni!</para>
  <para style="q1">Kurumbidzwa nokubwinya</para>
  <para style="q1">nouchenjeri nokuvonga nokukudzwa</para>
  <para style="q1">noushe nesimba</para>
  <para style="q1">ngazvive kuna Mwari wedu nokusingaperi-peri.</para>
  <para style="q1">Ameni!”</para>
  <para style="p">
    <verse number="13" style="v"/>Ipapo mumwe wavakuru akandibvunza akati, “Ava vakapfeka nguo chena, ndivanaaniko, uye vakabvepi?”</para>
  <para style="p">
    <verse number="14" style="v"/>Ndakapindura ndikati, “Ishe, imi munoziva.”</para>
  <para style="p">Uye iye akati, “Ava ndivo vaya vakabuda mukutambudzika kukuru; vakasuka nguo dzavo vakadzichenesa muropa reGwayana. <verse number="15" style="v"/>Naizvozvo,</para>
  <para style="q1">“vari pamberi pechigaro chaMwari</para>
  <para style="q2">uye vanomushumira masikati nousiku mutemberi yake;</para>
  <para style="q1">uye iye anogara pachigaro choushe achatambanudza tende rake pamusoro pavo.</para>
  <para style="q1">
    <verse number="16" style="v"/>Havachazoziyi nenzara zvakare;</para>
  <para style="q2">havachazonzwi nyota zvakare.</para>
  <para style="q1">Havachazopiswi nezuva,</para>
  <para style="q2">kana nokupisa kupi zvako.</para>
  <para style="q1">
    <verse number="17" style="v"/>Nokuti Gwayana riri pakati pechigaro choushe richava mufudzi wavo;</para>
  <para style="q2">richavatungamirira kumatsime emvura mhenyu.</para>
  <para style="q1">Uye Mwari achapukuta misodzi yose pameso avo.”</para>
  <chapter number="8" style="c"/>
  <para style="s1">Chisimbiso cheChinomwe noMudziyo weZvinonhuhwira weGoridhe</para>
  <para style="p">
    <verse number="1" style="v"/>Akati azarura chisimbiso chechinomwe, kwakava nokunyarara kudenga kwenguva inenge hafu yeawa.</para>
  <para style="p">
    <verse number="2" style="v"/>Uye ndakaona vatumwa vanomwe vanomira pamberi paMwari, uye vakapiwa hwamanda nomwe.</para>
  <para style="p">
    <verse number="3" style="v"/>Mumwe mutumwa, akanga ano mudziyo wezvinonhuhwira wegoridhe, akauya akamira paaritari. Akapiwa zvinonhuhwira zvizhinji zvokuzopa, pamwe chete neminyengetero yavatsvene vose, paaritari yegoridhe pamberi pechigaro choushe. <verse number="4" style="v"/>Utsi hwezvinonhuhwira, pamwe chete neminyengetero yavatsvene, zvakakwira pamberi paMwari kubva muruoko rwomutumwa. <verse number="5" style="v"/>Ipapo mutumwa akatora mudziyo wezvinonhuhwira, akauzadza nomoto waibva paaritari, akaukanda panyika; uye ipapo kwakaita mabhananʼana, maungira okutinhira, kupenya kwemheni nokudengenyeka kwenyika.</para>
  <para style="s1">Hwamanda</para>
  <para style="p">
    <verse number="6" style="v"/>Ipapo vatumwa vanomwe vakanga vane hwamanda nomwe vakagadzirira kudziridza.</para>
  <para style="p">
    <verse number="7" style="v"/>Mutumwa wokutanga akaridza hwamanda yake, ipapo kukauya chimvuramabwe nomoto zvakavhenganiswa neropa, uye zvikakandwa pamusoro penyika. Chikamu chimwe chete muzvitatu chenyika chakapiswa, chikamu chimwe chete muzvitatu chemiti chikapiswa, uye uswa hwose hunyoro hukapiswa.</para>
  <para style="p">
    <verse number="8" style="v"/>Mutumwa wechipiri akaridza hwamanda yake uye chimwe chinhu chakanga chakaita segomo guru, raipfuta rose, chikakandwa mugungwa. Chikamu chimwe chete muzvitatu chegungwa chakashanduka chikava ropa, <verse number="9" style="v"/>chikamu chimwe chete muzvitatu chezvisikwa zvipenyu zviri mugungwa chikafa, uye chikamu chimwe chete muzvitatu chezvikepe chikaparadzwa.</para>
  <para style="p">
    <verse number="10" style="v"/>Mutumwa wechitatu akaridza hwamanda yake, uye nyeredzi huru, yakanga ichipfuta somwenje, yakawa kubva kudenga pamusoro pechikamu chimwe chete muzvitatu chenzizi nezvitubu zvemvura, <verse number="11" style="v"/>zita renyeredzi rainzi Chinovava. Chikamu chimwe chete muzvitatu chemvura zhinji chakavava, uye vanhu vazhinji vakafa nokuda kwemvura yakanga yovava.</para>
  <para style="p">
    <verse number="12" style="v"/>Mutumwa wechina akaridza hwamanda yake, uye chikamu chimwe chete muzvitatu chezuva chikarohwa, chikamu chimwe chete muzvitatu chomwedzi, nechikamu chimwe chete muzvitatu chenyeredzi, zvokuti chikamu chimwe chete muzvitatu chazvo chakashanduka chikasviba. Chikamu chimwe chete muzvitatu chezuva iro chakanga chisina chiedza, uyewo nechikamu chimwe chete muzvitatu chousiku uhwo.</para>
  <para style="p">
    <verse number="13" style="v"/>Pandakatarira, ndakanzwa gondo rakanga richibhururuka pakati pomuchadenga richirira nenzwi guru richiti, “Nhamo! Nhamo! Nhamo kuna vanogara panyika, nokuda kwehwamanda dzava kuda kuzoridzwa navamwe vatumwa vatatu!”</para>
  <chapter number="9" style="c"/>
  <para style="p">
    <verse number="1" style="v"/>Mutumwa wechishanu akaridza hwamanda yake, ndikaona nyeredzi yakanga yawira panyika ichibva kudenga. Nyeredzi yakapiwa kiyi yegomba rakadzika zvisina mugumo. <verse number="2" style="v"/>Akati azarura gomba rakadzika zvisina mugumo, utsi hwakabuda mariri soutsi hunobva muvira guru romoto. Zuva nomwedzi zvakasvibiswa noutsi hwaibva mugomba rakadzika zvisina mugumo. <verse number="3" style="v"/>Uye muutsi makabuda mhashu dzikauya panyika uye dzikapiwa simba rakaita serezvinyavada zvenyika. <verse number="4" style="v"/>Dzakaudzwa kuti dzirege kuparadza uswa hwenyika kana zvirimwa, kana miti ipi zvayo, asi vanhu vaya chete vakanga vasina chisimbiso chaMwari pahuma dzavo. <verse number="5" style="v"/>Hadzina kupiwa simba rokuvauraya, asi kungovarwadzisa chete kwemwedzi mishanu. Uye kurwadziwa kwavo kwakanga kwakaita sokworumborera rwechinyavada pachinoruma munhu. <verse number="6" style="v"/>Mumazuva iwayo vanhu vachatsvaka rufu, asi havangaruwani; vachashuva kufa asi kufa kuchavanzvenga.</para>
  <para style="p">
    <verse number="7" style="v"/>Mhashu dzakanga dzakaita samabhiza agadzirirwa kundorwa. Pamisoro yadzo dzakanga dzakapfeka zvinhu zvinenge korona yegoridhe, uye zviso zvadzo zvakaita sezvavanhu. <verse number="8" style="v"/>Bvudzi radzo rakanga rakaita sebvudzi romukadzi, uye meno adzo akanga akaita semeno eshumba. <verse number="9" style="v"/>Dzakanga dzine zvidzitiro zvechipfuva zvakaita sezvidzitiro zvesimbi, uye mubvumo wamapapiro wakanga wakaita sokutinhira kwengoro namabhiza mazhinji ari kumhanyira kundorwa. <verse number="10" style="v"/>Dzakanga dzine miswe norumborera sorwezvinyavada, uye mumiswe yadzo dzakanga dzine simba rokurwadzisa vanhu kwemwedzi mishanu. <verse number="11" style="v"/>Dzakanga dzino mutumwa wegomba rakadzika zvisina mugumo, samambo wadzo, zita rake muchiHebheru ndiAbhadhoni, uye muchiGiriki, ndiAporioni.</para>
  <para style="p">
    <verse number="12" style="v"/>Nhamo yokutanga yapfuura; dzimwe nhamo mbiri dziri kutevera.</para>
  <para style="p">
    <verse number="13" style="v"/>Mutumwa wechitanhatu akaridza hwamanda yake, ndikanzwa inzwi richibuda munyanga dzearitari yegoridhe iri pamberi paMwari. <verse number="14" style="v"/>Rakati kumutumwa wechitanhatu akanga ane hwamanda, “Sunungura vatumwa vana, vakasungwa parwizi rukuru Yufuratesi.” <verse number="15" style="v"/>Uye vatumwa vana vakanga vakagadzirirwa zveawa yacho iyoyo, zuva iroro, mwedzi iwoyo, negore iroro, vakasunungurwa kuti vauraye chikamu chimwe chete muzvitatu chamarudzi avanhu. <verse number="16" style="v"/>Kuwanda kwavarwi vamabhiza kwaiva mamiriyoni mazana maviri. Ndakanzwa kuwanda kwavo.</para>
  <para style="p">
    <verse number="17" style="v"/>Mabhiza navatasvi vandakaona muchiratidzo changu vakanga vakadai: Zvidzitiro zvavo zvechipfuva zvakanga zviri zvitsvuku, nezvitema, uye zviri yero sesafuri. Misoro yamabhiza yakanga yakafanana nemisoro yeshumba, uye mumuromo mazvo maibuda moto, noutsi nesafuri. <verse number="18" style="v"/>Chikamu chimwe chete muzvitatu chamarudzi avanhu chakaurayiwa namatambudziko matatu omoto, utsi nesafuri zvakabuda mumiromo yawo. <verse number="19" style="v"/>Simba ramabhiza rakanga riri mumiromo yawo nomumiswe yawo; nokuti miswe yawo yakanga yakaita senyoka, ine misoro yaayiruma nayo.</para>
  <para style="p">
    <verse number="20" style="v"/>Vakasara vavanhu vasina kuurayiwa namatambudziko aya havana kutendeuka pabasa ramaoko avo; havana kurega kunamata madhimoni, nokunamata zvifananidzo zvegoridhe, sirivha, nendarira, matombo namatanda, zvifananidzo zvisingagoni kuona, kunzwa kana kufamba. <verse number="21" style="v"/>Uye havana kutendeuka muumhondi hwavo, pauroyi hwavo, napaupombwe hwavo, kana kuba kwavo.</para>
  <chapter number="10" style="c"/>
  <para style="s1">Mutumwa neBhuku Duku Rakapetwa</para>
  <para style="p">
    <verse number="1" style="v"/>Ipapo ndakaona mumwe mutumwa ane simba achiburuka kubva kudenga. Akanga akafukidzwa mugore, nomuraravungu pamusoro pake; chiso chake chakanga chakaita sezuva, uye makumbo ake akanga akaita sembiru dzomoto. <verse number="2" style="v"/>Akanga akabata bhuku duku rakapetwa, rakanga rakazaruka muruoko rwake. Akaisa rutsoka rwake rworudyi pagungwa uye rworuboshwe rwakatsika panyika, <verse number="3" style="v"/>uye akadanidzira nenzwi guru sokuomba kweshumba. Akati adanidzira, inzwi rokutinhira kunomwe rakataura. <verse number="4" style="v"/>Uye kutinhira kunomwe kwakati kwataura, ndakanga ndava kuda kunyora; asi ndakanzwa inzwi richibva kudenga richiti, “Namira zvarehwa nokutinhira kunomwe uye usazvinyora pasi.”</para>
  <para style="p">
    <verse number="5" style="v"/>Ipapo mutumwa wandakanga ndaona amire pagungwa napanyika akasimudzira ruoko rwake rworudyi kudenga. <verse number="6" style="v"/>Uye akapika naiye anogara nokusingaperi-peri, iye akasika matenga nezvose zviri maari, nyika nezvose zviri mairi, uye negungwa nezvose zviri mariri, akati, “Hapachazombovizve nokunonoka! <verse number="7" style="v"/>Asi pamazuva ayo mutumwa wechinomwe paanenge oda kuridza hwamanda yake, chakavanzika chaMwari chichapedziswa, sezvaakazivisa varanda vake ivo vaprofita.”</para>
  <para style="p">
    <verse number="8" style="v"/>Ipapo inzwi randakanga ndanzwa richibva kudenga rakataurazve kwandiri richiti, “Enda, utore bhuku rakapetwa rakazarurwa muruoko rwomutumwa amire pagungwa napanyika.”</para>
  <para style="p">
    <verse number="9" style="v"/>Saka ndakaenda kumutumwa ndikamukumbira kuti andipe bhuku duku rakapetwa. Akati kwandiri, “Tora uridye. Richavavisa dumbu rako, asi mumuromo mako richatapira souchi.” <verse number="10" style="v"/>Ndakatora bhuku duku rakapetwa kubva muruoko rwomutumwa ndikaridya. Raitapira sokutapira kunoita uchi mumukanwa mangu, asi ndakati ndaridya, mudumbu mangu makavava. <verse number="11" style="v"/>Ipapo ndakaudzwa kuti, “Unofanira kuprofitazve pamusoro pavanhu vazhinji, ndudzi, ndimi namadzimambo.”</para>
  <chapter number="11" style="c"/>
  <para style="s1">Zvapupu Zviviri</para>
  <para style="p">
    <verse number="1" style="v"/>Ndakapiwa rutsanga rwakaita setsvimbo yokuyera ndikaudzwa kuti, “Enda undoyera temberi yaMwari nearitari, ugoverenga vanamati vari imomo. <verse number="2" style="v"/>Asi usiye ruvazhe rwokunze; usaruyera, nokuti rwakapiwa kune veDzimwe Ndudzi. Vachafamba-famba muguta dzvene kwemwedzi makumi mana nemiviri. <verse number="3" style="v"/>Uye ndichapa simba kuzvapupu zvangu zviviri, uye vachaprofita kwamazuva chiuru chimwe chete namazana maviri namakumi matanhatu, vakapfeka nguo dzamasaga.” <verse number="4" style="v"/>Ava ndivo miti miviri yomuorivhi nezvigadziko zviviri zvemwenje zvimire pamberi paIshe wenyika. <verse number="5" style="v"/>Kana munhu upi zvake akaedza kuvakuvadza, moto unobuda mumiromo yavo ugoparadza vavengi vavo. Aya ndiwo mafiro achaita ani zvake anoda kuvakuvadza. <verse number="6" style="v"/>Varume ava vane simba rokuzarira denga kuti mvura irege kunaya panguva yavanenge vachiprofita; uye vane simba rokushandura mvura kuti ive ropa nokurova nyika namatenda amarudzi ose sapavanodira zvavo.</para>
  <para style="p">
    <verse number="7" style="v"/>Zvino pavanenge vapedza kupupura kwavo, chikara chinobva mugomba rakadzika zvisina mugumo chichavarwisa, chigovakunda uye chichavauraya. <verse number="8" style="v"/>Mitumbi yavo icharaswa munzira yomuguta guru, rinonzi kana richifananidzirwa, Sodhomu neIjipiti, uko kwakarovererwawo Ishe wavo. <verse number="9" style="v"/>Kwamazuva matatu nehafu, vanhu vanobva kuvanhu vose, kumarudzi ose, kundimi dzose, nokundudzi dzose vacharamba vakatarira mitumbi yavo uye vachadzivisa kuvigwa kwayo. <verse number="10" style="v"/>Vanogara panyika vachafara pamusoro pavo uye vachapembera vagotumirana zvipo, nokuti vaprofita vaviri ava vakatambudza avo vanogara panyika.</para>
  <para style="p">
    <verse number="11" style="v"/>Asi mushure mamazuva matatu nehafu, mweya woupenyu wakabva kuna Mwari wakapinda mavari, vakamira netsoka dzavo, kutya kukabata avo vakavaona. <verse number="12" style="v"/>Ipapo vakanzwa inzwi guru richibva kudenga richiti, “Kwirai kuno.” Uye vakakwira kudenga vari mugore, vavengi vavo vachizviona.</para>
  <para style="p">
    <verse number="13" style="v"/>Panguva yacho iyoyo kwakava nokudengenyeka kukuru kwenyika uye chegumi cheguta chikaondomoka. Zviuru zvinomwe zvavanhu zvakaurayiwa mukudengenyeka kwenyika ikoko, uye vakasara vakavhundutswa nazvo vakarumbidza Mwari wokudenga.</para>
  <para style="p">
    <verse number="14" style="v"/>Nhamo yechipiri yapfuura; nhamo yechitatu iri kuuya nokukurumidza.</para>
  <para style="s1">Hwamanda yeChinomwe</para>
  <para style="p">
    <verse number="15" style="v"/>Mutumwa wechinomwe akaridza hwamanda yake, kudenga kukava namanzwi makuru aiti:</para>
  <para style="q1">“Umambo hwenyika hwava umambo waIshe wedu naKristu wake,</para>
  <para style="q2">uye achatonga nokusingaperi-peri.”</para>
  <para style="m">
    <verse number="16" style="v"/>Uye vakuru makumi maviri navana, vakanga vagere pazvigaro zvavo zvoushe pamberi paMwari, vakawira pasi nezviso zvavo vakanamata Mwari, <verse number="17" style="v"/>vachiti:</para>
  <para style="q1">“Tinokuvongai imi, Ishe Mwari Wamasimba Ose,</para>
  <para style="q2">Iye aripo uye akanga aripo,</para>
  <para style="q1">nokuti matora simba renyu guru</para>
  <para style="q2">uye matanga kutonga.</para>
  <para style="q1">
    <verse number="18" style="v"/>Ndudzi dzakatsamwa; uye hasha dzenyu dzauya.</para>
  <para style="q1">Nguva yokutonga vakafa yasvika,</para>
  <para style="q2">neyokupa varanda venyu vaprofita mubayiro,</para>
  <para style="q1">uye navatsvene venyu neavo vanotya zita renyu,</para>
  <para style="q2">zvose vaduku navakuru,</para>
  <para style="q1">uye neyokuparadza avo vanoparadza nyika.”</para>
  <para style="p">
    <verse number="19" style="v"/>Ipapo temberi yaMwari iri kudenga yakazarurwa, uye mukati metemberi yake makaonekwa areka yake yesungano. Uye ipapo kwakava nokupenya kwemheni, muroromero, maungira okutinhira, kudengenyeka nemvura yechimvuramabwe yakawanda.</para>
  <chapter number="12" style="c"/>
  <para style="s1">Mukadzi neShato</para>
  <para style="p">
    <verse number="1" style="v"/>Chiratidzo chikuru uye chinoshamisa chakaonekwa kudenga: mukadzi akanga akapfeka zuva, mwedzi uri pasi petsoka dzake, nekorona ine nyeredzi gumi nembiri pamusoro wake. <verse number="2" style="v"/>Akanga ane mimba uye akadanidzira mukurwadziwa sezvo akanga ava kupona. <verse number="3" style="v"/>Ipapo chimwe chiratidzo chakaonekwa kudenga: shato huru tsvuku ine misoro minomwe nenyanga gumi nekorona nomwe mumisoro yayo. <verse number="4" style="v"/>Muswe wayo wakatsvaira chikamu chimwe chete muzvitatu chenyeredzi kubva kudenga ukadzikanda pasi. Shato yakamira pamberi pomukadzi akanga ava kuzvara, kuitira kuti iparadze mwana wake kana angozvarwa. <verse number="5" style="v"/>Akazvara mwanakomana, munhurume, achazotonga ndudzi dzose netsvimbo yesimbi. Uye mwana wake akatorwa akaendeswa kuna Mwari nokuchigaro chake choushe. <verse number="6" style="v"/>Mukadzi akatizira kugwenga kunzvimbo yaakanga agadzirirwa naMwari, kwaaizochengetwa kwamazuva chiuru namazana maviri namakumi matanhatu.</para>
  <para style="p">
    <verse number="7" style="v"/>Uye kudenga kwakava nehondo. Mikaeri navatumwa vake vakarwa neshato, uye shato navatumwa vayo ikadzorerawo. <verse number="8" style="v"/>Asi yakanga isina simba rakakwana, uye nzvimbo yavo yakashayikwa kudenga. <verse number="9" style="v"/>Shato huru yakakandwa pasi, iyo nyoka yekare inonzi dhiabhori, kana kuti Satani, anotsausa nyika yose. Akakandwa panyika pamwe chete navatumwa vake.</para>
  <para style="p">
    <verse number="10" style="v"/>Ipapo ndakanzwa inzwi guru kudenga richiti:</para>
  <para style="q1">“Zvino ruponeso nesimba noumambo hwaMwari wedu zvasvika,</para>
  <para style="q2">uye nesimba raKristu wake.</para>
  <para style="q1">Nokuti mupomeri wehama dzedu,</para>
  <para style="q2">iye anovapomera pamberi paMwari wedu masikati nousiku,</para>
  <para style="q2">akandwa panyika.</para>
  <para style="q1">
    <verse number="11" style="v"/>Vakamukunda</para>
  <para style="q2">neropa reGwayana</para>
  <para style="q2">uye neshoko rokupupura kwavo;</para>
  <para style="q1">havana kuda upenyu hwavo zvakanyanya</para>
  <para style="q2">zvokuti vangatya kufa.</para>
  <para style="q1">
    <verse number="12" style="v"/>Naizvozvo farai, imi matenga</para>
  <para style="q2">nemi munogara maari!</para>
  <para style="q1">Asi mune nhamo imi nyika negungwa,</para>
  <para style="q2">nokuti dhiabhori aburuka kwamuri!</para>
  <para style="q1">Akatsamwa kwazvo,</para>
  <para style="q1">nokuti anoziva kuti nguva yake ipfupi.”</para>
  <para style="p">
    <verse number="13" style="v"/>Shato yakati yaona kuti yakanga yakandwa panyika, yakadzinganisa mukadzi akanga azvara mwana mukomana. <verse number="14" style="v"/>Mukadzi akapiwa mapapiro maviri egondo guru, kuitira kuti agobhururuka achienda kunzvimbo yaakanga agadzirirwa kugwenga, uko kwaaizochengetwa kwenguva nedzimwe nguva nehafu yenguva, kusingasviki nyoka. <verse number="15" style="v"/>Ipapo nyoka yakabudisa mvura yakaita sorwizi kubva mumuromo mayo, kuti ikukure mukadzi namafashamu. <verse number="16" style="v"/>Asi nyika yakabatsira mukadzi nokuzarura muromo wayo ikamedza rwizi rwakanga rwabudiswa neshato mumuromo wayo. <verse number="17" style="v"/>Ipapo shato yakatsamwira mukadzi ikaenda kundorwa navana vake vakanga vasara, vaya vanoteerera mirayiro yaMwari uye vanobatirira pauchapupu hwaJesu.</para>
  <chapter number="13" style="c"/>
  <para style="s1">Chikara chakabva muGungwa</para>
  <para style="p">
    <verse number="1" style="v"/>Uye shato yakamira pamahombekombe egungwa. Uye ndakaona chikara chichibuda mugungwa. Chakanga chine nyanga gumi nemisoro minomwe, nekorona gumi panyanga dzacho, uye pamusoro mumwe nomumwe paiva nezita rokumhura. <verse number="2" style="v"/>Chikara chandakaona chakanga chakaita sembada, asi chakanga china makumbo akaita seebere uye muromo wakaita soweshumba. Shato yakapa chikara simba rayo nechigaro chayo choushe nesimba rayo guru. <verse number="3" style="v"/>Mumwe wemisoro yechikara wakaita sowakuvadzwa kusvikira parufu, asi vanga raifanira kuchiuraya rakanga rapora. Nyika yose yakashamiswa uye ikatevera chikara. <verse number="4" style="v"/>Vanhu vakanamata shato nokuti yakanga yapa simba kuchikara, uye vakanamatawo chikara vachiti, “Ndianiko akaita sechikara? Ndianiko angarwa nacho?”</para>
  <para style="p">
    <verse number="5" style="v"/>Chikara chakapiwa muromo wokutaura mashoko okuzvikudza neokumhura nokushandisa simba racho kwemwedzi makumi mana nemiviri. <verse number="6" style="v"/>Chakashamisa muromo wacho kuti chimhure Mwari, uye kuti chituke zita rake nenzvimbo yake yokugara, neyaavo vanogara kudenga. <verse number="7" style="v"/>Chakapiwa simba kuti chirwe navatsvene uye kuti chivakunde. Uye chakapiwa simba pamusoro pamarudzi ose, navanhu vose, nendimi dzose uye nendudzi dzose. <verse number="8" style="v"/>Vose vanogara panyika vachanamata chikara, vose vana mazita asina kunyorwa mubhuku roupenyu reGwayana rakabayiwa kubva pakusikwa kwenyika.</para>
  <para style="p">
    <verse number="9" style="v"/>Ane nzeve, ngaanzwe.</para>
  <para style="q1">
    <verse number="10" style="v"/>Kana munhu achifanira kupinda muutapwa,</para>
  <para style="q2">muutapwa achapinda hake.</para>
  <para style="q1">Kana munhu achifanira kuurayiwa nomunondo,</para>
  <para style="q2">nomunondo achaurayiwa hake.</para>
  <para style="m">Apa ndipo panodikanwa kutsungirira nokutendeka kwavatsvene.</para>
  <para style="s1">Chikara chakabva muNyika</para>
  <para style="p">
    <verse number="11" style="v"/>Ipapo ndakaona chimwe chikara, chichibva munyika. Chakanga chine nyanga mbiri segwayana, asi chaitaura seshato. <verse number="12" style="v"/>Chakashandisa simba rose rechikara chokutanga pachinzvimbo chacho, uye chakaita kuti nyika navageremo vanamate chikara chokutanga, chiya chakanga chapora vanga racho raifanira kuchiuraya. <verse number="13" style="v"/>Uye chakaita zviratidzo nezvishamiso zvikuru, kunyange kuita kuti moto uburuke kubva kudenga uchiuya panyika vanhu vachinyatsoona. <verse number="14" style="v"/>Nokuda kwesimba rachakapiwa kuti chiite pachinzvimbo chechikara chokutanga, chakanyengera vanogara panyika. Chakavarayira kuti vamise chifananidzo chokuremekedza chikara chiya chakanga chakuvadzwa nomunondo asi chikararama. <verse number="15" style="v"/>Chakapiwa simba rokupa upenyu kuchifananidzo chechikara chokutanga, kuti chigone kutaura uye chigoita kuti vose vanoramba kunamata chifananidzo vaurayiwe. <verse number="16" style="v"/>Chakamanikidza munhu wose, muduku nomukuru, mupfumi nomurombo, akasununguka nomutapwa, kuti vapiwe mucherechedzo paruoko rwavo rworudyi kana pahuma yavo, <verse number="17" style="v"/>kuitira kuti kurege kuva nomunhu angagona kutenga kana kutengesa kunze kwokunge ano mucherechedzo, unova ndiwo zita rechikara kana chiverengo chezita racho.</para>
  <para style="p">
    <verse number="18" style="v"/>Izvi zvinoda uchenjeri. Kana pano munhu anoziva, ngaaverenge chiverengo chechikara, nokuti ndicho chiverengo chomunhu. Chiverengo chacho ndichochi: Mazana matanhatu namakumi matanhatu nenhanhatu.</para>
  <chapter number="14" style="c"/>
  <para style="s1">Gwayana naVanhu Zviuru Zana naMakumi Mana neZvina</para>
  <para style="p">
    <verse number="1" style="v"/>Ipapo ndakatarisa, ndikaona pamberi pangu pakanga pane Gwayana, rimire paGomo reZioni, uye rakanga rina vanhu zviuru zana namakumi mana navana vakanga vakanyorwa zita raro nezita raBaba varo pahuma dzavo. <verse number="2" style="v"/>Uye ndakanzwa inzwi richibva kudenga rakaita somubvumo wemvura zhinji uye samaungira okutinhira. Inzwi randakanzwa rakanga rakaita seravaridzi vorudimbwa vanoridza rudimbwa rwavo. <verse number="3" style="v"/>Uye vakaimba rwiyo rutsva pamberi pechigaro choushe napamberi pezvisikwa zvipenyu zvina uye napamberi pavakuru. Hakuna munhu aigona kudzidza rwiyo urwo kunze kwaava zviuru zana namakumi mana navana vakanga vadzikinurwa kubva panyika. <verse number="4" style="v"/>Ava ndivo vaya vasina kuzvisvibisa navakadzi, nokuti vakazvichenesa. Vanotevera Gwayana kwose kwarinoenda. Vakatengwa pakati pavanhu vakapiwa kuti vave sezvipiriso zvezvibereko zvokutanga kuna Mwari nokuGwayana. <verse number="5" style="v"/>Nhema hadzina kuwanikwa mumiromo yavo; havana chavanopomerwa.</para>
  <para style="s1">Vatumwa Vatatu</para>
  <para style="p">
    <verse number="6" style="v"/>Ipapo ndakaona mumwe mutumwa achibhururuka pakati pechadenga, uye akanga ane vhangeri risingaperi kuti aparidzire avo vanogara panyika, kundudzi dzose, namarudzi ose, nendimi dzose uye navanhu vose. <verse number="7" style="v"/>Akati nenzwi guru, “Ityai Mwari uye mumupe mbiri, nokuti nguva yokutonga kwake yasvika. Namatai iye akaita matenga, nyika, gungwa namatsime emvura.”</para>
  <para style="p">
    <verse number="8" style="v"/>Mutumwa wechipiri akatevera akati, “Rawa! Rawa Bhabhironi Guta Guru, rakaita kuti ndudzi dzose dzinwe waini inopengesa youpombwe hwaro.”</para>
  <para style="p">
    <verse number="9" style="v"/>Mutumwa wechitatu akavatevera uye akati nenzwi guru: “Kana munhu achinamata chikara nechifananidzo chacho uye akapiwa mucherechedzo wacho pahuma kana pamaoko, <verse number="10" style="v"/>naiyewo achanwa waini yokutsamwa kwaMwari, yakadirwa sezvairi mumukombe wehasha dzaMwari. Achatambudzwa nesafuri inopfuta pamberi pavatumwa vatsvene napamberi peGwayana. <verse number="11" style="v"/>Uye utsi hwokutambudzika kwavo hunokwira nokusingaperi-peri. Hapana zororo masikati kana usiku kuna avo vanonamata chikara nechifananidzo chacho, kana kuna ani zvake anogamuchira mucherechedzo wezita racho.” <verse number="12" style="v"/>Izvi zvinoda kutsungirira kwavatsvene vanoteerera mirayiro yaMwari uye vanoramba vakatendeka kuna Jesu.</para>
  <para style="p">
    <verse number="13" style="v"/>Ipapo ndakanzwa inzwi richibva kudenga richiti, “Nyora uti: Vakaropafadzwa vakafa vanofira muna She kubva zvino.”</para>
  <para style="p">“Hongu,” ndizvo zvinoreva Mweya, “vachazorora pakubata kwavo kukuru, nokuti mabasa avo achavatevera.”</para>
  <para style="s1">Kukohwewa kweNyika</para>
  <para style="p">
    <verse number="14" style="v"/>Ndakatarira, ipapo pamberi pangu pakanga pane gore jena, uye akanga agere pagore akanga ari mumwe “akaita somwanakomana womunhu” ane korona yegoridhe pamusoro wake uye ane jeko rinopinza muruoko rwake. <verse number="15" style="v"/>Ipapo mumwe mutumwa akabuda mutemberi akadanidzira nenzwi guru kuna iye akanga agere pagore akati, “Tora jeko rako ugokohwa, nokuti nguva yokukohwa yasvika, nokuti gohwo renyika raibva.” <verse number="16" style="v"/>Saka iye akanga agere pagore akavheyesa jeko rake panyika, nyika ikakohwewa.</para>
  <para style="p">
    <verse number="17" style="v"/>Mumwe mutumwa akabuda mutemberi iri mudenga, naiyewo akanga ane jeko rinopinza. <verse number="18" style="v"/>Mumwezve mutumwa, akanga ane simba pamusoro pomoto, akabuda achibva paaritari akadanidzira nenzwi guru kuna iye akanga ane jeko rinopinza akati, “Tora jeko rako rinopinza ugounganidza masumbu amazambiringa anobva pamuzambiringa wenyika, nokuti mazambiringa awo aibva.” <verse number="19" style="v"/>Mutumwa akavheyesa jeko rake panyika, akaunganidza mazambiringa awo akaakanda muchisviniro chikuru chewaini chehasha dzaMwari. <verse number="20" style="v"/>Akatsikwa muchisviniro, kunze kweguta, uye ropa rikayerera richibuda muchisviniro rikakwira kusvikira pamatomu amabhiza kwechinhambwe chinoita makiromita mazana matatu.</para>
  <chapter number="15" style="c"/>
  <para style="s1">Vatumwa Vanomwe naMatenda Manomwe</para>
  <para style="p">
    <verse number="1" style="v"/>Ndakaona kudenga chimwe chiratidzo chikuru chinoshamisa ichi: vatumwa vanomwe namatambudziko manomwe okupedzisira, nokuti nawo hasha dzaMwari dzakapera. <verse number="2" style="v"/>Uye ndakaona chairatidzika segungwa regirazi rakavhenganiswa nomoto uye parutivi rwegungwa pakanga pamire, avo vakanga vakunda chikara nomufananidzo wacho nechiverengo chezita racho. Vakabata madimbwa avakanga vapiwa naMwari <verse number="3" style="v"/>uye vakaimba rwiyo rwaMozisi muranda waMwari norwiyo rweGwayana, vachiti:</para>
  <para style="q1">“Mabasa enyu makuru uye anoshamisa,</para>
  <para style="q2">Ishe Mwari Wamasimba Ose.</para>
  <para style="q1">Nzira dzenyu dzakarurama uye ndedzechokwadi,</para>
  <para style="q2">imi Mambo wamakore.</para>
  <para style="q1">
    <verse number="4" style="v"/>Ndianiko angarega kukutyai, imi Ishe,</para>
  <para style="q2">kana kukudza zita renyu?</para>
  <para style="q1">Nokuti ndimi moga mutsvene.</para>
  <para style="q1">Ndudzi dzose dzichauya</para>
  <para style="q2">dzigonamata pamberi penyu,</para>
  <para style="q1">nokuti mabasa enyu akarurama akaratidzwa.”</para>
  <para style="p">
    <verse number="5" style="v"/>Shure kwaizvozvi ndakatarira kudenga, uye temberi, iyo tabhenakeri yeChipupuriro, yakanga yakazaruka. <verse number="6" style="v"/>Mutemberi makabuda vatumwa vanomwe vana matambudziko manomwe. Vakanga vakapfeka nguo dzomucheka wakachena, unopenya uye vakamonera mabhanhire egoridhe pazvipfuva zvavo. <verse number="7" style="v"/>Ipapo chimwe chezvisikwa zvipenyu zvina chakapa kuvatumwa vanomwe ndiro nomwe dzizere nehasha dzaMwari, iye anogara nokusingaperi-peri. <verse number="8" style="v"/>Uye temberi yakazadzwa noutsi hunobva pakubwinya kwaMwari napasimba rake, uye hakuna munhu aigona kupinda mutemberi kusvikira matambudziko manomwe avatumwa vanomwe apera.</para>
  <chapter number="16" style="c"/>
  <para style="s1">Ndiro Nomwe dzoKutsamwa kwaMwari</para>
  <para style="p">
    <verse number="1" style="v"/>Ipapo ndakanzwa inzwi guru richibva mutemberi richiti: kuvatumwa vanomwe, “Endai, mundodurura ndiro nomwe dzehasha dzaMwari panyika.”</para>
  <para style="p">
    <verse number="2" style="v"/>Mutumwa wokutanga akaenda akandodurura ndiro yake panyika, maronda akaipa, anorwadza akabuda muvanhu vakanga vano mucherechedzo wechikara uye vachinamata mufananidzo wacho.</para>
  <para style="p">
    <verse number="3" style="v"/>Mutumwa wechipiri akadurura ndiro yake pagungwa, rikashanduka rikava ropa seromunhu akafa, uye zvipenyu zvose zvomugungwa zvikafa.</para>
  <para style="p">
    <verse number="4" style="v"/>Mutumwa wechitatu akadurura ndiro yake panzizi nomumatsime emvura, zvikava ropa. <verse number="5" style="v"/>Ipapo ndakanzwa mutumwa aichengeta mvura achiti:</para>
  <para style="q1">“Imi makarurama mukutonga uku,</para>
  <para style="q2">imi muripo uye makanga muripo, Mutsvene Oga,</para>
  <para style="q2">nokuti makatonga saizvozvo;</para>
  <para style="q1">
    <verse number="6" style="v"/>nokuti vakateura ropa ravatsvene venyu navaprofita,</para>
  <para style="q1">uye mavapa ropa kuti vanwe sezvavakafanirwa nazvo.”</para>
  <para style="m">
    <verse number="7" style="v"/>Uye ndakanzwa aritari ichipindura ichiti:</para>
  <para style="q1">“Hongu, Ishe Mwari Wamasimba Ose</para>
  <para style="q1">kutonga kwenyu kwakarurama uye ndokwechokwadi.”</para>
  <para style="p">
    <verse number="8" style="v"/>Mutumwa wechina akadurura ndiro yake pazuva, zuva rikapiwa simba rokupisa vanhu nomoto. <verse number="9" style="v"/>Vakapiswa nokupisa kukuru vakatuka zita raMwari, iye akanga ane simba pamusoro pamatambudziko aya, asi vakaramba kutendeuka kuti vamukudze.</para>
  <para style="p">
    <verse number="10" style="v"/>Mutumwa wechishanu akadurura ndiro yake pamusoro pechigaro choushe chechikara, umambo hwacho hukakandwa murima. Vanhu vakatsenga rurimi mukurwadziwa <verse number="11" style="v"/>vakatuka Mwari wokudenga nokuda kwokurwadziwa kwavo namaronda avo, asi vakaramba kutendeuka pane zvavakanga vaita.</para>
  <para style="p">
    <verse number="12" style="v"/>Mutumwa wechitanhatu akadurura ndiro yake parwizi rukuru Yufuratesi, mvura yarwo ikapwa kuti nzira yamadzimambo okumabvazuva ivepo. <verse number="13" style="v"/>Ipapo ndakaona mweya yakaipa mitatu yakanga yakaita samatafi; yakabuda mumuromo meshato, mumuromo mechikara nomumuromo momuprofita wenhema. <verse number="14" style="v"/>Iyi ndiyo mweya yamadhimoni inoita zvishamiso nezviratidzo, uye inobuda ichienda kumadzimambo enyika yose, kundovaunganidza kuti vandorwa pazuva guru raMwari Wamasimba Ose.</para>
  <para style="b"/>
  <para style="mi">
    <verse number="15" style="v"/>“Tarirai ndinouya sembavha? Akaropafadzwa uyo anogara akasvinura uye anochengeta nguo dzake, kuti arege kufamba akashama achinyadziswa nokusapfeka nguo.”</para>
  <para style="b"/>
  <para style="p">
    <verse number="16" style="v"/>Ipapo vakaunganidza madzimambo pamwe chete panzvimbo inonzi nechiHebheru Arimagedhoni.</para>
  <para style="p">
    <verse number="17" style="v"/>Mutumwa wechinomwe akadurura ndiro yake mudenga, mutemberi mukabuda inzwi guru richibva pachigaro choushe, richiti, “Zvaitwa!” <verse number="18" style="v"/>Ipapo kwakava nokupenya kwemheni, maungira okutinhira mabhananʼana, maungira okutinhira, nokudengenyeka kwenyika kukuru. Hakuna kumbova nokudengenyeka kwenyika kwakadaro kubva pakutanga kwavanhu kugara panyika; kwaiva kudengenyeka kukuru kwazvo. <verse number="19" style="v"/>Guta guru rakatsemuka rikaita mapandi matatu uye maguta endudzi akakoromoka. Mwari akarangarira Bhabhironi guta guru akaripa mukombe uzere newaini yokutsamwa kwehasha dzake. <verse number="20" style="v"/>Zvitsuwa zvose zvakatiza uye makomo haana kugona kuwanikwa. <verse number="21" style="v"/>Kudenga kwakabva chimvuramabwe chikuru chaiva neibwe rairema tarenda uye ibwe rimwe nerimwe rakawira pavanhu. Uye vakatuka Mwari nokuda kwedambudziko rechimvuramabwe, nokuti dambudziko iri rakanga rakaipa kwazvo.</para>
  <chapter number="17" style="c"/>
  <para style="s1">Mukadzi akanga agere pamusoro peChikara</para>
  <para style="p">
    <verse number="1" style="v"/>Mumwe wavatumwa vanomwe vakanga vane ndiro nomwe akauya kwandiri akati, “Uya ndizokuratidza kurangwa kwechifeve chikuru, chinogara pamusoro pemvura zhinji. <verse number="2" style="v"/>Naye, madzimambo enyika akaita upombwe uye vanogara panyika vakadhakwa newaini youpombwe hwake.”</para>
  <para style="p">
    <verse number="3" style="v"/>Ipapo mutumwa akanditakura ndiri muMweya akaenda neni kugwenga. Ikoko ndakaona mukadzi agere pamusoro pechikara chitsvuku chakanga chakafukidzwa namazita okumhura uye chakanga chine misoro minomwe nenyanga gumi. <verse number="4" style="v"/>Mukadzi uyu akanga akapfeka nguo yepepuru nezvitsvuku uye aitaima negoridhe, mabwe anokosha namaparera. Akanga akabata mukombe wegoridhe muruoko rwake, uzere nezvinonyangadza uye netsvina youpombwe hwake. <verse number="5" style="v"/>Zita iri rakanga rakanyorwa pahuma yake:</para>
  <para style="pc">chakavanzika</para>
  <para style="pc">bhabhironi guta guru</para>
  <para style="pc">mai vemhombwe</para>
  <para style="pc">nezvinonyangadza zvenyika</para>
  <para style="m">
    <verse number="6" style="v"/>Ndakaona kuti mukadzi uyu akanga araradza neropa ravatsvene, ropa ravaya vanopupura Jesu.</para>
  <para style="p">Pandakamuona, ndakakatyamara zvikuru. <verse number="7" style="v"/>Ipapo mutumwa akati kwandiri, “Seiko wakatyamara? Ndichakutsanangurira chakavanzika chomukadzi uye nechechikara chaanotasva, chine misoro minomwe nenyanga gumi. <verse number="8" style="v"/>Chikara, chawaona, chaivapo kare, zvino hachisisipo, uye chichabuda mugomba rakadzika chigoenda kundoparadzwa. Vanogara panyika vane mazita asina kunyorwa mubhuku roupenyu kubva pakusikwa kwenyika, vachakatyamara pavachaona chikara, nokuti chakanga chiripo, asi zvino hachisisipo, asi chichauya.</para>
  <para style="p">
    <verse number="9" style="v"/>“Izvi zvava kuda pfungwa dzine uchenjeri. Misoro minomwe ndiwo zvikomo zvinomwe zvinogarwa nomukadzi uyu. <verse number="10" style="v"/>Pane madzimambo manomwewo. Vashanu vakawa, mumwe chete aripo, mumwe wacho haasati auya; asi paanouya, anofanira kugara kwechinguva chiduku. <verse number="11" style="v"/>Chikara chiya chaivapo, uye chisisipo zvino, ndiye mambo worusere. Ndiye mumwe wavanomwe uye ari kuzoparadzwa.</para>
  <para style="p">
    <verse number="12" style="v"/>“Nyanga gumi dzawaona ndiwo madzimambo gumi vasati vagamuchira umambo, asi paawa imwe chete vachagamuchira simba samadzimambo pamwe chete nechikara. <verse number="13" style="v"/>Vane chinangwa chimwe chete uye vachapa umambo hwavo nesimba ravo kuchikara. <verse number="14" style="v"/>Vachaita hondo neGwayana, asi Gwayana richavakunda nokuti ndiye Ishe wamadzishe naMambo wamadzimambo, uye vakadanwa varo ndivo vachava naro, vakasanangurwa uye vateveri vakatendeka.”</para>
  <para style="p">
    <verse number="15" style="v"/>Ipapo mutumwa akati kwandiri, “Mvura zhinji yawaona, panogara chifeve, ndiwo marudzi, navazhinji zhinji, nendudzi nemitauro mizhinji. <verse number="16" style="v"/>Chikara nenyanga gumi dzawaona zvichavenga chifeve. Zvichachiparadza zvigochisiya chisina kupfeka; zvichadya nyama yacho zvigochipisa nomoto. <verse number="17" style="v"/>Nokuti Mwari akazviisa mumwoyo yavo kuti apedze zvaaifunga nokubvuma kupa chikara simba rokutonga, kusvikira mashoko aMwari azadziswa. <verse number="18" style="v"/>Mukadzi wawaona ndiro guta guru rinotonga pamusoro pamadzimambo enyika.”</para>
  <chapter number="18" style="c"/>
  <para style="s1">Kuwa kweBhabhironi</para>
  <para style="p">
    <verse number="1" style="v"/>Shure kwaizvozvi ndakaona mumwe mutumwa achiburuka kubva kudenga. Akanga ane simba guru, uye nyika yakavhenekerwa nokubwinya kwake. <verse number="2" style="v"/>Akadanidzira nenzwi guru achiti:</para>
  <para style="q1">“Rawa! Rawa Bhabhironi Guta Guru!</para>
  <para style="q2">Rava musha wamadhimoni</para>
  <para style="q1">nougaro hwemweya yose yakaipa,</para>
  <para style="q2">ugaro hweshiri dzose dzine tsvina nedzinonyangadza.</para>
  <para style="q1">
    <verse number="3" style="v"/>Nokuti ndudzi dzose dzakanwa</para>
  <para style="q2">waini inopengesa youpombwe hwaro.</para>
  <para style="q1">Madzimambo enyika akaita upombwe naro,</para>
  <para style="q2">uye vashambadziri venyika vakapfuma kubva pazvinofadza zvaro zvizhinji.”</para>
  <para style="p">
    <verse number="4" style="v"/>Ipapo ndakanzwa rimwe inzwi kudenga richiti:</para>
  <para style="q1">“Budai mariri, vanhu vangu,</para>
  <para style="q2">kuti murege kugovana naro muzvivi zvaro,</para>
  <para style="q2">kuti murege kugamuchira matambudziko aro api zvawo;</para>
  <para style="q1">
    <verse number="5" style="v"/>nokuti zvivi zvaro zvaita murwi unosvika kudenga,</para>
  <para style="q2">uye Mwari arangarira mhosva dzaro.</para>
  <para style="q1">
    <verse number="6" style="v"/>Ritsivei semabasa arakaita;</para>
  <para style="q2">ritsivei kaviri pane zvarakaita.</para>
  <para style="q2">Murivhenganisire migove miviri mumukombe waro.</para>
  <para style="q1">
    <verse number="7" style="v"/>Rirwadzisei zvikuru uye murichemedze</para>
  <para style="q2">sokuzvipa mbiri nomufaro kwarakaita.</para>
  <para style="q1">Rinozvikudza mumwoyo maro richiti,</para>
  <para style="q2">‘Ndigere samambokadzi; handisi chirikadzi,</para>
  <para style="q2">uye handingatongochemi.’</para>
  <para style="q1">
    <verse number="8" style="v"/>Naizvozvo, nezuva rimwe chete matambudziko ake achamukunda anoti:</para>
  <para style="q2">rufu, kuchema, nenzara.</para>
  <para style="q1">Achaparadzwa nomoto,</para>
  <para style="q2">nokuti Ishe Mwari anomutonga mukuru.</para>
  <para style="p">
    <verse number="9" style="v"/>“Madzimambo enyika, akaita upombwe naro uye akagovana naro pamufaro waro achati achiona utsi hwokutsva kwaro, achachema uye achaungudza pamusoro paro. <verse number="10" style="v"/>Vachitya kurwadziwa kwaro, vachamira kure vagochema vachiti:</para>
  <para style="q1">“ ‘Nhamo! Nhamo, iwe guta guru,</para>
  <para style="q2">Iwe Bhabhironi, guta resimba!</para>
  <para style="q1">Kuparara kwako kwasvika muawa imwe chete!’</para>
  <para style="p">
    <verse number="11" style="v"/>“Vashambadziri venyika vachachema uye vachaungudza pamusoro paro nokuti hakuna munhu achatenga nhumbi dzavozve, <verse number="12" style="v"/>nhumbi dzegoridhe, sirivha, mabwe anokosha namaparera; micheka yakanaka, yepepuru, sirika nemicheka mitsvuku; mhando dzose dzemiti inonhuhwira nezvinhu zvemhando dzose zvakagadzirwa nenyanga dzenzou, namatanda ano mutengo unokosha, ndarira, simbi namabwe akaurungana; <verse number="13" style="v"/>nhumbi dzesinamoni nezvinonhuhwira, mura nezvizoro zvinonhuhwira, waini namafuta omuorivhi, upfu hwakatsetseka negorosi; mombe namakwai; mabhiza nengoro; nemiviri nemweya yavanhu.</para>
  <para style="p">
    <verse number="14" style="v"/>“Vachati, ‘Muchero wawaipanga wabviswa kwauri. Upfumi hwako hwose nezvinobwinya zvako zvose zvapera, hazvichazowanikwizve.’ <verse number="15" style="v"/>Vashambadziri vakatengesa zvinhu izvi uye vakawana pfuma yavo kwariri vachamira kure, vachityiswa nokurwadziwa kwaro. Vachachema uye vachaungudza <verse number="16" style="v"/>uye vachadanidzira vachiti:</para>
  <para style="q1">“ ‘Nhamo! Nhamo, iwe guta guru,</para>
  <para style="q2">wakapfeka mucheka wakanaka, nowepepuru, nomutsvuku,</para>
  <para style="q1">uye unotaima negoridhe, namatombo anokosha namaparera!</para>
  <para style="q1">
    <verse number="17" style="v"/>Muawa imwe chete upfumi hwakakura kudai hwaparara!’</para>
  <para style="p">“Vafambisi vose vezvikepe mugungwa, navose vanofamba nezvikepe, vashandi vomuzvikepe navose vanorarama nezvinobva mugungwa, vachamira kure. <verse number="18" style="v"/>Pavachaona utsi hwokutsva kwaro, vachati, ‘Pakambova neguta rakaita seguta guru iri here?’ <verse number="19" style="v"/>Vachakanda guruva pamisoro yavo, uye nokuchema nokuungudza vachadanidzira vachiti:</para>
  <para style="q1">“ ‘Nhamo! Nhamo, iro guta guru,</para>
  <para style="q2">vose vaiva nezvikepe pagungwa</para>
  <para style="q2">vakapfuma noupfumi hwaro!</para>
  <para style="q1">Muawa imwe chete, raparara!</para>
  <para style="q1">
    <verse number="20" style="v"/>Farai pamusoro paro, imi denga!</para>
  <para style="q2">Farai, vatsvene navapostori navaprofita!</para>
  <para style="q1">Mwari aritonga nokuda kwamabatiro arakakuitai.’ ”</para>
  <para style="p">
    <verse number="21" style="v"/>Ipapo mutumwa ane simba akasimudza dombo rakaenzana neguyo guru akarikanda mugungwa, akati:</para>
  <para style="q1">“Nechisimba chakadai</para>
  <para style="q2">guta guru reBhabhironi richakandwa pasi,</para>
  <para style="q1">risingazombowanikwazve.</para>
  <para style="q1">
    <verse number="22" style="v"/>Kuimba kwavaridzi vorudimbwa navaimbi, navaridzi venyere navaridzi vehwamanda,</para>
  <para style="q2">hakuchazonzwikwazve mauri.</para>
  <para style="q1">Hakuna munhu webasa ripi zvaro</para>
  <para style="q2">achazowanikwazve mauri.</para>
  <para style="q1">Inzwi reguyo harichazonzwikwizve mauri.</para>
  <para style="q1">
    <verse number="23" style="v"/>Chiedza chomwenje hachichazovhenekerizve mauri.</para>
  <para style="q1">Inzwi rechikomba neromwenga</para>
  <para style="q2">hazvichazonzwikwazve mauri.</para>
  <para style="q1">Vashambadziri vako vakanga vari vakuru venyika.</para>
  <para style="q2">Nouroyi hwako ndudzi dzose dzakatsauswa.</para>
  <para style="q1">
    <verse number="24" style="v"/>Mariri makawanikwa ropa ravaprofita neravatsvene,</para>
  <para style="q2">neravose vakaurayiwa panyika.”</para>
  <chapter number="19" style="c"/>
  <para style="s1">Hareruya!</para>
  <para style="p">
    <verse number="1" style="v"/>Shure kwaizvozvi, ndakanzwa inzwi kudenga rakaita sokutinhira wavazhinji zhinji richiti:</para>
  <para style="q1">“Hareruya!</para>
  <para style="q1">Ruponeso nokubwinya nesimba ndezvaMwari wedu,</para>
  <para style="q2">
    <verse number="2" style="v"/>nokuti kutonga kwake ndokwechokwadi uye kunoruramisira.</para>
  <para style="q1">Akatonga chifeve chikuru</para>
  <para style="q2">chakaodza nyika noupombwe hwacho.</para>
  <para style="q1">Akatsiva paari ropa ravaranda vake.”</para>
  <para style="m">
    <verse number="3" style="v"/>Uyezve vakadanidzira vachiti:</para>
  <para style="q1">“Hareruya!</para>
  <para style="q1">Utsi hunobuda maari hunokwira nokusingaperi-peri.”</para>
  <para style="p">
    <verse number="4" style="v"/>Vakuru makumi maviri navana nezvisikwa zvipenyu zvina vakawira pasi vakanamata Mwari, akanga agere pachigaro choushe. Uye vakadanidzira vachiti:</para>
  <para style="q1">“Ameni, Hareruya!”</para>
  <para style="p">
    <verse number="5" style="v"/>Ipapo inzwi rakabva pachigaro choushe, richiti:</para>
  <para style="q1">“Rumbidzai Mwari wedu,</para>
  <para style="q2">imi varanda vake mose,</para>
  <para style="q1">imi munomutya,</para>
  <para style="q2">mose vaduku navakuru!”</para>
  <para style="p">
    <verse number="6" style="v"/>Ipapo ndakanzwa zvakanga zvichiita savazhinji zhinji, somumvumo wemvura zhinji uye senzwi guru rokutinhira kwemabhananʼana, richiti:</para>
  <para style="q1">“Hareruya!</para>
  <para style="q2">Nokuti Ishe Mwari wedu Wamasimba Ose anotonga.</para>
  <para style="q1">
    <verse number="7" style="v"/>Ngatifarei uye tifarisise</para>
  <para style="q2">uye timurumbidze!</para>
  <para style="q1">Nokuti mutambo wokuwana weGwayana wasvika,</para>
  <para style="q2">uye mwenga waro azvigadzirira.</para>
  <para style="q1">
    <verse number="8" style="v"/>Akapiwa mucheka wakachena,</para>
  <para style="q2">wakanaka uye unopenya kuti aupfeke.”</para>
  <para style="m">(Mucheka wakanaka ndiwo mabasa akarurama avatsvene.)</para>
  <para style="b"/>
  <para style="p">
    <verse number="9" style="v"/>Ipapo mutumwa akati kwandiri, “Nyora uti: ‘Vakaropafadzwa avo vakakokwa kuchirariro chokuwana cheGwayana!’ ” Uye akatizve, “Aya mashoko echokwadi aMwari.”</para>
  <para style="p">
    <verse number="10" style="v"/>Pakarepo ndakawira patsoka dzake kuti ndimunamate. Asi iye akati kwandiri, “Rega kudaro! Ndiri muranda pamwe chete newe uye nehama dzako dzinobatirira pakupupura Jesu. Namata Mwari! Nokuti uchapupu hwaJesu ndiwo mweya wouprofita.”</para>
  <para style="s1">Murume akanga akatasva Bhiza Jena</para>
  <para style="p">
    <verse number="11" style="v"/>Ndakaona denga razaruka uye ipapo pamberi pangu pakanga pane bhiza jena, mutasvi waro anonzi Akatendeka uye Chokwadi. Nokururamisira anotonga uye anorwa hondo. <verse number="12" style="v"/>Meso ake akaita somurazvo womoto, uye pamusoro wake pane korona zhinji. Ane zita rakanyorwa paari risingazivikanwi nomunhu asi naiye oga. <verse number="13" style="v"/>Akapfeka nguo dzakanyikwa muropa, uye zita rake ndiye Shoko raMwari. <verse number="14" style="v"/>Hondo dzokudenga dzakanga dzichimutevera, akatasva bhiza jena uye akapfeka mucheka wakanaka, wakachena uye usina tsvina. <verse number="15" style="v"/>Mumuromo make munobuda munondo unopinza waanouraya nawo ndudzi. “Achavatonga netsvimbo yesimbi.” Anotsika chisviniro chewaini yokutsamwa kwehasha dzaMwari Wamasimba Ose. <verse number="16" style="v"/>Panguo yake napachidya chake ane zita iri rakanyorwa:</para>
  <para style="pc">mambo wamadzimambo naishe wamadzishe</para>
  <para style="p">
    <verse number="17" style="v"/>Uye ndakaona mutumwa amire muzuva, akadanidzira nenzwi guru kushiri dzose dzinobhururuka muchadenga achiti, “Uyai, unganai pamwe chete pachirariro chaMwari, <verse number="18" style="v"/>kuti muzodya nyama yamadzimambo, yavakuru vehondo, yavarume vane simba, yamabhiza neyavatasvi vawo, nenyama yavanhu vose, vakasununguka nenhapwa, vaduku navakuru.”</para>
  <para style="p">
    <verse number="19" style="v"/>Ipapo ndakaona chikara namadzimambo enyika uye nehondo dzavo dzakaungana pamwe chete kuti dzindorwa nomutasvi akanga ari pabhiza uye nehondo yake. <verse number="20" style="v"/>Asi chikara chakabatwa, pamwe chete nomuprofita wenhema akanga aita zviratidzo pachinzvimbo chacho. Nezviratidzo izvi akanga atsausa avo vakanga vagamuchira mucherechedzo wechikara uye vanamata mufananidzo wacho. Vaviri ava vakakandwa mudziva romoto unopfuta nesafuri vari vapenyu. <verse number="21" style="v"/>Vakasara vavo vakaurayiwa nomunondo wakabuda mumuromo wouyo akanga akatasva bhiza, uye shiri dzose dzakagutswa nenyama yavo.</para>
  <chapter number="20" style="c"/>
  <para style="s1">Makore Chiuru</para>
  <para style="p">
    <verse number="1" style="v"/>Uye ndakaona mutumwa achiburuka kubva kudenga, ane kiyi dzokugomba rakadzika zvisina mugumo uye akanga akabata ngetani huru muruoko rwake. <verse number="2" style="v"/>Akabata shato, iyo nyoka yakare, anova ndiye dhiabhori, kana kuti Satani, uye akamusunga kwamakore chiuru. <verse number="3" style="v"/>Akamukanda mugomba rakadzika zvisina mugumo, akarikiya, akaisa chisimbiso pamusoro pake, kuti amudzivise kuzonyengerazve ndudzi kusvikira makore chiuru apera. Shure kwaizvozvo, anofanira kusunungurwa kwechinguva chiduku.</para>
  <para style="p">
    <verse number="4" style="v"/>Ndakaona zvigaro zvoushe zvakanga zvakagarwa navaya vakanga vapiwa simba rokutonga. Uye ndakaona mweya yavaya vakanga vagurwa misoro nokuda kwokupupura kwavo nezvaJesu uye nokuda kweshoko raMwari. Vakanga vasina kunamata chikara kana mufananidzo wacho uye vakanga vasina kugamuchira mucherechedzo pahuma dzavo kana pamaoko avo. Vakararama vakatonga pamwe chete naJesu kwamakore chiuru. <verse number="5" style="v"/>Vamwe vakafa havana kurarama kusvikira makore chiuru apera. Uku ndiko kumuka kwokutanga. <verse number="6" style="v"/>Vakaropafadzwa uye vatsvene, avo vano mugove pakumuka kwokutanga. Rufu rwechipiri haruna simba pamusoro pavo, asi vachava vaprista vaMwari nevaKristu uye vachatonga pamwe chete naye kwamakore chiuru.</para>
  <para style="s1">Kuparadzwa kwaSatani</para>
  <para style="p">
    <verse number="7" style="v"/>Makore chiuru paanopera, Satani achasunungurwa kubva mutorongo rake <verse number="8" style="v"/>uye achabuda kundonyengera ndudzi dziri kumativi mana enyika, Gogi naMagogi, kuti avaunganidzire kundorwa. Vakawanda sejecha rokumahombekombe egungwa. <verse number="9" style="v"/>Vakafamba vachidimbura napaupamhi hwenyika vakakomba misasa yavanhu vaMwari, iro guta raanoda. Asi moto wakaburuka uchibva kudenga ukavaparadza. <verse number="10" style="v"/>Uye dhiabhori, uyo akavanyengera, akakandwa mudziva rinopfuta nesafuri, makanga makandwa chikara nomuprofita wenhema. Vacharwadziwa masikati nousiku nokusingaperi-peri.</para>
  <para style="s1">Vakafa Vanotongwa</para>
  <para style="p">
    <verse number="11" style="v"/>Ipapo ndakaona chigaro chikuru chichena naiye akanga agere pachiri. Nyika nedenga zvakatiza pamberi pake, zvikashayirwa nzvimbo. <verse number="12" style="v"/>Uye ndakaona vakafa, vakuru navaduku, vamire pamberi pechigaro choushe, uye mabhuku akazarurwa. Rimwe bhuku rakazarurwa, iro bhuku roupenyu. Vakafa vakatongwa maererano nezvavakanga vaita sezvazvakanga zvakanyorwa mumabhuku. <verse number="13" style="v"/>Gungwa rakabudisa vakafa vakanga vari mariri, uye rufu neHadhesi zvakabudisa vakafa vakanga vari mazviri, uye munhu mumwe nomumwe akatongwa sezvaakabata. <verse number="14" style="v"/>Ipapo rufu neHadhesi zvakakandwa mudziva romoto. Dziva romoto ndirwo rufu rwechipiri. <verse number="15" style="v"/>Kana munhu akawanikwa zita rake risina kunyorwa mubhuku roupenyu, akakandwa mudziva romoto.</para>
  <chapter number="21" style="c"/>
  <para style="s1">Jerusarema Idzva</para>
  <para style="p">
    <verse number="1" style="v"/>Ipapo ndakaona denga idzva nenyika itsva, nokuti denga rokutanga nenyika yokutanga zvakanga zvapfuura, uye pakanga pasisina gungwa. <verse number="2" style="v"/>Ndakaona Guta Dzvene, Jerusarema idzva, richiburuka kubva kudenga richibva kuna Mwari, rakagadzirwa somwenga akashongera murume wake zvakaisvonaka. <verse number="3" style="v"/>Uye ndakanzwa inzwi guru richibva pachigaro choushe richiti, “Zvino imba yaMwari yava pakati pavanhu, uye achagara navo. Vachava vanhu vake, uye Mwari pachake achava navo uye achava Mwari wavo. <verse number="4" style="v"/>Achapukuta misodzi yavo yose pameso avo. Hapachazovazve norufu, kana kuungudza, kana kuchema, kana kurwadziwa, nokuti zvinhu zvokutanga zvapfuura.”</para>
  <para style="p">
    <verse number="5" style="v"/>Akanga agere pachigaro choushe akati, “Ndiri kuita kuti zvinhu zvose zvive zvitsva!” Ipapo akati, “Nyora izvi, nokuti mashoko aya akatendeka uye ndeechokwadi.”</para>
  <para style="p">
    <verse number="6" style="v"/>Akati kwandiri, “Zvaitwa. Ndini Arifa naOmega, wokutanga newokupedzisira. Kuna iye ane nyota ndichamupa kuti anwe, asingaripi, kubva mutsime remvura youpenyu. <verse number="7" style="v"/>Anokunda achapiwa nhaka iyi yose, uye ndichava Mwari wake, uye iye achava mwanakomana wangu. <verse number="8" style="v"/>Asi vanotya, vasingatendi, navanonyangadza, mhondi, nemhombwe, navanoita zvouroyi, vanonamata zvifananidzo navanoreva nhema, nzvimbo yavo ichava mudziva romoto rinopfuta nesafuri. Urwu ndirwo rufu rwechipiri.”</para>
  <para style="p">
    <verse number="9" style="v"/>Mumwe wavatumwa vanomwe akanga ane ndiro nomwe dzizere namatambudziko manomwe okupedzisira akauya kwandiri akati, “Uya, ndizokuratidza mwenga, mukadzi weGwayana.” <verse number="10" style="v"/>Uye akandiendesa muMweya kugomo guru refu, akandiratidza Guta Dzvene, Jerusarema, richiburuka richibva kuna Mwari. <verse number="11" style="v"/>Raipenya nokubwinya kwaMwari, uye kuvaima kwaro kwakanga kwakaita sebwe rinokosha kwazvo, sebwe rejasipa, rinoonekera sekristaro. <verse number="12" style="v"/>Rakanga rina masvingo makuru, marefu kwazvo ana masuo gumi namaviri navatumwa gumi navaviri pamasuo. Pamasuo pakanga pakanyorwa mazita amarudzi gumi namaviri avaIsraeri. <verse number="13" style="v"/>Kumabvazuva kwakanga kune masuo matatu, matatu kumusoro, matatu nechezasi namatatu kumavirira. <verse number="14" style="v"/>Masvingo eguta akanga ane nheyo gumi nembiri, uye padziri pakanga pane mazita avapostori gumi navaviri veGwayana.</para>
  <para style="p">
    <verse number="15" style="v"/>Mutumwa akataura neni akanga ane tsvimbo yokuera yegoridhe, yokuyera guta, masuo namasvingo aro. <verse number="16" style="v"/>Guta rakanga rakavakwa zvokuti mativi aro mana akanga akaenzana pakureba napaupamhi. Akaera guta netsvimbo uye akariwana rina mastadhia zviuru gumi nezviviri paurefu, uye rakapamhama nokureba sourefu hwaro. <verse number="17" style="v"/>Akaera rusvingo rwaro uye rwaiva rukobvu makubhiti zana namakumi mana namana<note caller="+" style="f"><char style="fr" closed="false">21:17 </char><char style="ft" closed="false">mamita angaita 65</char></note> nokuyera kwavanhu, kwaishandiswa nomutumwa. <verse number="18" style="v"/>Rusvingo rwakanga rwakavakwa nejasipa, uye guta rakanga rakavakwa negoridhe rakaisvonaka rinoonekera kunge girazi. <verse number="19" style="v"/>Nheyo dzamasvingo eguta dzakanga dzakashongedzwa nemhando dzose dzamatombo anokosha. Nheyo yokutanga yakanga iri yejasipa, yechipiri yaiva yesafiri, yetatu yekasidhoni, yechina yeemaradhi; <verse number="20" style="v"/>yeshanu yesadhonikisi, yechitanhatu yaiva yekarineri yechinomwe yaiva yekrisoriti, yorusere yaiva yebheriri, yepfumbamwe yaiva yetopazi, yegumi yaiva yekrisoprasi, yegumi neimwe yaiva yejasindi, yegumi nembiri yaiva yeametisti. <verse number="21" style="v"/>Masuo gumi namaviri akanga ari amaparera, suo rimwe nerimwe rakaitwa neparera rimwe chete. Nzira huru yomuguta yakanga iri yegoridhe rakaisvonaka segirazi rinoonekera.</para>
  <para style="p">
    <verse number="22" style="v"/>Handina kuona temberi muguta, nokuti Ishe Mwari Wamasimba Ose neGwayana ndivo temberi yaro. <verse number="23" style="v"/>Guta haritsvaki zuva kana mwedzi kuti zvivhenekere pamusoro paro, nokuti kubwinya kwaMwari ndiko kunovhenekera, uye Gwayana ndiro mwenje waro. <verse number="24" style="v"/>Ndudzi dzichafamba nechiedza charo, uye madzimambo enyika achauyisa kubwinya kwawo mukati maro. <verse number="25" style="v"/>Hapana zuva richatongozarirwa masuo aro, nokuti hakuchazova nousiku ikoko. <verse number="26" style="v"/>Kubwinya nokukudzwa kwendudzi kuchauyiswa mariri. <verse number="27" style="v"/>Hakuna chinhu chine tsvina chichazopinda imomo, uye kana upi zvake anoita zvinonyadzisa kana zvounyengeri, asi avo chete vana mazita akanyorwa mubhuku roupenyu reGwayana.</para>
  <chapter number="22" style="c"/>
  <para style="s1">Rwizi rwoUpenyu</para>
  <para style="p">
    <verse number="1" style="v"/>Ipapo mutumwa akandiratidza rwizi rwemvura youpenyu, inoonekera sekristaro, ruchiyerera kubva pachigaro chaMwari necheGwayana <verse number="2" style="v"/>pakati penzira huru yeguta. Parutivi rumwe norumwe rwerwizi pakanga pano muti woupenyu, waibereka mhando gumi nembiri dzomuchero, ichibereka michero yayo pamwedzi woga woga. Mashizha omuti uyu ndeokuporesa ndudzi. <verse number="3" style="v"/>Hakuchazovazve nokutukwa. Chigaro choushe chaMwari necheGwayana zvichava muguta, uye varanda vake vachamushumira. <verse number="4" style="v"/>Vachaona chiso chake, uye zita rake richava pahuma dzavo. <verse number="5" style="v"/>Usiku hahuchazovapozve. Havachazotsvaki chiedza chomwenje kana chiedza chezuva, nokuti Ishe Mwari achavapa chiedza. Uye vachatonga nokusingaperi-peri. <verse number="6" style="v"/>Mutumwa akati kwandiri, “Mashoko aya akatendeka uye ndeechokwadi. Ishe, Mwari wemweya yavaprofita, akatuma mutumwa wake kuzoratidza varanda vake zvinhu zvinofanira kukurumidza kuitika.”</para>
  <para style="s1">Jesu ari kuuya</para>
  <para style="p">
    <verse number="7" style="v"/>“Tarirai, ndinokurumidza kuuya! Akaropafadzwa uyo anochengeta mashoko ouprofita huri mubhuku iri.”</para>
  <para style="b"/>
  <para style="p">
    <verse number="8" style="v"/>Ini Johani, ndini ndakanzwa uye ndikaona zvinhu izvi. Uye ndakati ndazvinzwa uye ndazviona, ndakawira pasi kuti ndinamate ndiri patsoka dzomutumwa akanga andiratidza zvinhu izvi. <verse number="9" style="v"/>Asi akati kwandiri, “Rega kudaro! Ndiri muranda pamwe chete newe uye nehama dzako vaprofita navose vanochengeta mashoko ebhuku iri. Namata Mwari!”</para>
  <para style="p">
    <verse number="10" style="v"/>Ipapo akati kwandiri, “Usanamira mashoko ouprofita hwebhuku iri, nokuti nguva yaswedera. <verse number="11" style="v"/>Anotadza ngaarambe achitadza, anonyangadza ngaarambe achinyangadza; anoita zvakarurama ngaarambe achiita zvakarurama; uye mutsvene ngaarambe ari mutsvene.”</para>
  <para style="b"/>
  <para style="b"/>
  <para style="p">
    <verse number="12" style="v"/>“Tarirai, ndiri kukurumidza kuuya! Mubayiro wangu ndinawo, uye ndichapa mumwe nomumwe maererano nezvaakaita. <verse number="13" style="v"/>Ndini Arifa naOmega, wokutanga newokupedzisira, kutanga nokuguma.</para>
  <para style="b"/>
  <para style="p">
    <verse number="14" style="v"/>“Vakaropafadzwa avo vanosuka nguo dzavo, kuti vave nesimba rokuuya kumuti woupenyu uye vagopinda muguta napasuo. <verse number="15" style="v"/>Kunze ndiko kune imbwa, vaya vanoita zvouroyi, mhombwe, mhondi, vanonamata zvifananidzo navose vanoda nhema uye vachidziita.</para>
  <para style="b"/>
  <para style="p">
    <verse number="16" style="v"/>“Ini Jesu, ndatuma mutumwa wangu kuti akupe uchapupu uhu hwekereke. Ndini mudzi worudzi rwaDhavhidhi, Nyamasase inopenya.”</para>
  <para style="b"/>
  <para style="p">
    <verse number="17" style="v"/>Mweya nomwenga vanoti, “Uya!” Uye anonzwa ngaati, “Uyai!” Ani naani ane nyota, ngaauye; uye ani naani anoda, ngaatore chipo chemvura youpenyu asingatengi.</para>
  <para style="b"/>
  <para style="p">
    <verse number="18" style="v"/>Ndinoyambira mumwe nomumwe anonzwa mashoko ouprofita hwebhuku iri ndichiti: Kana munhu upi zvake akawedzera chinhu chipi zvacho kwaari, Mwari achawedzera kwaari matambudziko akanyorwa mubhuku iri. <verse number="19" style="v"/>Uye, kana munhu upi zvake akatapudza mashoko kubva mubhuku iri rouprofita, Mwari achabvisa kubva kwaari mugove wake pamuti woupenyu nomuguta dzvene, izvo zvakanyorwa mubhuku iri.</para>
  <para style="b"/>
  <para style="p">
    <verse number="20" style="v"/>Uyo anopupura zvinhu izvi anoti, “Hongu, ndinokurumidza kuuya.”</para>
  <para style="p">Ameni. Uyai, Ishe Jesu.</para>
  <para style="b"/>
  <para style="p">
    <verse number="21" style="v"/>Nyasha dzaIshe Jesu ngadzive navanhu vaMwari. Ameni.</para>
</usx>
