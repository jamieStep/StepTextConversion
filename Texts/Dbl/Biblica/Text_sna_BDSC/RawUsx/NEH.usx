<?xml version="1.0" encoding="UTF-8"?>
<usx version="2.6">
  <book code="NEH" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Nehemia</para>
  <para style="toc1">Nehemia</para>
  <para style="toc2">Nehemia</para>
  <para style="toc3">Nehe</para>
  <para style="mt1">NEHEMIA</para>
  <chapter number="1" style="c"/>
  <para style="s1">Munyengetero waNehemia</para>
  <para style="p">
    <verse number="1" style="v"/>Mashoko aNehemia mwanakomana waHakaria:</para>
  <para style="b"/>
  <para style="b"/>
  <para style="p">Mumwedzi waKisirevhi mugore ramakumi maviri, pandainge ndiri panhare yeSusa, <verse number="2" style="v"/>Hanani, mumwe wehama dzangu, akauya achibva kuJudha navamwe varume, ndikavabvunza pamusoro pavaJudha vakasara avo vakapunyuka pakutapwa, uyewo napamusoro peJerusarema.</para>
  <para style="p">
    <verse number="3" style="v"/>Vakati kwandiri, “Avo vakapunyuka pakutapwa uye vakadzokera kudunhu vari mudambudziko guru napakunyadziswa. Rusvingo rweJerusarema rwakakoromorwa, uye masuo arwo akapiswa nomoto.”</para>
  <para style="p">
    <verse number="4" style="v"/>Pandakanzwa zvinhu izvi, ndakagara pasi ndikachema. Ndakaita mazuva ndichichema, ndichinyengetera uye ndichitsanya pamberi paMwari wokudenga. <verse number="5" style="v"/>Ipapo ndakati:</para>
  <para style="pm">“Haiwa Jehovha, Mwari wokudenga, Mwari mukuru uye anotyisa anochengeta sungano yake yorudo naavo vanomuda uye vanoteerera mirayiro yake, <verse number="6" style="v"/>nzeve yenyu ngaiteerere uye meso enyu asvinure kuti munzwe munyengetero womuranda wenyu wandinonyengetera pamberi penyu masikati nousiku nokuda kwavaranda venyu, vanhu veIsraeri. <verse number="7" style="v"/>Takaita zvakaipa kwazvo pamberi penyu. Hatina kuteerera zvamakarayira, mitemo yenyu nemirayiro yamakapa Mozisi muranda wenyu.</para>
  <para style="pm">
    <verse number="8" style="v"/>“Rangarirai zvamakarayira muranda wenyu Mozisi, muchiti, ‘Kana musina kutendeka, ndichakuparadzirai pakati pendudzi, <verse number="9" style="v"/>asi kana mukadzokera kwandiri uye mukateerera zvandakarayira, ipapo kunyange kana vakatapwa vavanhu venyu vari kumagumo edenga, ndichavaunganidza vabveko ndigovauyisa kunzvimbo yandakasarudza kuti ive ugaro hweZita rangu.’</para>
  <para style="pm">
    <verse number="10" style="v"/>“Varanda venyu nevanhu venyu, vamakadzikinura nesimba renyu guru uye noruoko rwenyu rune simba. <verse number="11" style="v"/>Haiwa Jehovha, nzeve yenyu ngainzwe munyengetero womuranda wenyu uyu nomunyengetero wavaranda venyu vanofarira kukudza zita renyu. Itai kuti muranda wenyu abudirire nhasi uye mumupe nyasha pamberi pomurume uyu.”</para>
  <para style="p">Ndakanga ndiri mudiri wamambo.</para>
  <chapter number="2" style="c"/>
  <para style="s1">Atazekisesi anotumira Nehemia kuJerusarema</para>
  <para style="p">
    <verse number="1" style="v"/>Mumwedzi waNisani mugore ramakumi maviri raMambo Atazekisesi, panguva yaakavigirwa waini, ndakatora waini ndikapa kuna mambo. Handina kumbenge ndambosuruvara zvakadai pamberi pake. <verse number="2" style="v"/>Saka mambo akandibvunza akati, “Ko, chiso chako chinoratidza kusuwa seiko iwe usingarwari? Hapangavi nechimwe chinhu asi shungu dzomwoyo bedzi.”</para>
  <para style="p">Ndakatya kwazvo, <verse number="3" style="v"/>asi ndakati kuna mambo, “Mambo ngaararame nokusingaperi! Ko, chiso changu chingatadza kupunyaira seiko kana guta rakavigwa madzibaba angu rava dongo uye masuo aro aparadzwa nomoto?”</para>
  <para style="p">
    <verse number="4" style="v"/>Mambo akati kwandiri, “Chii chauri kuda?”</para>
  <para style="p">Ipapo ndakanyengetera kuna Mwari wokudenga, <verse number="5" style="v"/>ndikapindura mambo ndichiti, “Kana zvichifadza mambo uye kana muranda wenyu awana nyasha pamberi pake, mambo ngaanditumire kuguta riri kuJudha kwakavigwa madzibaba angu kuitira kuti ndinorivakazve.”</para>
  <para style="p">
    <verse number="6" style="v"/>Ipapo mambo, navahosi vakagara parutivi pake, akandibvunza akati, “Rwendo rwako runotora mazuva mangani, uye uchadzoka rinhi?” Naizvozvo zvakafadza mambo kuti anditume; saka ndakatara nguva.</para>
  <para style="p">
    <verse number="7" style="v"/>Ndakatizve kwaari, “Kana mambo achifadzwa nazvo, ndingapiwawo tsamba here dzinoenda kuvabati vari mhiri kwaYufuratesi, kuitira kuti vagondipa mvumo yokupfuura kusvikira ndasvika muJudha? <verse number="8" style="v"/>Uye ndinokumbirawo tsamba inoenda kuna Asafi, muchengeti wesango ramambo, kuitira kuti azondipa matanda okuchinjika pamusoro pamasuo enhare iri patemberi uye neorusvingo rweguta neeimba yandichagara?” Mambo akandipa zvandakakumbira, nokuti ruoko rwenyasha rwaMwari wangu rwaiva pamusoro pangu. <verse number="9" style="v"/>Saka ndakaenda kuvabati vaiva mhiri kwaYufuratesi ndikavapa tsamba dzamambo. Zvino mambo akanga atumawo pamwe chete neni vakuru vehondo navatasvi vamabhiza.</para>
  <para style="p">
    <verse number="10" style="v"/>Sanibharati muHoroni naTobhia muranda wavaAmoni pavakazvinzwa vakashatirwa kwazvo vachiti kwauya mumwe anoda kusimudzira magariro akanaka avaIsraeri.</para>
  <para style="s1">Nehemia anoongorora Masvingo eJerusarema</para>
  <para style="p">
    <verse number="11" style="v"/>Naizvozvo ndakaenda kuJerusarema ndikagarako kwamazuva matatu. <verse number="12" style="v"/>Ndakamuka usiku navarume vashoma shoma. Ndakanga ndisina kumboudza munhu zvakanga zvaiswa mumwoyo mangu naMwari wangu kuti ndiite muJerusarema. Pakanga pasina chimwe chipfuwo kunze kwechandakanga ndakatasva.</para>
  <para style="p">
    <verse number="13" style="v"/>Ndakabuda usiku ndikapinda napaSuo roMupata ndakananga nokuTsime reShato nokuSuo raMarara, ndichiongorora masvingo eJerusarema, akanga akoromorwa, uye masuo awo, akanga aparadzwa nomoto. <verse number="14" style="v"/>Ipapo ndakapfuurira mberi ndakananga kuSuo reTsime nokuDziva raMambo, asi pakanga pasina nzvimbo yokupinda nechipfuwo changu; <verse number="15" style="v"/>saka ndakakwidza nokumupata nousiku, ndichiongorora rusvingo. Pakupedzisira, ndakadzoka ndikapindazve napakati peSuo roMupata. <verse number="16" style="v"/>Vabati havana kuziva kwandakanga ndaenda kana zvandakanga ndichiita, nokuti ndakanga ndisati ndambotaura chinhu kuvaJudha kana kuvaprista kana vakuru kana vabati, kana vamwewo zvavo vaizoita basa.</para>
  <para style="p">
    <verse number="17" style="v"/>Ipapo ndakati kwavari, “Muri kuona dambudziko ratinaro here: Jerusarema rava dongo, uye masuo aro akapiswa nomoto. Uyai, ngativakeizve rusvingo rweJerusarema, kuti tisazonyadziswazve.” <verse number="18" style="v"/>Ndakavaudza pamusoro poruoko rwenyasha rwaMwari wangu rwaiva pamusoro pangu uye zvakanga zvataurwa namambo kwandiri.</para>
  <para style="p">Ivo vakati, “Ngatitangei kuvaka.” Saka vakatanga basa rakanaka iri.</para>
  <para style="p">
    <verse number="19" style="v"/>Asi Sanibharati muHoroni, naTobhia muranda wavaAmoni naGeshemu muArabhu vakati vazvinzwa, vakatiseka uye vakatizvidza. Vakatibvunza vachiti, “Chiiko ichi chamuri kuita? Muri kumukira mambo kanhi?”</para>
  <para style="p">
    <verse number="20" style="v"/>Ndakavapindura ndikati, “Mwari wokudenga achaita kuti tibudirire. Isu varanda vake tichatanga kuvaka asi kana murimi, hamuna mugove kana simba kana chirangaridzo paJerusarema.”</para>
  <chapter number="3" style="c"/>
  <para style="s1">Vavaki voRusvingo</para>
  <para style="p">
    <verse number="1" style="v"/>Zvino Eriashibhi muprista mukuru navamwe vaprista vakaenda kundoshanda uye vakavakazve Suo raMakwai. Vakarikumikidza vakaisa makonhi panzvimbo yawo, vakarivaka kunosvika paShongwe yeZana, iyo yavakakumikidza, kusvikira paShongwe yaHananeri. <verse number="2" style="v"/>Varume veJeriko vakavaka chikamu chaiva pedyo, uye Zakuri mwanakomana waImuri akavaka parutivi pavo.</para>
  <para style="b"/>
  <para style="p">
    <verse number="3" style="v"/>Suo reHove rakavakwa navanakomana veHasenaya. Vakaisa matanda okuchinjika vakaisa makonhi aro namabhaudhi uye namazariro panzvimbo yawo. <verse number="4" style="v"/>Meromoti mwanakomana waUria, mwanakomana waHakozi akagadzira chikamu chaitevera. Aimutevera pakugadzira aiva Meshurami mwanakomana waBherekia, mwanakomana waMeshebhezeri, uye aitevera mushure make, Zadhoki mwanakomana waBhaana, akagadzirawo. <verse number="5" style="v"/>Chikamu chaitevera chakagadzirwa navarume veTekoa, asi vakuru vavo vakangopeta maoko avo vakasashandira Ishe wavo.</para>
  <para style="b"/>
  <para style="p">
    <verse number="6" style="v"/>Suo raJeshana rakagadzirwa naJoyadha mwanakomana waPasea naMeshurami mwanakomana waBhesodheya. Vakaisa matanda aro okuchinjika ndokuisa makonhi namabhaudhi namazariro panzvimbo yawo. <verse number="7" style="v"/>Zvakatevera pakugadzirwa zvakaitwa navarume vaibva kuGibheoni neMizipa, naMeratia weGibheoni uye naJadhoni wokuMeronoti, nzvimbo dzaiva pasi pomubati wemhiri kweYufuratesi. <verse number="8" style="v"/>Uzieri mwanakomana waHaraya, mumwe wavapfuri vegoridhe, akagadzira chikamu chaitevera; uye Hanania, mumwe wavavhenganisi vezvinonhuhwira, akagadzira chikamu chaitevera ichocho. Vakavandudza Jerusarema kudzamara vasvika parusvingo rwakapamhama. <verse number="9" style="v"/>Refaya mwanakomana waHuri, mutongi wehafu yerimwe dunhu reJerusarema, akagadzira chikamu chaitevera. <verse number="10" style="v"/>Pakabatana navo, Jedhaya mwanakomana waHarumafi akagadzira chikamu chakatarisana neimba yake, uye Hatushi mwanakomana waHashabheneya akagadzira chikamu chaitevera. <verse number="11" style="v"/>Marikiya mwanakomana waHarimu naHashubhi mwanakomana waPahati-Moabhu vakagadzira chimwe chikamu uye neShongwe yeMahovhoni. <verse number="12" style="v"/>Sharumi mwanakomana waHaroheshi, mutongi wehafu yerimwe dunhu reJerusarema, akagadzira chikamu chaitevera achibatsirwa navanasikana vake.</para>
  <para style="b"/>
  <para style="p">
    <verse number="13" style="v"/>Suo roMupata rakagadzirwa naHanuni navagari veZanoa. Vakarivaka patsva ndokuisa makonhi aro namabhaudhi nemazariro esimbi panzvimbo yawo. Vakagadzirawo makubhiti chiuru chimwe<note caller="+" style="f"><char style="fr" closed="false">3:13 </char><char style="ft" closed="false">mamita angaita 450</char></note> orusvingo kudzamara vasvika paSuo reNdove.</para>
  <para style="b"/>
  <para style="p">
    <verse number="14" style="v"/>Marikiya mwanakomana waRekabhi, mutongi wedunhu reBheti Hakeremu, akagadzira Suo reNdove. Akarivaka patsva ndokuisa makonhi aro namabhaudhi namazariro panzvimbo yawo.</para>
  <para style="b"/>
  <para style="p">
    <verse number="15" style="v"/>Suo reTsime rakagadzirwa naSharuni mwanakomana waKori-Hoze, mutongi wedunhu reMizipa. Akarivaka patsva ndokuisa denga namakonhi aro namabhaudhi uye akaisa nemazariro panzvimbo yawo. Akagadzirazve rusvingo rweDziva reSiroami, paBindu raMambo kusvikira pamatanho anoburukira kuGuta raDhavhidhi. <verse number="16" style="v"/>Akamutevera ndiNehemia mwanakomana waAzubhuki mutongi wehafu yedunhu reBheti Zuri, akagadzira kusvikira panzvimbo yakatarisana nemakuva aDhavhidhi kusvikira padziva nokuImba yeMhare.</para>
  <para style="p">
    <verse number="17" style="v"/>VaRevhi vaiva pasi paRehumi mwanakomana waBhani vakamutevera pakugadzira. Parutivi pake, Hashabhia, mutongi wehafu yedunhu reKeira, akaita mabasa okugadzira panzvimbo yedunhu rake. <verse number="18" style="v"/>Vaimutevera pakugadzira, vanhu venyika yavo vaiva pasi paBhinui mwanakomana waHenadhadhi, mutongi weimwe hafu yeKeira. <verse number="19" style="v"/>Aimutevera ndiEzeri mwanakomana waJeshua, mutongi weMizipa, akagadzira chimwe chikamu kubva pamukwidza wakatarisana neimba yezvombo zvehondo kusvikira pakona. <verse number="20" style="v"/>Bharuki mwanakomana waZabhai akamutevera, akagadzira chimwe chikamu nomwoyo wose kubva pakona zvichienda pamusuo weimba yaEriashibhi muprista mukuru. <verse number="21" style="v"/>Aimutevera, ndiMeromoti mwanakomana waUria, mwanakomana waHakozi, akagadzira chimwe chikamu, kubva pamusuo weimba yaEriashibhi kusvikira painoguma.</para>
  <para style="p">
    <verse number="22" style="v"/>Zvakagadzirwa mumashure make zvakaitwa navaprista vaibva mudunhu rakapoteredza. <verse number="23" style="v"/>Mumashure mavo, Bhenjamini naHashubhi vakazogadzira mberi kweimba yavo; uye aivatevera, Azaria mwanakomana waMaaseya, mwanakomana waAnania, akagadzira parutivi peimba yake. <verse number="24" style="v"/>Aimutevera, Bhinui mwanakomana waHanadhadhi akagadzira chimwe chikamu, kubva paimba yaAzaria kusvikira pakona nokune imwezve kona, <verse number="25" style="v"/>uye Parari mwanakomana waUzia akashanda pakatarisana nepakona uye napashongwe inobuda ichibva kumuzinda wokumusoro pedyo noruvazhe rwavarindi. Aimutevera, Pedhaya mwanakomana waParoshi <verse number="26" style="v"/>navashandi vomutemberi vaigara pamusoro pegomo reOferi vakagadzira kusvikira panzvimbo yakatarisana neSuo reMvura kwakananga kumabvazuva uye napanobudikira neshongwe. <verse number="27" style="v"/>Vaivatevera, varume veTekoa vakagadzira chimwe chikamu, kubva panobuda shongwe huru kusvikira kurusvingo rweOferi.</para>
  <para style="b"/>
  <para style="p">
    <verse number="28" style="v"/>Vaprista vakagadzira pamusoro peSuo raMabhiza, mumwe nomumwe pamberi peimba yake. <verse number="29" style="v"/>Aivatevera, Zadhoki mwanakomana waImeri akagadzira pakatarisana neimba yake. Aimutevera ndiShemaya mwanakomana waShekania, murindi wokuSuo rokuMabvazuva, ane zvaakagadzira. <verse number="30" style="v"/>Vaimutevera, Hanania mwanakomana waSheremia naHanuni, mwanakomana wechitanhatu waZarafu, ndivo vakagadzira chimwe chikamu. Aimutevera, Meshurami mwanakomana waBherekia akagadzira pakatarisana nepaaigara. <verse number="31" style="v"/>Mumashure make Marikiya, mumwe wavapfuri vegoridhe, akagadzira kusvikira kuimba yavashandi vetemberi navatengesi, pakatarisana neSuo Rokuongorora, uye kusvikira paimba iri pamusoro pekona; <verse number="32" style="v"/>uye pakati peimba iri pamusoro pekona neSuo raMakwai, vapfuri vegoridhe navatengesi ndivo vakapagadzira.</para>
  <chapter number="4" style="c"/>
  <para style="s1">Vavengi vanotsoropodza Kuvakwa kwoRusvingo</para>
  <para style="p">
    <verse number="1" style="v"/>Zvino Sanibharati paakanzwa kuti takanga tava kuvakazve rusvingo, akatsamwa uye akava nehasha kwazvo. Akashora vaJudha <verse number="2" style="v"/>pamberi pehama dzake nehondo yeSamaria, achiti, “Ko, vaJudha avo vasina simba vari kuiteiko? Ko, vachavakazve rusvingo rwavo here? Vachapa zvibayiro here? Vachapedza nezuva rimwe chete here? Ko, vangadzorera upenyu pamatombo ayo akaunganidzwa, akatsva sezvaakaita izvi here?”</para>
  <para style="p">
    <verse number="3" style="v"/>Tobhia muAmoni, aiva parutivi pake, akati, “Chavari kuvaka ichi, kana dai gava raikwira pamusoro pacho, raitokoromora rusvingo rwavo rwamatombo!”</para>
  <para style="b"/>
  <para style="p">
    <verse number="4" style="v"/>Haiwa, Mwari wedu, tinzwei, nokuti tiri kuzvidzwa. Dzorerai kutuka kwavo pamusoro pavo. Ngavave sevakapambwa munyika yenhapwa. <verse number="5" style="v"/>Musafukidza kuipa kwavo kana kudzima zvivi zvavo pamberi penyu, nokuti vakakusha mashoko okutuka pamberi pavavaki.</para>
  <para style="b"/>
  <para style="p">
    <verse number="6" style="v"/>Saka takavakazve rusvingo kudzamara rwose rwasvika pahafu yokukwirira kwarwo, nokuti vanhu vaishanda nemwoyo yavo yose.</para>
  <para style="p">
    <verse number="7" style="v"/>Asi Sanibharati, Tobhia, navaArabhu, navaAmoni navarume veAshidhodhi, vakati vanzwa kuti masvingo eJerusarema ari kugadzirwa, uye kuti makakoromoka maivakwa pakare, vakatsamwa kwazvo. <verse number="8" style="v"/>Vakarangana vose pamwe chete kuti vazorwa neJerusarema uye kuti varimutsire mhirizhonga. <verse number="9" style="v"/>Asi takanyengetera kuna Mwari wedu tikaisawo varindi masikati nousiku kuti vapedze dambudziko rokutyisidzira uku.</para>
  <para style="p">
    <verse number="10" style="v"/>Zvichakadaro, vanhu vokwaJudha vakati, “Simba ravabati riri kupera, uye pachine mangwandangwanda akawanda zvokuti hatingakwanisi kuvakazve rusvingo.”</para>
  <para style="p">
    <verse number="11" style="v"/>Uyezve vavengi vedu vakati, “Vasati vazviziva kana kutiona, tichatenge tavapo pakati pavo uye tichavauraya tigoparadza basa ravo.”</para>
  <para style="p">
    <verse number="12" style="v"/>Ipapo vaJudha vakanga vagere pedyo navo vakauya vakatitaurira rune gumi vachiti, “Kupi nokupi kwamuchaenda, vachauya kuzotirwisa.”</para>
  <para style="p">
    <verse number="13" style="v"/>Naizvozvo ndakaisa vamwe vanhu seri kwenzvimbo dzakaderera dzorusvingo napanzvimbo dzakashama, ndichivaisa nemhuri dzavo, vane minondo yavo, namapfumo uye neuta. <verse number="14" style="v"/>Mushure mokunge ndatarisisa zvinhu izvi, ndakasimuka ndikati kuvakuru, navabati nokuruzhinji rwavanhu, “Musavatya. Rangarirai Jehovha, iye mukuru, anotyisa, uye murwire hama dzenyu, vanakomana venyu, navanasikana venyu, vakadzi venyu nemisha yenyu.”</para>
  <para style="p">
    <verse number="15" style="v"/>Vavengi vedu pavakanzwa kuti takanga taziva rangano yavo uye kuti Mwari akanga aikonesa, tose takadzokera kurusvingo, mumwe nomumwe pabasa rake.</para>
  <para style="p">
    <verse number="16" style="v"/>Kubva pazuva iro, zvichienda mberi hafu yavanhu vangu vakashanda basa, asi imwe hafu vakanga vakapakata mapfumo, nhoo, uta nenhumbi dzokurwa nadzo. Vatariri vakamira mumashure mavanhu vose vokwaJudha, <verse number="17" style="v"/>vaivaka rusvingo. Avo vaitakura zvokuvakisa vakaita basa ravo noruoko rumwe uye rumwe ruoko vakabata chombo chokurwisa, <verse number="18" style="v"/>uye muvaki mumwe nomumwe akanga akapfeka munondo wake parutivi, uku achishanda. Asi munhu airidza hwamanda aiva neni.</para>
  <para style="p">
    <verse number="19" style="v"/>Ipapo ndakati kuvakuru, navatariri noruzhinji rwavanhu, “Basa iguru iri uye rapararira, uye isu tanyanya kuparadzana mumwe kubva kuno mumwe takatevedza rusvingo. <verse number="20" style="v"/>Pose pamuchanzwa kurira kwehwamanda, muuye tibatane ikoko. Mwari wedu achatirwira.”</para>
  <para style="p">
    <verse number="21" style="v"/>Saka takafambira mberi nebasa, hafu yavarume yakabata mapfumo, kubva mambakwedza kusvikira nyeredzi dzichibuda. <verse number="22" style="v"/>Panguva iyo ndakati kuvanhu, “Murume mumwe nomumwe nomubatsiri wake ngaagare mukati meJerusarema panguva dzousiku, kuitira kuti vatibatsire kushanda savarindi usiku uyezve savashandi masikati.” <verse number="23" style="v"/>Zvino ini nehama dzangu kana vanhu vangu kana varindi vaiva neni hatina kubvisa nguo dzedu; mumwe nomumwe aiva nomunondo wake, kunyange paaienda kundonwa mvura.</para>
  <chapter number="5" style="c"/>
  <para style="s1">Nehemia anobatsira Varombo</para>
  <para style="p">
    <verse number="1" style="v"/>Zvino kwakava nokuchema kukuru kwavarume navakadzi vavo pamusoro pehama dzavo vaJudha. <verse number="2" style="v"/>Nokuti vamwe vakati, “Isu navanakomana navanasikana vedu tiri vazhinji; kuti tidye uye kuti tigorarama, tinofanira kuwana zviyo.”</para>
  <para style="p">
    <verse number="3" style="v"/>Vamwe vaiti, “Isu takaita minda yedu neminda yedu yemizambiringa uye nemisha yedu kuti zvive rubatso kuti tiwane zviyo panguva yenzara.”</para>
  <para style="p">
    <verse number="4" style="v"/>Vamwezve vakati, “Takatozokwereta mari kuti tiripe mutero wamambo weminda yedu neminda yemizambiringa. <verse number="5" style="v"/>Kunyange tiri venyama imwe uye tiri veropa rimwe savanhu venyika yedu, uye kunyange vanakomana vedu vakangofanana nevavo, takaguma taisa vanakomana vedu navanasikana vedu kuutapwa. Vamwe vavanasikana vedu vakatotapwa kare, asi isu hatina simba, nokuti minda yedu neminda yemizambiringa yava yavamwe.”</para>
  <para style="p">
    <verse number="6" style="v"/>Pandakanzwa kuchema kwavo kukuru nezvairehwa izvi, ndakatsamwa kwazvo. <verse number="7" style="v"/>Zvino ndakazvirangarira mupfungwa dzangu ipapo ndikatsiura vakuru navabati ndikati kwavari, “Imi muri kureva mhindu kuvanhu venyika yenyu!” Saka ndakavakoka kumusangano mukuru kuti ndivarayire <verse number="8" style="v"/>uye ndikati, “Napataigona napo takadzikinura hama dzedu dzechiJudha avo vakanga vatengeswa kune vedzimwe ndudzi. Zvino imi mava kutengesa hama dzenyu, kuti dzigotengeswazve kwatiri here?” Vakanyarara nokuti vakashayiwa chokutaura.</para>
  <para style="p">
    <verse number="9" style="v"/>Saka ndakaenderera mberi ndikati, “Zvamunoita hazvina kunaka. Ko, hamaifanira kufamba mukutya Mwari wedu here kuti vavengi vedu vechihedheni varege kutishora. <verse number="10" style="v"/>Ini nehama dzangu uye navaranda vangu tiri kukweretesa vanhu mari nezviyo. Asi izvo zvokureva mhindu ngazvigume! <verse number="11" style="v"/>Vadzorerei minda yavo nokukurumidza, neminda yavo yemizambiringa, neyemiorivhi, nedzimba dzavo uyewo nemhindu yamunoripisa, chikamu chimwe chete muzana chemari, zviyo, newaini itsva uye namafuta.”</para>
  <para style="p">
    <verse number="12" style="v"/>Ivo vakati, “Tichavadzorera. Uye hatichazorevi chimwe chinhuzve kubva kwavari. Tichaita sezvamareva.”</para>
  <para style="p">Ipapo ndakadana vaprista ndikaita kuti vakuru navabati vaite mhiko kuti vagoita sezvavakanga vavimbisa. <verse number="13" style="v"/>Ndakazunzawo mikombero yenguo yangu ndikati, “Mwari ngaazunze saizvozvi kubva muimba yake nemidziyo yake, mumwe nomumwe asingachengeti vimbiso iyi. Naizvozvo, munhu akadai ngaazunzwe asare asina chinhu.”</para>
  <para style="p">Ipapo ungano yose yakati, “Ameni,” uye vakarumbidza Jehovha. Uye vanhu vakaita sezvavakanga vavimbisa.</para>
  <para style="p">
    <verse number="14" style="v"/>Pamusoro pezvo, kubva pagore ramakumi maviri raMambo Atazekisesi, pandakagadzwa somubati wavo munyika yaJudha, kusvikira pagore rake ramakore makumi matatu namaviri, makore gumi namaviri, ini nehama dzangu hatina kudya zvokudya zvaipiwa kumubati. <verse number="15" style="v"/>Asi vabati vokutanga, avo vakanditangira, vairemedza vanhu uye vaitora kubva kwavari mashekeri makumi mana<note caller="+" style="f"><char style="fr" closed="false">5:15 </char><char style="ft" closed="false">0.5 yekirogiramu</char></note> esirivha, pamusoro pezvo vachitorazve zvokudya newaini. Kunyange vabatsiri vavo vairemedzawo vanhu. Asi ini handina kuita izvozvo nokuti ndaitya Mwari. <verse number="16" style="v"/>Panzvimbo yaizvozvo, ndakazvipira kuita basa iri rorusvingo. Varanda vangu vose vakanga vakaungana pabasa ipapo; hatina kutombotora minda ipi zvayo.</para>
  <para style="p">
    <verse number="17" style="v"/>Pamusoro paizvozvo, vaJudha zana namakumi mashanu navabati, pamwe chete navaHeti vaibva kundudzi dzakatikomberedza, vaidya patafura yangu. <verse number="18" style="v"/>Zuva rimwe nerimwe ndaigadzirirwa nzombe imwe, makwai akaisvonaka matanhatu nehuku, uye pagumi roga ramazuva ndaipiwa waini zhinji dzemhando dzose. Kunyange zvakadaro hazvo, handina kumbokumbira zvokudya zvomubati, nokuti mitoro yakanga yakatakudzwa vanhu ava yairema kwazvo.</para>
  <para style="p">
    <verse number="19" style="v"/>Haiwa Mwari wangu, ndirangarirei henyu nenyasha, nokuda kwezvose zvandakaitira vanhu ava.</para>
  <chapter number="6" style="c"/>
  <para style="s1">Kuvaka patsva kunopikiswazve</para>
  <para style="p">
    <verse number="1" style="v"/>Shoko rakati rasvika kuna Sanibharati, Tobhia naGeshemu muArabhu uye noruzhinji rwavavengi vedu kuti ndakanga ndavakazve rusvingo uye pakanga pasina chakanga chasara parwuri, kunyange panguva iyoyo ndakanga ndisati ndamisa makonhi pamasuo, <verse number="2" style="v"/>Sanibharati naGeshemu vakatuma shoko kwandiri vachiti, “Uya tisangane pano mumwe wemisha iri mubani reOno.”</para>
  <para style="p">Asi vakanga vachironga kundiitira zvakaipa. <verse number="3" style="v"/>Saka ndakatuma nhume kwavari nemhinduro ndichiti, “Ndine basa guru kwazvo randiri kuita, saka handigoni kuburukira kwamuri ikoko. Basa ringamirireiko ini ndichirisiya ndichimbouya kwamuri?” <verse number="4" style="v"/>Vakatuma shoko rimwe chetero kwandiri runa rwose, asi ndakavapindura zvimwe chetezvo nguva dzose.</para>
  <para style="p">
    <verse number="5" style="v"/>Zvino, Sanibharati akatumazve muranda wake kwandiri kechishanu, neshoko rimwe chetero netsamba mumaoko ake yakanga isina kunamwa.</para>
  <para style="p">
    <verse number="6" style="v"/>Yakanga yakanyorwa zvinoti:</para>
  <para style="pm">“Pakati pamarudzi zvinotaurwa kuti, uye Geshemu anotiwo ichokwadi, iwe navaJudha muri kurangana kumukira mambo, ndokusaka muri kuvaka rusvingo. Pamusoro pezvo, iwe wava kuda kuva mambo wavo sokutaurwa kwazvo. <verse number="7" style="v"/>Uye wakatogadza vaprofita kuti vataure pamusoro pako muJerusarema vachiti: ‘MuJudha mava namambo!’ Zvino nyaya iyi ichasvika kuna mambo, saka uya titaurirane.”</para>
  <para style="p">
    <verse number="8" style="v"/>Ndakatumira mhinduro kwaari ndikati, “Hapana chinhu chakaita sechauri kutaura chiri kuitika; ndiwe uri kungozvifunga mumusoro mako.”</para>
  <para style="p">
    <verse number="9" style="v"/>Vose vaingoedza kutivhundutsira vachiti mumwoyo yavo, “Maoko avo achaneta nebasa, uye harizoperi.”</para>
  <para style="p">Asi ndakanyengetera ndikati, “Simbisai maoko angu zvino.”</para>
  <para style="p">
    <verse number="10" style="v"/>Rimwe zuva ndakaenda kumba kwaShemaya mwanakomana waDheraya, mwanakomana waMehetabheri, uyo akanga azvipfigira mumba make, iye akati, “Ngatisangane mumba yaMwari mukati metemberi tigopfiga mikova yetemberi, nokuti kuna varume vari kuuya kuzokuuraya, panguva dzousiku vari kuuya kuzokuuraya.”</para>
  <para style="p">
    <verse number="11" style="v"/>Asi ini ndakati kwaari, “Murume akaita seni angatiza here? Uye munhu akaita seni angatizira mutemberi kuti aponese upenyu hwake here? Handidi kuenda ini!” <verse number="12" style="v"/>Ndakaona kuti Mwari akanga asina kumutuma asi kuti aiprofita zvakaipa pamusoro pangu nokuti akanga atengwa naTobhia naSanibharati. <verse number="13" style="v"/>Akanga atengwa kuti azondivhundutsira kuitira kuti ndiite chivi nokuita izvi, uye ipapo vagondipa zita rakaipa kuti vandisvibise.</para>
  <para style="b"/>
  <para style="p">
    <verse number="14" style="v"/>Haiwa Mwari wangu, rangarirai henyu Tobhia naSanibharati, nokuda kwezvavaita; rangariraiwo muprofitakadzi Noadhia uye noruzhinji rwavaprofita avo vanga vachiedza kundivhundutsira.</para>
  <para style="s1">Kupera kwoRusvingo</para>
  <para style="p">
    <verse number="15" style="v"/>Naizvozvo rusvingo rwakapera nezuva ramakumi maviri namashanu romwedzi waEruri, mumazuva makumi mashanu namaviri. <verse number="16" style="v"/>Vavengi vedu vose vakati vanzwa izvi, marudzi ose akatipoteredza akatya uye vakaora mwoyo, nokuti vakaona kuti basa iri rakanga raitwa norubatsiro rwaMwari wedu.</para>
  <para style="p">
    <verse number="17" style="v"/>Uyezve, mumazuva iwayo vakuru veJudha vaitumira matsamba akawanda kuna Tobhia, uye mhinduro dzaibva kuna Tobhia dzairamba dzichiuya kwavari. <verse number="18" style="v"/>Nokuti vazhinji muJudha vakanga vaita mhiko pasi pake, sezvo akanga ari mukuwasha kuna Shekania mwanakomana waAra, uye mwanakomana wake Jehohanani akanga akawana mwanasikana waMeshurami mwanakomana waBherekia. <verse number="19" style="v"/>Pamusoro paizvozvo, vairamba vachingondiudza mabasa ake akanaka uye ivo vachizomuudzawo zvandinenge ndataura. Uye Tobhia akatumira matsamba okundivhundutsira.</para>
  <chapter number="7" style="c"/>
  <para style="p">
    <verse number="1" style="v"/>Mushure mokunge rusvingo rwavakwa uye ndaisa makonhi panzvimbo dzawo, varindi vemikova, vaimbi navaRevhi vakagadzwa. <verse number="2" style="v"/>Ndakagadza Hanani hama yangu kuti ave mutariri weJerusarema naHanania kuti ave mukuru wepanhare, nokuti aiva munhu anokudzwa uye aitya Mwari kupinda zvingaitwa noruzhinji rwavanhu. <verse number="3" style="v"/>Ndakati kwavari, “Masuo eJerusarema asazarurwa kusvikira zuva rava kupisa. Panguva iyo vachengeti vamasuo vanenge vachiri pabasa, vaitei kuti vapfige makonhi vaise mazariro. Uyezve mugadze vagari vomuJerusarema savarindi; vamwe panzvimbo dzavo dzokurinda, vamwe pedyo nedzimba dzavo.”</para>
  <para style="s1">Mazita aVakanga Vambotapwa Vakadzokera kuJerusarema</para>
  <para style="p">
    <verse number="4" style="v"/>Zvino guta rakanga rakakura uye rakapamhama asi maingova navanhu vashoma mariri, uye dzimba dzakanga dzisati dzavakwazve. <verse number="5" style="v"/>Saka Mwari akaisa mumwoyo mangu kuti ndiunganidze vakuru navabati uye navamwe vanhu vose kuti vanyoreswe nemhuri dzavo. Ndakawana zvinyorwa zvemhuri dzaavo vakava vokutanga kudzokera. Izvi ndizvo zvandakawana zvakanyorwamo:</para>
  <para style="b"/>
  <para style="li4">
    <verse number="6" style="v"/>Ava ndivo vanhu vedunhu vakabudiswa pautapwa vakatapwa naNebhukadhinezari mambo weBhabhironi (vakadzokera kuJerusarema nokuJudha, mumwe nomumwe kuguta rake, <verse number="7" style="v"/>vari pamwe chete naZerubhabheri, Jeshua, Nehemia, Azaria, naRaamia, Nahamani, Modhekai, Bhirishani, Misipereti, Bhigivhai, Nehumi naBhaana):</para>
  <para style="b"/>
  <para style="li4">Mazita avarume veIsraeri:</para>
  <para style="li1">
    <verse number="8" style="v"/>Zvizvarwa</para>
  <para style="li2">zvaParoshi, zviuru zviviri nezana namakumi manomwe navaviri;</para>
  <para style="li2">
    <verse number="9" style="v"/>zvaShefatia, mazana matatu namakumi manomwe navaviri;</para>
  <para style="li2">
    <verse number="10" style="v"/>zvaAra, mazana matanhatu namakumi mashanu navaviri;</para>
  <para style="li2">
    <verse number="11" style="v"/>zvaPahati-Moabhu (kubudikidza nokuna Jeshua naJoabhu), zviuru zviviri, namazana masere ane gumi navasere;</para>
  <para style="li2">
    <verse number="12" style="v"/>zvaEramu, chiuru chimwe, china mazana maviri namakumi mashanu navana;</para>
  <para style="li2">
    <verse number="13" style="v"/>zvaZatu, mazana masere namakumi mana navashanu;</para>
  <para style="li2">
    <verse number="14" style="v"/>zvaZakai, mazana manomwe namakumi matanhatu;</para>
  <para style="li2">
    <verse number="15" style="v"/>zvaBhinui, mazana matanhatu namakumi mana navasere;</para>
  <para style="li2">
    <verse number="16" style="v"/>zvaBhebhai, mazana matanhatu namakumi maviri navasere;</para>
  <para style="li2">
    <verse number="17" style="v"/>zvaAzigadhi, zviuru zviviri mazana matatu namakumi maviri navaviri;</para>
  <para style="li2">
    <verse number="18" style="v"/>zvaAdhonikami, mazana matanhatu namakumi matanhatu navanomwe;</para>
  <para style="li2">
    <verse number="19" style="v"/>zvaBhigivhai, zviuru zviviri zvina makumi matanhatu navanomwe;</para>
  <para style="li2">
    <verse number="20" style="v"/>zvaAdhini, mazana matanhatu namakumi mashanu navashanu;</para>
  <para style="li2">
    <verse number="21" style="v"/>zvaAteri (kubudikidza naHezekia), makumi mapfumbamwe navasere;</para>
  <para style="li2">
    <verse number="22" style="v"/>zvaHashumi, mazana matatu namakumi maviri navasere;</para>
  <para style="li2">
    <verse number="23" style="v"/>zvaBhezai, mazana matatu namakumi maviri navana;</para>
  <para style="li2">
    <verse number="24" style="v"/>zvaHarifi, zana negumi navaviri;</para>
  <para style="li2">
    <verse number="25" style="v"/>zvaGibheoni, makumi mapfumbamwe navashanu.</para>
  <para style="li1">
    <verse number="26" style="v"/>Varume</para>
  <para style="li2">veBheterehema neNetofa, zana namakumi masere navasere;</para>
  <para style="li2">
    <verse number="27" style="v"/>vokuAnatoti, zana namakumi maviri navasere;</para>
  <para style="li2">
    <verse number="28" style="v"/>vokuBheti Azimavheti, makumi mana navaviri;</para>
  <para style="li2">
    <verse number="29" style="v"/>vokuKiriati Jearimi, Kefira neBheeroti, mazana manomwe namakumi mana navatatu;</para>
  <para style="li2">
    <verse number="30" style="v"/>vokuRama neGebha, mazana matanhatu namakumi maviri nomumwe chete;</para>
  <para style="li2">
    <verse number="31" style="v"/>vokuMikimashi, zana namakumi maviri navaviri;</para>
  <para style="li2">
    <verse number="32" style="v"/>vokuBheteri neAi, zana namakumi maviri navatatu;</para>
  <para style="li2">
    <verse number="33" style="v"/>vokune rimwe Nebho; makumi mashanu navaviri;</para>
  <para style="li2">
    <verse number="34" style="v"/>vokune rimwe Eramu, chiuru mazana maviri namakumi mashanu navana;</para>
  <para style="li2">
    <verse number="35" style="v"/>vokuHarimu, mazana matatu ana makumi maviri;</para>
  <para style="li2">
    <verse number="36" style="v"/>vokuJeriko, mazana matatu namakumi mana navashanu;</para>
  <para style="li2">
    <verse number="37" style="v"/>vokuRodhi, Hadhidhi neOno, mazana manomwe namakumi maviri nomumwe chete;</para>
  <para style="li2">
    <verse number="38" style="v"/>vokuSenaa, zviuru zvitatu mazana mapfumbamwe namakumi matatu.</para>
  <para style="b"/>
  <para style="li4">
    <verse number="39" style="v"/>Vaprista:</para>
  <para style="li1">zvizvarwa</para>
  <para style="li2">zvaJedhaya (kubudikidza nokumhuri yaJeshua), mazana mapfumbamwe namakumi manomwe navatatu;</para>
  <para style="li2">
    <verse number="40" style="v"/>zvaImeri, chiuru chimwe chete namakumi mashanu navaviri;</para>
  <para style="li2">
    <verse number="41" style="v"/>zvaPashuri, chiuru chimwe chete namazana maviri namakumi mana navanomwe;</para>
  <para style="li2">
    <verse number="42" style="v"/>zvaHarimu, chiuru chimwe chine gumi navanomwe.</para>
  <para style="b"/>
  <para style="li4">
    <verse number="43" style="v"/>VaRevhi:</para>
  <para style="li1">zvizvarwa</para>
  <para style="li2">zvaJeshua (kubudikidza naKadhimieri nokumhuri yaHodhavhia), vaiva makumi manomwe navana.</para>
  <para style="b"/>
  <para style="li4">
    <verse number="44" style="v"/>Vaimbi:</para>
  <para style="li1">zvizvarwa</para>
  <para style="li2">zvaAsafi, zana namakumi mana navasere.</para>
  <para style="b"/>
  <para style="li4">
    <verse number="45" style="v"/>Varindi vamasuo:</para>
  <para style="li1">zvizvarwa</para>
  <para style="li2">zvaSherumi, Ateri, Tarimoni, Akubhi, Hatita, naShobhai, zana namakumi matatu navasere.</para>
  <para style="b"/>
  <para style="li4">
    <verse number="46" style="v"/>Vashandi vomutemberi:</para>
  <para style="li1">zvizvarwa</para>
  <para style="li2">zvaZiha, Hasufa, Tabhoati,</para>
  <para style="li2">
    <verse number="47" style="v"/>Kerosi, Sia, Padhoni,</para>
  <para style="li2">
    <verse number="48" style="v"/>Rebhana, Hagabha, Sharimai,</para>
  <para style="li2">
    <verse number="49" style="v"/>Hanani, Gidheri, Gehari,</para>
  <para style="li2">
    <verse number="50" style="v"/>Reaya, Rezini, Nekodha,</para>
  <para style="li2">
    <verse number="51" style="v"/>Gazamu, Uza, Pesea,</para>
  <para style="li2">
    <verse number="52" style="v"/>Bhesai, Meunimi, Nefusimu,</para>
  <para style="li2">
    <verse number="53" style="v"/>Bhakuki, Hakufa, Harihuri,</para>
  <para style="li2">
    <verse number="54" style="v"/>Bhazuruti, Mehidha, Harisha,</para>
  <para style="li2">
    <verse number="55" style="v"/>Bharikosi, Sisera, Tema,</para>
  <para style="li2">
    <verse number="56" style="v"/>Nezia, naHatifa.</para>
  <para style="li4">
    <verse number="57" style="v"/>Zvizvarwa zvavaranda vaSoromoni:</para>
  <para style="li1">zvizvarwa zva:</para>
  <para style="li2">Sotai, Sofereti, Peridha,</para>
  <para style="li2">
    <verse number="58" style="v"/>Jaara, Dharikoni, Gidheri,</para>
  <para style="li2">
    <verse number="59" style="v"/>Shefatia, Hatiri, Pokereti-Hazebhaimu naAmoni.</para>
  <para style="li4">
    <verse number="60" style="v"/>Vashandi vomutemberi nezvizvarwa zvavaranda vaSoromoni, mazana matatu namakumi mapfumbamwe navaviri.</para>
  <para style="b"/>
  <para style="li4">
    <verse number="61" style="v"/>Ava vanotevera vaibva kumaguta okuTeri Mera, Teri Harisha Kerubhi, Adhoni neImeri, asi vakanga vasingagoni kuratidza kuti zvizvarwa zvavo zvaibva mumhuri yaIsraeri:</para>
  <para style="li1">
    <verse number="62" style="v"/>zvizvarwa</para>
  <para style="li2">zvaDheraya, zvaTobhia nezvaNekodha zvaiva mazana matanhatu namakumi mana navaviri.</para>
  <para style="b"/>
  <para style="li4">
    <verse number="63" style="v"/>Uye vaibva pakati pavaprista:</para>
  <para style="li1">zvizvarwa</para>
  <para style="li2">zvaHobhaya, Hakozi naBharizirai (murume akanga awana mwanasikana waBharizirai muGireadhi uye aidaidzwa nezita iroro).</para>
  <para style="li4">
    <verse number="64" style="v"/>Ava vakatsvaka zvinyorwa zvemhuri dzavo, asi vakazvishaya nokudaro vakabviswa kubva kuvaprista, savasina kuchena. <verse number="65" style="v"/>Naizvozvo mubati akavarayira kuti vasadya zvokudya zvipi zvazvo zvakanatswa kusvikira kwava nomuprista anoshumira neUrimi neTumimi.</para>
  <para style="b"/>
  <para style="li4">
    <verse number="66" style="v"/>Ungano yose yaiva navanhu zviuru makumi mana navaviri ane mazana matatu namakumi matanhatu, <verse number="67" style="v"/>pasina varanda vavo navarandakadzi vavo vaisvika zviuru zvinomwe namazana matatu ana makumi matatu navanomwe; uye vaivazve navarume navakadzi vaiva vaimbi vaisvika mazana maviri namakumi mana navashanu. <verse number="68" style="v"/>Paiva namazana manomwe namakumi matatu namatanhatu amabhiza, uye manyurusi mazana maviri namakumi mana nemashanu, <verse number="69" style="v"/>mazana mana namakumi matatu namashanu engamera uye zviuru zvitanhatu zvina mazana manomwe namakumi maviri zvembongoro.</para>
  <para style="b"/>
  <para style="pm">
    <verse number="70" style="v"/>Vamwe vakuru vemhuri vakabatsira pabasa. Mubati akaisa madhirakema egoridhe chiuru<note caller="+" style="f"><char style="fr" closed="false">7:70 </char><char style="ft" closed="false">makirogiramu angaita 8.5, uyewo nomundima 72</char></note> muchivigiro chepfuma nemidziyo makumi mashanu nenhumbi dzavaprista mazana mashanu namakumi matatu. <verse number="71" style="v"/>Vamwe vakuru vemhuri vakaisa muchivigiro chepfuma zviuru makumi maviri zvamadhirakema<note caller="+" style="f"><char style="fr" closed="false">7:71 </char><char style="ft" closed="false">makirogiramu angaita 170, uyewo nomundima 72</char></note> egoridhe kuitira basa, mamina esirivha zviuru zviviri namazana maviri<note caller="+" style="f"><char style="fr" closed="false">7:71 </char><char style="ft" closed="false">matani angaita 1.3 </char></note>. <verse number="72" style="v"/>Uwandu hwezvakapiwa navanhu vose vose hwaiva zviuru makumi maviri zvamadhirakema egoridhe, nezviuru zviviri zvamamina<note caller="+" style="f"><char style="fr" closed="false">7:72 </char><char style="ft" closed="false">matani angaita 1.1 </char></note> esirivha, uye nenhumbi dzavaprista dzinosvika makumi matanhatu nenomwe.</para>
  <para style="pm">
    <verse number="73" style="v"/>Vaprista, vaRevhi, varindi vemikova, vaimbi navabati vomutemberi, pamwe chete navamwe pakati poruzhinji rwavaIsraeri, vakandogara mumaguta avo.</para>
  <chapter number="8" style="c"/>
  <para style="s1">Ezira anoverenga Murayiro</para>
  <para style="p">
    <verse number="1" style="v"/>Zvino mwedzi wechinomwe wakati wasvika, uye vaIsraeri vagara mumaguta avo, vanhu vose vakaungana vakaita somunhu mumwe pachivara chakatarisana neSuo reMvura. Vakakumbira Ezira munyori kuti auye neBhuku roMurayiro waMozisi, wakanga warayirwa naJehovha kuvaIsraeri.</para>
  <para style="p">
    <verse number="2" style="v"/>Naizvozvo pazuva rokutanga romwedzi wechinomwe, Ezira muprista akauya noMurayiro pamberi peungano, yaiva yavarume navakadzi navose vaigona kunzwisisa. <verse number="3" style="v"/>Akauverenga nenzwi guru kubva mangwanani kusvikira masikati, akatarisa chivara chaiva pamberi peSuo reMvura, pamberi pavarume navakadzi navose vaigona kunzwisisa. Uye vanhu vose vakateerera zvikuru kuBhuku roMurayiro.</para>
  <para style="p">
    <verse number="4" style="v"/>Ezira munyori akamira panzvimbo yakakwirira yakanga yavakwa namatanda, yavakirwa izvozvo. Kurutivi rwake rworudyi kwaiva kwakamira Matitia, Shema, Anania, Uria, Hirikia naMaaseya; uye kuruboshwe rwake kwaiva naPedhaya, Mishaeri, Marikiya, Hashumi, Hashibhadhana, Zekaria naMeshurami.</para>
  <para style="p">
    <verse number="5" style="v"/>Ezira akazarura bhuku. Vanhu vose vaigona kumuona nokuti akanga akamira pakakwirira; uye paakarizarura, vanhu vose vakasimuka. <verse number="6" style="v"/>Ezira akarumbidza Jehovha, Mwari mukuru; uye vanhu vose vakasimudza maoko avo vakapindura vachiti, “Ameni! Ameni!” Ipapo vakakotamira pasi vakanamata Jehovha zviso zvavo zvakatsikitsira pasi.</para>
  <para style="p">
    <verse number="7" style="v"/>VaRevhi vaiti: Jeshua, Bhani, Sherebhia, Jamini, Akubhi, Shabhetai, Hodhia, Maaseya, Kerita, Azaria, Jozabhadhi, Hanani naPeraya vakadzidzisa vanhu Murayiro vanhu vamire ipapo. <verse number="8" style="v"/>Vakaverenga kubva muBhuku roMurayiro waMwari, vachiisa pachena nokutsanangura zvazvaireva kuitira kuti vanhu vanzwisise zvaiverengwa.</para>
  <para style="p">
    <verse number="9" style="v"/>Ipapo Nehemia mubati, Ezira, muprista nomunyori, navaRevhi vairayira vanhu vakati kwavari vose, “Zuva iri idzvene kuna Jehovha Mwari wenyu. Musachema kana kuungudza.” Nokuti vanhu vose vainge vachichema pavaiteerera kumashoko omurayiro.</para>
  <para style="p">
    <verse number="10" style="v"/>Nehemia akati kwavari, “Endai munodya nomufaro zvokudya zvamunoda nezvokunwa zvinotapira, mugotumirawo zvimwe kuna avo vasina chavakagadzirira. Zuva ranhasi idzvene kuna Ishe wedu. Musazvidya mwoyo, nokuti mufaro waJehovha ndiro simba renyu.”</para>
  <para style="p">
    <verse number="11" style="v"/>VaRevhi vakanyaradza vanhu vose vakati, “Nyararai, nokuti iri izuva dzvene. Musazvidya mwoyo.”</para>
  <para style="p">
    <verse number="12" style="v"/>Ipapo vanhu vose vakabva vaenda kundodya nokunwa, nokutumira migove yezvokudya vachipembera nomufaro mukuru, nokuti vakanga vanzwisisa zvino mashoko avakanga vaudzwa.</para>
  <para style="p">
    <verse number="13" style="v"/>Pazuva rechipiri romwedzi, vakuru vemhuri, pamwe chete navaprista navaRevhi, vakaungana vakakomberedza Ezira munyori kuti vateerere kumashoko oMurayiro. <verse number="14" style="v"/>Vakawana zvakanga zvakanyorwa muMurayiro, zvakanga zvarayirwa naJehovha kubudikidza naMozisi, zvokuti vaIsraeri vaizogara mumatumba panguva dzomutambo womwedzi wechinomwe. <verse number="15" style="v"/>Uye kuti vaifanira kuparidza shoko iri nokuriparadzira mumaguta avo ose nomuJerusarema vachiti: “Endai munyika yezvikomo muuye namapazi omuorivhi nemiti yemiorivhi yomusango, neomukonachando, nemichindwe nemiti yemimvuri, kuti muite matumba sezvazvakanyorwa.”</para>
  <para style="p">
    <verse number="16" style="v"/>Naizvozvo vanhu vakabuda vakanouya namapazi vakazvivakira matumba pamusoro pamatenga avo, nomuminhanga yavo, nomumavazhe eimba yaMwari uye napachivara paSuo reMvura uye napaSuo raEfuremu. <verse number="17" style="v"/>Ungano yose yakanga yadzoka kuutapwa yakavaka matumba ikagaramo. Kubva pamazuva aJoshua mwanakomana waNuni kusvikira pazuva iroro, vaIsraeri havana kumbopemberera saizvozvi. Uye mufaro wavo waiva mukuru kwazvo.</para>
  <para style="p">
    <verse number="18" style="v"/>Zuva rimwe nerimwe, kubva pazuva rokutanga kusvikira pane rokupedzisira, Ezira akaverenga kubva muBhuku roMurayiro waMwari. Vakapemberera mutambo kwamazuva manomwe, uye pazuva rorusere, maererano nezvakanga zvarayirwa, pakava neungano ipapo.</para>
  <chapter number="9" style="c"/>
  <para style="s1">VaIsraeri vanoreurura Zvivi Zvavo</para>
  <para style="p">
    <verse number="1" style="v"/>Pazuva ramakumi maviri namana romwedzi iwoyo, vaIsraeri vakaungana pamwe chete, vachizvinyima zvokudya vakapfeka masaga uye vaine guruva pamisoro yavo. <verse number="2" style="v"/>Avo vaiva zvizvarwa zvavaIsraeri vakazvitsaura kubva pakati pavatorwa vose. Vakamira panzvimbo dzavo vakareurura zvivi zvavo nezvitadzo zvavo. <verse number="3" style="v"/>Vakamira pavakanga vari ndokuverenga kubva muBhuku roMurayiro waJehovha Mwari wavo kwechikamu chimwe chete muzvina chezuva, ndokupedzazve chimwe chikamu chimwe chete muzvina chezuva, vachireurura uye vachinamata Jehovha Mwari wavo. <verse number="4" style="v"/>VaRevhi vaiti Jeshua, Bhani, Kadhimieri, Shebhania, Bhuni, Sherebhia, Bhani naKenani, vakamira pakakwirira vakadanidzira nenzwi guru kuna Jehovha Mwari wavo. <verse number="5" style="v"/>Ipapo vaRevhi vaiti: Jeshua, Kadhimieri, Bhani, Hashabhineya, Sherebhia, Hodhia, Shebhania naPetahia vakati, “Simukai murumbidze Jehovha Mwari wenyu, anogara nokusingaperi-peri.”</para>
  <para style="pm">“Zita renyu rinobwinya ngariropafadzwe pamusoro pamakomborero nerumbidzo dzose. <verse number="6" style="v"/>Imi moga ndimi Jehovha. Makaita moga matenga, kunyange nokudenga denga, uye nenyeredzi zhinji dzose, nyika nezvose zviri pamusoro payo, makungwa nezvose zviri maari. Munopa upenyu kuzvinhu zvose, uye zvose zviri kudenga zvinokunamatai.</para>
  <para style="pm">
    <verse number="7" style="v"/>“Ndimi Jehovha Mwari, makasarudza Abhurahama mukamubudisa kubva munyika yeUri yavaKaradhea mukamutumidza kuti Abhurahama. <verse number="8" style="v"/>Makawana mwoyo wake wakatendeka kwamuri, uye makaita sungano naye kuti mupe kuzvizvarwa zvake nyika yavaKenani, vaHiti, vaAmori, vaPerezi, vaJebhusi navaGirigashi. Makachengeta vimbiso yenyu nokuti makarurama.</para>
  <para style="pm">
    <verse number="9" style="v"/>“Makaona kutambudzika kwamadzitateguru edu muIjipiti; mukanzwa kuchema kwavo paGungwa dzvuku. <verse number="10" style="v"/>Makatuma zviratidzo nezvishamiso kuna Faro, navabati vake uye navanhu vose venyika yake, nokuti maiziva kuti vaIjipita vaizvikudza sei pamabatiro avakavaita. Makaitira zita renyu mukurumbira uripo nanhasi. <verse number="11" style="v"/>Makapamura gungwa pamberi pavo, naizvozvo vakayambuka napasi pakaoma, asi makamedza vaivatevera kwakadzika, sedombo mumvura ine simba. <verse number="12" style="v"/>Makavatungamirira neshongwe yegore masikati mukavatungamirira usiku neshongwe yomoto kuti vavhenekerwe munzira yavaizofamba nayo.</para>
  <para style="pm">
    <verse number="13" style="v"/>“Makaburuka paGomo reSinai, mukataura navo kubva kudenga. Makavapa mitemo nemirayiro yakarurama neyakanaka, uye mitemo nezvakarayirwa zvakanaka. <verse number="14" style="v"/>Makavazivisa Sabata renyu dzvene mukavapa zvamakarayira, mitemo nemirayiro kubudikidza nomuranda wenyu Mozisi. <verse number="15" style="v"/>Vari pakati penzara makavapa chingwa chaibva kudenga, uye pavakanzwa nyota makavapa mvura yakabva padombo; makavaudza kuti vapinde kundotora nyika yamakanga mapika noruoko rwakasimudzwa kuti muvape.</para>
  <para style="pm">
    <verse number="16" style="v"/>“Asi ivo madzitateguru edu, vakava namanyawi uye nemitsipa mikukutu, vakasateerera zvamakavarayira. <verse number="17" style="v"/>Vakaramba kuteerera uye vakasarangarira zvishamiso zvamakaita pakati pavo. Vakava nemitsipa mikukutu uye pakumukira kwavo vakagadza mutungamiri kuti vadzokere kuutapwa hwavo. Asi imi muri Mwari anokanganwira, ane nyasha nengoni, anononoka kutsamwa uye azere norudo. Naizvozvo hamuna kuvasiya, <verse number="18" style="v"/>kunyange zvavo vakazviitira chifananidzo chemhuru vachiti, ‘Uyu ndiye mwari wenyu, akakubudisai kubva muIjipiti,’ kana pavakamhura zvinonyangadza kwazvo.</para>
  <para style="pm">
    <verse number="19" style="v"/>“Nokuda kwengoni dzenyu huru hamuna kuvasiya mugwenga. Shongwe yegore haina kurega kuvatungamirira masikati panzira yavo, shongwe yomoto haina kurega kuvavhenekera usiku panzira yavaifanira kufamba nayo. <verse number="20" style="v"/>Makavapa Mweya wenyu wakanaka kuti uvarayire. Hamuna kuvanyima mana yenyu, uye panyota yavo makavapa mvura. <verse number="21" style="v"/>Makavararamisa kwamakore makumi mana mugwenga; havana chavakashayiwa, nguo dzavo hadzina kubvaruka uye makumbo avo haana kuzvimba.</para>
  <para style="pm">
    <verse number="22" style="v"/>“Makavapa ushe nendudzi, mukavapa nyika yose kusvika kumagumo ayo. Vakatora nyika yaSihoni mambo weHeshibhoni nenyika yaOgi mambo weBhashani. <verse number="23" style="v"/>Makaita kuti vana vavo vawande senyeredzi dziri mudenga, mukavauyisa kunyika yamakaudza madzibaba avo kuti vapinde vaitore. <verse number="24" style="v"/>Vanakomana vavo vakapinda vakatora nyika. Makakunda vaKenani pamberi pavo, vaigara munyika iyo; makapa vaKenani kwavari, pamwe chete namadzimambo avo uye navanhu vomunyika, kuti vaite zvavanoda navo. <verse number="25" style="v"/>Vakapamba maguta akakombwa nenyika ine ivhu rakanaka, vakatora dzimba dzakanga dzakazara nemhando dzose dzezvinhu zvakanaka, matsime akacherwa kare, minda yemizambiringa, minda yemiorivhi nemiti yemichero yakawanda. Vakadya vakaguta vakava vakagwinya kwazvo; vakafara muukuru hwokunaka kwenyu.</para>
  <para style="pm">
    <verse number="26" style="v"/>“Asi havana kuteerera uye vakakumukirai; vakafuratira murayiro wenyu. Vakauraya vaprofita venyu, vaivarayira kuti vadzokere kwamuri; vakamhura zvainyadza kwazvo. <verse number="27" style="v"/>Naizvozvo makavaisa kuvavengi vavo, avo vakavadzvinyirira. Asi pavakanga vava kudzvinyirirwa vakachema kwamuri. Makavanzwa muri kudenga, uye nengoni dzenyu huru makavapa vadzikinuri, vakavarwira kubva mumaoko avavengi vavo.</para>
  <para style="pm">
    <verse number="28" style="v"/>“Asi pavakangowana zororo, vakaitazve zvakaipa pamberi penyu. Ipapo makavasiya mumaoko avavengi vavo kuti vavatonge. Zvino vakati vachemazve kwamuri, makavanzwa muri kudenga, nengoni dzenyu mukavarwira nguva nenguva.</para>
  <para style="pm">
    <verse number="29" style="v"/>“Makavayambira kuti vadzokere kumurayiro wenyu, asi ivo vakazvikudza vakasateerera kurayira kwenyu. Vakatadza pane zvemirayiro, izvo zvinoraramisa munhu kana akazviteerera. Nokusindimara kwavo vakakufuratirai, vakaomesa mitsipa yavo uye vakaramba kuteerera. <verse number="30" style="v"/>Makava nomwoyo murefu navo kwamakore mazhinji. Makavayambira noMweya wenyu kubudikidza navaprofita venyu. Kunyange zvakadaro havana kuita hanya, saka makavapa kuvanhu vavakavakidzana navo. <verse number="31" style="v"/>Asi netsitsi dzenyu huru hamuna kuvaparadza kana kuvarasa, nokuti muri Mwari ane nyasha netsitsi.</para>
  <para style="pm">
    <verse number="32" style="v"/>“Naizvozvo zvino, imi Mwari wedu, mukuru, ane simba, uye Mwari anotyisa, anochengeta sungano yake yorudo, matambudziko aya ose ngaarege kuva madiki pamberi penyu, matambudziko akauya pamusoro pedu, napamusoro pamadzimambo edu navatungamiri, napamusoro pavaprista vedu navaprofita, pamusoro pamadzibaba edu navanhu vose, kubva pamazuva amadzimambo avaAsiria kusvikira nhasi. <verse number="33" style="v"/>Pane zvakaitika kwatiri, imi makanga makarurama; makanga makatendeka, asi isu takaita zvakaipa. <verse number="34" style="v"/>Madzimambo edu, vatungamiri vedu, vaprista vedu namadzibaba edu havana kutevera murayiro wenyu; havana kuita hanya nokurayira kwenyu kana yambiro dzamakavapa. <verse number="35" style="v"/>Kunyange pavakanga vachibata ushe hwavo, vachifarira kunaka kwenyu kukuru kwavari munyika yamakavapa, munyika yakakura uye ine ivhu rakanaka, havana kukushumirai kana kusiya nzira dzavo dzakaipa.</para>
  <para style="pm">
    <verse number="36" style="v"/>“Asi tarirai, tava nhapwa nhasi, nhapwa munyika yamakapa madzitateguru edu kuti vadye zvibereko zvayo uye nezvimwe zvakanaka zvainobereka. <verse number="37" style="v"/>Nokuda kwezvivi zvedu zvibereko zvayo zvizhinji zvava kuenda kumadzimambo amakaisa pamusoro pedu. Vane simba pamusoro pemiviri yedu uye vanoita zvavanoda nemombe dzedu. Tiri pakutambudzika kukuru.</para>
  <para style="s1">Chitenderano chaVanhu</para>
  <para style="p">
    <verse number="38" style="v"/>“Nokuda kwezvose izvi, tiri kuita chitenderano chakasimba, tichichinyora, vatungamiri vedu, uye vaRevhi vedu navaprista vedu vachaisa chisimbiso chavo pachiri.”</para>
  <para style="b"/>
  <chapter number="10" style="c"/>
  <para style="p">
    <verse number="1" style="v"/>Zvino avo vakaisa chisimbiso ndeava:</para>
  <para style="b"/>
  <para style="li1">Nehemia mubati, mwanakomana waHakaria,</para>
  <para style="b"/>
  <para style="li2">Zedhekia, <verse number="2" style="v"/>Seraya, Azaria, Jeremia,</para>
  <para style="li2">
    <verse number="3" style="v"/>Pashuri, Amaria, Marikia,</para>
  <para style="li2">
    <verse number="4" style="v"/>Hakushi, Shebhania, Maruki,</para>
  <para style="li2">
    <verse number="5" style="v"/>Harimu, Meremoti, Obhadhia,</para>
  <para style="li2">
    <verse number="6" style="v"/>Dhanieri, Ginetoni, Bharuki,</para>
  <para style="li2">
    <verse number="7" style="v"/>Meshurami, Abhija, Mijamini,</para>
  <para style="li2">
    <verse number="8" style="v"/>Maazia, Bharigai naShemaya.</para>
  <para style="li1">Ava ndivo vaiva vaprista.</para>
  <para style="b"/>
  <para style="li1">
    <verse number="9" style="v"/>VaRevhi vaiti:</para>
  <para style="li2">Jeshua mwanakomana waAzania, Bhinui wokuvanakomana vaHenadhadhi, Kadhimieri,</para>
  <para style="li2">
    <verse number="10" style="v"/>nehama dzavo: Shebhania,</para>
  <para style="li2">Hodhia, Kerita, Peraya, Hanani,</para>
  <para style="li2">
    <verse number="11" style="v"/>Mika, Rehobhi, Hashabhia,</para>
  <para style="li2">
    <verse number="12" style="v"/>Zakuri, naSherebhia, Shebhania,</para>
  <para style="li2">
    <verse number="13" style="v"/>Hodhia, Bhani naBheninu.</para>
  <para style="b"/>
  <para style="li1">
    <verse number="14" style="v"/>Vatungamiri vavanhu vaiva ava:</para>
  <para style="li2">Paroshi, Pahati-Moabhu, Eramu, Zatu, Bhani,</para>
  <para style="li2">
    <verse number="15" style="v"/>Bhuni, Azigadhi, Bhebhai,</para>
  <para style="li2">
    <verse number="16" style="v"/>Adhoniya, Bhigivhai, Hadhini,</para>
  <para style="li2">
    <verse number="17" style="v"/>Ateri, Hezekia, Azuri,</para>
  <para style="li2">
    <verse number="18" style="v"/>Hodhia, Hashumi, Bhezai,</para>
  <para style="li2">
    <verse number="19" style="v"/>Harifi, Anatoti, Nebhai,</para>
  <para style="li2">
    <verse number="20" style="v"/>Magipiashi, Meshurami, Heziri,</para>
  <para style="li2">
    <verse number="21" style="v"/>Meshezabheri, Zadhoki, Jadhua,</para>
  <para style="li2">
    <verse number="22" style="v"/>Peratia, Hanani, Anaya</para>
  <para style="li2">
    <verse number="23" style="v"/>Hoshea, Hanania, Hashubhi,</para>
  <para style="li2">
    <verse number="24" style="v"/>Harosheshi, Piriha, Shobheki,</para>
  <para style="li2">
    <verse number="25" style="v"/>Rehumi, Hashabhina, Maaseya,</para>
  <para style="li2">
    <verse number="26" style="v"/>Ahia, Hanani, Anani,</para>
  <para style="li2">
    <verse number="27" style="v"/>Maruki, Harimi naBhaana.</para>
  <para style="b"/>
  <para style="pm">
    <verse number="28" style="v"/>“Uye vamwe vanhu vose, vaiti vaprista, vaRevhi, vachengeti vemikova, vaimbi, vashandi vomutemberi, navose vakazvitsaura kubva kuvanhu vakavakidzana navo, nokuda kwomurayiro waMwari, pamwe chete navakadzi vavo, navanakomana vavo vose navanasikana vavo vose vaigona kunzwisisa. <verse number="29" style="v"/>Zvino ava vose vakabatana pamwe chete nehama dzavo ivo vakuru, uye vakazvisunga nechituko nemhiko kuti vatevere Murayiro waMwari wakapiwa kubudikidza naMozisi muranda waMwari uye kuti vachenjerere kuteerera zvose zvakarayirwa, nezvakatemwa uye nemitemo yaJehovha Ishe wedu.</para>
  <para style="pm">
    <verse number="30" style="v"/>“Tinovimbisa kuti hatizopa vanasikana vedu kuti vawanikwe navanhu vakatipoteredza kana kutorera vanakomana vedu vanasikana vavo.</para>
  <para style="pm">
    <verse number="31" style="v"/>“Kana vanhu vatakavakidzana navo vakauya nezvokutengesa kana zviyo kuzotitengesera neSabata, hatizovatengeri nomusi weSabata kana pazuva ripi zvaro dzvene. Pagore rechinomwe roga roga ticharegedza kushanda muminda uye tichadzima zvikwereti zvose.</para>
  <para style="pm">
    <verse number="32" style="v"/>“Tinozvipira kuita zvakarayirwa kuti tipe chikamu chimwe chete kubva muzvitatu cheshekeri<note caller="+" style="f"><char style="fr" closed="false">10:32 </char><char style="ft" closed="false">magiramu angaita 4 </char></note> gore negore kushumiro yeimba yaMwari wedu: <verse number="33" style="v"/>kuchingwa chakaiswa patafura, kuzvipiriso zvenguva nenguva zvezviyo, nezvipiriso zvinopiswa nomoto, kuzvipiriso zvinopiwa pamaSabata nokumitambo yoKugara kwoMwedzi uye nokumitambo yakatarwa, kuzvipiriso zvitsvene; kuzvipiriso zvechivi zvokuyananisira Israeri, nokumabasa ose omuimba yaMwari.</para>
  <para style="pm">
    <verse number="34" style="v"/>“Isu vaprista, navaRevhi uye navanhu, takanda mijenya kuti tione kuti mhuri imwe neimwe yedu inouya rini kuimba yaJehovha Mwari wedu, nechipo chehuni dzinopiswa paaritari yaJehovha Mwari wedu, panguva yakatarwa, gore negore, sezvazvakanyorwa mumurayiro.</para>
  <para style="pm">
    <verse number="35" style="v"/>“Tazvipirazve pabasa rokuuya kuimba yaJehovha nezvibereko zvokutanga zvezviyo nezvemiti yemichero yose gore negore.</para>
  <para style="pm">
    <verse number="36" style="v"/>“Tichauya namatangwe avanakomana vedu neemombe dzedu, neezvipfuwo zvedu neemakwai edu kuimba yaMwari wedu, nokuvaprista vanoshumira imomo, sezvazvakanyorwa muMurayiro.</para>
  <para style="pm">
    <verse number="37" style="v"/>“Pamusoro pezvo, tichauyisa kumatura eimba yaMwari wedu, nokuvaprista, zvibereko zvokutanga zvevhu, zvipiriso zvedu zvezviyo, nezvemiti yose yemichero nezvewaini yedu itsva uye namafuta. Uye tichauyisa chegumi chezviyo zvedu kuvaRevhi, nokuti vaRevhi ndivo vanounganidza zvegumi mumaguta ose atinoshanda. <verse number="38" style="v"/>Muprista worudzi rwaAroni anofanira kuenda navaRevhi pavanogamuchira zvegumi, uye vaRevhi vanofanira kuuya nechegumi chezvegumi kuimba yaMwari wedu, kumatura eimba yepfuma. <verse number="39" style="v"/>Vanhu vaIsraeri pamwe chete navaRevhi, vanofanira kuuya nezvipo zvavo zvezviyo, newaini itsva uye namafuta kumatura kunochengeterwa midziyo yose yenzvimbo tsvene, uye kunogara vaprista vanoshumira, navarindi vemikova navaimbi.</para>
  <para style="pm">“Hatizoshayiri hanya imba yaMwari wedu.”</para>
  <chapter number="11" style="c"/>
  <para style="s1">Vagari veJerusarema Vatsva</para>
  <para style="p">
    <verse number="1" style="v"/>Zvino vatungamiri vavanhu vakagara muJerusarema, uye vamwe vanhu vose vakakanda mijenya kuti vasarudze mumwe chete kubva mugumi roga roga kuti andogara muJerusarema, guta dzvene, kwozoti vapfumbamwe vanenge vasara vachizogara mumaguta avo pachavo. <verse number="2" style="v"/>Vanhu vakarumbidza varume vose vakanga vazvipira kugara muJerusarema.</para>
  <para style="b"/>
  <para style="li4">
    <verse number="3" style="v"/>Ava ndivo vakuru vamatunhu vakandogara muJerusarema (zvino vamwe vavaIsraeri, vaprista, vaRevhi, vashandi vomutemberi nezvizvarwa zvavaranda vaSoromoni vakagara mumaguta aJudha, mumwe nomumwe panzvimbo yake mumaguta akasiyana-siyana, <verse number="4" style="v"/>kwozoti vamwe vanhu vaiva vokwaJudha nokwaBhenjamini vakagara muJerusarema):</para>
  <para style="b"/>
  <para style="li1">Vaibva kuzvizvarwa zvaJudha vaiti:</para>
  <para style="li2">Ataya mwanakomana waUzia, mwanakomana waZekaria, mwanakomana waAmaria, mwanakomana waShefatia, mwanakomana waMaharareri, chizvarwa chaPerezi;</para>
  <para style="li2">
    <verse number="5" style="v"/>naMaaseya mwanakomana waBharuki, mwanakomana waKori-Hoze, mwanakomana waHazaya, mwanakomana waAdhaya, mwanakomana waJoyaribhi, mwanakomana waZekaria, chizvarwa chaShera.</para>
  <para style="li2">
    <verse number="6" style="v"/>Zvizvarwa zvaPerezi avo vaigara muJerusarema vaiva mazana mana namakumi matanhatu navasere vaiva varume voumhare.</para>
  <para style="li1">
    <verse number="7" style="v"/>Vaibva kuzvizvarwa zvaBhenjamini vaiti:</para>
  <para style="li2">Saru mwanakomana waMeshurami, mwanakomana waJoedhi, mwanakomana waPedhaya, mwanakomana waKoraya, mwanakomana waMaaseya, mwanakomana waItieri, mwanakomana waJeshaya, <verse number="8" style="v"/>nevaimutevera vaiti Gabhai naSarai, vaiva varume vanosvika mazana mapfumbamwe namakumi maviri navasere.</para>
  <para style="li2">
    <verse number="9" style="v"/>Joere mwanakomana waZikiri akanga ari mukuru wavo, uye Judha mwanakomana waHasenua, aiva pamusoro peDunhu reChipiri reguta.</para>
  <para style="li1">
    <verse number="10" style="v"/>Vaibva kuvaprista ndeava:</para>
  <para style="li2">Jedhaya mwanakomana waJoyaribhi naJakini;</para>
  <para style="li2">
    <verse number="11" style="v"/>Seraya mwanakomana waHirikia, mwanakomana waMeshurami, mwanakomana waZadhoki, mwanakomana waMerayoti, mwanakomana waAhitubhi, mutariri weimba yaMwari, <verse number="12" style="v"/>nehama dzavo, avo vakaenderera mberi nebasa retemberi, vaiva varume vana mazana masere namakumi maviri navaviri;</para>
  <para style="li2">naAdhaya mwanakomana waJerohamu, mwanakomana waPeraria, mwanakomana waAmuzi, mwanakomana waZekaria, mwanakomana waPashuri, mwanakomana waMarikiya, <verse number="13" style="v"/>nehama dzake vaiva vakuru vedzimba, varume mazana maviri namakumi mana navaviri;</para>
  <para style="li2">naAmashisai mwanakomana waImeri, <verse number="14" style="v"/>nehama dzake, vaiva varume voumhare, zana namakumi maviri navasere.</para>
  <para style="li2">Mutariri wavo mukuru aiva Zadhidhieri mwanakomana waHagedhorimi.</para>
  <para style="li1">
    <verse number="15" style="v"/>Vaibva kuvaRevhi ndeava:</para>
  <para style="li2">Shemaya mwanakomana waHashubhi, mwanakomana waAzirikami, mwanakomana waHashabhia, mwanakomana waBhuni;</para>
  <para style="li2">
    <verse number="16" style="v"/>Shabhetai naJozabhadhi, vari vaviri vaiva vakuru vavaRevhi, vari vatariri vamabasa okunze kweimba yaMwari;</para>
  <para style="li2">
    <verse number="17" style="v"/>Matania mwanakomana waMika, mwanakomana waZabhidhi, mwanakomana waAsafi, mukuru aitungamirira pakuvonga nokunyengetera;</para>
  <para style="li2">Bhakubhukia, aiva wechipiri paukuru pakati pehama dzake;</para>
  <para style="li2">naAbhudha mwanakomana waShamua, mwanakomana waGarari, mwanakomana waJedhutuni.</para>
  <para style="li2">
    <verse number="18" style="v"/>VaRevhi vaiva muguta dzvene vaisvika mazana maviri namakumi masere navana.</para>
  <para style="li1">
    <verse number="19" style="v"/>Vachengeti vamasuo:</para>
  <para style="li2">Akubhi, naTarimoni nehama dzavo, ndivo vaichengeta masuo, varume vaisvika zana namakumi manomwe navaviri.</para>
  <para style="b"/>
  <para style="p">
    <verse number="20" style="v"/>Vamwe vaIsraeri vose, navaprista navaRevhi, vaiva mumaguta ose eJudha, mumwe nomumwe panhaka yake.</para>
  <para style="p">
    <verse number="21" style="v"/>Vashandi vomutemberi vaigara pamusoro pegomo reOferi, uye Ziha naGishipa ndivo vaiva vatungamiri vavo.</para>
  <para style="p">
    <verse number="22" style="v"/>Mutariri mukuru wavaRevhi muJerusarema aiva Uzi mwanakomana waBhani, mwanakomana waHashabhia, mwanakomana waMatania, mwanakomana waMika. Uzi aiva mumwe wezvizvarwa zvaAsafi, vaiva vaimbi vari vabati veshumiro yeimba yaMwari. <verse number="23" style="v"/>Vaimbi vaiva pasi pomutemo wamambo, waivataurira zvokuita zuva nezuva.</para>
  <para style="p">
    <verse number="24" style="v"/>Petahia mwanakomana waMeshezabheri, mumwe wezvizvarwa zvaZera mwanakomana waJudha, aiva mubati waMambo panyaya dzose dzavanhu.</para>
  <para style="p">
    <verse number="25" style="v"/>Kana iri misha neminda yavo, vanhu vokwaJudha vakagara muKiriati Abha namaruwa akaripoteredza, muDhibhoni namaruwa aro, muJekabhizeri nemisha yaro, <verse number="26" style="v"/>muJeshua, muMoradha, nomuBheti Pereti, <verse number="27" style="v"/>nomuHazari Shuari, nomuBheerishebha namaruwa aro, <verse number="28" style="v"/>nomuZikiragi, nomuMekona namaruwa aro, <verse number="29" style="v"/>muEni Rimoni, nomuZora, nomuJarimuti, <verse number="30" style="v"/>Zanoa, neAdhurami nemisha yawo, muRakishi neminda yaro, nomuAzeka namaruwa aro. Naizvozvo vakanga vagere munzvimbo yose kuBheerishebha kusvikira kuMupata weHinomi.</para>
  <para style="p">
    <verse number="31" style="v"/>Zvizvarwa zvaBhenjamini zvaibva kuGebha zvakagara muMikimashi, neAija neBheteri namaruwa acho, <verse number="32" style="v"/>muAnatoti, neNobhi neAnania, <verse number="33" style="v"/>muHazori, neRama neGitaimi, <verse number="34" style="v"/>muHadhidhi, Zebhoimi neNebharati, <verse number="35" style="v"/>muRodhi neOno, nomuMupata weMhizha.</para>
  <para style="p">
    <verse number="36" style="v"/>Mamwe mapoka avaRevhi vokwaJudha akandogara muBhenjamini.</para>
  <chapter number="12" style="c"/>
  <para style="s1">Vaprista navaRevhi</para>
  <para style="li4">
    <verse number="1" style="v"/>Zvino ava ndivo vaprista navaRevhi vakadzokera naZerubhabheri, mwanakomana waShearitieri naJeshua:</para>
  <para style="b"/>
  <para style="li1">Seraya, Jeremia, naEzira,</para>
  <para style="li1">
    <verse number="2" style="v"/>Amaria, Maruki, Hatushi,</para>
  <para style="li1">
    <verse number="3" style="v"/>Shekania, Rehumi, Meremoti,</para>
  <para style="li1">
    <verse number="4" style="v"/>Idho, Ginetoni, Abhija,</para>
  <para style="li1">
    <verse number="5" style="v"/>Mijamini Moadhia, Bhiriga,</para>
  <para style="li1">
    <verse number="6" style="v"/>Shemia, Joirabhi, naJedhaya.</para>
  <para style="li1">
    <verse number="7" style="v"/>Saru, Amoki, Hirikia naJedhaya.</para>
  <para style="b"/>
  <para style="li4">Ava ndivo vaiva vatungamiri vavaprista pamwe chete nehama dzavo pamazuva aJeshua.</para>
  <para style="b"/>
  <para style="p">
    <verse number="8" style="v"/>VaRevhi vaiti: Jeshua, Bhinui, Kadhimieri, Sherebhia, Judha, uyewo naMatania pamwe chete nehama dzake, aiva mukuru wenziyo dzokuvonga. <verse number="9" style="v"/>Bhakibhukia naUni, nehama dzavo, vakamira vakatarisana navo mushumiro.</para>
  <para style="b"/>
  <para style="li1">
    <verse number="10" style="v"/>Jeshua aiva baba vaJoyakimu,</para>
  <para style="li1">Joyakimu aiva baba vaEriashibhi,</para>
  <para style="li1">Eriashibhi ari baba vaJoyadha,</para>
  <para style="li1">
    <verse number="11" style="v"/>Joyadha baba vaJonatani,</para>
  <para style="li1">uye Jonatani baba vaJadhua.</para>
  <para style="b"/>
  <para style="b"/>
  <para style="li4">
    <verse number="12" style="v"/>Ava ndivo vaiva vakuru vedzimba dzavaprista, pamazuva aJoyakimu:</para>
  <para style="b"/>
  <para style="li1">wokwaSeraya, aiva Meraya;</para>
  <para style="li1">wokwaJeremia, aiva Hanania;</para>
  <para style="li1">
    <verse number="13" style="v"/>wokwaEzira, aiva Meshurami;</para>
  <para style="li1">wokwaAmaria, aiva Jehohanani;</para>
  <para style="li1">
    <verse number="14" style="v"/>wokwaMaruki, aiva Jonatani;</para>
  <para style="li1">wokwaShekania, aiva Josefa;</para>
  <para style="li1">
    <verse number="15" style="v"/>wokwaHarimu, aiva Adhina;</para>
  <para style="li1">wokwaMeremoti, aiva Herikai;</para>
  <para style="li1">
    <verse number="16" style="v"/>wokwaIdho, aiva Zekaria;</para>
  <para style="li1">wokwaGinetoni aiva Meshurami;</para>
  <para style="li1">
    <verse number="17" style="v"/>wokwaAbhija, aiva Zikiri;</para>
  <para style="li1">wokwaMiniamini, newokwaMoadhia, aiva Piritai;</para>
  <para style="li1">
    <verse number="18" style="v"/>wokwaBhiriga aiva Shamia;</para>
  <para style="li1">wokwaShemaya aiva Jehonatani;</para>
  <para style="li1">
    <verse number="19" style="v"/>wokwaJoyaribhi aiva Matenai;</para>
  <para style="li1">wokwaJedhaya, aiva Uzi;</para>
  <para style="li1">
    <verse number="20" style="v"/>wokwaSaru, aiva Karai;</para>
  <para style="li1">wokwaAmoki, aiva Ebheri;</para>
  <para style="li1">
    <verse number="21" style="v"/>wokwaHirikia, aiva Hashabhia;</para>
  <para style="li1">wokwaJedhaya, aiva Netaneri.</para>
  <para style="b"/>
  <para style="p">
    <verse number="22" style="v"/>Vakuru vedzimba dzavaRevhi mumazuva aEriashibhi, Joyadha, Johanani naJadhua, pamwe chete neavo vaiva vevaprista, vakanyorwa mazita avo pamazuva okutonga kwaDhariasi muPezhia. <verse number="23" style="v"/>Vakuru vedzimba pakati pezvizvarwa zvaRevhi kusvikira panguva yaJohanani mwanakomana waEriashibhi vakanyorwa mumabhuku enhoroondo. <verse number="24" style="v"/>Zvino vatungamiri vavaRevhi vaiva Hashabhia, Sherebhia naJeshua, mwanakomana waKadhimieri, nehama dzavo avo vaimira vakatarisana vachipa rumbidzo nokuvonga, uye vachiita madzoro sezvazvakanga zvarayirwa naDhavhidhi munhu waMwari.</para>
  <para style="p">
    <verse number="25" style="v"/>Matania Bhakibhukia, Dhadhia, Meshurami, Taramani, naAkubhi vakanga vari varindi vemikova namatura. <verse number="26" style="v"/>Vakashumira pamazuva aJehoyakimi mwanakomana waJeshua, mwanakomana waJozadhaki, nomumazuva aNehemia mubati naEzira muprista nomunyori.</para>
  <para style="s1">Kukumikidzwa kwoRusvingo rweJerusarema</para>
  <para style="p">
    <verse number="27" style="v"/>Zvino pakukumikidzwa kworusvingo rweJerusarema, vaRevhi vakatsvakwa kwavaigara vakauyiswa kuJerusarema kuzopemberera kukumikidzwa uku nomufaro, nenziyo dzokuvonga, uye nokuimba, vachiridza makandira, mitengeranwa nembira. <verse number="28" style="v"/>Vaimbi vakaunganidzwa pamwe chete kubva kumatunhu akapoteredza Jerusarema, nokumisha yavaNetofati; <verse number="29" style="v"/>nokuBheti Girigari uye kubva munzvimbo yeGebha neAzimavheti, nokuti vaimbi vakanga vazvivakira misha vakapoteredza Jerusarema. <verse number="30" style="v"/>Zvino vaprista navaRevhi vakati vazvinatsa, vakanatsawo vanhu, mikova norusvingo.</para>
  <para style="p">
    <verse number="31" style="v"/>Ipapo ndakakwidza vatungamiri vavaJudha pamusoro porusvingo. Ndakarayirawo mapoka makuru maviri avaimbi kuti vavonge vachifamba mumudungwe. Rimwe boka rakafamba pamusoro porusvingo kurudyi, rakananga kuMukova weNdove. <verse number="32" style="v"/>Hoshaya nehafu yavatungamiri vaJudha vakavatevera, <verse number="33" style="v"/>pamwe chete naAzaria, Ezira, Mesharami, <verse number="34" style="v"/>Judha, Bhenjamini, Shemaya, naJeremia, <verse number="35" style="v"/>pamwe chete navamwe vaprista vaiva nehwamanda, uyewo naZekaria mwanakomana waJonatani, mwanakomana waShemaya, mwanakomana waMatania, mwanakomana waMikaya, mwanakomana waZakuri, mwanakomana waAsafi, <verse number="36" style="v"/>nehama dzake vanaShemaya, Azareri, Mirarai, Girarai, Maai, Nataneri, Judha naHanani nemidziyo yokuimbisa yakarayirwa naDhavhidhi munhu waMwari. Ezira munyori akavatungamirira ari pamberi. <verse number="37" style="v"/>Vakafamba napaSuo reTsime vakarurama kumatanho eGuta raDhavhidhi napamukwidza wokurusvingo uye vakapfuura napamusoro peimba yaDhavhidhi vakananga kuSuo reMvura kumabvazuva.</para>
  <para style="p">
    <verse number="38" style="v"/>Rimwe boka ravaivonga rakaenda kuruboshwe. Ini ndakavatevera pamwe chete nehafu yavanhu ndiri pamusoro porusvingo, ndikapfuura napashongwe yechoto kusvikira kurusvingo rwakapamhama, <verse number="39" style="v"/>napamusoro peSuo raEfuremu, Suo reKare, Suo reHove, Shongwe yaHananeri napaShongwe yeZana, kusvikira paSuo raMakwai. Vakamira paSuo raVarindi.</para>
  <para style="p">
    <verse number="40" style="v"/>Naizvozvo mapoka maviri avavongi akamira muimba yaMwari, neni ndikaita saizvozvo, pamwe chete nehafu yavabati, <verse number="41" style="v"/>navapristawo, vanaEriakimi, Maaseya, Miniamini, Mikaya, Erioenai, Zekaria naHanania, nehwamanda dzavo, <verse number="42" style="v"/>uyewo Maaseya, Shemaya, Ereazari, Uzi Jehonani, Marikiya, Eramu naEzeri. Vaimbi vakaimba vachitungamirirwa naJezirahia. <verse number="43" style="v"/>Pazuva iro vakabayira zvibayiro zvikuru, vachifara nokuti Mwari akanga avapa mufaro mukuru. Vakadzi navana vakafarawo. Maungira omufaro waiva muJerusarema akanzwika kure kwazvo.</para>
  <para style="p">
    <verse number="44" style="v"/>Panguva iyoyo varume vakagadzwa kuva vatariri vamatura okuvigira zvaiunganidzwa, uye zvibereko zvokutanga nezvegumi. Vaifanira kuuya nezvaibva muminda yakapoteredza maguta kumatura okuvigira migove yakatarirwa vaprista navaRevhi nomurayiro, nokuti Judha yakafadzwa navaprista navaRevhi vaishumira. <verse number="45" style="v"/>Vakaita shumiro yaMwari wavo neshumiro yokunatswa, pamwe chete navaimbi navachengeti vamasuo, sezvazvakanga zvarayirwa naDhavhidhi nomwanakomana wake Soromoni. <verse number="46" style="v"/>Nokuti kare kare, mumazuva aDhavhidhi naAsafi, kwaiva navatungamiri vavaimbi nezvenziyo dzokurumbidza nokuvonga Mwari. <verse number="47" style="v"/>Saka mumazuva aZerubhabheri naNehemia, vaIsraeri vose vaipa migove yezuva nezuva kuvaimbi navachengeti vamasuo. Vakatsaurawo mugove wavamwe vaRevhi, uye vaRevhi vaitsaurawo mugove wezvizvarwa zvaAroni.</para>
  <chapter number="13" style="c"/>
  <para style="s1">Zvakashandurwa naNehemia pakupedzisira</para>
  <para style="p">
    <verse number="1" style="v"/>Pazuva iroro Bhuku raMozisi rakaverengwa nenzwi guru vanhu vachizvinzwa uye zvakawanikwa zvakanyorwa kuti muAmoni nomuMoabhu havabvumirwi kupinda muungano yaMwari, <verse number="2" style="v"/>nokuti havana kundosangana navaIsraeri nezvokudya nemvura asi vakaripira Bharamu kuti avatuke. Kunyange zvakadaro, Mwari wedu, akashandura kutuka kukava ropafadzo. <verse number="3" style="v"/>Vanhu vakati vanzwa murayiro uyu, vakabvisa vose vakanga vari vatorwa pakuberekwa.</para>
  <para style="p">
    <verse number="4" style="v"/>Zvino zvisati zvaitika izvi, Eriashibhi muprista akanga agadzwa kuti ave mutariri wamatura okuvigira eimba yaMwari wedu. Akanga ane ukama hwepedyo naTobhia, <verse number="5" style="v"/>uye akanga amugadzirira kamuri guru raimbochengeterwa zvipiriso zvezviyo nezvinonhuhwira uye midziyo yetemberi, nezvegumi zvezviyo, waini itsva namafuta akarayirwa kuti apiwe vaRevhi, vaimbi navachengeti vamasuo, uyewo nemigove yavaprista.</para>
  <para style="p">
    <verse number="6" style="v"/>Asi pazvaiitika zvose izvi, ndakanga ndisiri muJerusarema, nokuti mugore ramakumi matatu namaviri raAtazekisesi mambo weBhabhironi ndakanga ndadzokera kuna mambo. Mushure menguva yakati kuti ndakakumbira mvumo <verse number="7" style="v"/>ndokudzokera kuJerusarema. Ipapo ndakanzwa pamusoro pechinhu chakaipa chakanga chaitwa naEriashibhi chokuti akagadzirira Tobhia kamuri muruvazhe rweimba yaMwari. <verse number="8" style="v"/>Ndakashatirwa zvikuru ndokurasira kunze kwemba, midziyo yose yaTobhia. <verse number="9" style="v"/>Ndakarayira kuti makamuri acheneswe, ndokubva ndadzorera imomo midziyo yose yeimba yaMwari, pamwe chete nezvipiriso zvezviyo nezvinonhuhwira.</para>
  <para style="p">
    <verse number="10" style="v"/>Ndakaonawo kuti vaRevhi vakanga vasina kupiwa migove yavo, uye kuti vaRevhi vose navaimbi vaiva nebasa rokushumira vakanga vadzokera kuminda yavo. <verse number="11" style="v"/>Saka ndakatsiura vabati ndikavabvunza ndikati, “Imba yaMwari yashayirwa hanya neiko?” Ipapo ndakavaunganidza pamwe chete ndikavadzosera kunzvimbo dzavo.</para>
  <para style="p">
    <verse number="12" style="v"/>VaJudha vose vakauya nezvegumi zvezviyo, newaini itsva namafuta vakazviisa mumatura. <verse number="13" style="v"/>Ndakaisa Sheremia muprista, Zadhoki munyori, nomuRevhi ainzi Pedhaya kuti vave vatariri vamatura uye ndikaita kuti Hanania, mwanakomana waZakuri, mwanakomana waMatania, ave mubatsiri wavo, nokuti varume ava vakaonekwa kuti vaiva vakavimbika. Vaiva nebasa rokugovera hama dzavo migove yavo.</para>
  <para style="b"/>
  <para style="p">
    <verse number="14" style="v"/>Haiwa Mwari wangu, ndirangarireiwo nokuda kwaizvozvi, uye musadzima zvandakaita nokutendeka kuimba yaMwari wangu, neshumiro yayo.</para>
  <para style="b"/>
  <para style="p">
    <verse number="15" style="v"/>Mumazuva iwayo ndakaona varume muJudha vachitsika zvisviniro zvewaini nomusi weSabata vachiuya nezviyo vachizvikwidza pambongoro, pamwe chete newaini, mazambiringa, maonde namarudzi ose emitoro. Vaiuya nezvinhu zvose izvi muJerusarema nomusi weSabata. Naizvozvo ndakavayambira kuti vasatengesa zvokudya pazuva iroro. <verse number="16" style="v"/>Varume vaibva kuTire vaigara muJerusarema vaiuya nehove nemhando dzose dzezvokutengesa vachizvitengesa muJerusarema kuvanhu veJudha nomusi weSabata. <verse number="17" style="v"/>Ndakatsiura vakuru veJudha ndikati kwavari, “Chiiko ichi chinhu chakaipa chamunoita muchizvidza zuva reSabata? <verse number="18" style="v"/>Ko, madzitateguru enyu haana kuita zvimwe chetezvo here, zvokuti Mwari wedu akazouyisa dambudziko iri pamusoro pedu napamusoro peguta rino? Zvino muri kumutsa hasha dzakawanda pamusoro paIsraeri nokuzvidza Sabata.”</para>
  <para style="p">
    <verse number="19" style="v"/>Zvino mimvuri yezuva rovira yakati yafukidza masuo eJerusarema, Sabata risati rasvika, ndakarayira kuti mikova ipfigwe uye kuti isazarurwa kusvikira Sabata rapfuura. Ndakaisa vamwe vavaranda vangu pamasuo kuti kurege kuva nomutoro ungauyiswa mukati nomusi weSabata. <verse number="20" style="v"/>Naizvozvo kamwe chete kana kaviri, vashambadziri navatengesi vemhando dzose vakarara usiku hwose kunze kweJerusarema. <verse number="21" style="v"/>Asi ndakavayambira ndikati, “Seiko muchirara usiku hwose parusvingo? Kana mukazviitazve, ndichakusungai.” Kubva panguva iyoyo zvichienda mberi havana kuzouyazve nomusi weSabata. <verse number="22" style="v"/>Ipapo ndakarayira vaRevhi kuti vazvinatse uye kuti vaende kundorinda masuo kuitira kuti zuva reSabata richengetwe riri dzvene.</para>
  <para style="b"/>
  <para style="p">Haiwa Mwari wangu, ndirangarireiwo pachinhu ichi, Mwari wangu, mugoratidza tsitsi kwandiri maererano norudo rwenyu rukuru.</para>
  <para style="b"/>
  <para style="p">
    <verse number="23" style="v"/>Pamusoro pezvo, mumazuva iwayo, ndakaona varume vokwaJudha vakanga vawana vakadzi vaibva kuAshidhodhi, neAmoni neMoabhu. <verse number="24" style="v"/>Hafu yavana vavo vaitaura mutauro wechiAshidhodhi kana mutauro mumwewo wavamwe vanhu, uye vakanga vasingazivi mutauro wechiJudha. <verse number="25" style="v"/>Ndakavatsiura ndikavatuka. Ndakarova vamwe varume uye ndikadzura bvudzi ravo. Ndakaita kuti vapike nezita raMwari uye ndikati kwavari, “Hamufaniri kupa vanasikana venyu kuti vawanikwe navanakomana vavo, kana kuzvitorera imi. <verse number="26" style="v"/>Ko, Soromoni mambo weIsraeri haana kutadza here nokuda kwavakadzi vakadai? Pakati pendudzi zhinji hapana kumbova namambo akaita saye. Aidikanwa naMwari wake, uye Mwari akamuita mambo pamusoro pavaIsraeri vose, asi kunyange zvakadaro akapinzwa muchivi navakadzi vatorwa. <verse number="27" style="v"/>Ko, isu zvino tingazvinzwawo here kuti nemiwo zvakare muri kuita zvinhu zvakaipa kudai uye kuti hamuna kutendeka kuna Mwari wedu, muchiwana vakadzi vatorwa?”</para>
  <para style="p">
    <verse number="28" style="v"/>Mumwe wavanakomana vaJoyadha mwanakomana waEriashibhi muprista mukuru akanga ari mukuwasha waSanibharati muHoroni. Zvino ndakamudzingira kure neni.</para>
  <para style="b"/>
  <para style="p">
    <verse number="29" style="v"/>Haiwa Mwari wangu, varangarirei nokuti vakasvibisa basa rouprista uye nesungano youprista neyavaRevhi.</para>
  <para style="b"/>
  <para style="p">
    <verse number="30" style="v"/>Saka ndakanatsa vaprista navaRevhi pazvinhu zvose zvavatorwa, ndikavapa madzoro avo, mumwe nomumwe pabasa rake. <verse number="31" style="v"/>Ndakapawo zvipo zvehuni panguva dzakatarwa nezvezvibereko zvokutanga.</para>
  <para style="b"/>
  <para style="p">Mundirangarirewo, Mwari wangu, mundiitire zvakanaka.</para>
</usx>
