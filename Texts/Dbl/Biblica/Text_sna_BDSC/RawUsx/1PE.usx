<?xml version="1.0" encoding="UTF-8"?>
<usx version="2.6">
  <book code="1PE" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">1 Petro</para>
  <para style="toc1">1 Petro</para>
  <para style="toc2">1 Petro</para>
  <para style="toc3">1 Pet</para>
  <para style="mt1">1 PETRO</para>
  <chapter number="1" style="c"/>
  <para style="p">
    <verse number="1" style="v"/>Petro, mupostori waJesu Kristu, kuvasanangurwa vaMwari, vatorwa munyika, vakapararira muPondasi yose, neGaratia, neKapadhokia, Ezhia neBhitinia, <verse number="2" style="v"/>vakasarudzwa maererano nokuziva zviri mberi kunoita Mwari Baba, kubudikidza nebasa roMweya rokuvaita vatsvene, kuti vateerere kuna Jesu Kristu nokusaswa neropa rake:</para>
  <para style="b"/>
  <para style="p">Nyasha norugare ngazviwande kwamuri.</para>
  <para style="b"/>
  <para style="s1">Mwari ngaarumbidzwe nokuda kweTariro ine Upenyu</para>
  <para style="p">
    <verse number="3" style="v"/>Mwari, Baba vaIshe wedu Jesu Kristu, ngaarumbidzwe! Nengoni dzake huru, akatibereka patsva akatipinza mutariro mhenyu nokumuka kwaJesu Kristu kubva kuvakafa, <verse number="4" style="v"/>akatiisa munhaka isingagoni kuparara, isingaori kana kusvava, yamakachengeterwa kudenga, <verse number="5" style="v"/>imi munodzivirirwa nesimba raMwari nokutenda kusvikira ruponeso rwauya rwakagadzirirwa kuti ruratidzwe munguva dzokupedzisira. <verse number="6" style="v"/>Mune izvi munofara zvikuru kunyange zvino, kana zvichifanira, muchitambudzika kwechinguva chiduku nenzira dzose dzemiedzo. <verse number="7" style="v"/>Izvi zvakauya kuitira kuti kutenda kwenyu, kunokosha kupfuura goridhe, rinoparara kunyange zvaro rakanatswa nomoto, kuwanikwe kwakakwana uye kuve kunorumbidzwa, kunobwinya uye kunokudzwa pakuratidzwa kwaJesu Kristu. <verse number="8" style="v"/>Kunyange musina kumuona, munomuda; kunyange zvazvo musingamuoni zvino, munotenda kwaari uye muzere nomufaro usingagoni kurondedzerwa, <verse number="9" style="v"/>nokuti muri kugamuchira chinovavarirwa nokutenda kwenyu, irwo ruponeso rwemweya yenyu.</para>
  <para style="p">
    <verse number="10" style="v"/>Nezvoruponeso urwu, vaprofita vakataura nezvenyasha dzaizouya kwamuri, vakanzvera zvikuru uye vakabvunza zvikuru, <verse number="11" style="v"/>vachiedza kunzvera kuti vaone nguva nezvinhu zvairatidzwa noMweya wakanga uri mukati mavo pawakaprofita nezvokutambudzika kwaKristu, uye nezvokubwinya kwaizotevera. <verse number="12" style="v"/>Zvakaratidzwa kwavari kuti vakanga vasingazvishumiri ivo, asi imi, pavakataura nezvezvinhu zvakataurwa kwamuri zvino naavo vakaparidza vhangeri kwamuri noMweya Mutsvene wakatumwa uchibva kudenga. Kunyange vatumwa vanoshuva kuona zvinhu izvozvi.</para>
  <para style="s1">Ivai Vatsvene</para>
  <para style="p">
    <verse number="13" style="v"/>Naizvozvo, pfungwa dzenyu ngadzigadzirire kushanda, muzvidzore; muise, zvizere, tariro yenyu panyasha dzamuchapiwa pakuonekwa kwaJesu Kristu. <verse number="14" style="v"/>Savana vanoteerera, musaenzaniswa nezvido zvakaipa zvamaiva nazvo pamairarama mukusaziva. <verse number="15" style="v"/>Asi saiye akakudanai mutsvene, ivai vatsvene pane zvose zvamunoita; <verse number="16" style="v"/>nokuti kwakanyorwa kuchinzi: “Ivai vatsvene, nokuti ini ndiri mutsvene.”</para>
  <para style="p">
    <verse number="17" style="v"/>Sezvo muchidana kuna Baba vanotonga basa romunhu mumwe nomumwe vasingatsauri, mugare upenyu hwenyu pano savatorwa muchitya. <verse number="18" style="v"/>Nokuti munoziva kuti hamuna kudzikinurwa nezvinhu zvinoora, zvakadai sesirivha kana goridhe, kubva paupenyu hwenyu husina maturo, hwamakagamuchira kubva kumadzitateguru enyu, <verse number="19" style="v"/>asi neropa rinokosha raKristu, iro gwayana risina charingapomerwa uye risina kuremara. <verse number="20" style="v"/>Akasanangurwa kare nyika isati yavapo, asi akaratidzwa kwamuri mumazuva ano okupedzisira nokuda kwenyu. <verse number="21" style="v"/>Kubudikidza naye munotenda kuna Mwari, akamumutsa kubva kuvakafa uye akamukudza, kuti kutenda kwenyu netariro yenyu zvive muna Mwari.</para>
  <para style="p">
    <verse number="22" style="v"/>Zvino zvamakanatsa mwoyo yenyu nokuteerera chokwadi kuitira kuti mude hama muzvokwadi, munofanira kudanana zvikuru, zvichibva pamwoyo. <verse number="23" style="v"/>Nokuti makaberekwa patsva, kwete nembeu inoora, asi isingaori, neshoko raMwari benyu uye rinogara nokusingaperi. <verse number="24" style="v"/>Nokuti,</para>
  <para style="q1">“Vanhu vose vakaita souswa,</para>
  <para style="q2">uye kuyevedza kwavo kwakaita samaruva ouswa;</para>
  <para style="q1">uswa hunosvava uye maruva anowira pasi,</para>
  <para style="q2">
    <verse number="25" style="v"/>asi shoko raShe rinogara nokusingaperi.”</para>
  <para style="m">Uye iri ndiro shoko ramakaparidzirwa.</para>
  <chapter number="2" style="c"/>
  <para style="p">
    <verse number="1" style="v"/>Naizvozvo, muzvidzore pane zvakaipa zvose namanomano ose, nokunyengera, negodo, nokureva kwose. <verse number="2" style="v"/>Savacheche vachangoberekwa, pangai mukaka wakachena womweya, kuti mugokuriswa nawo muruponeso rwenyu, <verse number="3" style="v"/>sezvo makaravira zvino kuti Ishe akanaka.</para>
  <para style="s1">Ibwe Benyu naVanhu Vakasanangurwa</para>
  <para style="p">
    <verse number="4" style="v"/>Sezvamunouya kwaari, iye Ibwe Benyu, rakarambwa navanhu asi rakasarudzwa naMwari uye rinokosha kwaari, <verse number="5" style="v"/>nemiwo, samabwe mapenyu, muri kuvakwa muimba yomweya kuti muve uprista hutsvene muchipa zvibayiro zvomweya zvinogamuchirwa kuna Mwari kubudikidza naJesu Kristu. <verse number="6" style="v"/>Nokuti muRugwaro zvinonzi:</para>
  <para style="q1">“Tarirai, ndakaisa ibwe muZioni,</para>
  <para style="q2">ibwe rakasanangurwa, rinokosha,</para>
  <para style="q1">uye munhu anovimba naye</para>
  <para style="q2">haatongonyadziswi.”</para>
  <para style="m">
    <verse number="7" style="v"/>Zvino kunemi vanotenda, iri ibwe rinokosha. Asi kuna avo vasingatendi,</para>
  <para style="q1">“Ibwe rakaraswa navavaki</para>
  <para style="q2">ndiro rava musoro wekona,”</para>
  <para style="m">
    <verse number="8" style="v"/>uye,</para>
  <para style="q1">“Ibwe rinogumbusa vanhu</para>
  <para style="q2">nedombo rinoita kuti vawe.”</para>
  <para style="m">Vanogumburwa nokuti havateereri shoko, zvinova ndizvo zvavakatemerwawo.</para>
  <para style="p">
    <verse number="9" style="v"/>Asi imi muri vanhu vakasanangurwa, uprista hwamambo, rudzi rutsvene, vanhu vaMwari chaivo, vaakadana kuti muparidze kunaka kwaiye akakudanai kuti mubve murima, muuye muchiedza chake chinoshamisa. <verse number="10" style="v"/>Kare makanga musiri vanhu, asi zvino mava vanhu vaMwari; kare makanga musinganzwirwi ngoni, asi zvino makagamuchira ngoni.</para>
  <para style="p">
    <verse number="11" style="v"/>Vadikani, ndinokukurudzirai, savatorwa navaeni munyika, kuti muzvidzore pakuchiva kwenyama, kunorwa nomweya wenyu. <verse number="12" style="v"/>Mugare upenyu hwakanaka pakati pavahedheni kuti, kunyange vachikupomerai mhosva, vaone mabasa enyu akanaka vagokudza Mwari pazuva raanotishanyira.</para>
  <para style="s1">Kuzviisa pasi paVatongi naVanatenzi</para>
  <para style="p">
    <verse number="13" style="v"/>Muzviise pasi pamasimba ose akagadzwa pakati penyu navanhu nokuda kwaIshe: angava mambo, saiye mutongi mukuru, <verse number="14" style="v"/>kana vabati, vakatumwa naye kuti vazoranga vaya vanoita zvakaipa uye kuti varumbidze vaya vanoita zvakanaka. <verse number="15" style="v"/>Nokuti kuda kwaMwari kuti, nokuita zvakanaka, muchanyaradza kusaziva kwamapenzi. <verse number="16" style="v"/>Garai savanhu vakasununguka, asi musingaiti kuti kusununguka kwenyu kuve chifukidzo chezvakaipa; garai savaranda vaMwari. <verse number="17" style="v"/>Kudzai vanhu vose norukudzo chairwo: Idai hama dzose, ityai Mwari, kudzai mambo.</para>
  <para style="p">
    <verse number="18" style="v"/>Varanda, zviisei pasi pavatenzi venyu nokukudza kwose, kwete kuna avo vakanaka navane hanya bedzi, asi nokuna vayawo vane hasha. <verse number="19" style="v"/>Nokuti zvinorumbidzwa kana munhu achitsungirira ari pasi pokurwadziwa nokutambudzika kusakafanira nokuti anoziva kuti Mwari ariko. <verse number="20" style="v"/>Asi mungarumbidzwa sei kana muchirohwa nokuda kwokuita zvakaipa uye muchitsunga mazviri? Asi kana muchitambudzika nokuda kwokuti munoita zvakanaka uye muchitsunga mazviri, izvozvo zvinorumbidzwa pamberi paMwari. <verse number="21" style="v"/>Makadanirwa izvozvi, nokuti Kristu akatambudzika nokuda kwenyu, akakusiyirai muenzaniso, kuti mutevere makwara ake.</para>
  <para style="q1">
    <verse number="22" style="v"/>“Haana kutadza,</para>
  <para style="q2">uye kunyengera hakuna kuwanikwa mumuromo make.”</para>
  <para style="m">
    <verse number="23" style="v"/>Pavakamutuka, haana kudzorera; paakatambudzika, haana kutyisidzira. Asi, akazviisa kuna iye anotonga nokururama. <verse number="24" style="v"/>Iye pachake akatakura zvivi zvedu mumuviri wake pamuti, kuitira kuti isu tife kuzvivi tigorarama zvakarurama; namavanga ake imi makaporeswa. <verse number="25" style="v"/>Nokuti imi makanga makaita samakwai akarasika, asi zvino madzokera kuMufudzi noMutariri wemweya yenyu.</para>
  <chapter number="3" style="c"/>
  <para style="s1">Vakadzi naVarume</para>
  <para style="p">
    <verse number="1" style="v"/>Saizvozvo nemiwo vakadzi, muzviise pasi pavarume venyu kuitira kuti, kana vamwe vavo vasingatendi shoko, vangadzorwa namafambiro avakadzi vavo pasina shoko rarehwa, <verse number="2" style="v"/>pavanoona kuchena nokuremekedzwa kwoupenyu hwenyu. <verse number="3" style="v"/>Runako rwenyu ngarurege kubva pakushonga kwokunze, kwakadai sebvudzi rakarukwa uye nokushonga zvishongo zvegoridhe nenguo dzakaisvonaka. <verse number="4" style="v"/>Asi, runofanira kuva rwomunhu womukati, iko kunaka kusingaori kwounyoro nekwomweya wakapfava, kunova ndiko kunokosha pamberi paMwari. <verse number="5" style="v"/>Nokuti vaizvishongedza saizvozvi vakadzi vatsvene vakare avo vaiisa tariro yavo muna Mwari. Vakanga vachizviisa pasi pavarume vavo chaivo, <verse number="6" style="v"/>saSara, akateerera Abhurahama akamuti ishe wake. Muri vanasikana vake kana muchiita zvakanaka uye musingapi kutya nzvimbo.</para>
  <para style="p">
    <verse number="7" style="v"/>Saizvozvo, varume, garai zvakanaka navakadzi venyu, uye muvabate norukudzo somudziyo usina simba uye savadyi venhaka pamwe chete nemi, yechipo chinokosha choupenyu, kuti parege kuva nechinodzivisa minyengetero yenyu.</para>
  <para style="s1">Kutambudzika nokuda kwoKuita Zvakanaka</para>
  <para style="p">
    <verse number="8" style="v"/>Pakupedzisira, imi mose, mugare norugare mumwe nomumwe wenyu; munzwirane ngoni, mudanane sehama, munzwirane tsitsi uye muzvininipise. <verse number="9" style="v"/>Regai kudzorera chakaipa nechakaipa kana kutuka nokutuka, asi namaropafadzo, nokuti ndizvo zvamakadanirwa izvozvo kuitira kuti mugare nhaka yokuropafadzwa. <verse number="10" style="v"/>Nokuti,</para>
  <para style="q1">“Uyo anoda upenyu</para>
  <para style="q2">kuti agoona mazuva akanaka</para>
  <para style="q1">anofanira kudzora rurimi rwake pane zvakaipa,</para>
  <para style="q2">nemiromo yake pakutaura zvinonyengera.</para>
  <para style="q1">
    <verse number="11" style="v"/>Anofanira kudzoka pane zvakaipa agoita zvakanaka;</para>
  <para style="q2">anofanira kutsvaka rugare agorutevera.</para>
  <para style="q1">
    <verse number="12" style="v"/>Nokuti meso aShe ari pamusoro pavakarurama,</para>
  <para style="q2">uye nzeve dzake dzakateerera kumunyengetero wavo,</para>
  <para style="q1">asi chiso chaShe chakanangana navaya vanoita zvakaipa.”</para>
  <para style="p">
    <verse number="13" style="v"/>Ndianiko achakuitirai zvakaipa kana muchishingairira kuita zvakanaka? <verse number="14" style="v"/>Asi kunyange dai mungatambudzika nokuda kwezvakanaka, makaropafadzwa imi. “Murege kutya zvavanotya ivo; musavhundutswa.” <verse number="15" style="v"/>Asi mumwoyo menyu tsaurai Kristu saIshe. Mugare makazvigadzirira nguva dzose kupindura vose vanokubvunzai pamusoro petariro yamunayo. Asi muite izvozvo nounyoro uye nokukudza, <verse number="16" style="v"/>muchichengeta hana yakachena, kuitira kuti vaya vanotaura zvakaipa pamusoro pamafambiro enyu akanaka muna Kristu vanyadziswe pakureva kwavo. <verse number="17" style="v"/>Zviri nani, kana kuri kuda kwaMwari, kuti mutambudzike nokuda kwokuita zvakanaka pano kuti mutambudzike nokuda kwokuita zvakaipa. <verse number="18" style="v"/>Nokuti Kristu akafira zvivi zvavose kamwe chete; akarurama nokuda kwavasakarurama, kuti akuuyisei kuna Mwari. Akaurayiwa mumuviri asi akararamiswa noMweya, <verse number="19" style="v"/>nawo akaendawo akandoparidza kumweya yakanga iri mutorongo <verse number="20" style="v"/>yakaramba kuteerera kare Mwari paakanga akamirira nomwoyo murefu mumazuva aNoa, areka payakanga ichiri kuvakwa. Mairi, vanhu vashoma bedzi, ivo vasere, vakaponeswa nemvura, <verse number="21" style="v"/>uye mvura iyi inofananidzira rubhabhatidzo runokuponesaiwo zvino, rusingarevi kubviswa kwetsvina yomuviri asi rubatso rwehana yakanaka kuna Mwari. Inokuponesai nokumuka kwaJesu Kristu, <verse number="22" style="v"/>iye akapinda mudenga uye ari kuruoko rworudyi rwaMwari, vatumwa namasimba noushe zviri pasi pake.</para>
  <chapter number="4" style="c"/>
  <para style="s1">Kuraramira Mwari</para>
  <para style="p">
    <verse number="1" style="v"/>Naizvozvo, sezvo Kristu akatambudzika mumuviri wake, nemiwo muzvishongedze nomurangariro iwoyo, nokuti uyo akatambudzika mumuviri wake akarega chivi. <verse number="2" style="v"/>Nokuda kwaizvozvo, haagari upenyu hwake hwose hwapanyika pakuchiva kwavanhu kwakaipa, asi mukuda kwaMwari. <verse number="3" style="v"/>Nokuti nguva yakapfuura yakaringana kare yamakapedza muchiita kuda kwavahedheni yamairarama muutere, kuchiva, kudhakwa, kutamba kwakaipa, kuraradza nokunamata zvifananidzo zvinonyangadza. <verse number="4" style="v"/>Vanofunga kuti zvinoshamisa kuti imi hamuchapindi pamwe chete navo mukurarama kwokusazvidzora kwavo kuzhinji, uye vanokutukai kwazvo. <verse number="5" style="v"/>Asi vachazvidavirira kuna iye akazvigadzirira kutonga vapenyu navakafa. <verse number="6" style="v"/>Nokuti nokuda kwaizvozvi vhangeri rakaparidzwa kunyange nokuna vakafa, kuitira kuti vagotongwa nomutoo wavanhu nokuda kwenyama, asi vagorarama nomutoo waMwari nokuda kwomweya.</para>
  <para style="p">
    <verse number="7" style="v"/>Kuguma kwezvinhu zvose kwava pedyo. Naizvozvo ndangariro dzenyu ngadzichene uye muzvidzore kuti mugogona kunyengetera. <verse number="8" style="v"/>Pamusoro paizvozvo zvose dananai norudo rukuru, nokuti rudo runofukidza zvivi zvizhinji. <verse number="9" style="v"/>Muitirane rudo kuno mumwe nomumwe wenyu musinganyunyuti. <verse number="10" style="v"/>Mumwe nomumwe ngaashandise chipo chaanacho kuti ashandire vamwe, akatendeka muutariri hwenyasha dzaMwari mukuwanda kwadzo. <verse number="11" style="v"/>Kana munhu achitaura, ngaadaro somunhu anotaura mashoko chaiwo aMwari. Kana munhu achishumira, ngaazviite nesimba raanopiwa naMwari, kuitira kuti muzvinhu zvose Mwari arumbidzwe kubudikidza naJesu Kristu. Iye ngaave nokubwinya nesimba nokusingaperi-peri. Ameni.</para>
  <para style="s1">Kutambudzika nokuda kwokuva muKristu</para>
  <para style="p">
    <verse number="12" style="v"/>Vadikani, musashamiswa nokurwadza kwokutambudzika nemiedzo, sokunge chinhu chisingazivikanwi chaitika kwamuri. <verse number="13" style="v"/>Asi farai kuti munogovana naKristu mumatambudziko, kuitira kuti mufare kwazvo pakuonekwa kwokubwinya kwake. <verse number="14" style="v"/>Kana muchitukwa nokuda kwezita raKristu, makaropafadzwa, nokuti mweya wokubwinya nowaMwari unogara pamuri. <verse number="15" style="v"/>Ngakurege kuva nomumwe wenyu achatambudzika, nemhaka yokuti imhondi, kana mbavha, kana kuti anoita zvimwe zvakaipa zvemhando ipi zvayo, kana kusarega zvavamwe. <verse number="16" style="v"/>Kunyange zvakadaro, kana muchitambudzika somuKristu, musanyadziswa, asi rumbidzai Mwari nokuti mune zita iroro. <verse number="17" style="v"/>Nokuti inguva yokuti kutonga kutange mumba maMwari; uye kana kuchitanga nesu, zvichazoveiko kuna vaya vasingateereri vhangeri raMwari? <verse number="18" style="v"/>Uye,</para>
  <para style="q1">“Kana zvichiremera akarurama kuti aponeswe,</para>
  <para style="q2">ko, asingazivi Mwari nomutadzi vachazovei?”</para>
  <para style="p">
    <verse number="19" style="v"/>Saka zvino, vaya vanotambudzika nokuda kwaMwari vanofanira kuzviisa kuMusiki wavo akatendeka uye vagoramba vachiita zvakanaka.</para>
  <chapter number="5" style="c"/>
  <para style="s1">Vakuru naVaduku</para>
  <para style="p">
    <verse number="1" style="v"/>Kuvakuru vari pakati penyu, ndinokumbira hangu somukuru pamwe chete nemi, nechapupu chamatambudziko aKristu, uye somumwewo achazogovana navo mukubwinya kuchazoratidzwa ndichiti: <verse number="2" style="v"/>Ivai vafudzi veboka raMwari riri pasi penyu, muchibata savatariri, musingazviiti nokuroveredzwa, asi nokuda kwokuti munoda, sezvinodikanwa naMwari kuti muve; musingakariri mari, asi muchishingaira pakushanda; <verse number="3" style="v"/>musingaremedzi vaya vakaiswa kwamuri, asi muve muenzaniso kuboka. <verse number="4" style="v"/>Uye mufudzi mukuru paachaonekwa, muchapiwa korona yokubwinya isingaori.</para>
  <para style="p">
    <verse number="5" style="v"/>Saizvozvo, imi majaya, muzviise pasi pavaya vari vakuru. Imi mose, pfekai kuzvininipisa kuno mumwe nomumwe, nokuti,</para>
  <para style="q1">“Mwari anodzivisa vanozvikudza</para>
  <para style="q2">asi anopa nyasha kuna vanozvininipisa.”</para>
  <para style="m">
    <verse number="6" style="v"/>Naizvozvo, muzvininipise, pasi poruoko rune simba rwaMwari, kuti agokusimudzirai munguva yakafanira. <verse number="7" style="v"/>Kandai paari kufunganya kwenyu kwose nokuti anokuchengetai.</para>
  <para style="p">
    <verse number="8" style="v"/>Muzvidzore uye musvinure. Muvengi wenyu dhiabhori anofamba-famba achiomba seshumba inotsvaka waingadya. <verse number="9" style="v"/>Mumudzivise, mumire makasimba mukutenda, nokuti munoziva kuti hama dzenyu munyika yose dziri kutambudzika saizvozvo.</para>
  <para style="p">
    <verse number="10" style="v"/>Uye Mwari wenyasha dzose, akakudanirai kukubwinya kwake kusingaperi muna Kristu, mushure mokumbotambudzika kwechinguva chiduku, achakuponesai uye achakusimbisai, agokumisai zvakasimba uye agokutsigisai. <verse number="11" style="v"/>Ngaave nesimba nokusingaperi-peri. Ameni.</para>
  <para style="b"/>
  <para style="s1">Mashoko Okupedzisira</para>
  <para style="p">
    <verse number="12" style="v"/>Ndakakunyorerai muchidimbu ndichibatsirwa naSirasi hama yangu yakatendeka, ndichikukurudzirai uye ndichipupura kuti idzi ndidzo nyasha dzaMwari dzechokwadi. Mirai makasimba madziri.</para>
  <para style="b"/>
  <para style="p">
    <verse number="13" style="v"/>Kereke iri muBhabhironi, yakasanangurwa pamwe chete nemi, inokukwazisai, uye mwanakomana wangu Mako anokukwazisaiwo.</para>
  <para style="p">
    <verse number="14" style="v"/>Kwazisanai nokutsvodana kworudo.</para>
  <para style="b"/>
  <para style="p">Rugare kwamuri mose muri muna Kristu.</para>
</usx>
