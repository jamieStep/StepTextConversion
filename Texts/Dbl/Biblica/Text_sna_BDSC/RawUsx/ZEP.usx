<?xml version="1.0" encoding="UTF-8"?>
<usx version="2.6">
  <book code="ZEP" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Zefania</para>
  <para style="toc1">Zefania</para>
  <para style="toc2">Zefania</para>
  <para style="toc3">Zefa</para>
  <para style="mt1">ZEFANIA</para>
  <chapter number="1" style="c"/>
  <para style="p">
    <verse number="1" style="v"/>Shoko raJehovha rakasvika kuna Zefania, mwanakomana waKushi, mwanakomana waGedharia, mwanakomana waAmaria, mwanakomana waHezekia, pamazuva okutonga kwaJosia mwanakomana waAmoni mambo weJudha richiti:</para>
  <para style="s1">Yambiro yokuuya kwoKuparadzwa</para>
  <para style="q1">
    <verse number="2" style="v"/>“Ndichatsvaira zvose</para>
  <para style="q2">kubva pamusoro penyika,”</para>
  <para style="q4">ndizvo zvinotaura Jehovha.</para>
  <para style="q1">
    <verse number="3" style="v"/>“Ndichatsvaira zvose vanhu nemhuka;</para>
  <para style="q2">ndichatsvaira shiri dzedenga nehove dzegungwa.</para>
  <para style="q1">Vakaipa vachasara nemirwi yamarara chete,</para>
  <para style="q2">kana ndabvisa munhu pamusoro penyika,”</para>
  <para style="q4">ndizvo zvinotaura Jehovha.</para>
  <para style="s1">Kurwiswa kweJudha</para>
  <para style="q1">
    <verse number="4" style="v"/>Ndichatambanudza ruoko rwangu kuti ndirwise Judha</para>
  <para style="q2">uye ndicharwisa vose vanogara muJerusarema.</para>
  <para style="q1">Ndichaparadza kubva panzvimbo ino vose vakasara vaBhaari,</para>
  <para style="q2">mazita avaprista vechihedheni vanonamata zvifananidzo,</para>
  <para style="q1">
    <verse number="5" style="v"/>vaya vanopfugama pamusoro pedzimba</para>
  <para style="q2">kuti vanamate nyeredzi dzedenga,</para>
  <para style="q1">vaya vanopfugama vachipika naJehovha</para>
  <para style="q2">uye vanopikawo naMoreki,</para>
  <para style="q1">
    <verse number="6" style="v"/>vaya vanotsauka kubva pakutevera Jehovha</para>
  <para style="q2">uye vasingatsvaki Jehovha kana kubvunza kwaari.</para>
  <para style="q1">
    <verse number="7" style="v"/>Nyararai pamberi paIshe Jehovha,</para>
  <para style="q2">nokuti zuva raJehovha rava pedyo.</para>
  <para style="q1">Jehovha agadzirira chibayiro;</para>
  <para style="q2">akavaita vatsvene, vaya vaakakoka.</para>
  <para style="q1">
    <verse number="8" style="v"/>Pazuva rechibayiro chaJehovha,</para>
  <para style="q2">ndicharova machinda</para>
  <para style="q2">navanakomana vamambo,</para>
  <para style="q1">navaya vose vakapfeka</para>
  <para style="q2">nguo dzavatorwa.</para>
  <para style="q1">
    <verse number="9" style="v"/>Pazuva iro ndicharanga</para>
  <para style="q2">vose vanonyenyeredza kuti vasatsika paburiro,</para>
  <para style="q1">vanozadza temberi yavamwari vavo</para>
  <para style="q2">nechisimba nounyengeri.</para>
  <para style="b"/>
  <para style="q1">
    <verse number="10" style="v"/>“Pazuva iro,” ndizvo zvinotaura Jehovha,</para>
  <para style="q2">“kuchema kuchanzwikwa kubva kuSuo reHove,</para>
  <para style="q2">kuungudza kubva kuRutivi Rutsva rweguta,</para>
  <para style="q2">nokukoromoka kukuru kubva kuzvikomo.</para>
  <para style="q1">
    <verse number="11" style="v"/>Ungudzai imi munogara munharaunda yomusika,</para>
  <para style="q2">vashambadzi venyu vose vachaparadzwa,</para>
  <para style="q2">vose vanotengesa nesirivha vachaparadzwa.</para>
  <para style="q1">
    <verse number="12" style="v"/>Panguva iyoyo ndichanzvera Jerusarema nomwenje;</para>
  <para style="q2">uye ndicharanga vaya vagere zvavo,</para>
  <para style="q2">vakaita sewaini yakasiyiwa mumasese ayo,</para>
  <para style="q1">vanofunga kuti, ‘Jehovha hapana zvaangaita,</para>
  <para style="q2">zvakanaka kana zvakaipa.’</para>
  <para style="q1">
    <verse number="13" style="v"/>Upfumi hwavo huchapambwa,</para>
  <para style="q2">dzimba dzavo dzichaputswa,</para>
  <para style="q1">vachavaka dzimba,</para>
  <para style="q2">asi havangagari madziri;</para>
  <para style="q1">vachasima minda yemizambiringa,</para>
  <para style="q2">asi havanganwi waini yacho.</para>
  <para style="s1">Zuva Guru raJehovha</para>
  <para style="q1">
    <verse number="14" style="v"/>“Zuva guru raJehovha rava pedyo,</para>
  <para style="q2">pedyo, uye riri kuuya nokukurumidza.</para>
  <para style="q1">Teererai! Kuchema pazuva raJehovha kucharwadza,</para>
  <para style="q2">kuchema kwemhere ipapo.</para>
  <para style="q1">
    <verse number="15" style="v"/>Zuva iro richava rokutsamwa,</para>
  <para style="q2">zuva rokudzungaira nokumanikidzwa,</para>
  <para style="q1">zuva rokutambudzika nokuparadzwa,</para>
  <para style="q2">zuva rerima nokusuwa, zuva ramakore nezarima.</para>
  <para style="q1">
    <verse number="16" style="v"/>Zuva rehwamanda nemhere yehondo yokurwisa maguta akakomberedzwa namasvingo, nokurwisa shongwe dzomumakona.</para>
  <para style="q1">
    <verse number="17" style="v"/>Ndichauyisa kudzungaira pavanhu</para>
  <para style="q2">uye vachafamba samapofu,</para>
  <para style="q2">nokuti vakatadzira Jehovha.</para>
  <para style="q1">Ropa ravo richadururwa seguruva,</para>
  <para style="q2">uye nyama yavo sendove.</para>
  <para style="q1">
    <verse number="18" style="v"/>Sirivha yavo kana goridhe ravo</para>
  <para style="q2">hazvingagoni kuvaponesa,</para>
  <para style="q2">pazuva rokutsamwa kwaJehovha.</para>
  <para style="q1">Mumoto wegodo rake</para>
  <para style="q2">nyika yose ichaparadzwa,</para>
  <para style="q1">nokuti achauyisa magumo pakarepo</para>
  <para style="q2">kuna vose vanogara panyika.”</para>
  <chapter number="2" style="c"/>
  <para style="q1">
    <verse number="1" style="v"/>Unganai pamwe chete, unganai pamwe chete,</para>
  <para style="q2">imi rudzi runonyadzisa,</para>
  <para style="q1">
    <verse number="2" style="v"/>nguva dzakatarwa dzisati dzasvika</para>
  <para style="q2">uye zuva iroro risati rapfuura sehundi,</para>
  <para style="q1">kutsamwa kukuru kwaJehovha kusati kwauya pamusoro penyu,</para>
  <para style="q2">zuva rehasha dzaJehovha risati rauya pamusoro penyu.</para>
  <para style="q1">
    <verse number="3" style="v"/>Tsvakai Jehovha, imi mose vanyoro vapanyika,</para>
  <para style="q2">imi mose munoita zvaakarayira.</para>
  <para style="q1">Tsvakai kururama, tsvakai unyoro;</para>
  <para style="q2">zvimwe mungadzivirirwa</para>
  <para style="q2">pazuva rokutsamwa kwaJehovha.</para>
  <para style="s1">Kurwiswa kweFiristia</para>
  <para style="q1">
    <verse number="4" style="v"/>Gaza richasiyiwa</para>
  <para style="q2">uye Ashikeroni richasiyiwa rava dongo.</para>
  <para style="q1">Pamasikati makuru Ashidhodhi richasiyiwa risisina chinhu</para>
  <para style="q2">uye Ekironi radzurwa.</para>
  <para style="q1">
    <verse number="5" style="v"/>Mune nhamo imi munogara pedyo negungwa,</para>
  <para style="q2">imi vanhu veKereti;</para>
  <para style="q1">shoko raJehovha rinokurwisa,</para>
  <para style="q2">iwe Kenani nyika yavaFiristia.</para>
  <para style="q1">“Ndichakuparadza,</para>
  <para style="q2">uye hapana achasara.”</para>
  <para style="b"/>
  <para style="q1">
    <verse number="6" style="v"/>Nyika iri pedyo negungwa, panogara vaKereti,</para>
  <para style="q2">ichava nzvimbo yavafudzi namatanga ehwai.</para>
  <para style="q1">
    <verse number="7" style="v"/>Ichava yavakasara veimba yavaJudha;</para>
  <para style="q2">vachawana mafuro ikoko.</para>
  <para style="q1">Mumadekwana vachavata pasi</para>
  <para style="q2">mudzimba dzaAshikeroni.</para>
  <para style="q1">Jehovha Mwari wavo achavachengeta;</para>
  <para style="q2">Achavadzorera pfuma yavo.</para>
  <para style="s1">Kurwiswa kweMoabhu neAmoni</para>
  <para style="q1">
    <verse number="8" style="v"/>“Ndakanzwa kutuka kwaMoabhu</para>
  <para style="q2">nokuzvidza kwavaAmoni,</para>
  <para style="q1">avo vakatuka vanhu vangu</para>
  <para style="q2">uye vakatyisidzira nyika yavo.</para>
  <para style="q1">
    <verse number="9" style="v"/>Naizvozvo, zvirokwazvo noupenyu hwangu,”</para>
  <para style="q2">ndizvo zvinotaura Wamasimba Ose, Mwari waIsraeri,</para>
  <para style="q1">“zvirokwazvo Moabhu achaita seSodhomu,</para>
  <para style="q2">vaAmoni seGomora,</para>
  <para style="q1">nzvimbo yesora namakomba emunyu,</para>
  <para style="q2">matongo nokusingaperi.</para>
  <para style="q1">Vakasara vavanhu vangu vachavapamba;</para>
  <para style="q2">vachararama vorudzi rwangu vachagara nhaka yenyika yavo.”</para>
  <para style="b"/>
  <para style="q1">
    <verse number="10" style="v"/>Izvi ndizvo zvavachawana nokuda kwokuzvikudza kwavo,</para>
  <para style="q2">nokuti vakatuka uye vakadadira vanhu vaJehovha Wamasimba Ose.</para>
  <para style="q1">
    <verse number="11" style="v"/>Jehovha achava anotyisa kwavari</para>
  <para style="q2">paachaparadza vamwari vose venyika.</para>
  <para style="q1">Ndudzi pamahombekombe ose dzichamunamata,</para>
  <para style="q2">rudzi rumwe norumwe munyika yarwo.</para>
  <para style="s1">Kurwiswa kweEtiopia</para>
  <para style="q1">
    <verse number="12" style="v"/>“Nemiwo, imi vaEtiopia,</para>
  <para style="q2">muchaparadzwa nomunondo wangu.”</para>
  <para style="s1">Kurwiswa kweAsiria</para>
  <para style="q1">
    <verse number="13" style="v"/>Achatambanudza ruoko rwake kuti arwise nyika</para>
  <para style="q2">yokumusoro agoparadza Asiria,</para>
  <para style="q1">achasiya Ninevhe rava dongo zvachose</para>
  <para style="q2">uye raoma segwenga.</para>
  <para style="q1">
    <verse number="14" style="v"/>Mapoka amakwai nemombe zvichavata pasi imomo,</para>
  <para style="q2">nezvipuka zvamarudzi ose.</para>
  <para style="q1">Zizi romurenje nezizi romurwizi</para>
  <para style="q2">zvichavata pamusoro pembiru dzavo.</para>
  <para style="q1">Kudana kwazvo kuchaungira nomumawindo,</para>
  <para style="q2">marara achava pamisuo yavo,</para>
  <para style="q2">mapango omusidhari achasiyiwa pachena.</para>
  <para style="q1">
    <verse number="15" style="v"/>Iri ndiro guta risina hanya</para>
  <para style="q2">raigara vakachengetedzeka.</para>
  <para style="q1">Rakati mumwoyo maro,</para>
  <para style="q2">“Ndini, uye hakuna mumwe kunze kwangu.”</para>
  <para style="q1">Razova dongo rakadii,</para>
  <para style="q2">nzvimbo inovata mhuka dzesango!</para>
  <para style="q1">Vose vanopfuura napariri vanoseka</para>
  <para style="q2">Uye vanokunga zvibhakera zvavo.</para>
  <chapter number="3" style="c"/>
  <para style="s1">Ramangwana reJerusarema</para>
  <para style="q1">
    <verse number="1" style="v"/>Rine nhamo guta ravamanikidzi,</para>
  <para style="q2">rakapanduka uye rikasvibiswa!</para>
  <para style="q1">
    <verse number="2" style="v"/>Harina warinoteerera,</para>
  <para style="q2">harigamuchiri kudzorwa.</para>
  <para style="q1">Harivimbi naJehovha,</para>
  <para style="q2">hariswederi pedyo naMwari waro.</para>
  <para style="q1">
    <verse number="3" style="v"/>Machinda aro ishumba dzinoomba,</para>
  <para style="q2">vatongi varo mapere amadekwana,</para>
  <para style="q2">vasingasiyi chinhu chamangwanani.</para>
  <para style="q1">
    <verse number="4" style="v"/>Vaprofita vavo vanozvikudza;</para>
  <para style="q2">vanhu vanonyengera.</para>
  <para style="q1">Vaprista varo vanozvidza nzvimbo tsvene</para>
  <para style="q2">uye vanoputsa murayiro.</para>
  <para style="q1">
    <verse number="5" style="v"/>Jehovha ari mariri mutsvene;</para>
  <para style="q2">haaiti zvakaipa.</para>
  <para style="q1">Mangwanani oga oga anotonga nokururamisira kwake,</para>
  <para style="q2">zuva rimwe nerimwe idzva anoriuyisa,</para>
  <para style="q2">asi vasakarurama havanyari.</para>
  <para style="q1">
    <verse number="6" style="v"/>“Ndakaparadza ndudzi;</para>
  <para style="q2">shongwe dzavo dzakaparara.</para>
  <para style="q1">Ndakasiya nzira dzavo dzisisafambwi,</para>
  <para style="q2">hapasisina anopfuura nomo.</para>
  <para style="q1">Maguta avo akaparadzwa;</para>
  <para style="q2">hapana achasiyiwa, kana mumwe zvake.</para>
  <para style="q1">
    <verse number="7" style="v"/>Ndakati kuguta,</para>
  <para style="q2">‘Zvirokwazvo uchanditya</para>
  <para style="q2">ugogamuchira kudzorwa!’</para>
  <para style="q1">Ipapo vagari varo havangaparadzwi,</para>
  <para style="q2">kana kuranga kwangu kwose hakungauyi pariri.</para>
  <para style="q1">Asi vakanga vachine shungu</para>
  <para style="q2">dzokuita uori pakuita kwavo kwose.</para>
  <para style="q1">
    <verse number="8" style="v"/>Naizvozvo ndimirirei,” ndizvo zvinotaura Jehovha,</para>
  <para style="q2">“zuva randichasimuka kuti ndigopupura.</para>
  <para style="q1">Ndafunga kuunganidza ndudzi,</para>
  <para style="q2">kuunganidza ushe hwose</para>
  <para style="q1">uye nokudurura hasha dzangu pavari,</para>
  <para style="q2">kutsamwa kukuru kwangu kwose.</para>
  <para style="q1">Nyika yose ichaparadzwa</para>
  <para style="q2">nomoto wegodo rokutsamwa kwangu.</para>
  <para style="b"/>
  <para style="q1">
    <verse number="9" style="v"/>“Ipapo ndichachenesa miromo yavanhu,</para>
  <para style="q2">kuti vose zvavo vadane kuzita raJehovha</para>
  <para style="q2">uye vamushumire nomwoyo mumwe.</para>
  <para style="q1">
    <verse number="10" style="v"/>Kubva mhiri kwenzizi dzeEtiopia vanamati vangu,</para>
  <para style="q2">vanhu vangu vakapararira,</para>
  <para style="q2">vachandiunzira zvipiriso.</para>
  <para style="q1">
    <verse number="11" style="v"/>Pazuva iro hamungaiswi pakunyadziswa</para>
  <para style="q2">nokuda kwezvakaipa zvamakandiitira,</para>
  <para style="q1">nokuti ndichabvisa kubva</para>
  <para style="q2">muguta rino vaya vanofara mukuzvikudza kwavo.</para>
  <para style="q1">Hamungazovizve namanyawi</para>
  <para style="q2">pagomo rangu dzvene.</para>
  <para style="q1">
    <verse number="12" style="v"/>Asi ndichasiya pakati penyu</para>
  <para style="q2">vanyoro vanozvininipisa,</para>
  <para style="q2">vanovimba nezita raJehovha.</para>
  <para style="q1">
    <verse number="13" style="v"/>Vakasara vaIsraeri havangaiti zvakaipa;</para>
  <para style="q2">havangarevi nhema,</para>
  <para style="q2">uye kunyengera hakuzowanikwi mumiromo yavo.</para>
  <para style="q1">Vachadya uye vagorara pasi,</para>
  <para style="q2">uye hapana angavatyisa.”</para>
  <para style="b"/>
  <para style="q1">
    <verse number="14" style="v"/>Imba, iwe Mwanasikana weZioni,</para>
  <para style="q2">danidzira, iwe Israeri!</para>
  <para style="q1">Fara ugofarisisa nomwoyo wako wose,</para>
  <para style="q2">iwe Mwanasikana weJerusarema!</para>
  <para style="q1">
    <verse number="15" style="v"/>Jehovha abvisa kurangwa kwako kwose,</para>
  <para style="q2">adzinga muvengi wako. Jehovha,</para>
  <para style="q1">Mambo waIsraeri, anewe;</para>
  <para style="q2">hauzotyizve kuti ungakuvadzwa nechinhu chipi zvacho.</para>
  <para style="q1">
    <verse number="16" style="v"/>Pazuva iro vachati kuJerusarema,</para>
  <para style="q2">“Usatya, iwe Zioni;</para>
  <para style="q2">usarega maoko ako achishayiwa simba.</para>
  <para style="q1">
    <verse number="17" style="v"/>Jehovha Mwari wako anewe,</para>
  <para style="q2">ndiye ane simba rokuponesa.</para>
  <para style="q1">Achafadzwa zvikuru newe,</para>
  <para style="q2">achakunyaradza norudo rwake,</para>
  <para style="q2">achafara nokuda kwako nokuimba.”</para>
  <para style="b"/>
  <para style="q1">
    <verse number="18" style="v"/>“Matambudziko emitambo</para>
  <para style="q2">yakatarwa ndichaabvisa kwauri;</para>
  <para style="q2">iwo mutoro nokuzvidzwa kwauri.</para>
  <para style="q1">
    <verse number="19" style="v"/>Panguva iyoyo ndichatonga</para>
  <para style="q2">vose vakakumanikidza;</para>
  <para style="q1">ndichanunura vakaremara</para>
  <para style="q2">uye ndichaunganidza vaya vakaparadzirwa.</para>
  <para style="q1">Ndichavapa rumbidzo norukudzo</para>
  <para style="q2">munyika dzose dzavakaiswa pakunyadziswa.</para>
  <para style="q1">
    <verse number="20" style="v"/>Panguva iyoyo ndichakuunganidzai;</para>
  <para style="q2">panguva iyoyo ndichakuuyisai kumusha.</para>
  <para style="q1">Ndichakupai rukudzo nerumbidzo</para>
  <para style="q2">pakati pavanhu vose vapanyika,</para>
  <para style="q1">pandichadzora pfuma yenyu</para>
  <para style="q2">muchizviona nameso enyu,”</para>
  <para style="q4">ndizvo zvinotaura Jehovha.</para>
</usx>
