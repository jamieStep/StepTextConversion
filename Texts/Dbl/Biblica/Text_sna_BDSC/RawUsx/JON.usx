<?xml version="1.0" encoding="UTF-8"?>
<usx version="2.6">
  <book code="JON" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Jona</para>
  <para style="toc1">Jona</para>
  <para style="toc2">Jona</para>
  <para style="toc3">Jona</para>
  <para style="mt1">JONA</para>
  <chapter number="1" style="c"/>
  <para style="s1">Jona anotiza kubva pamberi paJehovha</para>
  <para style="p">
    <verse number="1" style="v"/>Shoko raJehovha rakasvika kuna Jona mwanakomana waAmitai, richiti, <verse number="2" style="v"/>“Enda kuguta guru reNinevhe undoriparidzira, nokuti kuipa kwaro kwasvika pamberi pangu.”</para>
  <para style="p">
    <verse number="3" style="v"/>Asi Jona akatiza kubva pamberi paJehovha akananga kuTashishi. Akaburuka akaenda kuJopa, kwaakawana chikepe chaienda ikoko. Mushure mokubvisa mari yokufambisa, akakwidza ndokuenda kuTashishi kuti atize kubva kuna Jehovha.</para>
  <para style="p">
    <verse number="4" style="v"/>Ipapo Jehovha akatuma mhepo huru pagungwa, uye dutu raipenga kwazvo rikamuka zvokuti chikepe chakada kutsemuka-tsemuka. <verse number="5" style="v"/>Vafambisi vose vechikepe vakatya uye mumwe nomumwe akachema kuna mwari wake. Vakakanda nhumbi mugungwa kuti chikepe chireruke.</para>
  <para style="p">Asi Jona akanga aenda pasi mukati mechikepe maakasvikovata uye akakotsira hope huru. <verse number="6" style="v"/>Mukuru wavachairi akaenda kwaari akati, “Ungarare sei iwe? Muka udane kuna mwari wako! Zvimwe angatirangarira tikasaparara.”</para>
  <para style="p">
    <verse number="7" style="v"/>Ipapo vafambisi vechikepe vakati kuno mumwe nomumwe, “Uyai, tikande mijenya kuti tione kuti ndiani aita kuti tiwirwe nenjodzi iyi.” Vakakanda mijenya, mijenya ikawira pana Jona.</para>
  <para style="p">
    <verse number="8" style="v"/>Saka vakamubvunza vakati, “Tiudze, ndiani aita kuti matambudziko ose aya atiwire? Unoita basa reiko? Unobvepiko? Nyika yako inonzi ani? Uri worudzi rupi?”</para>
  <para style="p">
    <verse number="9" style="v"/>Akapindura akati, “Ndiri muHebheru, uye ndinonamata Jehovha, Mwari wokudenga, akaita gungwa nenyika.”</para>
  <para style="p">
    <verse number="10" style="v"/>Izvi zvakavatyisa uye vakabvunza vakati, “Watadzeiko?” (Vaiziva kuti aitiza kubva pamberi paJehovha, nokuti akanga atovaudza kudaro.)</para>
  <para style="p">
    <verse number="11" style="v"/>Gungwa rakanga rotonyanya kupenga. Saka vakamubvunza vakati, “Ko, tinofanira kuitei kwauri kuti gungwa ritidzikamire?”</para>
  <para style="p">
    <verse number="12" style="v"/>Akapindura achiti, “Ndisimudzei mundikande mugungwa, ipapo richanyarara. Ndinoziva kuti mhosva yangu ndiyo yaita kuti dutu guru iri rikuwirei.”</para>
  <para style="p">
    <verse number="13" style="v"/>Pachinzvimbo chaizvozvo varume vakaedza napavaigona napo kuti vadzokere kunyika. Asi vakakoniwa, nokuti gungwa rakatonyanyisa kupenga kupfuura zvapakutanga. <verse number="14" style="v"/>Ipapo vakachema kuna Jehovha vakati, “Haiwa Jehovha, tapota musatiuraya nemhaka youpenyu hwomunhu uyu. Musatipa mhosva yokuuraya munhu asina mhaka, nokuti, iyemi Jehovha maita sokuda kwenyu.” <verse number="15" style="v"/>Ipapo vakatora Jona vakamukanda mugungwa, uye gungwa rikanyarara pakupenga kwaro. <verse number="16" style="v"/>Nokuda kwaizvozvi vakatya Jehovha kwazvo, uye vakabayira Jehovha chibayiro vakaita mhiko kwaari.</para>
  <para style="p">
    <verse number="17" style="v"/>Asi Jehovha akatuma hove huru kuti izomedza Jona, uye Jona akava mudumbu mehove kwamazuva matatu nousiku hutatu.</para>
  <chapter number="2" style="c"/>
  <para style="s1">Munyengetero waJona</para>
  <para style="p">
    <verse number="1" style="v"/>Kubva mudumbu rehove Jona akanyengetera kuna Jehovha Mwari wake. <verse number="2" style="v"/>Akati:</para>
  <para style="q1">“Mudambudziko rangu ndakadana kuna Jehovha,</para>
  <para style="q2">iye akandipindura.</para>
  <para style="q1">Kubva mukati meguva ndakadanidzira kuti ndibatsirwe,</para>
  <para style="q2">uye imi makanzwa kuchema kwangu.</para>
  <para style="q1">
    <verse number="3" style="v"/>Makandikandira makadzika,</para>
  <para style="q2">mumwoyo chaimo megungwa,</para>
  <para style="q1">uye mvura zhinji ikandikomberedza;</para>
  <para style="q2">mafungu enyu ose namapopoma enyu ose</para>
  <para style="q2">zvakapfuura napamusoro pangu.</para>
  <para style="q1">
    <verse number="4" style="v"/>Ndakati, ‘Ndaraswa kubva</para>
  <para style="q2">pamberi penyu,</para>
  <para style="q1">asi ndichatarirazve ndakaringa</para>
  <para style="q2">kutemberi yenyu tsvene.’</para>
  <para style="q1">
    <verse number="5" style="v"/>Mvura zhinji dzandikomberedza dzikandityisa;</para>
  <para style="q2">pakadzikadzika pakandikomberedza;</para>
  <para style="q2">sora regungwa rakamonera musoro wangu.</para>
  <para style="q1">
    <verse number="6" style="v"/>Kumidzi yamakomo ndakanyura;</para>
  <para style="q2">nyika yapasi yakandipfigiramo nokusingaperi.</para>
  <para style="q1">Asi makaburitsa upenyu hwangu kubva mugomba,</para>
  <para style="q2">imi Jehovha Mwari wangu.</para>
  <para style="b"/>
  <para style="q1">
    <verse number="7" style="v"/>“Upenyu hwangu pahwakanga hwotiza,</para>
  <para style="q2">ndakakurangarirai, imi Jehovha,</para>
  <para style="q1">uye munyengetero wangu wakauya kwamuri,</para>
  <para style="q2">kutemberi yenyu tsvene.</para>
  <para style="b"/>
  <para style="q1">
    <verse number="8" style="v"/>“Vaya vanobatirira kuzvifananidzo zvisina maturo,</para>
  <para style="q2">vanorasa nyasha dzingadai dziri dzavo.</para>
  <para style="q1">
    <verse number="9" style="v"/>Asi ini, norwiyo rwokuvonga,</para>
  <para style="q2">ndichabayira kwamuri.</para>
  <para style="q1">Zvandakapika ndichazvizadzisa.</para>
  <para style="q2">Ruponeso runobva kuna Jehovha.”</para>
  <para style="p">
    <verse number="10" style="v"/>Uye Jehovha akarayira hove, ikandorutsira Jona panyika yakaoma.</para>
  <chapter number="3" style="c"/>
  <para style="s1">Jona anoenda kuNinevhe</para>
  <para style="p">
    <verse number="1" style="v"/>Ipapo shoko raJehovha rakasvika kuna Jona kechipiri richiti, <verse number="2" style="v"/>“Enda kuguta reNinevhe undoriparidzira shoko randinokupa.”</para>
  <para style="p">
    <verse number="3" style="v"/>Jona akateerera shoko raJehovha akaenda kuNinevhe. Zvino Ninevhe raiva guta guru kwazvo, rwendo rwamazuva matatu. <verse number="4" style="v"/>Pazuva rokutanga Jona akapinda muguta. Akaparidza achiti, “Kwasara mazuva makumi mana, mushure maizvozvo Ninevhe richaparadzwa.” <verse number="5" style="v"/>Vanhu veNinevhe vakatenda kuna Mwari. Vakatara nguva yokutsanya, uye vose zvavo, kubva kumukuru mukuru kusvikira kumuduku duku vakapfeka masaga.</para>
  <para style="p">
    <verse number="6" style="v"/>Nhau idzi padzakasvika kuna mambo weNinevhe, akasimuka kubva pachigaro chake, akabvisa nguo dzake dzoumambo, akazvifukidza namasaga akagara mumadota. <verse number="7" style="v"/>Ipapo akazivisa chirevo muNinevhe, achiti:</para>
  <para style="pmo">“Chirevo chamambo namachinda ake:</para>
  <para style="b"/>
  <para style="pm">“Musarega munhu kana mhuka, chipfuwo kana gwai, zvichiravira chinhu; musazvirega zvichidya kana kunwa. <verse number="8" style="v"/>Asi vanhu nemhuka ngavafuke masaga. Munhu wose ngaadane kuna Mwari iye zvino. Ngavasiye nzira dzavo dzakaipa nokuita kwavo nechisimba. <verse number="9" style="v"/>Ndiani anoziva? Zvichida Mwari angazvidemba uye netsitsi dzake akazvidzora kubva pakutsamwa kwake kunotyisa kuti tirege kuparara.”</para>
  <para style="p">
    <verse number="10" style="v"/>Mwari akati aona zvavakaita uye kutendeuka kwavakaita kubva panzira dzavo dzakaipa, akavanzwira tsitsi akasauyisa kuparadzwa pamusoro pavo sezvaaida kuvaitira.</para>
  <chapter number="4" style="c"/>
  <para style="s1">Kutsamwa kwaJona nokuda kwetsitsi dzaJehovha</para>
  <para style="p">
    <verse number="1" style="v"/>Asi Jona haana kufadzwa nazvo uye akatsamwa. <verse number="2" style="v"/>Akanyengetera kuna Jehovha akati, “Imi Jehovha, izvi hazvisizvo here zvandakataura ndiri kunyika yangu? Ndokusaka ndakakurumidza kutiza ndichienda kuTashishi? Ndaiziva kuti muri Mwari ane tsitsi nenyasha, anononoka kutsamwa uye azere norudo, Mwari anozvidzora pakutumira zvakaipa. <verse number="3" style="v"/>Zvino, imi Jehovha, torai zvenyu upenyu hwangu, nokuti zviri nani kuti ndife zvangu pano kurarama.”</para>
  <para style="p">
    <verse number="4" style="v"/>Asi Jehovha akapindura akati, “Zvakanaka here kuti utsamwe?”</para>
  <para style="p">
    <verse number="5" style="v"/>Jona akabuda akaenda akandogara pasi kunze kweguta nechokumabvazuva. Ikoko akazvivakira dumba, akagara mumumvuri waro ndokumirira kuti aone zvaizoitika kuguta. <verse number="6" style="v"/>Ipapo Jehovha Mwari akameresa muti womuzambiringa, akauita kuti ukure kumusoro kwaJona kuti uite mumvuri pamusoro pake, kuti shungu dzake dzidzikire, uye Jona akafara kwazvo nokuda kwomuzambiringa. <verse number="7" style="v"/>Asi chifumi chezuva rakatevera Mwari akatuma gonye rikadya muzambiringa uyu zvokuti wakasvava. <verse number="8" style="v"/>Zuva rakati richibuda, Mwari akatuma mhepo yokumabvazuva yaipisa kwazvo, uye zuva rikabaya pamusoro paJona zvokuti akaziya. Akademba kufa, uye akati, “Zvingava nani kuti ndife zvangu pano kurarama.”</para>
  <para style="p">
    <verse number="9" style="v"/>Asi Mwari akati kuna Jona, “Zvakanaka here kuti utsamwe nokuda kwomuzambiringa uyu?”</para>
  <para style="p">Iye akati, “Hongu, ndakatsamwa zvokuti ndife.”</para>
  <para style="p">
    <verse number="10" style="v"/>Asi Jehovha akati, “Iwe wanga une hanya nomuzambiringa uyu, kunyange zvazvo usina kuuchengeta kana kuukudza. Wakabuda nousiku humwe uye ukaparara nousiku humwe. <verse number="11" style="v"/>Asi Ninevhe rine vanhu vanopfuura zviuru zana namakumi maviri avanhu vasingazivi kuti ruoko rwavo rworudyi ndorupi kana rworuboshwe ndorupi, uye nemombe zhinjiwo. Handingavi nehanya here neguta iro guru?”</para>
</usx>
