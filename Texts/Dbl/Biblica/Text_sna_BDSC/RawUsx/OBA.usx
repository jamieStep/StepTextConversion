<?xml version="1.0" encoding="UTF-8"?>
<usx version="2.6">
  <book code="OBA" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Obhadhia</para>
  <para style="toc1">Obhadhia</para>
  <para style="toc2">Obhadhia</para>
  <para style="toc3">Obha</para>
  <para style="mt1">OBHADHIA</para>
  <chapter number="1" style="c"/>
  <para style="p">
    <verse number="1" style="v"/>Zvakaratidzwa Obhadhia.</para>
  <para style="p">Zvanzi naIshe Jehovha pamusoro peEdhomu:</para>
  <para style="q1">Takanzwa shoko rakabva kuna Jehovha richiti:</para>
  <para style="q2">Nhume yakatumwa kundudzi kuti indotaura ichiti,</para>
  <para style="q1">“Simukai, tiende tindorwa hondo naye.”</para>
  <para style="b"/>
  <para style="q1">
    <verse number="2" style="v"/>“Tarirai, ndichakudukupisai pakati pendudzi;</para>
  <para style="q2">muchamhurwa zvachose.</para>
  <para style="q1">
    <verse number="3" style="v"/>Kuzvikudza kwemwoyo yenyu kwakakunyengerai,</para>
  <para style="q2">iyemi mugere mumikaha yamatombo</para>
  <para style="q2">muchiita kwakakwirira misha yenyu,</para>
  <para style="q1">imi munoti mumwoyo yenyu,</para>
  <para style="q2">‘Ndianiko angandiburutsira pasi?’</para>
  <para style="q1">
    <verse number="4" style="v"/>Kunyange mukabhururuka segondo</para>
  <para style="q2">mukaruka dendere renyu pakati penyeredzi,</para>
  <para style="q2">kubva ipapo ndichakukandai pasi,”</para>
  <para style="q4">ndizvo zvinotaura Jehovha.</para>
  <para style="q1">
    <verse number="5" style="v"/>“Kana mbavha dzikauya kwamuri,</para>
  <para style="q2">kana makororo usiku,</para>
  <para style="q1">haiwa, muchaparadzwa zvakadiniko?</para>
  <para style="q2">Havazoba kusvikira pavanoda here?</para>
  <para style="q1">Dai vatanhi vamazambiringa vaiuya kwamuri,</para>
  <para style="q2">ko, havaizosiya mazambiringa mashoma here?</para>
  <para style="q1">
    <verse number="6" style="v"/>Asi Esau achasiyiwa seiko asina chinhu,</para>
  <para style="q2">pfuma yake yakavigwa ichatorwa!</para>
  <para style="q1">
    <verse number="7" style="v"/>Vose vaiva nesungano newe vachakumanikidza kusvikira kumuganhu;</para>
  <para style="q2">shamwari dzako dzichakunyengera dzigokukunda;</para>
  <para style="q1">vanodya zvokudya zvako vachakuisira musungo,</para>
  <para style="q2">asi haungazvizivi.</para>
  <para style="b"/>
  <para style="q1">
    <verse number="8" style="v"/>“Pazuva iro,” ndizvo zvinotaura Jehovha,</para>
  <para style="q2">“handingazoparadzi vachenjeri veEdhomu,</para>
  <para style="q2">varume vazere nokunzwisisa pakati pamakomo eEdhomu here?</para>
  <para style="q1">
    <verse number="9" style="v"/>Mhare dzako, iwe Temani,</para>
  <para style="q2">dzichavhunduka,</para>
  <para style="q2">uye vose vari mumakomo aEsau vachaparara pakuurayiwa ikoko.</para>
  <para style="q1">
    <verse number="10" style="v"/>Nokuda kwokuti wakarwisa mununʼuna wako Jakobho,</para>
  <para style="q2">uchafukidzwa nenyadzi;</para>
  <para style="q2">uchaparadzwa nokusingaperi.</para>
  <para style="q1">
    <verse number="11" style="v"/>Zuva iro rawakamira kure,</para>
  <para style="q2">vatorwa pavakatakura pfuma yake vakaenda nayo,</para>
  <para style="q1">uye vabvakure vakapinda mumasuo ake,</para>
  <para style="q2">vakakanda mijenya pamusoro peJerusarema,</para>
  <para style="q2">iwe wakaita somumwe wavo.</para>
  <para style="q1">
    <verse number="12" style="v"/>Haufaniri kutarisira mununʼuna wako pasi,</para>
  <para style="q2">pazuva rokushayiwa kwake,</para>
  <para style="q1">kana kufara pamusoro pavanhu veJudha,</para>
  <para style="q2">pazuva rokuparadzwa kwavo,</para>
  <para style="q1">kana kuzvikudza zvakanyanya</para>
  <para style="q2">pazuva rokutambudzika kwavo.</para>
  <para style="q1">
    <verse number="13" style="v"/>Hamufaniri kufamba napamasuo avanhu vangu,</para>
  <para style="q2">pazuva renjodzi yavo,</para>
  <para style="q1">kana kuvatarisira pasi vava munjodzi,</para>
  <para style="q2">pazuva renjodzi yavo,</para>
  <para style="q1">kana kuvatorera pfuma yavo</para>
  <para style="q2">pazuva renhamo yavo.</para>
  <para style="q1">
    <verse number="14" style="v"/>Hamufaniri kumira pamharadzano dzenzira,</para>
  <para style="q2">kuti muuraye vanotiza vavo,</para>
  <para style="q1">kana kuisa vakasara vavo kuvavengi vavo,</para>
  <para style="q2">pazuva rokutambudzika kwavo.</para>
  <para style="b"/>
  <para style="q1">
    <verse number="15" style="v"/>“Zuva raJehovha rava pedyo</para>
  <para style="q2">kundudzi dzose.</para>
  <para style="q1">Sezvamakaita, ndizvo zvichaitwawo kwamuri;</para>
  <para style="q2">mabasa enyu achadzokera pamisoro yenyu chaiyo.</para>
  <para style="q1">
    <verse number="16" style="v"/>Sezvamakanwa pagomo rangu dzvene,</para>
  <para style="q2">saizvozvowo ndudzi dzose dzicharamba dzichingonwa;</para>
  <para style="q1">dzichanwa nokunwa dzikaita</para>
  <para style="q2">sedzisina kumbovapo.</para>
  <para style="q1">
    <verse number="17" style="v"/>Asi paGomo reZioni pachava nokununurwa;</para>
  <para style="q2">richava dzvene,</para>
  <para style="q1">uye imba yaJakobho</para>
  <para style="q2">ichadzoserwa nhaka yayo.</para>
  <para style="q1">
    <verse number="18" style="v"/>Imba yaJakobho ichava moto,</para>
  <para style="q2">uye imba yaJosefa murazvo womoto;</para>
  <para style="q1">imba yaEsau ichava mashanga,</para>
  <para style="q2">uye vachaipisa nomoto vagoipedza.</para>
  <para style="q1">Hakuzovi navanopona</para>
  <para style="q2">muimba yaEsau.”</para>
  <para style="q4">Jehovha ataura izvozvo.</para>
  <para style="b"/>
  <para style="q1">
    <verse number="19" style="v"/>Vanhu vanobva kuNegevhi</para>
  <para style="q2">vachagara mumakomo aEsau,</para>
  <para style="q1">uye vanhu vanobva mujinga mezvikomo</para>
  <para style="q2">vachatora nyika yavaFiristia kuti ive yavo.</para>
  <para style="q1">Vachatora minda yaEfuremu pamwe chete neSamaria,</para>
  <para style="q2">kuti zvive zvavo, uye Bhenjamini achatora Gireadhi kuti ive yake.</para>
  <para style="q1">
    <verse number="20" style="v"/>Ungano iyi yavaIsraeri vakadzingwa vagere muKenani</para>
  <para style="q2">ichatora nyika kusvikira kuZarefati;</para>
  <para style="q1">vakadzingwa kubva muJerusarema vagere muSefaradhi</para>
  <para style="q2">vachatora maguta eNegevhi.</para>
  <para style="q1">
    <verse number="21" style="v"/>Vaponesi vachakwira pamusoro peGomo reZioni,</para>
  <para style="q2">kuti vandotonga makomo aEsau.</para>
  <para style="q2">Uye ushe huchava hwaJehovha.</para>
</usx>
