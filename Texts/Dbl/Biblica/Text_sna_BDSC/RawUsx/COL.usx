<?xml version="1.0" encoding="UTF-8"?>
<usx version="2.6">
  <book code="COL" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">VaKorose</para>
  <para style="toc1">VaKorose</para>
  <para style="toc2">VaKorose</para>
  <para style="toc3">VaKoro</para>
  <para style="mt1">VAKOROSE</para>
  <chapter number="1" style="c"/>
  <para style="p">
    <verse number="1" style="v"/>Pauro, mupostori waKristu Jesu nokuda kwaMwari, naTimoti hama yedu, <verse number="2" style="v"/>kuhama tsvene uye dzakatendeka dziri muna Kristu paKorose:</para>
  <para style="b"/>
  <para style="p">Nyasha norugare zvinobva kuna Mwari Baba ngazvive nemi.</para>
  <para style="b"/>
  <para style="s1">Kuvonga noKunyengetera</para>
  <para style="p">
    <verse number="3" style="v"/>Tinogara tichivonga Mwari, Baba vaIshe wedu Jesu Kristu, patinokunyengetererai, <verse number="4" style="v"/>nokuti takanzwa nezvokutenda kwenyu muna Kristu Jesu uye nezvorudo rwamunarwo kuvatsvene vose, <verse number="5" style="v"/>kutenda norudo zvinobva patariro yamakachengeterwa kudenga uye iyo yamakatonzwa nezvayo mushoko rezvokwadi, iro vhangeri <verse number="6" style="v"/>rakasvika kwamuri. Munyika yose vhangeri iri riri kubereka zvibereko uye richikura sezvarakanga richiita pakati penyu kubvira pazuva ramakarinzwa uye mukanzwisisa nyasha dzaMwari muzvokwadi yose. <verse number="7" style="v"/>Makazvidzidza kubva kuna Epafrodhitasi, muranda pamwe chete nesu anodikanwa, mushumuri akatendeka waKristu nokuda kwedu, <verse number="8" style="v"/>uye akatiudzawo nezvorudo rwenyu muMweya.</para>
  <para style="p">
    <verse number="9" style="v"/>Nokuda kwaizvozvi, kubvira pazuva ratakanzwa nezvenyu, hatina kurega kukunyengetererai tichikumbira Mwari kuti akuzadzei nokuziva kuda kwake kubudikidza nouchenjeri hwose hwomweya, uye nokunzwisisa. <verse number="10" style="v"/>Uye tinonyengeterera izvi kuitira kuti mugare upenyu hwakafanira uye kuti mumufadze iye mune zvose: muchibereka zvibereko mumabasa ose akanaka, muchikura mukuziva Mwari, <verse number="11" style="v"/>muchisimbiswa nesimba rose maererano nokubwinya kwesimba rake kuti muve nokutsunga kukuru uye nomwoyo murefu, muchifara kwazvo <verse number="12" style="v"/>muchivonga ivo Baba, vakaita kuti mukodzere kugovana nhaka yavatsvene muumambo hwechiedza. <verse number="13" style="v"/>Nokuti akatinunura kubva pasimba rerima akatiuyisa kuumambo hwoMwanakomana waanoda, <verse number="14" style="v"/>watine dzikinuro maari, iko kuregererwa kwezvivi.</para>
  <para style="s1">Ukuru hwaKristu</para>
  <para style="p">
    <verse number="15" style="v"/>Ndiye mufananidzo waMwari asingaonekwi, dangwe rezvisikwa zvose. <verse number="16" style="v"/>Nokuti zvinhu zvose zvakasikwa naye: zviri kudenga nezviri panyika, zvinoonekwa nezvisingaonekwi, zvigaro zvoushe kana masimba kana vatongi kana vane simba; zvinhu zvose zvakasikwa naye uye zvakasikirwa iye. <verse number="17" style="v"/>Iye anotangira zvose, uye zvinhu zvose zvinobatana maari. <verse number="18" style="v"/>Ndiye musoro womuviri, iyo kereke; ndiye wokutanga uye ndiye dangwe ravakamuka kubva kuvakafa, kuitira kuti pazvinhu zvose iye ave mukuru. <verse number="19" style="v"/>Nokuti Mwari akafadzwa nazvo kuti kuzara kwake kwose kugare maari, <verse number="20" style="v"/>uye kubudikidza naye ayananise kwaari zvinhu zvose, zvingava zvinhu zviri panyika kana zvinhu zviri kudenga, nokuita rugare kubudikidza neropa rake, rakateurwa pamuchinjikwa.</para>
  <para style="p">
    <verse number="21" style="v"/>Kare makanga muri vatorwa kuna Mwari uye maiva vavengi mupfungwa dzenyu nokuda kwetsika dzenyu dzakaipa. <verse number="22" style="v"/>Asi zvino akakuyananisai nomuviri waKristu kubudikidza norufu kuti akuisei pamberi pake muri vatsvene, vasina chavanopomerwa uye makasunungurwa kubva pakupomerwa <verse number="23" style="v"/>kana muchirambira mukutenda kwenyu, makasimbiswa uye makasimba, musingazungunuswi kubva patariro iri muvhangeri. Ndiro vhangeri ramakanzwa uye rakaparidzirwa kuzvisikwa zvose pasi pedenga, uye iro ini, Pauro, ndakaitwa muranda nokuda kwaro.</para>
  <para style="s1">Kushandira Kereke kwaPauro</para>
  <para style="p">
    <verse number="24" style="v"/>Zvino ndinofara mune zvamakatamburirwa imi, uye ndinozadzisa munyama yangu izvo zvichiri kushayikwa maererano nokutambudzika kwaKristu, nokuda kwomuviri wake, iyo kereke. <verse number="25" style="v"/>Ini ndava muranda wayo nokutumwa kwandakaitwa naMwari kuti ndiise kwamuri shoko raMwari nokuzara kwaro, <verse number="26" style="v"/>chakavanzika chakanga chakavigwa kubvira kare uye kumarudzi namarudzi, asi zvino zvakazarurirwa vatsvene. <verse number="27" style="v"/>Kwavari, Mwari akasarudza kuti azivise pakati pavaHedheni, pfuma inobwinya yechakavanzika ichi, iye Kristu mamuri, tariro yokubwinya.</para>
  <para style="p">
    <verse number="28" style="v"/>Tinomuparidza, tichirayira uye tichidzidzisa munhu wose nouchenjeri hwose, kuitira kuti tisvitse munhu wose akakwana muna Kristu. <verse number="29" style="v"/>Nokuda kwaizvozvi, ndinoshanda nesimba, ndichirwisa nesimba rake rose, rinoshanda zvikuru mandiri.</para>
  <chapter number="2" style="c"/>
  <para style="p">
    <verse number="1" style="v"/>Ndinoda kuti muzive kuti ndiri kurwa sei pamusoro penyu nepaavo vari paRaodhikea, navose vasina kuonana neni pachangu. <verse number="2" style="v"/>Vavariro yangu ndeyokuti vakurudzirwe mumwoyo uye vabatane murudo, kuitira kuti vave nepfuma izere yokunzwisisa kwakakwana, kuti vagoziva chakavanzika chaMwari, iye Kristu, <verse number="3" style="v"/>maari ndimo makachengetwa pfuma yose youchenjeri nokuziva. <verse number="4" style="v"/>Ndinokuudzai izvi kuitira kuti parege kuva nomunhu anokunyengerai namashoko anobata kumeso. <verse number="5" style="v"/>Nokuti kunyange ndisipo pamuri panyama, mumweya ndinemi uye ndinofara ndichiona kuti mugere zvakanaka sei uye kuti makasimba sei mukutenda kwenyu muna Kristu.</para>
  <para style="s1">Kusunungurwa paTsika dzaVanhu noUpenyu muna Kristu</para>
  <para style="p">
    <verse number="6" style="v"/>Saka zvino, sezvamakagamuchira Kristu Jesu saShe, rambai muchifamba maari, <verse number="7" style="v"/>mune midzi uye makavakwa maari, makasimbiswa mukutenda sezvamakadzidziswa, uye muzere nokuvonga.</para>
  <para style="p">
    <verse number="8" style="v"/>Muone kuti parege kuva nomunhu anokutapai nokutaura kusina maturo kunonyengera, kunosendamira patsika dzavanhu nezvokuvamba kwenyika ino, asingateveri Kristu.</para>
  <para style="p">
    <verse number="9" style="v"/>Nokuti muna Kristu kuzara kwouMwari kunogara maari pamuviri, <verse number="10" style="v"/>nemiwo makapiwa kuzara uku muna Kristu, iye ari pamusoro poushe hwose nesimba. <verse number="11" style="v"/>Nemiwo makadzingiswa maari, mukubviswa kwomunhu wezvivi, kwete nokudzingiswa kunoitwa namaoko avanhu, asi nokudzingiswa kunoitwa naKristu, <verse number="12" style="v"/>makavigwa pamwe chete mukubhabhatidzwa uye mukamutswa pamwe chete naye nokutenda kwenyu musimba raMwari, akamumutsa kubva kuvakafa.</para>
  <para style="p">
    <verse number="13" style="v"/>Pamakanga makafa muzvivi zvenyu uye nokusadzingiswa kwomunhu wenyu wekare, Mwari akakuitai vapenyu muna Kristu. Akatikanganwira zvivi zvedu zvose, <verse number="14" style="v"/>akadzima mutemo wakanyorwa, nezvirevo zvawo, uyo wakanga uchirwa nesu uye waimira uchipikisana nesu; akaubvisa, achiuroverera pamuchinjikwa. <verse number="15" style="v"/>Uye akati abvisa ushe namasimba, akazvibudisa pachena, akazvikunda nomuchinjikwa.</para>
  <para style="p">
    <verse number="16" style="v"/>Naizvozvo ngakurege kuva nomunhu anokutongai pamusoro pezvamunodya kana kunwa, kana nezvemitambo yechitendero, kupemberera Kugara kwoMwedzi kana zuva reSabata. <verse number="17" style="v"/>Izvi mumvuri wezvinhu zvaizouya, kunyange zvakadaro, chokwadi chinowanikwa muna Kristu. <verse number="18" style="v"/>Musarega munhu upi zvake anofarira kuzvininipisa kwenhema uye kunamata vatumwa achikutorerai mubayiro wenyu. Munhu akadaro anorondedzera zvikuru pamusoro pezvaakaona, uye nokufunga kwake kwenyama anozvikudza pasina. <verse number="19" style="v"/>Akarasika kubva paMusoro, uyo kubva pauri muviri wose, wakasimbiswa uye wakabatanidzwa pamwe chete nemitezo yawo namarunda, unokura sezvinoda Mwari.</para>
  <para style="p">
    <verse number="20" style="v"/>Sezvo makafa pamwe chete naKristu kune mitemo yenyika ino, seiko muchiita kunge muchiri vayo, muchizviisa pasi pemitemo yayo inoti: <verse number="21" style="v"/>“Usabata! Usaravira! Usagunzva!”? <verse number="22" style="v"/>Izvi zvose zvichaparadzwa nokubata kwazvo, nokuti zvakavakwa pamirayiro yavanhu nokudzidzisa kwavanhu. <verse number="23" style="v"/>Zvirokwazvo mitemo yakadai inoita seino uchenjeri, nokunamata kwavo kwokuzvipa, kuzvininipisa kwavo kwenhema uye nokurwadzisa kwavo muviri, asi zvisingagoni kudzivisa kuchiva kwomuviri.</para>
  <chapter number="3" style="c"/>
  <para style="s1">Mirayiro yaMararamiro Matsvene</para>
  <para style="p">
    <verse number="1" style="v"/>Sezvo, zvino, makamutswa pamwe chete naKristu, isai mwoyo yenyu pazvinhu zviri kumusoro, uko kugere Kristu kuruoko rworudyi rwaMwari. <verse number="2" style="v"/>Isai pfungwa dzenyu pazvinhu zviri kumusoro, kwete pazvinhu zvenyika. <verse number="3" style="v"/>Nokuti makafa, uye upenyu hwenyu hwakavigwa zvino naKristu muna Mwari. <verse number="4" style="v"/>Panoonekwa Kristu, iye upenyu hwenyu, ipapo nemiwo muchaonekwa pamwe chete naye mukubwinya.</para>
  <para style="p">
    <verse number="5" style="v"/>Naizvozvo, urayai zvose zvenyu zvenyika zvinoti: upombwe, netsvina, nokusachena, nokuchiva, nokuda zvakaipa uye kukara, ndiko kunamata zvifananidzo. <verse number="6" style="v"/>Nokuda kwaizvozvi, kutsamwa kwaMwari kuri kuuya. <verse number="7" style="v"/>Imi maimbofamba mazviri, muupenyu hwamaimborarama. <verse number="8" style="v"/>Asi zvino munofanira kuzvidzora pane zvose zvakadai sezvizvi zvinoti: kutsamwa, hasha, ruvengo, makuhwa, nokutaura zvakaora zvichibva pamiromo yenyu. <verse number="9" style="v"/>Musareverana nhema, sezvo makabvisa munhu wenyu wekare namabasa ake <verse number="10" style="v"/>mukafuka munhu mutsva, ari kuvandudzwa mukuziva, mumufananidzo woMusiki wake. <verse number="11" style="v"/>Apa hapachina muGiriki kana muJudha, kudzingiswa kana kusadzingiswa, mutorwa kana muSitia, nhapwa kana akasununguka, asi Kristu ndiye zvose, uye ari mune zvose.</para>
  <para style="p">
    <verse number="12" style="v"/>Naizvozvo savasanangurwa vaMwari, vatsvene uye vanodikanwa kwazvo, zvifukidzei netsitsi, nounyoro, nokuzvininipisa, nokupfava uye nomwoyo murefu. <verse number="13" style="v"/>Munzwirane tsitsi uye mukanganwirane pamhosva ipi zvayo yamunenge matadzirana. Mukanganwire sezvamakakanganwirwa naShe. <verse number="14" style="v"/>Uye pazvinhu zvose izvi fukai rudo, runokusunganidzai pamwe chete muhumwe hwakakwana.</para>
  <para style="p">
    <verse number="15" style="v"/>Rugare rwaKristu ngarutonge mumwoyo yenyu, sezvo senhengo dzomuviri mumwe makadanirwa kurugare. Uye munofanira kuvonga. <verse number="16" style="v"/>Shoko raKristu ngarigare zvakakwana mamuri pamunenge muchidzidzisana muchirayirana nouchenjeri hwose, uye muchiimba mapisarema, dzimbo nenziyo dzomweya muchivonga Mwari mumwoyo yenyu. <verse number="17" style="v"/>Uye zvose zvamunoita, mushoko kana mumabasa, itai zvose muzita raIshe Jesu, muchivonga Mwari ivo Baba kubudikidza naye.</para>
  <para style="s1">Mitemo yavaKristu mudzimba dzavo</para>
  <para style="p">
    <verse number="18" style="v"/>Vakadzi, zviisei pasi pavarume venyu, sezvazvakafanira muna She.</para>
  <para style="p">
    <verse number="19" style="v"/>Varume, idai vakadzi venyu musingavabati nehasha.</para>
  <para style="p">
    <verse number="20" style="v"/>Vana, teererai vabereki venyu pazvinhu zvose, nokuti izvi zvinofadza Ishe.</para>
  <para style="p">
    <verse number="21" style="v"/>Madzibaba, musanetsa vana venyu, nokuti vanozoora mwoyo.</para>
  <para style="p">
    <verse number="22" style="v"/>Varanda, teererai vatenzi venyu vapanyika muzvinhu zvose; uye muzviite, kwete kuti vakuonei chete uye kuti mudikanwe navo, asi nokutendeka kwomwoyo uye nokutya Ishe. <verse number="23" style="v"/>Zvose zvamunoita, itai zvose nomwoyo wose, savanhu vanoshandira Ishe, kwete munhu, <verse number="24" style="v"/>sezvo muchiziva kuti muchagamuchira nhaka kubva kuna She somubayiro. NdiIshe Kristu wamunoshumira. <verse number="25" style="v"/>Ani naani anoita zvakaipa achatsiviwa nokuda kwezvakaipa zvake, uye hapana kutsaura vanhu.</para>
  <chapter number="4" style="c"/>
  <para style="p">
    <verse number="1" style="v"/>Vatenzi, ipai varanda venyu zvinhu zvakanaka uye zvakaenzana, nokuti munozviziva kuti nemiwo muna vaTenzi kudenga.</para>
  <para style="s1">Kumwe Kurayira</para>
  <para style="p">
    <verse number="2" style="v"/>Muzvipire pakunyengetera, makanyatsorinda uye muchivonga. <verse number="3" style="v"/>Uye mutinyengetererewo kuti Mwari azarure mukova weshoko redu, kuitira kuti tigoparidza chakavanzika chaKristu, icho chandakasungirwa. <verse number="4" style="v"/>Nyengeterai kuti ndigone kuparidza zvakajeka, sezvandinofanira. <verse number="5" style="v"/>Muve vakachenjera pamafambiro enyu kuna vari kunze; mungwarire nguva yenyu. <verse number="6" style="v"/>Kutaura kwenyu ngakugare kwakazara nenyasha nguva dzose, kwakarungwa nomunyu, kuitira kuti muzive mapinduriro amunoita vanhu vose.</para>
  <para style="b"/>
  <para style="s1">Mashoko Okupedzisira</para>
  <para style="p">
    <verse number="7" style="v"/>Tikikasi achakuudzai mashoko ose pamusoro pangu. Iye ihama inodikanwa kwazvo, mushumiri akatendeka nomushandi pamwe chete neni muna She. <verse number="8" style="v"/>Ndiri kumutuma kwamuri nechinangwa ichi kuti muzive zvatiri uye kuti akurudzire mwoyo yenyu. <verse number="9" style="v"/>Ari kuuya pamwe chete naOnesimasi, hama yedu yakatendeka uye inodikanwa, anova mumwe wenyu. Vachakuudzai zvose zviri kuitika kuno.</para>
  <para style="b"/>
  <para style="p">
    <verse number="10" style="v"/>Musungwa pamwe chete neni Aristakusi anokukwazisai, naMako, hama yaBhanabhasi anokukwazisaiwo. (Makarayirwa zvokuita naye; kana asvika kwamuri, mumugamuchire.)</para>
  <para style="p">
    <verse number="11" style="v"/>Jesu anonzi Jastasi, anokukwazisaiwo. Ava ndivo vaJudha bedzi pakati pavamwe vandinoshanda navo muumambo hwaMwari, uye vanondinyaradza.</para>
  <para style="p">
    <verse number="12" style="v"/>Epafurasi, mumwe wenyu nomuranda waKristu Jesu, anokukwazisai. Anogara achirwa muminyengetero nokuda kwenyu, kuti mumire makasimba mukuda kwose kwaMwari, makura uye muzere nokuziva. <verse number="13" style="v"/>Ndinomupupurira kuti anokushandirai nesimba pamwe chete naavo vari paRaodhikea, napaHirapori.</para>
  <para style="p">
    <verse number="14" style="v"/>Shamwari yedu inodikanwa Ruka, chiremba, naDhemasi vanokukwazisai.</para>
  <para style="p">
    <verse number="15" style="v"/>Ndikwazisirei hama dziri paRaodhikea, naNimufa nekereke iri mumba make.</para>
  <para style="b"/>
  <para style="p">
    <verse number="16" style="v"/>Mushure mokuverengwa kwetsamba kwamuri, muone kuti yaverengwawo mukereke yeRaodhikea uye kuti nemiwo muverenge tsamba inobva kuRaodhikea.</para>
  <para style="b"/>
  <para style="p">
    <verse number="17" style="v"/>Muudze Akipasi kuti, “Ona kuti wapedza basa rawakagamuchira muna She.”</para>
  <para style="b"/>
  <para style="p">
    <verse number="18" style="v"/>Ini, Pauro ndanyora kwaziso iyi noruoko rwangu pachangu. Rangarirai ngetani dzangu. Nyasha ngadzive nemi.</para>
</usx>
