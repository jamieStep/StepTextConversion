<?xml version="1.0" encoding="UTF-8"?>
<usx version="2.6">
  <book code="JHN" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Johani</para>
  <para style="toc1">Johani</para>
  <para style="toc2">Johani</para>
  <para style="toc3">Joha</para>
  <para style="mt1">JOHANI</para>
  <chapter number="1" style="c"/>
  <para style="s1">Shoko Rakava Nyama</para>
  <para style="p">
    <verse number="1" style="v"/>Pakutanga pakanga pane Shoko, uye Shoko rakanga riri kuna Mwari, uye Shoko rakanga riri Mwari. <verse number="2" style="v"/>Iye aiva kuna Mwari kubva pakutanga.</para>
  <para style="p">
    <verse number="3" style="v"/>Zvinhu zvose zvakaitwa kubudikidza naye; kunze kwake hakuna kana chinhu chakaitwa pane izvo zvakaitwa. <verse number="4" style="v"/>Maari maiva noupenyu, uye upenyu ihwohwo hwaiva chiedza chavanhu. <verse number="5" style="v"/>Chiedza chinovhenekera murima, asi rima harina kuchikunda.</para>
  <para style="p">
    <verse number="6" style="v"/>Pakanga pano murume akatumwa achibva kuna Mwari; zita rake rainzi Johani. <verse number="7" style="v"/>Iye akauya sechapupu kuzopupurira chiedza chiya, kuitira kuti vanhu vatende kubudikidza naye. <verse number="8" style="v"/>Akanga asiri iye chiedza pachake; akauya chete ari sechapupu kuchiedza. <verse number="9" style="v"/>Chiedza chezvokwadi chinovhenekera vanhu vose chainge chichizouya munyika.</para>
  <para style="p">
    <verse number="10" style="v"/>Akanga ari munyika, uye kunyange nyika yakaitwa kubudikidza naye, nyika haina kumuziva. <verse number="11" style="v"/>Akauya kuna avo vakanga vari vake, asi vokwake havana kumugamuchira. <verse number="12" style="v"/>Asi kuna vose vakamugamuchira, kuna avo vakatenda muzita rake, akavapa simba rokuti vave vana vaMwari, <verse number="13" style="v"/>vana vasina kuberekwa neropa kana nokufunga kwomunhu kana nokuda kwomurume, asi vakaberekwa naMwari.</para>
  <para style="p">
    <verse number="14" style="v"/>Shoko rakava nyama uye rakagara pakati pedu. Takaona kubwinya kwake, kubwinya kwaIye Mumwe Oga, akabva kuna Baba, azere nenyasha uye nechokwadi.</para>
  <para style="p">
    <verse number="15" style="v"/>Johani anopupura nezvake. Anodanidzira achiti, “Uyu ndiye uya wandakati, ‘Anouya mumashure mangu anondipfuura ini nokuti akanditangira.’ ” <verse number="16" style="v"/>Kubva pakuzara kwake takagamuchira nyasha pamusoro penyasha. <verse number="17" style="v"/>Nokuti murayiro wakapiwa kubudikidza naMozisi; nyasha nezvokwadi zvakauya kubudikidza naJesu Kristu. <verse number="18" style="v"/>Hakuna akamboona Mwari, asi Mwanakomana Iye Mumwe Oga, ari pachipfuva chaBaba, akaita kuti azivikanwe.</para>
  <para style="s1">Johani Mubhabhatidzi Anoti Haasi Iye Kristu</para>
  <para style="p">
    <verse number="19" style="v"/>Zvino uku ndiko kwaiva kupupura kwaJohani vaJudha veJerusarema pavakatuma vaprista navaRevhi kuti vanomubvunza kuti iye aimbova ani. <verse number="20" style="v"/>Haana kurega kupupura, asi akanyatsopupura pachena achiti, “Handisini Kristu.”</para>
  <para style="p">
    <verse number="21" style="v"/>Vakamubvunza vakati, “Zvino ndiwe aniko? Ndiwe Eria here?”</para>
  <para style="p">Iye akati, “Handizi iye.”</para>
  <para style="p">“Uri muprofita here?”</para>
  <para style="p">Akapindura akati, “Kwete.”</para>
  <para style="p">
    <verse number="22" style="v"/>Pakupedzisira vakati, “Ndiwe aniko? Tipindure tigondotaurira vatituma. Unozviti aniko?”</para>
  <para style="p">
    <verse number="23" style="v"/>Johani akapindura namashoko omuprofita Isaya achiti, “Ndini inzwi reanodana murenje, richiti, ‘Ruramisai nzira yaShe.’ ”</para>
  <para style="p">
    <verse number="24" style="v"/>Zvino vamwe vaFarisi vakanga vatumwa <verse number="25" style="v"/>vakamubvunza vachiti, “Seiko zvino uchibhabhatidza kana usiri Kristu, kana Eria kana Muprofita?”</para>
  <para style="p">
    <verse number="26" style="v"/>Johani akapindura akati, “Ini ndinobhabhatidza nemvura, asi pakati penyu pamire mumwe wamusingazivi. <verse number="27" style="v"/>Ndiye anouya shure kwangu, handikodzeri kusunungura rukanda rweshangu dzake.”</para>
  <para style="p">
    <verse number="28" style="v"/>Izvi zvose zvakaitika paBhetani mhiri kwaJorodhani, uko kwaibhabhatidzira Johani.</para>
  <para style="s1">Jesu Gwayana raMwari</para>
  <para style="p">
    <verse number="29" style="v"/>Chifume chamangwana Johani akaona Jesu achiuya kwaari akati, “Tarirai, Gwayana raMwari, rinobvisa chivi chenyika! <verse number="30" style="v"/>Ndiye wandaireva pandakati, ‘Murume anouya shure kwangu akandipfuura nokuti akanditangira.’ <verse number="31" style="v"/>Ini pachangu ndakanga ndisingamuzivi, asi zvandakauyira ndichibhabhatidza nemvura ndezvokuti iye aratidzwe kuIsraeri.”</para>
  <para style="p">
    <verse number="32" style="v"/>Ipapo Johani akapupura uchapupu uhu achiti, “Ndakaona mweya achiburuka kubva kudenga akaita senjiva akamhara pamusoro pake. <verse number="33" style="v"/>Ndingadai ndisina kumuziva, asi uya akandituma kuti ndizobhabhatidza nemvura ndiye akandiudza achiti, ‘Murume uyo waunoona Mweya achiburuka achigara paari, ndiye achazovabhabhatidza noMweya Mutsvene.’ <verse number="34" style="v"/>Ndazviona uye ndinopupura kuti uyu ndiye Mwanakomana waMwari.”</para>
  <para style="s1">Vadzidzi Vokutanga vaJesu</para>
  <para style="p">
    <verse number="35" style="v"/>Chifume chamangwana Johani akanga aripozve navadzidzi vake vaviri. <verse number="36" style="v"/>Akati achiona Jesu achipfuura akati, “Tarirai, Gwayana raMwari!”</para>
  <para style="p">
    <verse number="37" style="v"/>Vadzidzi vaviri vakati vachimunzwa achitaura izvi, vakatevera Jesu. <verse number="38" style="v"/>Jesu akatendeuka akavaona vachitevera akavabvunza akati, “Munodeiko?”</para>
  <para style="p">Ivo vakati, “ ‘Rabhi’ (ndiko kuti Mudzidzisi), munogarepiko?”</para>
  <para style="p">
    <verse number="39" style="v"/>Akapindura akati, “Uyai muzokuona.”</para>
  <para style="p">Saka vakaenda vakandoona paaigara, vakaswera naye kwezuva rimwe chete. Yakanga iri nguva inenge yegumi.</para>
  <para style="p">
    <verse number="40" style="v"/>Andirea mununʼuna waPetro, ndiye mumwe wavaviri vakanga vanzwa zvakanga zvarehwa naJohani uye vakanga vatevera Jesu. <verse number="41" style="v"/>Chinhu chokutanga chakaitwa naAndirea ndechokuti akatsvaka Simoni mukoma wake akati kwaari, “Tamuwana Mesiya” (ndiko kuti Kristu). <verse number="42" style="v"/>Uye akauya naye kuna Jesu.</para>
  <para style="p">Jesu akatarisa kwaari akati, “Ndiwe Simoni mwanakomana waJohani. Iwe uchanzi Kefasi” (ndiko kuti, kana zvichishandurwa, Petro).</para>
  <para style="s1">Jesu Anodana Firipi naNatanieri</para>
  <para style="p">
    <verse number="43" style="v"/>Zuva rakatevera Jesu akafunga zvokuenda kuGarirea. Akati awana Firipi akati kwaari, “Nditevere.”</para>
  <para style="p">
    <verse number="44" style="v"/>Firipi, aibvawo kuguta reBhetisaidha saAndirea naPetro, <verse number="45" style="v"/>Firipi akawana Natanieri akati kwaari, “Tamuwana uya akanyorwa nezvake naMozisi muMurayiro, uyewo akanyorwa nezvake navaprofita, Jesu weNazareta, mwanakomana waJosefa.”</para>
  <para style="p">
    <verse number="46" style="v"/>Natanieri akati, “Nazareta! Pane chinhu chakanaka chingabva kuNazareta here?”</para>
  <para style="p">Firipi akati, “Uya uone.”</para>
  <para style="p">
    <verse number="47" style="v"/>Jesu akati achiona Natanieri achiuya, akati kwaari, “Houno muIsraeri wechokwadi, asina kunyengera maari.”</para>
  <para style="p">
    <verse number="48" style="v"/>Natanieri akamubvunza akati, “Mandiziva seiko?”</para>
  <para style="p">Jesu akapindura akati, “Ndakuona pawanga uri pasi pomuonde Firipi asati akudana.”</para>
  <para style="p">
    <verse number="49" style="v"/>Ipapo Natanieri akati, “Rabhi, ndimi Mwanakomana waMwari; ndimi Mambo weIsraeri.”</para>
  <para style="p">
    <verse number="50" style="v"/>Jesu akati, “Unotenda nokuti ndakuudza kuti ndakuona uri pasi pomuonde. Uchaona zvinhu zvikuru kupinda izvozvo.” <verse number="51" style="v"/>Ipapo akatizve, “Ndinokuudzai chokwadi, muchaona denga richizaruka, uye vatumwa vaMwari vachikwira nokuburuka pamusoro poMwanakomana woMunhu.”</para>
  <chapter number="2" style="c"/>
  <para style="s1">Jesu Anoshandura Mvura Ichiva Waini</para>
  <para style="p">
    <verse number="1" style="v"/>Pazuva rechitatu muchato wakaitwa paKana yomuGarirea. Mai vaJesu vaivapo, <verse number="2" style="v"/>uye Jesu navadzidzi vake vakanga vakokwawo kumuchato uyu. <verse number="3" style="v"/>Waini yakati yapera, mai vaJesu vakati kwaari, “Havachina waini.”</para>
  <para style="p">
    <verse number="4" style="v"/>Jesu akapindura akati, “Nhai mai, munondipinzireiko mune izvi? Nguva yangu haisati yakwana.”</para>
  <para style="p">
    <verse number="5" style="v"/>Mai vake vakati kuvaranda, “Itai zvose zvaanokuudzai.”</para>
  <para style="p">
    <verse number="6" style="v"/>Pakare ipapo pakanga pane makate amabwe matanhatu, anoshandiswa navaJudha patsika dzavo dzokushamba, rimwe nerimwe raizara namarita ari pakati pamakumi mapfumbamwe nezana namakumi mana.</para>
  <para style="p">
    <verse number="7" style="v"/>Jesu akati kuvaranda, “Zadzai makate nemvura.” Saka vakaazadza kusvikira pamuromo.</para>
  <para style="p">
    <verse number="8" style="v"/>Ipapo akati kwavari, “Chicherai imwe zvino mugoipa kumukuru womutambo.”</para>
  <para style="p">Vakaita saizvozvo. <verse number="9" style="v"/>Uye mukuru womutambo akaravira mvura yakanga yashandurwa ikava waini. Haana kuziva kwayakanga yabva, kunyange zvazvo varanda vakanga vachera mvura vaiziva havo. Ipapo akadana chikomba parutivi <verse number="10" style="v"/>akati, “Munhu wose anotanga kubudisa waini inonaka chose, zvino shure kwokunge vanhu vakakokwa vanwa zvakanyanyisa, ipapo anozobudisa isinganaki; asi iwe wachengeta yakaisvonaka kusvikira zvino.”</para>
  <para style="p">
    <verse number="11" style="v"/>Jesu akaita chiratidzo ichi chokutanga paKana yomuGarirea. Nokudaro akaratidza kubwinya kwake, uye vadzidzi vake vakatenda kwaari.</para>
  <para style="s1">Jesu Anonatsa Temberi</para>
  <para style="p">
    <verse number="12" style="v"/>Shure kwaizvozvo akaburuka akaenda kuKapenaume namai vake, navanunʼuna vake uye navadzidzi vake. Vakagara ikoko kwamazuva mashoma.</para>
  <para style="p">
    <verse number="13" style="v"/>Pasika yavaJudha yakati yava pedyo, Jesu akakwira kuJerusarema. <verse number="14" style="v"/>Muzvivanze zvetemberi akawana vanhu vachitengesa mombe, makwai nenjiva, uye vamwe vakanga vagere patafura vachitsinhana mari. <verse number="15" style="v"/>Saka akaruka tyava yerwodzi, akadzinga vose kubva panzvimbo yetemberi, zvose makwai nemombe; akarasa kwose kwose mari yavakanga vachitsinhana, uye akapidigura tafura dzavo. <verse number="16" style="v"/>Akati kuna avo vakanga vachitengesa njiva, “Budisai zvinhu izvi muno! Hamufaniri kushandura imba yababa vangu muchiita musika wokutengeserana!”</para>
  <para style="p">
    <verse number="17" style="v"/>Vadzidzi vake vakarangarira kuti kwakanyorwa kuchinzi, “Kushingairira imba yenyu kuchandipedza.”</para>
  <para style="p">
    <verse number="18" style="v"/>Ipapo vaJudha vakati kwaari, “Ungatipa chiratidzo chipi chingatiradza pachena kuti unoita zvinhu izvi zvose nesimba ripi?”</para>
  <para style="p">
    <verse number="19" style="v"/>Jesu akavapindura akati, “Paradzai temberi iyi, uye ini ndichaivakazve mumazuva matatu.”</para>
  <para style="p">
    <verse number="20" style="v"/>VaJudha vakapindura vakati, “Zvakatora makore makumi mana namatanhatu kuti temberi iyi ivakwe, uye iwe uchaimutsa mumazuva matatu?” <verse number="21" style="v"/>Asi temberi yaaireva waiva muviri wake. <verse number="22" style="v"/>Shure kwokumuka kwake kubva kuvakafa, vadzidzi vake vakarangarira zvaakanga ambotaura. Ipapo vakatenda Magwaro namashoko akanga ataurwa naJesu.</para>
  <para style="p">
    <verse number="23" style="v"/>Zvino paakanga ari muJerusarema paMutambo wePasika, vanhu vazhinji vakaona zviratidzo zvaakanga achiita vakatenda muzita rake. <verse number="24" style="v"/>Asi Jesu haana kuvimba navo, nokuti aiziva vanhu vose. <verse number="25" style="v"/>Akanga asingatsvaki uchapupu hwomunhu pamusoro pomunhu nokuti akanga achiziva zvakanga zviri mumunhu.</para>
  <chapter number="3" style="c"/>
  <para style="s1">Jesu Anodzidzisa Nikodhimasi</para>
  <para style="p">
    <verse number="1" style="v"/>Zvino kwakanga kuno mumwe murume weboka ravaFarisi ainzi Nikodhimasi, nhengo yedare ravaJudha raitonga. <verse number="2" style="v"/>Akauya kuna Jesu usiku akati, “Rabhi, tinoziva kuti muri mudzidzisi akabva kuna Mwari. Nokuti hakuna munhu angagona kuita zviratidzo zvamunoita kana Mwari asinaye.”</para>
  <para style="p">
    <verse number="3" style="v"/>Jesu akapindura akati, “Ndinokuudza chokwadi, hakuna munhu angaona umambo hwaMwari kana asina kuberekwa patsva.”</para>
  <para style="p">
    <verse number="4" style="v"/>Nikodhimasi akabvunza akati, “Munhu angaberekwa seiko iye ava mukuru? Zvirokwazvo haangagoni kupinda mudumbu ramai vake kechipiri kuti aberekwe patsva!”</para>
  <para style="p">
    <verse number="5" style="v"/>Jesu akapindura akati, “Ndinokuudza chokwadi, hakuna munhu angapinda muumambo hwaMwari kana asina kuberekwa nemvura uye noMweya. <verse number="6" style="v"/>Nyama inobereka nyama, asi Mweya anobereka Mweya. <verse number="7" style="v"/>Haufaniri kushamiswa nezvandareva ndichiti, ‘Unofanira kuberekwa patsva.’ <verse number="8" style="v"/>Mhepo inovhuvhuta ichienda kwainoda. Unonzwa inzwi rayo, asi haugoni kuziva kwainobva kana kwainoenda. Ndizvo zvakaitawo vose vakaberekwa noMweya.”</para>
  <para style="p">
    <verse number="9" style="v"/>Nikodhimasi akati, “Zvingaitika seiko izvi?”</para>
  <para style="p">
    <verse number="10" style="v"/>Jesu akati, “Iwe uri mudzidzisi wavaIsraeri, asi haunzwisisi zvinhu izvi? <verse number="11" style="v"/>Ndinokuudza chokwadi, tinotaura zvatinoziva, uye tinopupura zvatakaona, asi hazvo, imi vanhu hamutongogamuchiri uchapupu hwedu. <verse number="12" style="v"/>Ndataura kwauri pamusoro pezvinhu zvapanyika uye hautendi; zvino ungatenda sei kana ndikataura pamusoro pezvinhu zvokudenga? <verse number="13" style="v"/>Hakuna munhu akamboenda kudenga kunze kwaiye akabva kudenga, iye Mwanakomana woMunhu. <verse number="14" style="v"/>Mozisi sezvaakasimudza nyoka murenje, saizvozvo Mwanakomana woMunhu anofanira kusimudzwawo, <verse number="15" style="v"/>kuti ani naani anotenda kwaari ave noupenyu husingaperi.</para>
  <para style="p">
    <verse number="16" style="v"/>“Nokuti Mwari akada nyika nokudaro, kuti akapa Mwanakomana wake mumwe oga, kuti ani naani anotenda kwaari arege kufa asi ave noupenyu husingaperi. <verse number="17" style="v"/>Nokuti Mwari haana kutuma Mwanakomana wake panyika kuti atonge nyika, asi kuti nyika iponeswe kubudikidza naye. <verse number="18" style="v"/>Ani naani anotenda kwaari haatongwi, asi ani naani asingatendi atotongwa nokuti haana kutenda muzita roMwanakomana mumwe oga waMwari. <verse number="19" style="v"/>Kutongwa ndokuku: Chiedza chakasvika munyika, asi vanhu vakada rima panzvimbo yechiedza nokuti mabasa avo akanga akaipa. <verse number="20" style="v"/>Mumwe nomumwe anoita zvakaipa anovenga chiedza, uye haapindi muchiedza nokuti anotya kuti mabasa ake angaiswa pachena. <verse number="21" style="v"/>Asi ani naani anorarama muchokwadi anouya muchiedza, kuitira kuti zvaakaita zvionekwe pachena kuti zvakaitwa kubudikidza naMwari.”</para>
  <para style="s1">Uchapupu hwaJohani Mubhabhatidzi pamusoro paJesu</para>
  <para style="p">
    <verse number="22" style="v"/>Shure kwaizvozvo, Jesu navadzidzi vake vakabuda vakaenda kunyika yeJudhea, uko kwaakandogara navo kwechinguva, uye akabhabhatidza. <verse number="23" style="v"/>Zvino Johaniwo aibhabhatidza paAenoni pedyo neSarimu nokuti pakanga pane mvura zhinji, uye vanhu vakanga vachiramba vachiuya kuti vazobhabhatidzwa. <verse number="24" style="v"/>(Panguva iyi, Johani akanga asati aiswa mutorongo.) <verse number="25" style="v"/>Nharo dzakamuka pakati pavamwe vadzidzi vaJohani nomumwe muJudha pamusoro penyaya dzokuzvinatsa nokushamba. <verse number="26" style="v"/>Vakauya kuna Johani vakati kwaari, “Rabhi, uya murume wamakanga muinaye mhiri kwaJorodhani, iye wamakapupura nezvake, onai, ari kubhabhatidza, uye vanhu vose vari kuenda kwaari.”</para>
  <para style="p">
    <verse number="27" style="v"/>Johani akapindura achiti, “Munhu anongogamuchira chete zvaanenge apiwa zvichibva kudenga. <verse number="28" style="v"/>Imi pachenyu mungandipupurira kuti ndakati, ‘Ini handisini Kristu, asi ndakatumwa mberi kwake.’ <verse number="29" style="v"/>Mwenga ndowechikomba. Shamwari inoshandira chikomba inomira ichimunzwa uye inozara nomufaro painonzwa inzwi rechikomba. Mufaro uyo ndowangu, uye iye zvino wakwana. <verse number="30" style="v"/>Anofanira kuva mukuru; ini ndinofanira kudukupiswa.</para>
  <para style="p">
    <verse number="31" style="v"/>“Uyo anobva kumusoro ndiye ari pamusoro pavose; uyo anobva panyika ndowenyika, uye anotaura somunhu anobva panyika. Uyo anobva kudenga ndiye ari pamusoro pavose. <verse number="32" style="v"/>Iye anopupura zvaakaona nezvaakanzwa, asi hakuna munhu anogamuchira uchapupu hwake. <verse number="33" style="v"/>Munhu anohugamuchira, anopupura kuti Mwari ndowechokwadi. <verse number="34" style="v"/>Nokuti uyo akatumwa naMwari anotaura mashoko aMwari, nokuti Mwari anopa Mweya asingayeri. <verse number="35" style="v"/>Baba vanoda Mwanakomana uye vakaisa zvose mumaoko ake. <verse number="36" style="v"/>Ani naani anotenda muMwanakomana ano upenyu husingaperi, asi ani naani anoramba Mwanakomana haangaoni upenyu, nokuti kutsamwa kwaMwari kunogara pamusoro pake.”</para>
  <chapter number="4" style="c"/>
  <para style="s1">Jesu Anotaura noMukadzi weSamaria</para>
  <para style="p">
    <verse number="1" style="v"/>VaFarisi vakanzwa kuti Jesu akanga achiteverwa navanhu vazhinji uye achibhabhatidza vadzidzi vakawanda kupfuura Johani, <verse number="2" style="v"/>kunyange zvake akanga asiri Jesu aibhabhatidza, asi vadzidzi vake. <verse number="3" style="v"/>Ishe akati anzwa izvi, akabva kuJudhea akadzokera kuGarirea zvakare.</para>
  <para style="p">
    <verse number="4" style="v"/>Zvino akanga achifanira kupfuura nomuSamaria. <verse number="5" style="v"/>Saka akasvika paguta romuSamaria rainzi Saika, pedyo nomunda wakanga wapiwa kuna Josefa nababa vake Jakobho. <verse number="6" style="v"/>Tsime raJakobho raiva ipapo, uye Jesu, aneta sezvo akanga achibva parwendo, akagara pasi patsime ipapo. Yakanga iri nguva inenge yechitanhatu.</para>
  <para style="p">
    <verse number="7" style="v"/>Mukadzi muSamaria akati auya kuzochera mvura, Jesu akati kwaari, “Ndipewo mvura yokunwa?” <verse number="8" style="v"/>(Vadzidzi vake vakanga vapinda muguta kuti vandotenga zvokudya.)</para>
  <para style="p">
    <verse number="9" style="v"/>Mukadzi muSamaria akati kwaari, “Iwe uri muJudha uye ini ndiri muSamaria. Seiko uchikumbira kwandiri mvura yokunwa?” (Nokuti vaJudha havadyidzani navaSamaria.)</para>
  <para style="p">
    <verse number="10" style="v"/>Jesu akamupindura akati, “Dai waiziva chipo chaMwari uye kuti ndiani anokumbira mvura kwauri, ungadai wakumbira kwaari uye angadai akupa mvura mhenyu.”</para>
  <para style="p">
    <verse number="11" style="v"/>Mukadzi akati, “Ishe, hamuna chamungacheresa nacho uye tsime rakadzika. Ko, mvura mhenyu mungaiwanepi? <verse number="12" style="v"/>Ko, imi muri mukuru here, kuna baba vedu Jakobho, avo vakatipa tsime uye vakanwa pariri ivo pachavo, sezvakaitawo vanakomana vavo namakwai avo nemombe?”</para>
  <para style="p">
    <verse number="13" style="v"/>Jesu akapindura akati, “Ani naani anonwa mvura iyi achava nenyotazve, <verse number="14" style="v"/>asi ani naani anonwa mvura yandichamupa haangatongovi nenyota. Zvirokwazvo, mvura yandichamupa ini ichava maari chitubu chemvura inoerera kuupenyu husingaperi.”</para>
  <para style="p">
    <verse number="15" style="v"/>Mukadzi akati kwaari, “Ishe, ndipei mvura iyi kuitira kuti ndirege kuzova nenyotazve uye ndirege kuramba ndichingouya kuzochera mvura pano.”</para>
  <para style="p">
    <verse number="16" style="v"/>Iye akati, “Enda, undodana murume wako ugodzoka pano.”</para>
  <para style="p">
    <verse number="17" style="v"/>Akapindura akati, “Handina murume.”</para>
  <para style="p">Jesu akati kwaari, “Wareva zvakanaka pawati hauna murume. <verse number="18" style="v"/>Chokwadi ndeichi, wakava navarume vashanu, uye murume waunaye zvino haazi murume wako. Zvawabva mukutaura ndicho chokwadi.”</para>
  <para style="p">
    <verse number="19" style="v"/>Mukadzi akati, “Ishe, ndinoona kuti muri muprofita. <verse number="20" style="v"/>Madzibaba edu ainamata pagomo iri, asi imi vaJudha munoti, nzvimbo yatinofanira kunamata tiri ndimo muJerusarema.”</para>
  <para style="p">
    <verse number="21" style="v"/>Jesu akati, “Mai, nditendei, nguva inouya yamuchanamata Baba musiri pagomo rino kana muJerusarema. <verse number="22" style="v"/>Imi vaSamaria munonamata chamusingazivi; isu tinonamata chatinoziva, nokuti ruponeso runobva kuvaJudha. <verse number="23" style="v"/>Asi nguva inouya uye yatouya zvino apo vanamati vechokwadi vachanamata Baba mumweya nomuzvokwadi, nokuti ndivo vanamati vanotsvakwa naBaba kuti vamunamate. <verse number="24" style="v"/>Mwari mweya, uye vanomunamata vanofanira kumunamata mumweya nomuzvokwadi.”</para>
  <para style="p">
    <verse number="25" style="v"/>Mukadzi akati, “Ndinoziva kuti Mesiya, anonzi Kristu, ari kuuya. Paanouya, acharondedzera zvinhu zvose kwatiri.”</para>
  <para style="p">
    <verse number="26" style="v"/>Ipapo Jesu akataura akati, “Ini ndiri kutaura newe ndini iye.”</para>
  <para style="s1">Vadzidzi vanodzokerazve kuna Jesu</para>
  <para style="p">
    <verse number="27" style="v"/>Pakarepo vadzidzi vake vakadzokera kwaari uye vakashamiswa vachiona achitaura nomukadzi. Asi hapana akamubvunza kuti, “Unodei?” kana kuti “Munotaurireiko naye?”</para>
  <para style="p">
    <verse number="28" style="v"/>Ipapo, asiya chirongo chake, mukadzi akadzokera kuguta akandoti kuvanhu, <verse number="29" style="v"/>“Uyai, muone murume anditaurira zvinhu zvose zvandakaita. Kuti uyu angava iye Kristu here?” <verse number="30" style="v"/>Vakabuda muguta vakapinda munzira yavo vakananga kwaari.</para>
  <para style="p">
    <verse number="31" style="v"/>Vanhu vasati vasvika, vadzidzi vake vakafanomukurudzira vachiti, “Rabhi, imbowanai chamungadya.”</para>
  <para style="p">
    <verse number="32" style="v"/>Asi iye akati kwavari, “Ndine chokudya chandinodya chamusingazivi.”</para>
  <para style="p">
    <verse number="33" style="v"/>Ipapo vadzidzi vake vakati kuno mumwe nomumwe wavo, “Asi pano munhu amuvigira zvokudya kanhi?”</para>
  <para style="p">
    <verse number="34" style="v"/>Jesu akati kwavari, “Zvokudya zvangu ndiko kuita kuda kwowakandituma uye nokupedza basa rake. <verse number="35" style="v"/>Ko, imi hamuti here, ‘Kwasara mwedzi mina ipapo kucheka kwobva kwasvika?’ Ndinoti kwamuri, svinurai meso enyu uye mutarise kuminda! Yatoibva kuti ikohwewe. <verse number="36" style="v"/>Kunyange iye zvino mukohwi anopiwa mubayiro wake, kunyange izvozvi anokohwa zvibereko zvoupenyu husingaperi, kuitira kuti mukushi nomukohwi vagofara pamwe chete. <verse number="37" style="v"/>Nokuti tsumo inoti, ‘Mumwe anokusha uye mumwe anokohwa ndeyezvokwadi.’ <verse number="38" style="v"/>Ndakakutumai kunokohwa zvamusina kushandira. Vamwe vakaita basa rakaoma, uye imi makakohwa mubayiro wokubata kwavo.”</para>
  <para style="s1">VaSamaria vazhinji vanotenda</para>
  <para style="p">
    <verse number="39" style="v"/>VaSamaria vazhinji vaibva muguta iro vakatenda kwaari nokuda kwouchapupu hwomukadzi hwokuti, “Akanditaurira zvose zvandakaita.” <verse number="40" style="v"/>Saka vaSamaria vakasvika kwaari, vakamukumbira kuti agare navo, nokudaro akagarapo kwamazuva maviri. <verse number="41" style="v"/>Uye nokuda kwamashoko ake vamwezve vazhinji vakava vatendi.</para>
  <para style="p">
    <verse number="42" style="v"/>Vakati kumukadzi uya, “Hatichatongotendi nokuda kwezvawataura chete; zvino tazvinzwira pachedu, uye tinoziva kuti murume uyu chokwadi ndiye Muponesi wenyika.”</para>
  <para style="s1">Jesu Anoporesa Mwanakomana woMutariri</para>
  <para style="p">
    <verse number="43" style="v"/>Mazuva maviri akati apfuura, akabva akaenda kuGarirea. <verse number="44" style="v"/>Zvino Jesu pachake akanga ambopupura kuti muprofita haakudzwi munyika yokwake. <verse number="45" style="v"/>Akati asvika muGarirea, vaGarirea vakamugamuchira. Vakanga vaona zvose zvaakanga aita muJerusarema pamutambo wePasika, nokuti naivowo vaivapo.</para>
  <para style="p">
    <verse number="46" style="v"/>Akashanyirazve Kana yomuGarirea, uko kwaakanga ashandura mvura ikava waini. Uye ikoko kwakanga kuno mumwe mutariri wamambo akanga ane mwanakomana wake akanga avete achirwara paKapenaume. <verse number="47" style="v"/>Murume uyu akati anzwa kuti Jesu asvika muGarirea achibva kuJudhea, akaenda kwaari akandomukumbira kuti auye azoporesa mwanakomana wake, uyo akanga ava pedyo nokufa.</para>
  <para style="p">
    <verse number="48" style="v"/>Jesu akati kwaari, “Kana imi vanhu musina kuona zviratidzo nezvishamiso, hamungatongotendi.” <verse number="49" style="v"/>Mutariri wamambo akati, “Ishe, burukai muuye mwana wangu asati afa.”</para>
  <para style="p">
    <verse number="50" style="v"/>Jesu akapindura akati, “Enda hako. Mwanakomana wako achararama.”</para>
  <para style="p">Murume uyu akagamuchira shoko raJesu akaenda. <verse number="51" style="v"/>Achiri munzira varanda vake vakasangana naye namashoko okuti mukomana akanga apora. <verse number="52" style="v"/>Akati abvunza nguva yakatanga mwana kunzwa zviri nani, ivo vakati kwaari, “Fivha yakabva paari nezuro panguva dzechinomwe.”</para>
  <para style="p">
    <verse number="53" style="v"/>Ipapo baba vaya vakayeuka kuti ndiyo yakanga iri nguva chaiyo paakanzi naJesu, “Mwanakomana wako achararama.” Saka iye neimba yake yose vakatenda.</para>
  <para style="p">
    <verse number="54" style="v"/>Ichi ndicho chakanga chiri chiratidzo chechipiri chakaitwa naJesu, abva kuJudhea ava kuGarirea.</para>
  <chapter number="5" style="c"/>
  <para style="s1">Kuporeswa kwoMunhu paDziva reBhetesdha</para>
  <para style="p">
    <verse number="1" style="v"/>Shure kwaizvozvo, Jesu akakwira kuJerusarema kumutambo wavaJudha. <verse number="2" style="v"/>Zvino muJerusarema mune dziva riri pedyo neSuo raMakwai, rinonzi Bhetesdha nechiHebheru, uye rakapoteredzwa namabiravira mashanu. <verse number="3" style="v"/>Imomo vanhu vazhinji vakaremara vaisivatamo, mapofu, zvirema navakafa mitezo. <verse number="4" style="v"/>Nguva nenguva mutumwa waShe aiburukiramo achibvongodza mvura. Munhu aitanga kupinda mudziva shure kwenguva ipi zvayo yainge yabvongodzwa mvura aiporeswa pachirwere chipi zvacho chaainge anacho. <verse number="5" style="v"/>Mumwe murume akanga arimo akanga arwara kwamakore makumi matatu namasere. <verse number="6" style="v"/>Jesu akati amuona avete imomo, uye aiziva kuti akanga aita mararamiro iwayo kwenguva refu, akamubvunza akati, “Unoda kuporeswa here?”</para>
  <para style="p">
    <verse number="7" style="v"/>Murwere akati, “Ishe, handina munhu anondibatsira kuti ndipinde mudziva mvura painenge yabvongodzwa. Ndichiri kuedza kupinda, mumwe anonditangira.”</para>
  <para style="p">
    <verse number="8" style="v"/>Ipapo Jesu akati kwaari, “Simuka! Tora rukukwe rwako ufambe.” <verse number="9" style="v"/>Pakarepo murume uyu akaporeswa; akatora rukukwe rwake akafamba.</para>
  <para style="p">Zuva rakaitika izvi raiva reSabata. <verse number="10" style="v"/>Naizvozvo vaJudha vakati kumurume uya akanga aporeswa, “Nhasi iSabata; murayiro unokurambidza kuti utakure rukukwe rwako.”</para>
  <para style="p">
    <verse number="11" style="v"/>Asi iye akapindura akati, “Murume andiporesa ati kwandiri, ‘Takura rukukwe rwako ufambe.’ ”</para>
  <para style="p">
    <verse number="12" style="v"/>Saka vakamubvunza vakati, “Ndianiko murume uyu akutaurira kuti urutakure ufambe?”</para>
  <para style="p">
    <verse number="13" style="v"/>Murume uya akanga aporeswa akanga asingazivi kuti ainge ari ani, nokuti Jesu akanga apinda mukati meungano yakanga iripo.</para>
  <para style="p">
    <verse number="14" style="v"/>Shure kwaizvozvo, Jesu akamuwana ari mutemberi uye akati kwaari, “Tarira, wapora. Usatadzazve kuti urege kuwirwa nechimwe chinhu chakaipisisa.” <verse number="15" style="v"/>Murume akabva akaenda akandoudza vaJudha kuti ndiJesu akanga amuporesa.</para>
  <para style="s1">Upenyu nokuMwanakomana</para>
  <para style="p">
    <verse number="16" style="v"/>Saka nokuda kwokuti Jesu akanga achiita zvinhu izvi nomusi weSabata, vaJudha vakamutambudza. <verse number="17" style="v"/>Jesu akati kwavari, “Baba vangu vanoramba vari pabasa ravo kusvikira nhasi chaiye, uye neniwo, ndiri kushanda.” <verse number="18" style="v"/>Nokuda kwaizvozvi, vaJudha vakaedza zvakanyanya kwazvo kuti vamuuraye; nokuti akanga asingaputsi Sabata chete, asi akanga achitiwo Mwari ndiBaba vake, achizvienzanisa naMwari.</para>
  <para style="p">
    <verse number="19" style="v"/>Jesu akapindura akati, “Ndinokuudzai chokwadi, Mwanakomana haagoni kuita chinhu ari oga; anongogona kuita zvaanoona Baba vake vachiita, nokuti zvose zvinoitwa naBaba, Mwanakomana anozviitawo. <verse number="20" style="v"/>Nokuti Baba vanoda Mwanakomana uye vanomuratidza zvose zvavanoita ivo. Hongu, kuti imi mushamiswe, vachamuratidza kunyange zvinhu zvikuru kwazvo kupfuura izvi. <verse number="21" style="v"/>Nokuti sezvo Baba vachimutsa vakafa uye vachivapa upenyu, saizvozvo Mwanakomana anopa upenyu kuno uyo waanofarira kuti ape. <verse number="22" style="v"/>Pamusoro paizvozvo, Baba havatongi munhu, asi vakapa Mwanakomana kutonga kwose, <verse number="23" style="v"/>kuti vose vakudze Mwanakomana sokukudza kwavanoita Baba. Uyo asingakudzi Mwanakomana, haakudzi Baba vakamutuma.</para>
  <para style="p">
    <verse number="24" style="v"/>“Ndinokuudzai chokwadi kuti, ani naani anonzwa shoko rangu uye achitenda uyo akandituma, ano upenyu husingaperi uye haachazotongwi, abva murufu uye aenda kuupenyu. <verse number="25" style="v"/>Ndinokuudzai chokwadi kuti, nguva inouya uye yatosvika zvino yokuti vakafa vachanzwa inzwi roMwanakomana waMwari uye avo vanonzwa vachararama. <verse number="26" style="v"/>Nokuti sezvo Baba vano upenyu mavari, saizvozvowo vakapa Mwanakomana kuti ave noupenyu maari. <verse number="27" style="v"/>Uye vakamupa simba rokuti atonge nokuti ndiye Mwanakomana woMunhu.</para>
  <para style="p">
    <verse number="28" style="v"/>“Musashamiswa pane izvi, kuti nguva inouya yokuti vose vari mumakuva avo vachanzwa inzwi rake <verse number="29" style="v"/>uye vachamuka; vose vakaita zvakanaka vachamuka vachienda kuupenyu, uye avo vakaita zvakaipa vachamuka vachienda kukutongwa. <verse number="30" style="v"/>Ini ndoga handigoni kuita chinhu; ndinongotonga sezvandinenge ndanzwa, uye kutonga kwangu kwakarurama, nokuti handitsvaki kuzvifadza asi iye akandituma.</para>
  <para style="s1">Zvapupu pamusoro paJesu</para>
  <para style="p">
    <verse number="31" style="v"/>“Kana ndichizvipupurira, uchapupu hwangu hahuna maturo. <verse number="32" style="v"/>Pano mumwe anondipupurira, uye ndinoziva kuti uchapupu hwake pamusoro pangu ndohwechokwadi.</para>
  <para style="p">
    <verse number="33" style="v"/>“Makatuma nhume kuna Johani naiye akapupurira chokwadi. <verse number="34" style="v"/>Hazvirevi kuti ndinogamuchira kupupura kwavanhu; asi ndareva izvi kuti muponeswe. <verse number="35" style="v"/>Johani akanga ari mwenje waipfuta uye uchivhenekera, uye imi makasarudza kufara kwenguva duku muchiedza chake.</para>
  <para style="p">
    <verse number="36" style="v"/>“Ndino uchapupu hukuru kupfuura hwaJohani. Nokuti iro basa chairo randakapiwa naBaba kuti ndiripedze, uye randiri kuita, rinondipupurira kuti Baba vakandituma. <verse number="37" style="v"/>Uye ivo Baba vakandituma vakapupura pachavo pamusoro pangu. Hamuna kutombonzwa inzwi ravo kana kuona chimiro chavo, <verse number="38" style="v"/>uye shoko ravo harigari mukati menyu, nokuti hamutendi iye waakatuma. <verse number="39" style="v"/>Munoshingaira kunzvera magwaro nokuti munofunga kuti maari mune upenyu husingaperi. Magwaro iwaya anopupura pamusoro pangu, <verse number="40" style="v"/>asi imi munoramba kuuya kwandiri kuti muve noupenyu.</para>
  <para style="p">
    <verse number="41" style="v"/>“Handigamuchiri kurumbidzwa kunobva kuvanhu, <verse number="42" style="v"/>asi ndinokuzivai. Ndinoziva kuti hamuna rudo rwaMwari mumwoyo yenyu. <verse number="43" style="v"/>Ndakauya muzita raBaba vangu, asi hamundigamuchiri; asi kana mumwewo zvake akauya muzita rake, muchamugamuchira. <verse number="44" style="v"/>Mungatenda seiko kana muchikudzana pachenyu asi musingashingairiri kuwana kurumbidzwa kunobva kuna Mwari oga?</para>
  <para style="p">
    <verse number="45" style="v"/>“Asi musafunga kuti ndichakupomerai mhosva pamberi paBaba. Mupomeri wenyu ndiMozisi, wamunoisa tariro yenyu maari. <verse number="46" style="v"/>Dai maitenda Mozisi, mungadai maitendawo ini, nokuti akanyora nezvangu. <verse number="47" style="v"/>Asi sezvo musingatendi zvaakanyora, muchatenda seiko zvandinoreva?”</para>
  <chapter number="6" style="c"/>
  <para style="s1">Vanhu Zviuru Zvishanu Vanopiwa Zvokudya naJesu</para>
  <para style="p">
    <verse number="1" style="v"/>Shure kwaizvozvi, Jesu akayambuka akaenda mhiri kumahombekombe eGungwa reGarirea (ndiro Gungwa reTibheriasi), <verse number="2" style="v"/>uye vazhinji zhinji vakamutevera nokuti vakanga vaona zviratidzo zvaakanga aita pavarwere. <verse number="3" style="v"/>Ipapo Jesu akakwira pagomo akagara pasi navadzidzi vake. <verse number="4" style="v"/>Mutambo wavaJudha wePasika wakanga wava pedyo.</para>
  <para style="p">
    <verse number="5" style="v"/>Jesu akati asimudza meso ake akaona vanhu vazhinji zhinji vachiuya kwaari, akati kuna Firipi, “Tichatenga chingwa kupiko chokuti vanhu ava vadye?” <verse number="6" style="v"/>Akabvunza izvi achida chete kumuedza, nokuti akanga atoziva kare mupfungwa dzake zvaakanga achizoita.</para>
  <para style="p">
    <verse number="7" style="v"/>Firipi akamupindura akati, “Mubayiro unoshandirwa kwemwedzi misere haugoni kutenga chingwa chinokwana mumwe nomumwe hake, kuti awane chimedu!”</para>
  <para style="p">
    <verse number="8" style="v"/>Mumwe wavadzidzi vake, Andirea, mununʼuna waPetro, akati, <verse number="9" style="v"/>“Houno mukomana ane zvingwa zviduku zvebhari nehove mbiri, asi zvingasvikepiko pakati pavanhu vakawanda zvakadai?”</para>
  <para style="p">
    <verse number="10" style="v"/>Jesu akati, “Itai kuti vanhu vagare pasi.” Panzvimbo iyo pakanga pano uswa huzhinji kwazvo, uye varume vakagara pasi vakanga vachikarosvika zviuru zvishanu. <verse number="11" style="v"/>Ipapo Jesu akatora zvingwa zviya, akavonga, uye akazvigovera kuna vaya vakanga vagara pasi mumwe nomumwe paaida napo. Akaita zvimwe chetezvo nehove.</para>
  <para style="p">
    <verse number="12" style="v"/>Vakati vadya vose, akati kuvadzidzi vake, “Unganidzai zvimedu zvose zvasara. Musarega zvichiraswa.” <verse number="13" style="v"/>Saka vakazviunganidza zvikazara matengu gumi namaviri nezvimedu zvezvingwa zvebhari zvishanu, zvakanga zvasiyiwa navaya vakanga vadya.</para>
  <para style="p">
    <verse number="14" style="v"/>Vanhu vakati vaona chiratidzo chakanga chaitwa naJesu, vakatanga kuti, “Zvirokwazvo uyu ndiye muprofita aifanira kuuya panyika.” <verse number="15" style="v"/>Jesu, akaziva kuti vaida kumumanikidza kuti vamuite mambo, akabvazve, akaenda kugomo ari oga.</para>
  <para style="s1">Jesu Anofamba Pamusoro peMvura</para>
  <para style="p">
    <verse number="16" style="v"/>Nguva yamadekwana yakati yasvika, vadzidzi vake vakaburuka vakaenda kugungwa, <verse number="17" style="v"/>uko kwavakandopinda mugwa vakasimuka vakayambuka vakaenda mhiri kwegungwa vakananga kuKapenaume. Zvino kwakanga kwasviba, uye Jesu akanga asati ava pavari. <verse number="18" style="v"/>Mhepo ine simba yakanga ichivhuvhuta uye kukava namafungu ane hasha. <verse number="19" style="v"/>Vakati vakwasva igwa kwamakiromita angaita mashanu kana matanhatu, vakaona Jesu achiuya kuigwa, achifamba pamusoro pemvura; uye vakatya zvikuru. <verse number="20" style="v"/>Asi iye akati kwavari, “Ndini; musatya.” <verse number="21" style="v"/>Ipapo vakafara kumugamuchira mugwa; pakarepo igwa rakasvika kumahombekombe kwavakanga vakananga.</para>
  <para style="p">
    <verse number="22" style="v"/>Fume mangwana, vanhu vazhinji vakanga vasara mhiri kwegungwa vakatanga kuona kuti pakanga pachingova neigwa rimwe chete ipapo, uye kuti Jesu haana kunge apinda mariri kuti aende navadzidzi vake, asi kuti vakanga vaenda vari voga. <verse number="23" style="v"/>Ipapo mamwe magwa aibva kuTibheriasi akasvika pedyo nenzvimbo yakanga yadyirwa chingwa navanhu shure kwokuvonga kwaShe. <verse number="24" style="v"/>Vazhinji vakati vaona kuti Jesu navadzidzi vake vakanga vasisipo, vakapinda mumagwa ndokuenda kuKapenaume vachitsvaka Jesu.</para>
  <para style="s1">Jesu ndiye Chingwa choUpenyu</para>
  <para style="p">
    <verse number="25" style="v"/>Vakati vamuwana ari mhiri kwegungwa vakamubvunza vakati, “Rabhi, makauya kuno riniko?”</para>
  <para style="p">
    <verse number="26" style="v"/>Jesu akapindura akati, “Ndinokuudzai chokwadi kuti, muri kunditsvaka, kwete nokuda kwokuti makaona zviratidzo, asi nokuda kwokuti makadya zvingwa uye mukaguta. <verse number="27" style="v"/>Musashandira zvokudya zvinopera, asi shandirai zvokudya zvinogara kuupenyu husingaperi zvamuchapiwa noMwanakomana woMunhu. Mwari Baba vakaisa chisimbiso chavo paari.”</para>
  <para style="p">
    <verse number="28" style="v"/>Ipapo vakamubvunza vakati, “Tinofanira kuita seiko kuti tiite mabasa anodikanwa naMwari?”</para>
  <para style="p">
    <verse number="29" style="v"/>Jesu akapindura akati, “Basa raMwari nderiri: kuti mutende kuna iye waakatuma.”</para>
  <para style="p">
    <verse number="30" style="v"/>Saka vakamubvunza vakati, “Muchatiratidza chiratidzo cheiko chatingaona kuti tigokutendai? Muchaiteiko? <verse number="31" style="v"/>Madzibaba edu akadya mana murenje; sezvazvakanyorwa zvichinzi: ‘Akavapa chingwa chakabva kudenga kuti vadye.’ ”</para>
  <para style="p">
    <verse number="32" style="v"/>Jesu akati kwavari, “Zvirokwazvo ndinoti kwamuri, haasi Mozisi akakupai chingwa chakabva kudenga, asi kuti ndiBaba vangu vanokupai chingwa chezvokwadi chinobva kudenga. <verse number="33" style="v"/>Nokuti chingwa chaMwari ndiye anoburuka achibva kudenga uye anopa upenyu kunyika.”</para>
  <para style="p">
    <verse number="34" style="v"/>Ivo vakati, “Ishe, kubva zvino zvichienda mberi, tipei chingwa ichi.”</para>
  <para style="p">
    <verse number="35" style="v"/>Ipapo Jesu akataura achiti, “Ndini chingwa choupenyu. Ani naani anouya kwandiri haangatongovi nenzara, uye ani naani anotenda kwandiri haangatongovi nenyota. <verse number="36" style="v"/>Asi sezvandakakuudzai, makandiona uye hamutendi nazvino. <verse number="37" style="v"/>Zvose zvandinopiwa naBaba zvichauya kwandiri, uye ani naani anouya kwandiri handingatongomurasiri kure. <verse number="38" style="v"/>Nokuti handina kuburuka kubva kudenga kuti ndizoita kuda kwangu asi kuti ndizoita kuda kwaiye akandituma. <verse number="39" style="v"/>Uye uku ndiko kuda kwaiye akandituma, kuti ndirege kurasikirwa navose vaakandipa, asi kuti ndivamutse pazuva rokupedzisira. <verse number="40" style="v"/>Nokuti kuda kwaBaba vangu ndiko kuti ani naani anotarira kuMwanakomana agotenda kwaari achava noupenyu husingaperi, uye ndichamumutsa pazuva rokupedzisira.”</para>
  <para style="p">
    <verse number="41" style="v"/>Ipapo, vaJudha vakatanga kugununʼuna pamusoro pake nokuti akati, “Ndini chingwa chakaburuka kubva kudenga.” <verse number="42" style="v"/>Vakati, “Ko, uyu haasi Jesu, mwanakomana waJosefa here, watinoziva baba vake namai vake? Zvino anotaura sei achiti, ‘Ndakaburuka kubva kudenga’?”</para>
  <para style="p">
    <verse number="43" style="v"/>Jesu akapindura akati, “Regai kugununʼuna pakati penyu. <verse number="44" style="v"/>Hakuna munhu angauya kwandiri kunze kwokunge Baba vakandituma vamukweva, uye ndichamumutsa pazuva rokupedzisira. <verse number="45" style="v"/>Muvaprofita makanyorwa muchinzi: ‘Vose vachadzidziswa naMwari.’ Ani naani anoteerera kuna Baba uye anodzidza kubva kwavari anouya kwandiri. <verse number="46" style="v"/>Hakuna munhu akaona Baba kunze kwouyo anobva kuna Mwari; ndiye chete akaona Baba. <verse number="47" style="v"/>Zvirokwazvo ndinoti kwamuri, uyo anotenda ndiye ano upenyu husingaperi. <verse number="48" style="v"/>Ndini chingwa choupenyu. <verse number="49" style="v"/>Madzitateguru enyu akadya mana mugwenga, asi vakafa. <verse number="50" style="v"/>Asi hechino chingwa chinobva kudenga, chinoti kana munhu akadya haangafi. <verse number="51" style="v"/>Ndini chingwa chipenyu chakaburuka kubva kudenga. Kana munhu upi zvake akadya chingwa ichi, achararama nokusingaperi. Chingwa ichi inyama yangu, yandichapa nokuda kwoupenyu hwenyika.”</para>
  <para style="p">
    <verse number="52" style="v"/>Ipapo vaJudha vakatanga kukakavadzana zvikuru pakati pavo vachiti, “Munhu uyu angatipa nyama yake kuti tiidye seiko?”</para>
  <para style="p">
    <verse number="53" style="v"/>Jesu akati kwavari, “Ndinokuudzai chokwadi kuti, kana musingadyi nyama yoMwanakomana woMunhu nokunwa ropa rake, hamuna upenyu mamuri. <verse number="54" style="v"/>Ani naani anodya nyama yangu nokunwa ropa rangu anogara mandiri, uye ini maari. <verse number="55" style="v"/>Nokuti nyama yangu ndicho chokudya chaicho. <verse number="56" style="v"/>Ani naani anodya nyama yangu uye anonwa ropa rangu anogara mandiri, neni maari. <verse number="57" style="v"/>Sezvo Baba vapenyu vakandituma uye ndichirarama nokuda kwaBaba, saizvozvo uyo anodya pandiri achararama nokuda kwangu. <verse number="58" style="v"/>Ichi ndicho chingwa chakaburuka kubva kudenga. Madzitateguru enyu akadya mana uye akafa, asi ani naani anodya chingwa ichi achararama nokusingaperi.” <verse number="59" style="v"/>Akataura izvi paakanga achidzidzisa ari musinagoge muKapenaume.</para>
  <para style="s1">Vadzidzi vaJesu vazhinji vanomusiya</para>
  <para style="p">
    <verse number="60" style="v"/>Pavakanzwa izvi, vadzidzi vake vazhinji vakati, “Kudzidzisa uku kwakaoma. Ndianiko angakugamuchira?”</para>
  <para style="p">
    <verse number="61" style="v"/>Achiziva zvake kuti vadzidzi vake vakanga vachigununʼuna pamusoro paizvozvi, Jesu akati kwavari, “Izvi zvinokugumburai here? <verse number="62" style="v"/>Muchaita sei kana mukaona Mwanakomana woMunhu achikwira achienda kwaaimbova kare! <verse number="63" style="v"/>Mweya ndiye anopa upenyu, nyama haina chainobatsira. Mashoko andataura kwamuri ndiwo mweya, uye ane upenyu. <verse number="64" style="v"/>Asi vamwe venyu varipo vasingatendi.” Nokuti Jesu akanga achiziva kubva pakutanga kuti ndivanaani pakati pavo vakanga vasingatendi uye kuti ndiani aizomupandukira. <verse number="65" style="v"/>Akaenderera mberi achiti, “Ndokusaka ndakuudzai kuti hakuna munhu angauya kwandiri kunze kwokunge azvipiwa naBaba.”</para>
  <para style="p">
    <verse number="66" style="v"/>Kubva panguva iyi vadzidzi vake vazhinji vakadzokera shure uye vakasazomutevera.</para>
  <para style="p">
    <verse number="67" style="v"/>Jesu akabvunza vane gumi navaviri akati, “Nemiwo hamusi kuda kuenda here?”</para>
  <para style="p">
    <verse number="68" style="v"/>Simoni akati, “Ishe, tichaenda kuna aniko? Imi mune mashoko oupenyu husingaperi. <verse number="69" style="v"/>Tinotenda uye tinoziva kuti ndimi Mutsvene waMwari.”</para>
  <para style="p">
    <verse number="70" style="v"/>Ipapo Jesu akati, “Handina kukusarudzai, imi vane gumi navaviri here? Asi mumwe wenyu ndidhiabhori!” <verse number="71" style="v"/>Akanga achireva Judhasi, mwanakomana waSimoni Iskarioti, uyo, kunyange akanga ari mumwe wavane gumi navaviri, aizomupandukira.</para>
  <chapter number="7" style="c"/>
  <para style="s1">Jesu Anoenda kuMutambo waMatumba</para>
  <para style="p">
    <verse number="1" style="v"/>Shure kwaizvozvo, Jesu akafamba muGarirea, asingadi kuenda kuJudhea nokuti vaJudha vaikoko vakanga vachitsvaka kumuuraya. <verse number="2" style="v"/>Asi Mutambo waMatumba wavaJudha wakati wava pedyo, <verse number="3" style="v"/>vanunʼuna vaJesu vakati kwaari, “Munofanira kubva pano muende kuJudhea, kuitira kuti vadzidzi venyu vagoona zvishamiso zvamunoita. <verse number="4" style="v"/>Hakuna munhu anoda kuva nomukurumbira anoita zvinhu zvake muchivande. Sezvo muchiita zvinhu izvi, chizviratidzai imi kunyika.” <verse number="5" style="v"/>Nokuti kunyange vanunʼuna vake chaivo vakanga vasingatendi kwaari.</para>
  <para style="p">
    <verse number="6" style="v"/>Naizvozvo Jesu akati kwavari, “Nguva yangu yakanaka haisati yasvika; asi kwamuri, nguva ipi zvayo yakangonaka. <verse number="7" style="v"/>Nyika haigoni kukuvengai, asi ini inondivenga nokuti ndinopupura kuti zvainoita zvakaipa. <verse number="8" style="v"/>Endai henyu imi kuMutambo. Ini handisati ndoenda kuMutambo uyu, nokuti nguva yakanaka kwandiri haisati yasvika.” <verse number="9" style="v"/>Akati areva izvi, akagara muGarirea.</para>
  <para style="p">
    <verse number="10" style="v"/>Zvisinei hazvo, shure kwokuenda kwavanunʼuna vake kuMutambo, iye akazoendawo, kwete pachena, asi muchivande. <verse number="11" style="v"/>Zvino vaJudha vakamutsvaka uye vakabvunza paMutambo kuti, “Murume uya aripiko?”</para>
  <para style="p">
    <verse number="12" style="v"/>Vanhu vazhinji vaingozeverana nezvake kwose kwose.</para>
  <para style="p">Vamwe vaiti, “Munhu akanaka,” vamwe vachiti, “Kwete, anonyengera vanhu.” <verse number="13" style="v"/>Asi kwakanga kusina munhu aitaura izvozvo pachena nokuda kwokutya vaJudha.</para>
  <para style="s1">Jesu Anodzidzisa paMutambo</para>
  <para style="p">
    <verse number="14" style="v"/>Mutambo wakati wava pakati, Jesu ndipo paakazokwidza kutemberi uye akatanga kudzidzisa. <verse number="15" style="v"/>VaJudha vakashamiswa uye vakabvunza vakati, “Murume uyu akawana ruzivo rwakadai seiko iye asina kudzidza?”</para>
  <para style="p">
    <verse number="16" style="v"/>Jesu akapindura akati, “Kudzidzisa kwangu hakuzi kwangu pachangu. Kunobva kuna iye akandituma. <verse number="17" style="v"/>Kana munhu akasarudza kuita kuda kwaMwari, achazoona kuti kudzidzisa kwangu kunobva kuna Mwari kana kuti ndinongotaura ndoga. <verse number="18" style="v"/>Uyo anotaura zvake anoita izvozvo kuti azviwanire kukudzwa, asi uyo anoshandira kukudzwa kwaiye akamutuma ndiye munhu wechokwadi; hapana zvokunyengera paari. <verse number="19" style="v"/>Ko, Mozisi haana kukupai murayiro here? Asi hapana kana mumwe wenyu anochengeta murayiro. Seiko muchiedza kundiuraya?”</para>
  <para style="p">
    <verse number="20" style="v"/>Vanhu vazhinji vakapindura vakati, “Une dhimoni iwe. Ndianiko anoda kukuuraya?”</para>
  <para style="p">
    <verse number="21" style="v"/>Jesu akati kwavari, “Ndakaita chishamiso chimwe chete, asi imi mose muri kushamiswa nazvo. <verse number="22" style="v"/>Asi nokuda kwokuti Mozisi akakupai kudzingiswa (kunyange zvazvo kusina kubva kuna Mozisi, asi kumadzibaba enyu), imi munodzingisa mwana nomusi weSabata. <verse number="23" style="v"/>Zvino kana mwana achigona kudzingiswa nomusi weSabata kuti murayiro waMozisi urege kuputswa, seiko muchinditsamwira nokuda kwokuti ndaporesa munhu nomusi weSabata? <verse number="24" style="v"/>Regai kutonga nezvinoonekwa zvomunhu, asi tongai zvakarurama.”</para>
  <para style="s1">Jesu ndiye Kristu here?</para>
  <para style="p">
    <verse number="25" style="v"/>Panguva iyoyo vamwe vanhu veJerusarema vakatanga kubvunzana vachiti, “Ko, uyu haasiye murume uya wavari kuedza kuuraya here? <verse number="26" style="v"/>Hoyu ari pano, ari kutaura zvake pachena, uye havatauri kana shoko kwaari. Ko, vakuru vatenderana kanhi kuti ndiye Kristu? <verse number="27" style="v"/>Asi tinoziva kunobva murume uyu; Kristu paanouya, hakuna munhu achaziva kwaanobva.”</para>
  <para style="p">
    <verse number="28" style="v"/>Ipapo Jesu, achiri kudzidzisa ari mutemberi, akadanidzira achiti, “Hongu, munondiziva, uye munoziva kwandinobva. Handisi pano nokuda kwangu, asi uyo akandituma ndiye wechokwadi. Imi hamumuzivi, <verse number="29" style="v"/>asi ini ndinomuziva nokuti ndinobva kwaari, uye ndiye akandituma.”</para>
  <para style="p">
    <verse number="30" style="v"/>Ipapo vakaedza kumubata, asi hapana munhu akaisa ruoko paari, nokuti nguva yake yakanga ichigere kusvika. <verse number="31" style="v"/>Kunyange zvakadaro, vazhinji pakati pavanhu vakatenda kwaari. Vakati, “Kristu paanouya, achaita zviratidzo zvizhinji kupfuura murume uyu here?”</para>
  <para style="p">
    <verse number="32" style="v"/>VaFarisi vakanzwa vanhu vazhinji vachiita zevezeve rezvinhu zvakadai pamusoro pake. Ipapo vaprista vakuru navaFarisi vakatuma varindi vomutemberi kuti vandomusunga.</para>
  <para style="p">
    <verse number="33" style="v"/>Jesu akati kwavari, “Ndinongova nemi kwechinguva chiduku, uye mushure maizvozvo ndichazoenda kuna iye akandituma. <verse number="34" style="v"/>Muchanditsvaka, asi hamuchazondiwani; uye pandinenge ndiri, hamugoni kusvikapo.”</para>
  <para style="p">
    <verse number="35" style="v"/>VaJudha vakataurirana vachiti, “Munhu uyu ari kuda kuenda kupiko kwatisingazomuwani? Achaenda here kuvanhu vedu vakapararira pakati pavaGiriki, agondodzidzisa vaGiriki? <verse number="36" style="v"/>Anga achireveiko paati, ‘Muchanditsvaka, asi hamuchazondiwani,’ uye ‘Pandinenge ndiri, imi hamugoni kusvikapo’?”</para>
  <para style="p">
    <verse number="37" style="v"/>Pazuva rokupedzisira uye zuva guru roMutambo, Jesu akasimuka akadanidzira nenzwi guru achiti, “Kana pane munhu ane nyota, ngaauye kwandiri azonwa. <verse number="38" style="v"/>Ani naani anotenda kwandiri, sezvazvakarehwa muRugwaro, hova dzemvura mhenyu dzichayerera dzichibva mukati make.” <verse number="39" style="v"/>Nokutaura uku, akanga achireva zvoMweya Mutsvene, uyo waizogamuchirwa navaya vanotenda kwaari. Nokuti Mweya wakanga usati wapiwa, sezvo Jesu akanga asati apinda mukubwinya kwake.</para>
  <para style="p">
    <verse number="40" style="v"/>Vakati vanzwa mashoko ake, vamwe vanhu vakati, “Zvirokwazvo murume uyu muprofita.”</para>
  <para style="p">
    <verse number="41" style="v"/>Vamwe vakati, “Ndiye Kristu.”</para>
  <para style="p">Asi vamwe vakati, “Kristu angabva seiko kuGarirea? <verse number="42" style="v"/>Rugwaro harutauri here kuti Kristu achabva kurudzi rwaDhavhidhi uye nokuBheterehema, guta raigara Dhavhidhi?” <verse number="43" style="v"/>Nokudaro vanhu vakapesana nokuda kwaJesu. <verse number="44" style="v"/>Vamwe vakada kumubata, asi hapana akaisa ruoko paari.</para>
  <para style="s1">Kusatenda kwaVatungamiri vavaJudha</para>
  <para style="p">
    <verse number="45" style="v"/>Pakupedzisira varindi vetemberi vakadzokera kuvaprista vakuru nokuvaFarisi, vakavabvunza vakati, “Seiko musina kuuya naye kuno?”</para>
  <para style="p">
    <verse number="46" style="v"/>Varindi vakati kwavari, “Hakuna munhu akatombotaura nenzira inoitwa nomurume uyu.”</para>
  <para style="p">
    <verse number="47" style="v"/>VaFarisi vakati, “Munoreva kuti atokunyengerai nemiwo? <verse number="48" style="v"/>Pane mumwe wavatongi kana wavaFarisi ava kutenda kwaari here? <verse number="49" style="v"/>Kwete! Asi vanhu vazhinji ava vasingatongozivi murayiro, vakatukwa ava.”</para>
  <para style="p">
    <verse number="50" style="v"/>Nikodhimasi, uya akanga amboenda kuna Jesu uye akanga ari mumwe wavo, akati, <verse number="51" style="v"/>“Ko, murayiro wedu unopomera munhu mhosva asina kutanga ambonzwikwa kuti zvionekwe kuti ari kuitei here?”</para>
  <para style="p">
    <verse number="52" style="v"/>Vakapindura vakati, “Newewo uri weGarirea? Nzvera, uye uchaona kuti hakuna muprofita anobva kuGarirea.”</para>
  <para style="p">
    <verse number="53" style="v"/>Ipapo mumwe nomumwe akaenda kumba kwake.</para>
  <chapter number="8" style="c"/>
  <para style="p">
    <verse number="1" style="v"/>Asi Jesu akaenda kuGomo reMiorivhi. <verse number="2" style="v"/>Panguva dzamambakwedza akazviratidzazve mutemberi, vanhu vakamuunganira, uye akagara pasi kuti avadzidzise. <verse number="3" style="v"/>Vadzidzisi vomurayiro navaFarisi vakapinda nomukadzi akanga abatwa achiita upombwe. Vakamuita kuti amire pamberi peboka <verse number="4" style="v"/>uye vakati kuna Jesu, “Mudzidzisi, mukadzi uyu abatwa achiita upombwe. <verse number="5" style="v"/>MuMurayiro Mozisi akatirayira kuti titake namabwe vakadzi vakadai. Zvino imi munoti kudii?” <verse number="6" style="v"/>Vakanga vachishandisa mubvunzo uyu kuti vamuteye, vawane hwaro hwokumupa mhosva.</para>
  <para style="p">Asi Jesu akakotama akatanga kunyora pasi nomunwe wake. <verse number="7" style="v"/>Vakati varamba vachimubvunza, akatwasuka akati kwavari, “Kana pane asina chivi pakati penyu, ngaave iye wokutanga kupotsera dombo kwaari.” <verse number="8" style="v"/>Akakotamazve akanyora pasi.</para>
  <para style="p">
    <verse number="9" style="v"/>Vakati vanzwa izvi, vose vakatanga kubva vachiita mumwe mumwe, kutanga vakuru, kusvikira Jesu asara oga, uye mukadzi achakangomirapo. <verse number="10" style="v"/>Jesu akatwasuka akati kwaari, “Mai, varipiko vaya vanga vachikupomera mhosva? Hapana akutonga here?”</para>
  <para style="p">
    <verse number="11" style="v"/>Iye akati, “Hapana, Ishe.”</para>
  <para style="p">Jesu akati, “Neniwo handikupi mhosva. Zvino chienda, uye usiye upenyu hwako hwechivi.”</para>
  <para style="s1">Kukosha kwoUchapupu hwaJesu</para>
  <para style="p">
    <verse number="12" style="v"/>Jesu achitaurazve navanhu, akati, “Ndini chiedza chenyika. Ani naani anonditevera haangatongofambi murima, asi achava nechiedza choupenyu.”</para>
  <para style="p">
    <verse number="13" style="v"/>VaFarisi vakamupikisa vachiti, “Hezvo, uri kuratidza wani kuti unozvipupurira pachako; uchapupu hwako hahuna maturo.”</para>
  <para style="p">
    <verse number="14" style="v"/>Jesu akapindura akati, “Kunyange dai ndikazvipupurira pachangu, uchapupu hwangu ndohwechokwadi, nokuti ndinoziva kwandakabva uye nokwandinoenda. Asi imi hamuzivi kwandinobva kana kwandinoenda. <verse number="15" style="v"/>Munotonga nameso enyama; ini handitongi munhu. <verse number="16" style="v"/>Asi kana ndikatonga, kutonga kwangu kwakarurama, nokuti handisi ndoga. Ndinotonga naBaba, vakandituma. <verse number="17" style="v"/>Mumurayiro wenyu makanyorwa kuti kupupura kwavanhu vaviri ndokwechokwadi. <verse number="18" style="v"/>Ini ndini ndinozvipupurira pachangu; mumwe anondipupurira ndiBaba, vakandituma.”</para>
  <para style="p">
    <verse number="19" style="v"/>Ipapo vakamubvunza vakati, “Baba vako varipiko?”</para>
  <para style="p">Jesu akapindura akati, “Hamundizivi ini kana Baba vangu. Dai maindiziva mungadai maizivawo Baba vangu.” <verse number="20" style="v"/>Akataura mashoko aya paakanga achidzidzisa ari mutemberi pedyo nenzvimbo yaiiswa zvipo. Asi hapana munhu akamubata, nokuti nguva yake yakanga isati yasvika.</para>
  <para style="p">
    <verse number="21" style="v"/>Jesu akatizve kwavari, “Ndiri kuenda, uye imi muchanditsvaka, uye muchafira muzvivi zvenyu. Kwandinoenda, imi hamungauyiko.”</para>
  <para style="p">
    <verse number="22" style="v"/>Izvi zvakaita kuti vaJudha vabvunzane vachiti, “Achazviuraya here? Ndizvo zvaanoreva here zvaanoti, ‘Kwandinoenda, imi hamungauyiko?’ ”</para>
  <para style="p">
    <verse number="23" style="v"/>Asi akaenderera mberi achiti, “Imi muri vapasi; ini ndinobva kumusoro. Muri venyika ino; ini handisi wenyika ino. <verse number="24" style="v"/>Ndakuudzai kuti muchafira muzvivi zvenyu; kana musingatendi kuti ndini iye, zvirokwazvo muchafira muzvivi zvenyu.”</para>
  <para style="p">
    <verse number="25" style="v"/>Vakati kwaari, “Ndiwe aniko?”</para>
  <para style="p">Jesu akapindura akati, “Izvozvo zvandanguri ndataura kare kuti ndini iye. <verse number="26" style="v"/>Ndine zvizhinji zvandinoda kutonga pamusoro penyu. Asi uyo akandituma akavimbika, uye zvandakanzwa kwaari ndizvo zvandinoudza nyika.”</para>
  <para style="p">
    <verse number="27" style="v"/>Havana kunzwisisa kuti akanga achivaudza nezvaBaba. <verse number="28" style="v"/>Saka Jesu akati kwavari, “Pamuchasimudza Mwanakomana woMunhu, ipapo ndipo pamuchaziva kuti ndini iye, uye kuti handina chinhu chandinoita ndoga asi ndinotaura zvandakadzidziswa naBaba zvoga. <verse number="29" style="v"/>Uyo akandituma aneni; haana kundisiya ndiri ndoga, nokuti ndinogara ndichiita zvinomufadza.” <verse number="30" style="v"/>Kunyange panguva yaakanga achitaura, vazhinji vakatenda kwaari.</para>
  <para style="s1">Vana vaAbhurahama</para>
  <para style="p">
    <verse number="31" style="v"/>Jesu akati kuvaJudha vakanga vatenda kwaari, “Kana muchiramba muri mudzidziso yangu, muri vadzidzi vangu zvirokwazvo. <verse number="32" style="v"/>Ipapo muchaziva zvokwadi, uye zvokwadi ichakusunungurai.”</para>
  <para style="p">
    <verse number="33" style="v"/>Ivo vakamupindura vachiti, “Isu tiri zvizvarwa zvaAbhurahama uye hatina kumbova varanda vomumwe munhu. Ungareva sei kuti tichasunungurwa?”</para>
  <para style="p">
    <verse number="34" style="v"/>Jesu akapindura akati, “Ndinokuudzai chokwadi kuti, mumwe nomumwe anotadza ndiye muranda wechivi. <verse number="35" style="v"/>Zvino muranda haagari mumhuri nokusingaperi, asi mwanakomana ndiye anogaramo nokusingaperi. <verse number="36" style="v"/>Saka kana Mwanakomana achikusunungurai, muchava vakasununguka kwazvo. <verse number="37" style="v"/>Ndinoziva kuti muri zvizvarwa zvaAbhurahama. Asi munotsvaka kundiuraya, nokuti shoko rangu harina nzvimbo mamuri. <verse number="38" style="v"/>Ndiri kukuudzai zvandakaona pamberi paBaba vangu, uye imi munoita zvamakanzwa kuna baba venyu.”</para>
  <para style="p">
    <verse number="39" style="v"/>Ivo vakati, “Abhurahama ndivo baba vedu.”</para>
  <para style="p">Jesu akati, “Dai maiva vana vaAbhurahama, maidai muchiita zvinhu zvakanga zvichiitwa naAbhurahama. <verse number="40" style="v"/>Izvozvi muri kutsvaka kundiuraya, munhu akuudzai chokwadi chandakanzwa kuna Mwari. Abhurahama haana kuita zvinhu zvakadai. <verse number="41" style="v"/>Muri kuita zvinhu zvinoitwa nababa venyu.”</para>
  <para style="p">Vakapindura vakati, “Isu hatisi vana vakaberekwa muupombwe. Baba vatinavo isu ndiye Mwari bedzi.”</para>
  <para style="s1">Vana vaDhiabhori</para>
  <para style="p">
    <verse number="42" style="v"/>Jesu akati kwavari, “Dai Mwari aiva Baba venyu, mungadai maindida, nokuti ndakabva kuna Mwari uye iye zvino ndiri pano. Handina kungouya pachangu; asi ndivo vakandituma. <verse number="43" style="v"/>Seiko musinganzwisisi kutaura kwangu? Nokuti hamugoni kunzwa zvandinotaura. <verse number="44" style="v"/>Imi muri vababa venyu, dhiabhori, uye munoda kuita kuda kwababa venyu. Akanga ari muurayi kubva pakutanga, haamiri muzvokwadi, nokuti maari hamuna zvokwadi. Kana achireva nhema, ndiwo mutauro wokwake iwoyo, nokuti ndiye murevi wenhema uye Baba vadzo. <verse number="45" style="v"/>Asi nokuda kwokuti ndinotaura chokwadi, imi hamutendi kwandiri! <verse number="46" style="v"/>Ndiani pakati penyu angaratidza kukanganisa kwangu? Kana ndichitaura chokwadi, seiko musinganditendi? <verse number="47" style="v"/>Uyo ari waMwari anonzwa zvinorehwa naMwari. Chinoita kuti murege kunzwa ndechokuti imi hamusi vaMwari.”</para>
  <para style="s1">Zvakarehwa naJesu pamusoro poUpenyu Hwake</para>
  <para style="p">
    <verse number="48" style="v"/>VaJudha vakamupindura vakati, “Hatina kutaura chokwadi here patakati uri muSamaria uye kuti une dhimoni?”</para>
  <para style="p">
    <verse number="49" style="v"/>Jesu akati, “Handina kubatwa nedhimoni ini, asi ndinokudza Baba vangu uye imi munondizvidza. <verse number="50" style="v"/>Handizvitsvakiri kukudzwa; asi aripo mumwe anotsvaka kukudzwa, uye ndiye mutongi. <verse number="51" style="v"/>Ndinokuudzai chokwadi, kana munhu akachengeta shoko rangu, haangatongooni rufu.”</para>
  <para style="p">
    <verse number="52" style="v"/>Ipapo vaJudha vakati kwaari, “Tinoziva zvino kuti une dhimoni iwe! Abhurahama akafa navaprofita vakafawo, asi iwe unoti kana munhu akachengeta shoko rako, haangatongoraviri rufu. <verse number="53" style="v"/>Ko, iwe uri mukuru kuna baba vedu Abhurahama here? Ivo vakafa, uye vaprofita vakafawo. Unofunga kuti iwe ndiwe ani?”</para>
  <para style="p">
    <verse number="54" style="v"/>Jesu akapindura akati, “Kana ini ndichizvirumbidza, kuzvikudza kwangu hakuna maturo. Baba vangu, avo vamunoti ndivo Mwari wenyu, ndivo vanondikudza. <verse number="55" style="v"/>Kunyange musingavazivi, ini ndinovaziva. Dai ndanga ndati handivazivi, ndingadai ndava murevi wenhema semi, asi ndinovaziva uye ndinochengeta shoko ravo. <verse number="56" style="v"/>Baba venyu Abhurahama vakafara pavakafunga kuti vachaona zuva rangu; vakariona uye vakafara.”</para>
  <para style="p">
    <verse number="57" style="v"/>VaJudha vakati, “Iwe hausati watombova namakore makumi mashanu okuzvarwa, asi unoti iwe wakaona Abhurahama!”</para>
  <para style="p">
    <verse number="58" style="v"/>Jesu akapindura akati, “Ndinokuudzai chokwadi, Abhurahama asati azvarwa ini ndiripo!” <verse number="59" style="v"/>Ipapo, vakanonga matombo kuti vamutake, asi Jesu akazvivanza, akabuda mutemberi.</para>
  <chapter number="9" style="c"/>
  <para style="s1">Jesu Anoporesa Munhu Akaberekwa Ari Bofu</para>
  <para style="p">
    <verse number="1" style="v"/>Akati achifamba, akaona murume akanga aberekwa ari bofu. <verse number="2" style="v"/>Vadzidzi vake vakamubvunza vakati, “Rabhi, ndianiko akatadza, murume uyu kana kuti vabereki vake, zvaakaberekwa ari bofu?”</para>
  <para style="p">
    <verse number="3" style="v"/>Jesu akapindura akati, “Hakusi kutadza kwomurume uyu kana kwavabereki vake kwakaita kuti zvidai, asi izvi zvakaitika kuti basa raMwari riratidzwe muupenyu hwake. <verse number="4" style="v"/>Kana achiri masikati kudai, tinofanira kubata basa raiye akandituma. Usiku huri kuuya, husina munhu angagona kushanda basa nahwo. <verse number="5" style="v"/>Ndichiri munyika, ndiri chiedza chenyika.”</para>
  <para style="p">
    <verse number="6" style="v"/>Akati ataura izvozvo, akapfira mate pasi, akakanya dope namate, uye akariisa pameso omurume uya. <verse number="7" style="v"/>Akati kwaari, “Enda undoshamba mudziva reSiroami” (shoko iri rinoreva kuti Kutumwa). Saka murume uya akaenda akandoshamba, akadzoka ava kuona.</para>
  <para style="p">
    <verse number="8" style="v"/>Vavakidzani vake navaya vakanga vambomuona achipemha vakati, “Ko, uyu haasi iye murume uya aisimbogara achipemha here?”</para>
  <para style="p">
    <verse number="9" style="v"/>Vamwe vakati, “Ndiye.” Vamwe vakati, “Kwete, anenge akangofanana naye chete.”</para>
  <para style="p">Asi iye pachake akaramba achiti, “Ndini iye.”</para>
  <para style="p">
    <verse number="10" style="v"/>Vakamubvunza vakati, “Meso ako akasvinudzwa sei?”</para>
  <para style="p">
    <verse number="11" style="v"/>Akapindura akati, “Murume anonzi Jesu akakanya dope akarizora pameso angu. Akandiudza kuti ndiende kuSiroami ndinoshamba. Saka ndakaenda ndikandoshamba, uye ipapo ndakagona kuona.”</para>
  <para style="p">
    <verse number="12" style="v"/>Vakamubvunza vakati, “Aripiko murume wacho?”</para>
  <para style="p">Iye akati, “Handizivi.”</para>
  <para style="s1">VaFarisi vanobvunzisisa pamusoro poKuporeswa</para>
  <para style="p">
    <verse number="13" style="v"/>Vakauyisa murume uya aimbova bofu kuvaFarisi. <verse number="14" style="v"/>Zvino zuva iro rakakanyiwa dope rikazorwa pameso omurume uya naJesu, raiva zuva reSabata. <verse number="15" style="v"/>Naizvozvo vaFarisi vakamubvunzawo kuti akasvinudzwa sei. Murume uya akapindura akati, “Azora dope pameso angu uye ndikandoshamba, zvino ndava kuona.”</para>
  <para style="p">
    <verse number="16" style="v"/>Vamwe vaFarisi vakati, “Murume uyu haabvi kuna Mwari, nokuti haachengeti Sabata.”</para>
  <para style="p">Asi vamwe vakati, “Ko, mutadzi angaita zviratidzo zvakadai seiko?” Nokudaro vakabva vapesana.</para>
  <para style="p">
    <verse number="17" style="v"/>Pakupedzisira vakadzokerazve kumurume uya akaberekwa ari bofu vakati, “Ko, iwe unoti kudini naye, sezvo akasvinudza meso ako.”</para>
  <para style="p">Murume uya akapindura akati, “Muprofita.”</para>
  <para style="p">
    <verse number="18" style="v"/>Kunyange zvakadaro, vaJudha havana kubvuma kuti akanga ari bofu uye kuti akanga asvinudzwa meso ake, kusvikira vadana vabereki vake. <verse number="19" style="v"/>Vakati kwavari, “Mwanakomana wenyu here uyu? Ndiye here wamunoti akaberekwa ari bofu? Seiko ava kuona iye zvino?”</para>
  <para style="p">
    <verse number="20" style="v"/>Vabereki vake vakati, “Tinoziva kuti ndiye mwanakomana wedu, uye tinoziva kuti akaberekwa ari bofu. <verse number="21" style="v"/>Asi kuti ari kuona sei nhasi kana kuti ndiani asvinudza meso ake, isu hatizivi. Mubvunzei. Akura; achazvidavirira oga.” <verse number="22" style="v"/>Vabereki vake vakataura izvi nokuti vaitya vaJudha, nokuti vaJudha vakanga vatotenderana kuti ani naani anenge angopupura kuti Jesu ndiye Kristu aizofanira kubudiswa musinagoge. <verse number="23" style="v"/>Ndokusaka vabereki vake vakati, “Akura mubvunzei iye.”</para>
  <para style="p">
    <verse number="24" style="v"/>Vakadanazve murume uya akambenge ari bofu kechipiri. Vakati kwaari, “Ipa mbiri kuna Mwari. Isu tinoziva kuti murume uyu mutadzi.”</para>
  <para style="p">
    <verse number="25" style="v"/>Akapindura akati, “Kana ari mutadzi kana asiri, ini handizvizivi. Ndinoziva chinhu chimwe chete. Ndakanga ndiri bofu asi zvino ndoona!”</para>
  <para style="p">
    <verse number="26" style="v"/>Ipapo vakamubvunza vakati, “Akaiteiko kwauri? Akasvinudza meso ako seiko?”</para>
  <para style="p">
    <verse number="27" style="v"/>Akapindura akati, “Ndanguri ndakuudzai, asi hamuna kuteerera. Munodireiko kuzvinzwazve? Munoda kuva vadzidzi vakewo here?”</para>
  <para style="p">
    <verse number="28" style="v"/>Ipapo vakamutuka vakati, “Iwe hako ndiwe mudzidzi wake munhu uyu! Isu tiri vadzidzi vaMozisi! <verse number="29" style="v"/>Tinoziva kuti Mwari akataura naMozisi, asi kana ari munhu uyu, hatimbozivi kwaanobva.”</para>
  <para style="p">
    <verse number="30" style="v"/>Murume uya akapindura akati, “Zvino, izvi zvinoshamisa chose! Hamuzivi kwaanobva, asi iye akasvinudza meso angu. <verse number="31" style="v"/>Tinoziva kuti Mwari haanzwi vatadzi. Anonzwa munhu anomutya uye anoita kuda kwake. <verse number="32" style="v"/>Hakuna munhu akatombonzwa nezvokusvinudzwa kwameso omunhu akaberekwa ari bofu. <verse number="33" style="v"/>Dai murume uyu asina kubva kuna Mwari, haaigona kuita chinhu.”</para>
  <para style="p">
    <verse number="34" style="v"/>Ipapo vakapindura vakati, “Iwe wakaberekerwa muchivi; unoda seiko kutidzidzisa!” Ipapo vakamubudisa kunze.</para>
  <para style="s1">Ubofu hwapamweya</para>
  <para style="p">
    <verse number="35" style="v"/>Jesu akanzwa kuti vakanga vamudzingira kunze, uye akati amuwana, akati kwaari, “Unotenda here kuMwanakomana woMunhu?”</para>
  <para style="p">
    <verse number="36" style="v"/>Murume uya akapindura akati, “Iye ndianiko nhai, Ishe? Ndiudzei kuti ndigotenda kwaari.”</para>
  <para style="p">
    <verse number="37" style="v"/>Jesu akati, “Wamuona zvino; uye ndiye ari kutaura newe.”</para>
  <para style="p">
    <verse number="38" style="v"/>Ipapo murume uya akati, “Ishe, ndinotenda,” akabva amunamata.</para>
  <para style="p">
    <verse number="39" style="v"/>Jesu akati, “Kutonga ndiko kwandakavinga munyika ino, kuitira kuti mapofu aone uye avo vanoona vave mapofu.”</para>
  <para style="p">
    <verse number="40" style="v"/>Vamwe vaFarisi vaiva naye vakamunzwa achitaura izvi vakati, “Watii? Nesuwo tiri mapofu here?”</para>
  <para style="p">
    <verse number="41" style="v"/>Jesu akati, “Dai maiva mapofu, mungadai musina mhosva yechivi; asi zvino zvamunoti munoona, mhosva yenyu inoramba iripo.”</para>
  <chapter number="10" style="c"/>
  <para style="s1">Mufudzi neboka rake</para>
  <para style="p">
    <verse number="1" style="v"/>“Ndinokuudzai chokwadi kuti munhu asingapindi mudanga ramakwai napamukova, asi anokwira kuti apinde naparutivi, imbavha uye igororo. <verse number="2" style="v"/>Munhu anopinda napamukova ndiye mufudzi wamakwai. <verse number="3" style="v"/>Murindi anomuzarurira musuo, uye makwai anonzwa inzwi rake. Anodana makwai ake nezita agoatungamirira kunze. <verse number="4" style="v"/>Kana achinge abudisa makwai ake ose, anofamba ari mberi kwawo, uye makwai ake anomutevera nokuti anoziva inzwi rake. <verse number="5" style="v"/>Asi haatongoteveri mutorwa; asi anotomutiza nokuti haazivi inzwi romweni.” <verse number="6" style="v"/>Jesu akataura mufananidzo uyu kwavari, asi havana kunzwisisa zvaakanga achivaudza.</para>
  <para style="p">
    <verse number="7" style="v"/>Naizvozvo Jesu akatizve kwavari, “Ndinokuudzai chokwadi, ndini mukova wamakwai. <verse number="8" style="v"/>Vose vakanditangira vaiva mbavha namakororo, asi makwai haana kuvanzwa. <verse number="9" style="v"/>Ndini mukova; ani naani anopinda napandiri achaponeswa. Achapinda agobuda, uye achawana mafuro. <verse number="10" style="v"/>Mbavha inongouya kuzoba nokuuraya nokuparadza; ini ndakauya kuti ave noupenyu, uye ave nohwakazara.</para>
  <para style="p">
    <verse number="11" style="v"/>“Ndini mufudzi akanaka. Mufudzi akanaka anorasira makwai ake upenyu hwake. <verse number="12" style="v"/>Mushandi haasi iye mufudzi nomwene wamakwai. Saka paanoona bere richiuya, anosiya makwai obva atiza. Ipapo bere rinobata boka ramakwai uye roaparadzira. <verse number="13" style="v"/>Munhu uyu anotiza nokuti mushandi zvake uye haana hanya namakwai.</para>
  <para style="p">
    <verse number="14" style="v"/>“Ndini mufudzi wamakwai; ndinoziva makwai angu uye makwai angu anondiziva, <verse number="15" style="v"/>Baba sezvavanondiziva uye neni ndichiziva Baba, uye ndinorasira makwai angu upenyu hwangu. <verse number="16" style="v"/>Ndina mamwe makwai asati ari edanga rino. Naiwo ndinofanira kuauyisawo. Naiwowo achanzwa inzwi rangu, uye achava boka rimwe nomufudzi mumwe chete. <verse number="17" style="v"/>Chinoita kuti Baba vandide ndechokuti ndinorasira makwai angu upenyu hwangu, uye ndichahutorazve. <verse number="18" style="v"/>Hakuna munhu angahutora kwandiri, asi ndinohupa pachangu. Ndine simba rokuhurasa uye ndine simba rokuhutorazve. Uyu murayiro ndakaupiwa naBaba.”</para>
  <para style="p">
    <verse number="19" style="v"/>Ipapo vaJudha vakapesanazve nokuda kwamashoko aya. <verse number="20" style="v"/>Vazhinji vavo vakati, “Akabatwa nedhimoni uye anopenga. Seiko muchimuteerera?”</para>
  <para style="p">
    <verse number="21" style="v"/>Asi vamwe vakati, “Aya haangavi mashoko omunhu ane dhimoni. Ko, dhimoni ringasvinudza meso ousingaoni here?”</para>
  <para style="s1">Kusatenda kwavaJudha</para>
  <para style="p">
    <verse number="22" style="v"/>Ipapo Mutambo woKukumikidzwa kweTemberi paJerusarema wakasvika. Yainge iri nguva yechando, <verse number="23" style="v"/>uye Jesu akanga ari mutemberi achifamba mubiravira raSoromoni. <verse number="24" style="v"/>VaJudha vakanga vakamukomba, vakati, “Ucharamba uchitinetsa kusvikira riniko? Kana uri Kristu, tiudze pachena.”</para>
  <para style="p">
    <verse number="25" style="v"/>Jesu akapindura akati, “Ndakakuudzai, asi hamutendi. Zvishamiso zvandinoita muzita raBaba vangu zvinondipupurira, <verse number="26" style="v"/>asi hamutendi nokuti hamusi makwai angu. <verse number="27" style="v"/>Makwai angu anonzwa inzwi rangu; ini ndinoaziva, uye anonditevera. <verse number="28" style="v"/>Ndinoapa upenyu husingaperi, uye haatongofi; hakuna munhu angaabvuta muruoko rwangu. <verse number="29" style="v"/>Baba vangu, ivo vakaapa kwandiri, vakuru kuna vose; hakuna munhu angaabvuta muruoko rwaBaba vangu. <verse number="30" style="v"/>Ini naBaba tiri vamwe.”</para>
  <para style="p">
    <verse number="31" style="v"/>VaJudha vakanongazve matombo kuti vamutake, <verse number="32" style="v"/>asi Jesu akati kwavari, “Ndakakuratidzai mabasa esimba mazhinji kubva kuna Baba. Nderipiko basa ipapa ramunoda kunditakira namabwe?”</para>
  <para style="p">
    <verse number="33" style="v"/>Vakamupindura vachiti, “Hatisi kukutakira basa ripi zvaro ipapa, asi nokuda kwokumhura Mwari, nokuti iwe, munhuwo zvake, unozviti uri Mwari.”</para>
  <para style="p">
    <verse number="34" style="v"/>Jesu akavapindura akati, “Ko, hazvina kunyorwa here muMurayiro wenyu, kuti ‘Ndakati muri vamwari’? <verse number="35" style="v"/>Kana akavaidza ‘vamwari,’ avo shoko raMwari rakasvika kwavari, uye Rugwaro harungaputswi, <verse number="36" style="v"/>zvakadii kuno uyo akatsaurwa naBaba saiye wavo chaiye uye wavakatuma panyika? Seiko muchindipomera mhosva yokumhura, zvandati, ‘Ndiri Mwanakomana waMwari’? <verse number="37" style="v"/>Musanditenda kana ndisina kuita zvinoitwa naBaba vangu. <verse number="38" style="v"/>Asi kana ndichizviita, kunyange dai musinganditendi, tendai mabasa esimba, kuti mugoziva uye mugonzwisisa kuti Baba vari mandiri, uye ini ndiri muna Baba.” <verse number="39" style="v"/>Vakaedzazve kumubata, asi akavapunyuka.</para>
  <para style="p">
    <verse number="40" style="v"/>Ipapo Jesu akayambuka Jorodhani kunzvimbo yakanga ichibhabhatidzira Johani pamazuva okutanga. Akagara ikoko <verse number="41" style="v"/>uye vanhu vazhinji vakauya kwaari. Vakati, “Kunyange zvake Johani asina kumboita mabasa esimba, zvose zvakataurwa naJohani pamusoro pomurume uyu zvaiva zvechokwadi.” <verse number="42" style="v"/>Uye panzvimbo iyo, vazhinji vakatenda kuna Jesu.</para>
  <chapter number="11" style="c"/>
  <para style="s1">Kufa kwaRazaro</para>
  <para style="p">
    <verse number="1" style="v"/>Zvino mumwe murume ainzi Razaro akanga achirwara. Aibva kuBhetani, musha waMaria naMarita mukoma wake. <verse number="2" style="v"/>Maria uyu, ane hanzvadzi yake Razaro akanga avete achirwara, ndiye uya akadururira mafuta anonhuhwira pana Ishe uye akapukuta tsoka dzake nebvudzi rake. <verse number="3" style="v"/>Saka hanzvadzi dzake dzakatuma shoko kuna Jesu, dzikati, “Ishe, uya wamunoda ari kurwara.”</para>
  <para style="p">
    <verse number="4" style="v"/>Akati anzwa izvozvo, Jesu akati, “Kurwara uku hakumusvitsi kurufu. Kwete, kune chokuita nokukudzwa kwaMwari kuitira kuti Mwanakomana waMwari akudzwe kubudikidza naizvozvo.” <verse number="5" style="v"/>Jesu aida Marita, nomununʼuna wake uye naRazaro. <verse number="6" style="v"/>Asi paakanzwa kuti Razaro akanga achirwara, akagara paakanga ari kwamamwe mazuva maviri.</para>
  <para style="p">
    <verse number="7" style="v"/>Ipapo akati kuvadzidzi vake, “Ngatidzokerei kuJudhea.”</para>
  <para style="p">
    <verse number="8" style="v"/>Vakati kwaari, “Asika Rabhi, nguva pfupi ichangopfuura, vaJudha vakanga vachiedza kukutakai namabwe, zvino munoda kudzokerazve ikoko here?”</para>
  <para style="p">
    <verse number="9" style="v"/>Jesu akapindura akati, “Ko, nguva hadzizi gumi nembiri pazuva here? Munhu anofamba masikati haagumburwi, nokuti anoona nechiedza chenyika ino. <verse number="10" style="v"/>Anogumburwa paanenge achifamba usiku, nokuti haana chiedza.”</para>
  <para style="p">
    <verse number="11" style="v"/>Akati ataura izvi, akaenderera mberi achiti kwavari, “Shamwari yedu Razaro avata; asi ndiri kuenda ikoko kunomumutsa.”</para>
  <para style="p">
    <verse number="12" style="v"/>Vadzidzi vake vakapindura vakati, “Ishe, kana akavata, achaita zviri nani.” <verse number="13" style="v"/>Jesu akanga achitaura nezvorufu rwake, asi vadzidzi vake vakafunga kuti akanga achireva kuvata hope chaidzo.</para>
  <para style="p">
    <verse number="14" style="v"/>Saka ipapo akavataurira pachena akati, “Razaro afa, <verse number="15" style="v"/>uye nokuda kwenyu, ndinofara nokuti ndakanga ndisiko, kuitira kuti imi mugotenda. Asi ngatichiendai kwaari.”</para>
  <para style="p">
    <verse number="16" style="v"/>Ipapo Tomasi Dhidhimo akati kuvadzidzi vose, “Ngatiendei, kuti tinofawo naye.”</para>
  <para style="s1">Jesu Anonyaradza Hanzvadzi dzaRazaro</para>
  <para style="p">
    <verse number="17" style="v"/>Jesu paakasvika akawana Razaro anguva ava muguva kwamazuva mana. <verse number="18" style="v"/>Bhetani yaiva makiromita angangosvika matatu kubva muJerusarema, <verse number="19" style="v"/>uye vaJudha vazhinji vakanga vauya kuna Marita naMaria kuti vazovanyaradza pakurasikirwa kwavo nehanzvadzi yavo. <verse number="20" style="v"/>Marita akati anzwa kuti Jesu auya, akabuda kundomuchingamidza, asi Maria akasara mumba.</para>
  <para style="p">
    <verse number="21" style="v"/>Marita akati kuna Jesu, “Ishe, dai maiva pano, hanzvadzi yangu ingadai isina kufa. <verse number="22" style="v"/>Asi ndinoziva kuti kunyange izvozvi Mwari achakupai zvose zvamuchakumbira.”</para>
  <para style="p">
    <verse number="23" style="v"/>Jesu akati kwaari, “Hanzvadzi yako ichamukazve.”</para>
  <para style="p">
    <verse number="24" style="v"/>Marita akati, “Ndinoziva kuti achamukazve pakumuka kwezuva rokupedzisira.”</para>
  <para style="p">
    <verse number="25" style="v"/>Jesu akati kwaari, “Ndini kumuka noupenyu. Uyo anotenda kwandiri achararama, kunyange dai akafa; <verse number="26" style="v"/>uye ani naani anorarama uye anotenda mandiri haangatongofi. Unotenda here izvi?”</para>
  <para style="p">
    <verse number="27" style="v"/>Iye akati, “Hongu, Ishe, ndinotenda kuti ndimi Kristu, Mwanakomana waMwari, uyo akanzi achauya panyika.”</para>
  <para style="p">
    <verse number="28" style="v"/>Akati ataura izvozvo, akadzokera akandodana parutivi mununʼuna wake Maria. Akati, “Mudzidzisi ari pano, uye ari kukubvunza.” <verse number="29" style="v"/>Maria akati anzwa izvozvo, akasimuka nokukurumidza akaenda kwaari. <verse number="30" style="v"/>Zvino Jesu akanga asati apinda mumusha, asi akanga achiri panzvimbo paya paakanga asangana naMarita. <verse number="31" style="v"/>VaJudha vakanga vari mumba naMaria, vachimunyaradza, vakati vachiona kuti akurumidza sei kusimuka achibuda kunze, vakamutevera, vachifunga kuti zvimwe akanga oenda kuguva kuti andochema ikoko.</para>
  <para style="p">
    <verse number="32" style="v"/>Maria akati asvika panzvimbo pakanga pana Jesu uye akamuona, akawira patsoka dzake akati, “Ishe, dai manga muri pano, hanzvadzi yangu ingadai isina kufa.”</para>
  <para style="p">
    <verse number="33" style="v"/>Jesu akati achimuona achichema, uye vaJudha vakanga vauya naye vachichemawo, akabatwa neshungu kwazvo mumweya make uye akatambudzika. <verse number="34" style="v"/>Akavabvunza akati, “Mamuradzika kupiko?”</para>
  <para style="p">Vakati kwaari, “Uyai muone, Ishe.”</para>
  <para style="p">
    <verse number="35" style="v"/>Jesu akachema.</para>
  <para style="p">
    <verse number="36" style="v"/>Ipapo vaJudha vakati, “Onai kuti aimuda sei!”</para>
  <para style="p">
    <verse number="37" style="v"/>Asi vamwe vavo vakati, “Ko, uyu akasvinudza bofu akanga asingagoni here kuita kuti munhu uyu arege kufa?”</para>
  <para style="s1">Jesu Anomutsa Razaro kubva kuVakafa</para>
  <para style="p">
    <verse number="38" style="v"/>Jesu, akabatwa neshungu kwazvo, akasvika paguva. Rakanga riri bako rine dombo rakanga rakaradzikwa rakachinjika mukova waro. <verse number="39" style="v"/>Akati, “Bvisai ibwe.”</para>
  <para style="p">Marita, hanzvadzi yomurume akanga afa akati, “Asika, Ishe, pari zvino ava kunhuhwa, nokuti atova mazuva mana arimo.”</para>
  <para style="p">
    <verse number="40" style="v"/>Ipapo Jesu akati, “Ko, handina kukuudza here kuti kana ukatenda, uchaona kubwinya kwaMwari?”</para>
  <para style="p">
    <verse number="41" style="v"/>Saka vakabvisa ibwe. Ipapo Jesu akatarisa kudenga akati, “Baba, ndinokuvongai nokuti mandinzwa. <verse number="42" style="v"/>Ndinozviziva kuti munogara muchindinzwa, asi ndareva izvi nokuda kwavanhu vamire pano, kuti vatende kuti imi makandituma.”</para>
  <para style="p">
    <verse number="43" style="v"/>Akati areva izvozvo, Jesu akadanidzira nenzwi guru akati, “Razaro, buda!” <verse number="44" style="v"/>Murume akanga afa uya akabuda, maoko ake namakumbo zvakapombwa nemicheka, uye chiso chake chakafukidzwa nomucheka.</para>
  <para style="p">Jesu akati kwavari, “Mubvisei nguo dzomuguva mumurege aende.”</para>
  <para style="s1">Rangano yoKuuraya Jesu</para>
  <para style="p">
    <verse number="45" style="v"/>Naizvozvo vazhinji vavaJudha vakanga vauya kuzoshanyira Maria, uye vaona zvakanga zvaitwa naJesu, vakatenda kwaari. <verse number="46" style="v"/>Asi vamwe vavo vakaenda kuvaFarisi vakavaudza zvakanga zvaitwa naJesu. <verse number="47" style="v"/>Ipapo vaprista vakuru navaFarisi vakadana musangano weDare Guru ravaJudha.</para>
  <para style="p">Vakati, “Tiri kuiteiko? Hounoka murume ari kuita zviratidzo zvesimba zvizhinji. <verse number="48" style="v"/>Kana tikamurega achienderera mberi saizvozvi, munhu wose achatenda kwaari, uye vaRoma vachauya vakatitorera zvose nzvimbo yedu nenyika yedu.”</para>
  <para style="p">
    <verse number="49" style="v"/>Ipapo mumwe wavo ainzi Kayafasi, akanga ari muprista mukuru wegore iroro akataura achiti, “Hamuna zvamunoziva imi! <verse number="50" style="v"/>Hamuzivi here kuti zviri nani kwamuri kuti munhu mumwe afire vanhu pano kuti rudzi rwose ruparare.”</para>
  <para style="p">
    <verse number="51" style="v"/>Haana kungotaura izvi pachake, asi sezvaakanga ari muprista mukuru wegore iroro, akaprofita kuti Jesu aizofira rudzi rwavaJudha, <verse number="52" style="v"/>uye rusati rwuri rudzi irworwo bedzi asiwo vana vaMwari vakapararira, kuti avaunganidze agovaita vamwe. <verse number="53" style="v"/>Saka kubva pazuva iroro zvichienda mberi, vakarangana kumuuraya.</para>
  <para style="p">
    <verse number="54" style="v"/>Naizvozvo Jesu haana kuzofamba pachena pakati pavaJudha. Asi akabva akaenda kudunhu raiva pedyo nerenje, kumusha wainzi Efuremu, kwaakandogara navadzidzi vake.</para>
  <para style="p">
    <verse number="55" style="v"/>Pasika yavaJudha yakati yoswedera, vazhinji vaibva munyika iyo vakakwidza kuJerusarema kuti vandozvinatsa Pasika isati yasvika. <verse number="56" style="v"/>Vakaramba vachitsvaka Jesu, uye pavakanga vamire mutemberi, vakabvunzana vakati, “Munofungeiko? Haasi kuzouya kumutambo here?” <verse number="57" style="v"/>Asi vaprista vakuru navaFarisi vakanga varayira kuti kana paine anenge aziva kuna Jesu, aifanira kuvazivisa kuitira kuti vagomusunga.</para>
  <chapter number="12" style="c"/>
  <para style="s1">Jesu Anozodzwa Mafuta paBhetani</para>
  <para style="p">
    <verse number="1" style="v"/>Kwakati kwasara mazuva matanhatu kuti Pasika isvike, Jesu akasvika paBhetani, kuya kwaigara Razaro, uyo akanga amutswa naJesu kubva kuvakafa. <verse number="2" style="v"/>Ipapo vakamubikira kudya kwamanheru. Marita akavashandira uye Razaro akanga ari pakati pavanhu vakanga vari patafura naye. <verse number="3" style="v"/>Ipapo Maria akatora chinu chamafuta anonhuhwira enaridho, omutengo unokosha kwazvo; akaadururira patsoka dzaJesu akapukuta tsoka dzake nebvudzi rake. Uye imba yakazadzwa nokunhuhwira kwamafuta.</para>
  <para style="p">
    <verse number="4" style="v"/>Asi mumwe wavadzidzi vake, Judhasi Iskarioti, uyo akanga achizomupandukira, akazviramba izvozvo akati, <verse number="5" style="v"/>“Seiko mafuta aya asina kutengeswa uye mari yacho ikapiwa kuvarombo? Anga achikwana mubayiro wegore rose.” <verse number="6" style="v"/>Haana kureva izvi nokuda kwokuti aiva nehanya navarombo, asi nokuti aiva mbavha; sezvo akanga ari mubati wehomwe, aimboba zvainge zvaiswa muhomwe yacho.</para>
  <para style="p">
    <verse number="7" style="v"/>Jesu akapindura akati, “Muregei akadaro. Zvakanga zvakagadzirirwa kuti iye achengetere mafuta aya zuva rokuvigwa kwangu. <verse number="8" style="v"/>Varombo munavo nguva dzose pakati penyu, asi ini hamuzorambi muneni.”</para>
  <para style="p">
    <verse number="9" style="v"/>Zvichakadaro, vazhinji zhinji vechiJudha vakanzwa kuti Jesu akanga aripo vachibva vauya, kwete nokuda kwake bedzi asi kuti vazoonawo Razaro, waakanga amutsa kubva kuvakafa. <verse number="10" style="v"/>Saka vaprista vakuru vakaronga kuurayawo naRazaro, <verse number="11" style="v"/>nokuti nokuda kwake, vaJudha vazhinji vakanga vava kubva kwavari vachiisa kutenda kwavo kuna Jesu.</para>
  <para style="s1">Jesu Anogamuchirwa muJerusarema</para>
  <para style="p">
    <verse number="12" style="v"/>Zuva rakatevera ungano huru yavanhu vakanga vauya kuMutambo yakanzwa kuti Jesu akanga ari munzira achiuya kuJerusarema. <verse number="13" style="v"/>Vakatora mapazi emichindwe vakaenda kundosangana naye, vachidanidzira vachiti:</para>
  <para style="q1">“Hosana!</para>
  <para style="b"/>
  <para style="q1">“Akaropafadzwa uyo anouya muzita raShe!</para>
  <para style="b"/>
  <para style="q1">“Akaropafadzwa Mambo weIsraeri!”</para>
  <para style="m">
    <verse number="14" style="v"/>Jesu akati awana mhuru yembongoro, akagara pamusoro payo, sezvazvakanyorwa zvichinzi:</para>
  <para style="q1">
    <verse number="15" style="v"/>“Usatya iwe Mwanasikana weZioni;</para>
  <para style="q2">tarira, mambo wako ari kuuya,</para>
  <para style="q2">akagara pamusoro pemhuru yembongoro.”</para>
  <para style="p">
    <verse number="16" style="v"/>Vadzidzi vake havana kuzvinzwisisa pakutanga. Vakazoyeuka shure kwokunge Jesu apinda mukubwinya kwake, kuti zvinhu izvi zvakanga zvakanyorwa pamusoro pake, uye kuti vakanga vaita izvozvo kwaari.</para>
  <para style="p">
    <verse number="17" style="v"/>Zvino vanhu vazhinji vakanga vanaye paakadana Razaro kubva muguva uye akamumutsa kubva kuvakafa vakaramba vachiparadzira shoko iri. <verse number="18" style="v"/>Vanhu vazhinji vakabuda kundosangana naye nokuda kwokuti vakanga vanzwa kuti akanga aita chiratidzo ichi. <verse number="19" style="v"/>Saka vaFarisi vakataurirana vakati, “Onai, hakuna kwatinosvika nazvo izvi. Tarirai kuti nyika inomutevera sei!”</para>
  <para style="s1">Jesu Anoprofita pamusoro poKufa Kwake</para>
  <para style="p">
    <verse number="20" style="v"/>Zvino kwakanga kuna vamwe vaGiriki pakati paavo vakanga vakwidza kuMutambo kundonamata. <verse number="21" style="v"/>Vakauya kuna Firipi, uyo akanga achibva kuBhetisaidha muGarirea, vaine chikumbiro. Vakati, “Ishe, tinoda kuona Jesu.” <verse number="22" style="v"/>Firipi akaenda kundoudza Andirea; Andirea naFiripi vakazoudzawo Jesu.</para>
  <para style="p">
    <verse number="23" style="v"/>Jesu akapindura akati, “Nguva yasvika yokuti Mwanakomana woMunhu akudzwe. <verse number="24" style="v"/>Ndinokuudzai chokwadi, kana tsanga yegorosi ikasawira muvhu ikafa, inongoramba ichingova yoga. Asi kana ikafa, inobereka mbeu dzakawanda. <verse number="25" style="v"/>Munhu anoda upenyu hwake acharasikirwa nahwo, asi munhu anovenga upenyu hwake munyika ino achahuchengetera upenyu husingaperi. <verse number="26" style="v"/>Ani naani anondishandira anofanira kunditevera; uye pandinenge ndiri, muranda wangu achavapowo ipapo. Baba vangu vachakudza munhu uyo anondishandira.</para>
  <para style="p">
    <verse number="27" style="v"/>“Zvino mwoyo wangu uri kurwadziwa, uye ndichati kudiniko? ‘Baba, ndiponesei kubva panguva ino?’ Kwete, ndizvo zvandakauyira panguva ino. <verse number="28" style="v"/>Baba, kudzai zita renyu!”</para>
  <para style="p">Ipapo inzwi rakabva kudenga richiti, “Ndatorikudza, uye ndicharikudzazve.” <verse number="29" style="v"/>Vanhu vazhinji vaivapo uye vakarinzwa vakati kwatinhira; vamwe vakati mutumwa ataura kwaari.</para>
  <para style="p">
    <verse number="30" style="v"/>Jesu akati, “Inzwi iri harina kuuya nokuda kwangu, asi nokuda kwenyu. <verse number="31" style="v"/>Zvino ndiyo nguva yokutongwa kwenyika ino; zvino muchinda wenyika ino achadzingwa. <verse number="32" style="v"/>Asi ini, pandinenge ndasimudzwa kubva panyika ino, ndichakwevera vanhu vose kwandiri.” <verse number="33" style="v"/>Akareva izvi kuti aratidze mafiro aaizoita.</para>
  <para style="p">
    <verse number="34" style="v"/>Vanhu vazhinji vakati, “Isu takanzwa kubva paMurayiro kuti Kristu achagara nokusingaperi, saka sei muchiti, ‘Mwanakomana anofanira kusimudzwa’? Ndianiko uyu ‘Mwanakomana woMunhu’?”</para>
  <para style="p">
    <verse number="35" style="v"/>Ipapo Jesu akati kwavari, “Muchava nechiedza kwechinguva chiduku. Fambai muchine chiedza, rima risati rasvika. Munhu anofamba murima haazivi kwaanoenda. <verse number="36" style="v"/>Vimbai nechiedza muchinacho, kuti mugova vanakomana vechiedza.” Akati apedza kutaura zvinhu izvi, Jesu akabvapo akazvivanza kwavari.</para>
  <para style="s1">VaJudha vanoramba vari pakusatenda kwavo</para>
  <para style="p">
    <verse number="37" style="v"/>Kunyange zvazvo Jesu akaita zviratidzo zvose izvi pamberi pavo, havana kutongomutenda. <verse number="38" style="v"/>Uku kwaiva kuzadziswa kweshoko raIsaya muprofita raakareva achiti:</para>
  <para style="q1">“Ishe, ndianiko akatenda shoko redu,</para>
  <para style="q2">uye ruoko rwaShe rwakaratidzwa kuna aniko?”</para>
  <para style="p">
    <verse number="39" style="v"/>Nokuda kwaizvozvo havana kugona kutenda nokuti, pane imwe nzvimbo, Isaya anoti:</para>
  <para style="q1">
    <verse number="40" style="v"/>“Akapofumadza meso avo</para>
  <para style="q2">uye akaomesa mwoyo yavo,</para>
  <para style="q1">kuti varege kuona nameso avo,</para>
  <para style="q2">varege kunzwisisa nemwoyo yavo,</para>
  <para style="q2">varege kudzoka ndigovaporesa.”</para>
  <para style="m">
    <verse number="41" style="v"/>Isaya akataura izvi nokuti akaona kubwinya kwaJesu uye akataura nezvake.</para>
  <para style="p">
    <verse number="42" style="v"/>Asi nenguva imwe cheteyo kunyange vazhinji pakati pavatungamiri vakamutenda. Asi nokuda kwavaFarisi, havana kupupura kutenda kwavo nokuti vaitya kudzingwa musinagoge; <verse number="43" style="v"/>nokuti vaida kukudzwa kunobva kuvanhu kupfuura kukudzwa kunobva kuna Mwari.</para>
  <para style="p">
    <verse number="44" style="v"/>Ipapo Jesu akadanidzira akati, “Munhu anenge achitenda kwandiri, haatendi kwandiri bedzi, asiwo nokuna iye akandituma. <verse number="45" style="v"/>Paanonditarisa, anoona iye akandituma. <verse number="46" style="v"/>Ndakauya panyika sechiedza, kuti kurege kuva nomunhu anotenda mandiri angagara murima.</para>
  <para style="p">
    <verse number="47" style="v"/>“Kana pane munhu zvake anonzwa mashoko angu, asi akasaachengeta, ini handimutongi. Nokuti handina kuuya kuzotonga nyika, asi kuzoiponesa. <verse number="48" style="v"/>Pano mutongi achatonga munhu anondiramba uye asingagamuchiri mashoko angu; shoko riya chairo randakataura ndiro richamutonga pazuva rokupedzisira. <verse number="49" style="v"/>Nokuti handina kungozvipupurira pachangu, asi Baba vakandituma ndivo vakandirayira zvokutaura namatauriro acho. <verse number="50" style="v"/>Ndinoziva kuti murayiro wavo unotungamirira kuupenyu husingaperi. Saka zvose zvandinoreva ndizvo chaizvo zvandakanzi nditaure naBaba.”</para>
  <chapter number="13" style="c"/>
  <para style="s1">Jesu Anoshambidza Tsoka dzaVadzidzi Vake</para>
  <para style="p">
    <verse number="1" style="v"/>Mutambo wePasika wakanga uchigere kusvika. Jesu akanga achiziva kuti nguva yakanga yasvika yokuti iye abve panyika uye kuti aende kuna Baba. Sezvo akanga achida vake avo vakanga vari munyika, akavaratidza zvino kuzara kworudo rwake.</para>
  <para style="p">
    <verse number="2" style="v"/>Kudya kwamadekwana kwakanga kwava kugoverwa, uye dhiabhori akanga aisa mumwoyo maJudhasi Iskarioti, mwanakomana waSimoni, pfungwa yokuti apandukire Jesu. <verse number="3" style="v"/>Jesu akanga achiziva kuti Baba vakanga vaisa zvinhu zvose pasi pesimba rake, uye kuti akanga abva kuna Mwari uye kuti aidzokerazve kuna Mwari, <verse number="4" style="v"/>saka akasimuka pakudya, akabvisa nguo yake yokunze, uye akamonera tauro muchiuno chake. <verse number="5" style="v"/>Shure kwaizvozvo, akadira mvura mudhishi akatanga kushambidza tsoka dzavadzidzi vake, achidziomesa netauro rakanga rakamonerwa muchiuno chake.</para>
  <para style="p">
    <verse number="6" style="v"/>Akasvika pana Simoni Petro, iye akati kwaari, “Ishe muri kuda kushambidza tsoka dzangu here?”</para>
  <para style="p">
    <verse number="7" style="v"/>Jesu akapindura achiti, “Iwe hausi kuziva zvandiri kuita iye zvino, asi uchazvinzwisisa pashure.”</para>
  <para style="p">
    <verse number="8" style="v"/>Simoni Petro akati, “Kwete, imi hamungatongoshambidzi tsoka dzangu.”</para>
  <para style="p">Jesu akapindura akati, “Kana ndikasakushambidza, hauna mugove neni.”</para>
  <para style="p">
    <verse number="9" style="v"/>Ipapo Simoni Petro akati, “Ishe, ngadzirege kuva tsoka dzangu bedzi asi maoko angu nomusoro wanguwo!”</para>
  <para style="p">
    <verse number="10" style="v"/>Jesu akapindura akati, “Munhu anenge amboshamba muviri wose, anongoda bedzi kushamba tsoka dzake, muviri wake wose wakachena. Imi makachena, kunyange zvazvo musiri mose vakachena.” <verse number="11" style="v"/>Nokuti aiziva kuti ndiani aizomupandukira, ndokusaka akati, havasi vose vakanga vakachena.</para>
  <para style="p">
    <verse number="12" style="v"/>Akati apedza kushambidza tsoka dzavo, akapfeka nguo dzake akadzokera panzvimbo yake. Akavabvunza akati, “Munonzwisisa here zvandaita kwamuri? <verse number="13" style="v"/>Munondidaidza kuti ‘Mudzidzisi’ uye ndizvozvo chaizvo, nokuti ndizvo zvandiri. <verse number="14" style="v"/>Zvino kana ini, Ishe wenyu noMudzidzisi wenyu, ndashambidza tsoka dzenyu, nemiwo munofanira kushambidzana tsoka dzenyu. <verse number="15" style="v"/>Ndakupai muenzaniso kuti muite sezvandakuitirai imi. <verse number="16" style="v"/>Ndinokuudzai chokwadi kuti, muranda haasi mukuru kuna tenzi wake, uye atumwa haasi mukuru kupfuura amutuma. <verse number="17" style="v"/>Zvino zvamava kuziva zvinhu izvi, mucharopafadzwa kana mukazviita.</para>
  <para style="s1">Jesu Anotaura pamusoro poKupandukirwa Kwake</para>
  <para style="p">
    <verse number="18" style="v"/>“Handirevi izvi kwamuri mose; ini ndinoziva avo vandakasarudza. Asi uku ndiko kuzadzisa Rugwaro runoti, ‘Uyo anogovana neni chingwa andisimudzira chitsitsinho chake kuti azorwa neni.’</para>
  <para style="p">
    <verse number="19" style="v"/>“Ndiri kukuudzai iye zvino zvisati zvaitika, kuitira kuti pazvinoitika mugozotenda kuti ndini Iye. <verse number="20" style="v"/>Ndinokuudzai chokwadi kuti, ani naani anogamuchira ini anogamuchira iye akandituma.”</para>
  <para style="p">
    <verse number="21" style="v"/>Shure kwokutaura izvozvo, Jesu akatambudzika mumweya uye akapupura achiti, “Ndinokuudzai chokwadi, mumwe wenyu achandipandukira.”</para>
  <para style="p">
    <verse number="22" style="v"/>Vadzidzi vake vakatarisana vachida kuziva kuti ndiani airehwa pakati pavo. <verse number="23" style="v"/>Mumwe wavo, mudzidzi aidikanwa naJesu, akanga akasendamira paari. <verse number="24" style="v"/>Simoni Petro akaninira kumudzidzi uyu akati, “Vabvunzei kuti vanoreva ani.”</para>
  <para style="p">
    <verse number="25" style="v"/>Akasendamirazve pana Jesu, akamubvunza akati, “Ishe, ndianiko?”</para>
  <para style="p">
    <verse number="26" style="v"/>Jesu akati, “Ndiye wandichapa chimedu chechingwa kana ndachiseva mundiro.” Ipapo, akaseva chimedu chechingwa, akachipa kuna Judhasi Iskarioti, mwanakomana waSimoni. <verse number="27" style="v"/>Judhasi achangodya chingwa ichi, Satani akabva apinda maari.</para>
  <para style="p">Jesu akati kuna Judhasi, “Zvaunoda kuita, ita nokukurumidza,” <verse number="28" style="v"/>asi hapana munhu akanga ari pakudya akanzwisisa kuti sei Jesu akanga ataura izvozvo kwaari. <verse number="29" style="v"/>Sezvo Judhasi aiva mubati wemari, vamwe vakafunga kuti Jesu aimuudza kuti andotenga zvimwe zvaidikanwa pamutambo, kana kupa varombo chimwe chinhu. <verse number="30" style="v"/>Judhasi akati achangodya chingwa, akabuda panze. Uye hwaiva usiku.</para>
  <para style="s1">Jesu Anozivisa nezvoKurambwa Kwake naPetro</para>
  <para style="p">
    <verse number="31" style="v"/>Akati aenda, Jesu akati, “Zvino Mwanakomana woMunhu akudzwa uye Mwari akudzwa maari. <verse number="32" style="v"/>Kana Mwari akudzwa maari, Mwari achakudza Mwanakomana maari uye achamukudza pakarepo.</para>
  <para style="p">
    <verse number="33" style="v"/>“Vana vangu, ndichava nemi kwechinguva chiduku chete. Muchanditsvaka, uye sezvandaudza vaJudha, saizvozvo ndinokuudzai zvino kuti: Kwandinoenda, imi hamugoni kuuyako.</para>
  <para style="p">
    <verse number="34" style="v"/>“Ndinokupai murayiro mutsva wokuti: Dananai. Sezvo ndakakudai, saizvozvo munofanira kudanana. <verse number="35" style="v"/>Nokuda kwaizvozvo, vanhu vose vachaziva kuti muri vadzidzi vangu kana mune rudo pakati penyu.”</para>
  <para style="p">
    <verse number="36" style="v"/>Simoni Petro akamubvunza akati, “Ishe, muri kuendepiko?”</para>
  <para style="p">Jesu akapindura akati, “Kwandinoenda, imi hamugoni kutevera, asi muchazotevera pashure.”</para>
  <para style="p">
    <verse number="37" style="v"/>Petro akati, “Ishe seiko ndisingakwanisi kukuteverai iye zvino? Ndichakufirai ini.”</para>
  <para style="p">
    <verse number="38" style="v"/>Ipapo Jesu akapindura akati, “Uchandifira here? Ndinokuudza chokwadi kuti, jongwe risati rarira, uchandiramba katatu!”</para>
  <chapter number="14" style="c"/>
  <para style="s1">Jesu Anonyaradza Vadzidzi Vake</para>
  <para style="p">
    <verse number="1" style="v"/>“Mwoyo yenyu ngairege kutambudzika. Tendai kuna Mwari; mutendewo kwandiri. <verse number="2" style="v"/>Mumba maBaba vangu mune nzvimbo zhinji dzokugara; dai zvaiva zvisizvo, ndingadai ndakuudzai. Ndiri kuenda ikoko kundokugadzirirai nzvimbo. <verse number="3" style="v"/>Uye kana ndikaenda kundokugadzirirai nzvimbo, ndichadzoka ndozokutorai kuti muve neni, kuti nemiwo mugova kwandinenge ndiri. <verse number="4" style="v"/>Imi munoziva nzira yokuenda nayo kunzvimbo yandiri kuenda.”</para>
  <para style="s1">Jesu Ndiye Nzira yoKuenda kuna Baba</para>
  <para style="p">
    <verse number="5" style="v"/>Tomasi akati kwaari, “Ishe hatizivi kwamuri kuenda, saka nzira yacho tingaiziva seiko?”</para>
  <para style="p">
    <verse number="6" style="v"/>Jesu akapindura akati, “Ndini nzira nechokwadi uye noupenyu. Hakuna munhu angauya kuna Baba kana asina kupfuura napandiri. <verse number="7" style="v"/>Dai maindiziva chaizvo mungadai maizozivawo Baba vangu. Kubvira zvino, munovaziva uye makavaona.”</para>
  <para style="p">
    <verse number="8" style="v"/>Firipi akati, “Ishe, tiratidzei Baba kuti zvigotiringana.”</para>
  <para style="p">
    <verse number="9" style="v"/>Jesu akapindura akati, “Firipi, haundizivi iwe here, kunyange ndanga ndiri pakati penyu kwenguva refu yakadai? Ani naani aona ini aona Baba. Unoreva seiko zvaunoti, ‘Tiratidzei Baba’ <verse number="10" style="v"/>Hamutendi here kuti ini ndiri muna Baba, uye Baba vari mandiri? Mashoko andinotaura kwamuri haasi angu ndoga. Asi, ndeaBaba, vanogara mandiri, avo vari kuita basa ravo. <verse number="11" style="v"/>Nditendei pandinenge ndichiti, ini ndiri muna Baba uye Baba vari mandiri; kana kuti mutende zviratidzo zvamunoona. <verse number="12" style="v"/>Ndinokuudzai kuti, ani naani anotenda kwandiri achaita zvandanga ndichiita. Achaita kunyange zvinhu zvikuru kupfuura izvi, nokuti ndiri kuenda kuna Baba. <verse number="13" style="v"/>Uye ndichaita zvose zvamunokumbira muzita rangu, kuitira kuti Mwanakomana avigire Baba kukudzwa. <verse number="14" style="v"/>Kana mukakumbira chinhu chipi zvacho muzita rangu, ndichachiita.</para>
  <para style="s1">Jesu Anovimbisa Mweya Mutsvene</para>
  <para style="p">
    <verse number="15" style="v"/>“Kana muchindida, muchateerera zvandinokurayirai. <verse number="16" style="v"/>Uye ini ndichakumbira Baba, vagokupai mumwe Munyaradzi kuti agare nemi nokusingaperi, <verse number="17" style="v"/>iye Mweya wechokwadi. Nyika haigoni kumugamuchira, nokuti haimuoni uye haimuzivi. Asi imi munomuziva, nokuti agere nemi uye achava mukati menyu. <verse number="18" style="v"/>Handingakusiyei muri nherera; ndichauya kwamuri. <verse number="19" style="v"/>Chinguva chiduku nyika haichazondionizve, asi imi muchandiona. Nokuti ndiri mupenyu, nemiwo muchava vapenyu. <verse number="20" style="v"/>Pazuva iro muchaziva kuti ini ndiri muna Baba, uye imi muri mandiri, uye ini ndiri mamuri. <verse number="21" style="v"/>Ani naani ane mirayiro yangu uye anoiteerera, ndiye anondida iyeye. Uyo anondida achadikanwa naBaba vangu, neniwo ndichamuda uye ndichazviratidza kwaari.”</para>
  <para style="p">
    <verse number="22" style="v"/>Ipapo Judhasi, kwete Judhasi Iskarioti, akati, “Asi Ishe, seiko muchida kuzviratidza kwatiri, musingazviratidzi kunyika?”</para>
  <para style="p">
    <verse number="23" style="v"/>Jesu akapindura akati, “Kana munhu achindida, achateerera kudzidzisa kwangu. Baba vangu vachamuda, uye tichauya kwaari toita ugaro hwedu naye. <verse number="24" style="v"/>Uyo asingandidi haateereri kudzidzisa kwangu. Mashoko amunonzwa aya haasi angu; ndeaBaba vakandituma.</para>
  <para style="p">
    <verse number="25" style="v"/>“Zvose izvi ndazvitaura ndichinemi. <verse number="26" style="v"/>Asi Munyaradzi, Mweya Mutsvene, uyo achatumwa naBaba muzita rangu, achakudzidzisai zvinhu zvose uye achakuyeuchidzai zvinhu zvose zvandakareva kwamuri. <verse number="27" style="v"/>Ndinokusiyirai rugare; ndinokupai rugare rwangu. Handikupei sokupa kwenyika. Mwoyo yenyu ngairege kutambudzika uye musatya.</para>
  <para style="p">
    <verse number="28" style="v"/>“Makandinzwa ndichiti, ‘Ndiri kuenda uye ndichadzokazve.’ Dai maindida maifara kuti ndinoenda kuna Baba, nokuti Baba vakuru kupfuura ini. <verse number="29" style="v"/>Ndagara ndakuudzai zvichigere kuitika, kuitira kuti pazvinenge zvoitika mugozotenda. <verse number="30" style="v"/>Handichazotauri nemi kwenguva refu, nokuti muchinda wenyika ino ari kuuya. Haana chinhu pandiri, <verse number="31" style="v"/>asi nyika inofanira kudzidza kuti ndinoda Baba uye kuti ndinoita chaizvo zvandinenge ndarayirwa naBaba vangu.</para>
  <para style="p">“Uyai zvino; ngatibvei pano.</para>
  <chapter number="15" style="c"/>
  <para style="s1">Muzambiringa naMatavi</para>
  <para style="p">
    <verse number="1" style="v"/>“Ndini muzambiringa wechokwadi, uye Baba vangu murimi. <verse number="2" style="v"/>Davi rimwe nerimwe riri mandiri risingabereki vanoritema, asi davi rimwe nerimwe rinobereka michero vanorichekerera kuitira kuti rigozobereka michero yakawanda. <verse number="3" style="v"/>Imi matonatswa nokuda kweshoko randataura kwamuri. <verse number="4" style="v"/>Garai mandiri, uye ini ndichagara mamuri. Hakuna davi rinobereka michero riri roga; rinofanira kugara mumuzambiringa. Nemi hamungabereki zvibereko kunze kwokunge magara mandiri.</para>
  <para style="p">
    <verse number="5" style="v"/>“Ini ndiri muzambiringa; imi muri matavi. Kana munhu akagara mandiri uye neni maari, achabereka zvibereko zvakawanda; kunze kwangu hamugoni kuita chinhu. <verse number="6" style="v"/>Kana munhu asingagari mandiri, akaita sedavi rakarasirwa kure rikaoma; matavi akadaro anotorwa, okandwa mumoto agopiswa. <verse number="7" style="v"/>Kana muchigara mandiri uye mashoko angu achigara mamuri, kumbirai zvose zvamunoda, uye muchazvipiwa. <verse number="8" style="v"/>Baba vangu vanokudzwa naizvozvo kuti mubereke zvibereko zvakawanda, muchizviratidza kuti muri vadzidzi vangu.</para>
  <para style="p">
    <verse number="9" style="v"/>“Sezvo Baba vakandida, neniwo ndakakudai, zvino, chigarai murudo rwangu. <verse number="10" style="v"/>Kana muchiteerera mirayiro yangu, muchagara murudo rwangu, sezvandakateerera mirayiro yaBaba vangu uye ndikagara murudo rwavo. <verse number="11" style="v"/>Ndakuudzai izvi kuitira kuti mufaro wangu uve mamuri uye kuti mufaro wenyu uve wakakwana. <verse number="12" style="v"/>Murayiro wangu ndouyu: Dananai, sezvo ini ndakakudai. <verse number="13" style="v"/>Hakuna munhu ano rudo rukuru kuno urwu, kuti munhu ape upenyu hwake nokuda kweshamwari dzake. <verse number="14" style="v"/>Muri shamwari dzangu kana muchiita zvandinokurayirai. <verse number="15" style="v"/>Handichakuidzii varanda, nokuti muranda haazivi zvinoitwa natenzi wake. Asi ndinokuidzai shamwari, nokuti zvose zvandakadzidza kubva kuna Baba vangu ndakakuzivisai. <verse number="16" style="v"/>Imi hamuna kundisarudza, asi ndakakusarudzai uye ndikakugadzai kuti muende mugondobereka zvibereko, izvo zvibereko zvinogara. Ipapo Baba vachakupai zvose zvamuchakumbira muzita rangu. <verse number="17" style="v"/>Uyu ndiwo murayiro wangu: Dananai.</para>
  <para style="s1">Nyika inovenga Vadzidzi</para>
  <para style="p">
    <verse number="18" style="v"/>“Kana nyika ichikuvengai, muyeuke kuti yakatanga kuvenga ini. <verse number="19" style="v"/>Dai manga muri venyika, ingadai ichikudai sezvainoda vayo. Zvino, hamusi venyika, asi ini ndakakusarudzai kuti mubude munyika. Ndokusaka nyika ichikuvengai. <verse number="20" style="v"/>Rangarirai mashoko andakataura kwamuri anoti, ‘Hakuna muranda angava mukuru kuna tenzi wake.’ Kana vakatambudza ini, vachakutambudzaiwo imi. Kana vakateerera kudzidzisa kwangu, vachateererawo kudzidzisa kwenyu. <verse number="21" style="v"/>Vachakubatai nenzira iyi nokuda kwezita rangu, nokuti havazivi Iye akandituma. <verse number="22" style="v"/>Dai ndakanga ndisina kuuya ndikataura kwavari, vangadai vasina mhosva yechivi ichi. Zvino, kunyange zvakadaro, havana chikonzero chokuita chivi chavo. <verse number="23" style="v"/>Uyo anondivenga anovengawo Baba vangu. <verse number="24" style="v"/>Dai ndanga ndisina kuita pakati pavo zvisina kutongoitwa nomunhu, vangadai vasina mhosva yechivi. Asi zvino vakaona zviratidzo izvi, asi vakandivenga ini naBaba vangu. <verse number="25" style="v"/>Asi uku ndiko kuzadziswa kwezvakanyorwa muMurayiro wavo zvinoti: ‘Vakandivenga pasina chikonzero.’</para>
  <para style="p">
    <verse number="26" style="v"/>“Kana Munyaradzi asvika, iye wandichatuma kwamuri achibva kuna Baba, iye Mweya wechokwadi anobuda achibva kuna Baba, achapupura nezvangu. <verse number="27" style="v"/>Nemiwo munofanira kupupura, nokuti makanga muneni kubva pakutanga.</para>
  <chapter number="16" style="c"/>
  <para style="p">
    <verse number="1" style="v"/>“Ndakuudzai zvose izvi kuitira kuti murege kutsauka. <verse number="2" style="v"/>Vachakubudisai musinagoge; chokwadi ndechokuti, nguva iri kuuya yokuti munhu anokuurayai achafunga kuti ari kushandira Mwari. <verse number="3" style="v"/>Vachaita zvinhu zvakadai nokuti havana kuziva Baba kana ini. <verse number="4" style="v"/>Ndakuudzai izvi, kuitira kuti kana nguva yacho yasvika, imi mucharangarira kuti ndakakuyambirai. Handina kukutaurirai izvi pakutanga nokuti ndakanga ndinemi.</para>
  <para style="s1">Basa raMweya Mutsvene</para>
  <para style="p">
    <verse number="5" style="v"/>“Zvino ndava kuenda kune akandituma, asi hakuna mumwe wenyu anondibvunza kuti, ‘Muri kuendepiko?’ <verse number="6" style="v"/>Nokuti ndataura zvinhu izvi, mwoyo yenyu yazara neshungu. <verse number="7" style="v"/>Asi ndiri kukutaurirai chokwadi kuti: Zvakakunakirai kuti ini ndiende. Kana ndikasaenda, Munyaradzi haangauyi kwamuri; asi kana ndikaenda, ndichamutumira kwamuri. <verse number="8" style="v"/>Kana asvika achapa nyika mhosva pamusoro pechivi napamusoro pokururama nokutongwa: <verse number="9" style="v"/>pamusoro pechivi, nokuti vanhu havatendi kwandiri; <verse number="10" style="v"/>pamusoro pokururama, nokuti ndiri kuenda kuna Baba, kwamusingazondionizve; <verse number="11" style="v"/>uye pamusoro pokutongwa, nokuti muchinda wenyika ino atotongwa.</para>
  <para style="p">
    <verse number="12" style="v"/>“Ndine zvizhinji zvokutaura kwamuri, zvakawanda zvokuti hamungagoni kuzvitakura iye zvino. <verse number="13" style="v"/>Asi kana iye, Mweya wechokwadi, auya, achakutungamirirai muzvokwadi yose. Haangazotauri zvake; achataura zvaanenge anzwa chete, uye achakuudzai zvichauya. <verse number="14" style="v"/>Achauyisa kukudzwa kwandiri nokutora pane zvangu achizvizivisa kwamuri. <verse number="15" style="v"/>Zvose zvaBaba ndezvangu. Ndokusaka ndakati Mweya achatora zvangu agozvizivisa kwamuri.</para>
  <para style="p">
    <verse number="16" style="v"/>“Muchinguva chiduku, hamuchazondionizve, uyezve shure kwechinguva chiduku muchandiona.”</para>
  <para style="s1">Kusuwa kwavadzidzi kuchashanduka kugova mufaro</para>
  <para style="p">
    <verse number="17" style="v"/>Vamwe vadzidzi vake vakataurirana vachiti, “Anoreveiko kana achiti, ‘Muchinguva chiduku hamuchazondioni, uyezve shure kwechinguva chiduku muchandiona,’ uye ‘Nokuti ndiri kuenda kuna Baba’?” <verse number="18" style="v"/>Vakaramba vachingobvunzana vachiti, “Anoreveiko kana achiti, ‘Chinguva chiduku’? Hatinzwisisi zvaanoreva isu.”</para>
  <para style="p">
    <verse number="19" style="v"/>Jesu akaona kuti vaida kumubvunza pamusoro pazvo, saka akati kwavari, “Ko, muri kubvunzana pamusoro pezvandanga ndichireva here pandati, ‘Muchinguva chiduku hamuchazondionizve, uye shure kwechinguva chiduku muchandiona’? <verse number="20" style="v"/>Ndinokuudzai chokwadi, muchachema uye mugoungudza asi nyika ichifara. Muchasuwa, uye kusuwa kwenyu kuchashanduka kukava mufaro. <verse number="21" style="v"/>Mukadzi anopona mwana anorwadziwa nokuti nguva yake yasvika; asi kana mwana wake azvarwa, anokanganwa kurwadziwa kuya nokuda kwomufaro wokuti mwana azvarwa munyika. <verse number="22" style="v"/>Naizvozvo nemiwo zvino inguva yenyu yokusuwa, asi ndichakuonai zvakare uye muchafara, uye hakuna achakutorerai mufaro wenyu. <verse number="23" style="v"/>Pazuva iro hamuzondibvunzizve kana chinhu. Ndinokuudzai chokwadi, Baba vangu vachakupai zvose zvamuchakumbira muzita rangu. <verse number="24" style="v"/>Kusvikira zvino hamusati matombokumbira kana chinhu muzita rangu. Kumbirai uye muchapiwa, uye mufaro wenyu uchava wakazara.</para>
  <para style="p">
    <verse number="25" style="v"/>“Kunyange ndanga ndichitaura nomufananidzo, nguva inouya yandisingazotauri nemifananidzo, asi ndichakuudzai pachena pamusoro paBaba vangu. <verse number="26" style="v"/>Pazuva iro, muchakumbira muzita rangu. Handisi kuti ndichakumbira Baba panzvimbo yenyu. <verse number="27" style="v"/>Kwete, Baba pachavo vanokudai nokuti makandida, uye makatenda kuti ndakabva kuna Mwari. <verse number="28" style="v"/>Ndakabva kuna Baba ndikapinda munyika; zvino ndava kusiya nyika ndichidzokera kuna Baba.”</para>
  <para style="p">
    <verse number="29" style="v"/>Ipapo vadzidzi vaJesu vakati, “Zvino mava kutaura pachena musingaiti nemifananidzo. <verse number="30" style="v"/>Zvino tava kuona kuti munoziva zvinhu zvose uye kuti hapana achafanira kuti akubvunzei mibvunzo. Izvi zvinoita kuti titende kuti makabva kuna Mwari.”</para>
  <para style="p">
    <verse number="31" style="v"/>Jesu akapindura akati, “Mava kutenda here zvino? <verse number="32" style="v"/>Asi nguva iri kuuya, uye yatosvika, yamuchaparadzirwa, mumwe nomumwe achienda kumusha kwake. Muchandisiya ndiri ndoga. Asi handisi ndoga, nokuti Baba vangu vaneni.</para>
  <para style="p">
    <verse number="33" style="v"/>“Ndakuudzai zvinhu izvi, kuitira kuti muve norugare mandiri. Panyika muchatambudzika. Asi tsungai mwoyo! Ini ndakakunda nyika.”</para>
  <chapter number="17" style="c"/>
  <para style="s1">Jesu Anozvinyengeterera</para>
  <para style="p">
    <verse number="1" style="v"/>Jesu akati ataura izvi, akatarira kudenga akanyengetera achiti:</para>
  <para style="pm">“Baba, nguva yasvika. Kudzai Mwanakomana wenyu, kuti Mwanakomana wenyu akukudzei. <verse number="2" style="v"/>Nokuti makamupa simba pamusoro pavanhu vose kuti ape upenyu husingaperi kuna vose vamakamupa. <verse number="3" style="v"/>Zvino uhu ndihwo upenyu husingaperi: kuti vakuzivei imi, Mwari oga wechokwadi, naJesu Kristu wamakatuma. <verse number="4" style="v"/>Ndakauyisa kukudzwa kwamuri panyika nokuti ndakapedza basa ramakandipa kuti ndiite. <verse number="5" style="v"/>Zvino, Baba, ndikudzei pamberi penyu nokukudzwa kwandaiva nako ndinemi nyika isati yavambwa.</para>
  <para style="s1">Jesu Anonyengeterera Vadzidzi Vake</para>
  <para style="pm">
    <verse number="6" style="v"/>“Ndakaratidza zita renyu kuna avo vamakandipa panyika. Vakanga vari venyu; mukavapa kwandiri uye vakateerera shoko renyu. <verse number="7" style="v"/>Zvino vanoziva kuti zvinhu zvose zvamakandipa zvinobva kwamuri. <verse number="8" style="v"/>Nokuti ndakavapa mashoko amakandipa uye vakaagamuchira. Vakaziva zvechokwadi kuti ndakabva kwamuri, uye vakatenda kuti makandituma. <verse number="9" style="v"/>Ndinovanyengeterera. Handisi kunyengeterera nyika, asi avo vamakandipa nokuti ndevenyu. <verse number="10" style="v"/>Zvose zvandinazvo ndezvenyu, uye zvose zvamunazvo ndezvangu. Uye kukudzwa kwakauya kwandiri kubudikidza navo. <verse number="11" style="v"/>Ini handichagarizve munyika, asi ivo vachiri munyika, uye ini ndiri kuuya kwamuri. Baba Vatsvene, vadzivirirei nesimba rezita renyu, zita ramakandipa, kuti vave vamwe sesu tiri vamwe. <verse number="12" style="v"/>Pandainge ndiinavo, ndakavadzivirira uye ndikavachengeta zvakanaka nezita ramakandipa. Hakuna akarasika kunze kwouyo akatongerwa kuparadzwa kuitira kuti Rugwaro ruzadziswe.</para>
  <para style="pm">
    <verse number="13" style="v"/>“Zvino ini ndiri kuuya kwamuri, asi ndiri kutaura zvinhu izvi ndichiri munyika, kuitira kuti vave nomufaro wangu wakazara mukati mavo. <verse number="14" style="v"/>Ndakavapa shoko renyu uye nyika yakavavenga, nokuti havachisiri venyika sezvandisiri wenyika. <verse number="15" style="v"/>Munyengetero wangu hausi wokuti muvabvise panyika asi kuti muvadzivirire pane akaipa. <verse number="16" style="v"/>Havasi venyika, seni ndisiri wenyika. <verse number="17" style="v"/>Vaitei vatsvene nechokwadi chenyu; shoko renyu ndiro chokwadi. <verse number="18" style="v"/>Sezvamakandituma munyika, neniwo ndakavatuma munyika. <verse number="19" style="v"/>Nokuda kwavo ndinozviita mutsvene, kuti naivowo vaitwe vatsvene muzvokwadi.</para>
  <para style="s1">Jesu Anonyengeterera Vatendi Vose</para>
  <para style="pm">
    <verse number="20" style="v"/>“Munyengetero wangu hausi waava voga. Ndinonyengetererawo avo vachazotenda kwandiri kubudikidza nemharidzo yavo, <verse number="21" style="v"/>kuti vose vave vamwe, Baba, sezvo imi muri mandiri uye ini ndiri mamuri. Naivowo ngavave matiri kuitira kuti nyika igotenda kuti makandituma. <verse number="22" style="v"/>Ndakavapa kubwinya kuya kwamakandipa, kuti vave vamwe sesu tiri vamwe: <verse number="23" style="v"/>imi mavari uye imi mandiri. Ngavakwaniswe muhumwe kuti nyika izive kuti makandituma uye makavada kunyange sezvamakandida ini.</para>
  <para style="pm">
    <verse number="24" style="v"/>“Baba, ndinoda kuti vaya vamakandipa vave neni pandinenge ndiri, uye kuti vaone kubwinya kwangu, iko kubwinya kwamakandipa nokuti makandida nyika isati yasikwa.</para>
  <para style="pm">
    <verse number="25" style="v"/>“Baba vakarurama, kunyange nyika isingakuziviyi, ini ndinokuzivai, uye ivo vanoziva kuti makandituma. <verse number="26" style="v"/>Ndakakuzivisai kwavari, uye ndicharamba ndichiita kuti vakuzivei kuitira kuti rudo rwamakandida narwo rwuve mavari uye kuti ini pachangu ndive mavari.”</para>
  <chapter number="18" style="c"/>
  <para style="s1">Kusungwa kwaJesu</para>
  <para style="p">
    <verse number="1" style="v"/>Akati apedza kunyengetera, Jesu akabva navadzidzi vake akayambuka Mupata weKidhironi. Parutivi penzvimbo iyi paiva nebindu remiorivhi, uye iye navadzidzi vake vakapindamo.</para>
  <para style="p">
    <verse number="2" style="v"/>Zvino Judhasi uyo akamupandukira, aiziva nzvimbo yacho, nokuti Jesu aichimbosanganamo navadzidzi vake. <verse number="3" style="v"/>Saka Judhasi akasvika kubindu, achitungamirira boka ravarwi navamwe vatariri vaibva kuvaprista vakuru nokuvaFarisi. Vakanga vane mwenje namarambi uye nezvombo.</para>
  <para style="p">
    <verse number="4" style="v"/>Jesu, achiziva zvose zvakanga zvichizoitika kwaari, akabuda akaenda kwavari akati, “Munotsvaka ani?”</para>
  <para style="p">
    <verse number="5" style="v"/>Vakapindura vakati, “Jesu weNazareta.”</para>
  <para style="p">Jesu akati, “Ndini iye.” (Uye Judhasi mupanduki uya akanga amire navo ipapo.) <verse number="6" style="v"/>Jesu paakati, “Ndini iye,” vakasudurukira shure vakawira pasi.</para>
  <para style="p">
    <verse number="7" style="v"/>Akapamhazve kuvabvunza achiti, “Ndianiko wamunoda?”</para>
  <para style="p">Uye ivo vakati, “Jesu weNazareta.”</para>
  <para style="p">
    <verse number="8" style="v"/>Jesu akapindura akati, “Ndakuudzai kuti ndini iye. Kana muchitsvaka ini, zvino chiregai varume ava vaende.” <verse number="9" style="v"/>Izvi zvakaitika kuti mashoko aakanga ataura azadziswe, okuti: “Handina kurasikirwa nomumwe weava vamakandipa.”</para>
  <para style="p">
    <verse number="10" style="v"/>Ipapo Simoni, uyo akanga ano munondo, akauvhomora akacheka muranda womuprista mukuru, akagura nzeve yake yokurudyi. (Zita romuranda uyo rainzi Marikusi.)</para>
  <para style="p">
    <verse number="11" style="v"/>Jesu akarayira Petro achiti, “Isa munondo wako mumuhara! Ko, ndicharega kunwa mukombe wandapiwa naBaba here?”</para>
  <para style="s1">Jesu Anoendeswa kuna Anasi</para>
  <para style="p">
    <verse number="12" style="v"/>Ipapo boka ravarwi navatariri vavaJudha vakabata Jesu vakamusunga. <verse number="13" style="v"/>Uye vakatanga kuenda naye kuna Anasi, uyo akanga ari tezvara waKayafasi, iye aiva muprista mukuru gore iroro. <verse number="14" style="v"/>Kayafasi uyu ndiye uya akapa vaJudha zano rokuti zvainge zvakanaka kuti munhu mumwe chete afire vanhu.</para>
  <para style="s1">Kuramba kwaPetro kwokutanga</para>
  <para style="p">
    <verse number="15" style="v"/>Simoni Petro nomumwe mudzidzi vainge vachitevera Jesu. Nemhaka yokuti mudzidzi uyu aizivikanwa nomuprista mukuru uyu, akapinda naJesu mudare redzimhosva romuprista mukuru, <verse number="16" style="v"/>asi Petro akasara kunze ari pamukova. Mumwe mudzidzi, aizivikanwa nomuprista mukuru, akadzoka akandotaura nomusikana aichengeta pamusuo ndokupinza Petro mukati.</para>
  <para style="p">
    <verse number="17" style="v"/>Musikana akanga ari pamukova akabvunza Petro akati, “Iwe hausi mumwe wavadzidzi vake here?”</para>
  <para style="p">Iye akapindura akati, “Handisi.”</para>
  <para style="p">
    <verse number="18" style="v"/>Kwaitonhora, saka varanda nevatariri vakamira vakadziya moto wavakanga vavesa kuti vadziyirwe. Petro akanga amirewo navo, achidziyawo moto.</para>
  <para style="s1">Muprista Mukuru anobvunza Jesu</para>
  <para style="p">
    <verse number="19" style="v"/>Panguva iyoyo, muprista mukuru akabvunza Jesu pamusoro pavadzidzi vake uye nezvedzidziso yake.</para>
  <para style="p">
    <verse number="20" style="v"/>Jesu akapindura achiti, “Ndakataura pachena kunyika. Ndaigara ndichidzidzisa mumasinagoge kana patemberi, apo paiungana vaJudha vose pamwe chete. Handina kutaura chinhu muchivande. <verse number="21" style="v"/>Munondibvunzireiko? Bvunzai avo vakandinzwa. Zvirokwazvo vanoziva zvandakareva.”</para>
  <para style="p">
    <verse number="22" style="v"/>Jesu akati ataura izvi, mumwe wavatariri vakanga vari pedyo naye akamurova kumeso. Akati, “Ndiyo nzira yaunopindura nayo muprista mukuru here?”</para>
  <para style="p">
    <verse number="23" style="v"/>Jesu akapindura akati, “Kana ndataura chimwe chinhu chakaipa, taura kuti chakaipa ndechipi. Asi kana ndataura chokwadi, seiko wandirova?” <verse number="24" style="v"/>Ipapo Anasi akamuendesa, akasungwa kuna Kayafasi muprista mukuru.</para>
  <para style="s1">Kuramba kwaPetro kwechipiri nokwechitatu</para>
  <para style="p">
    <verse number="25" style="v"/>Simoni Petro achakamira achidziya moto, akabvunzwazve kuti, “Iwe hausi mumwe wavadzidzi vake here?”</para>
  <para style="p">Akazviramba izvozvo, achiti, “Handizi.”</para>
  <para style="p">
    <verse number="26" style="v"/>Mumwe wavaranda vomuprista mukuru, hama youya akanga agurwa nzeve yake naPetro, akamupikisa akati “Ko, handina kukuona unaye mubindu here?” <verse number="27" style="v"/>Petro akazvirambazve izvozvo, uye panguva iyoyo jongwe rakatanga kurira.</para>
  <para style="s1">Jesu Anomiswa pamberi paPirato</para>
  <para style="p">
    <verse number="28" style="v"/>Ipapo vaJudha vakatungamirira Jesu kubva kuna Kayafasi vakaenda naye kumuzinda womubati weRoma. Zvino akanga achiri mangwanani, uye kuti varege kusvibiswa, vaJudha vakarega kupinda mumuzinda; vaida kuti vakwanise kuzodya Pasika. <verse number="29" style="v"/>Saka Pirato akabuda kwavari akavabvunza achiti, “Mhosva yomurume uyu ndeyeiko?”</para>
  <para style="p">
    <verse number="30" style="v"/>Vakapindura vachiti, “Dai anga asiri mutadzi, tingadai tisina kuuya naye kwamuri.”</para>
  <para style="p">
    <verse number="31" style="v"/>Pirato akati, “Mutorei imi mumutonge nomurayiro wenyu.”</para>
  <para style="p">VaJudha vakaramba vachiti, “Asika, isu hatina mvumo yokuuraya munhu.” <verse number="32" style="v"/>Izvi zvakaitika kuitira kuti mashoko akanga ataurwa naJesu achiratidza mafiro aaizoita azadziswe.</para>
  <para style="p">
    <verse number="33" style="v"/>Ipapo Pirato akadzokerazve mumuzinda, akadana Jesu akamubvunza achiti, “Ndiwe mambo wavaJudha here?”</para>
  <para style="p">
    <verse number="34" style="v"/>Jesu akati, “Kufunga kwako woga here kana kuti vamwe vataura newe pamusoro pangu?”</para>
  <para style="p">
    <verse number="35" style="v"/>Pirato akapindura achiti, “Ndiri muJudha here ini? Vanhu vako navaprista vako vakuru vauya newe kwandiri. Wakaiteiko?”</para>
  <para style="p">
    <verse number="36" style="v"/>Jesu akapindura akati, “Umambo hwangu hahusi hwenyika ino. Dai zvanga zvakadaro, varanda vangu vaizorwa kuti ndirege kusungwa navaJudha. Asi zvino umambo hwangu hunobva kune imwe nzvimbo.”</para>
  <para style="p">
    <verse number="37" style="v"/>Pirato akati, “Saka uri mamboka!”</para>
  <para style="p">Jesu akapindura akati, “Wataura zvakanaka pawati ndiri mambo. Chokwadi ndechokuti, ndizvo zvandakazvarirwa, uye nokuda kwaizvozvo ndakauya munyika, kuti ndizopupurira chokwadi. Ani naani anoda chokwadi anonditeerera.”</para>
  <para style="p">
    <verse number="38" style="v"/>Pirato akamubvunza akati, “Chokwadi chiiko?” Akati ataura izvozvo akabudazve kunze kuvaJudha akati, “Handiwani hwaro hwemhosva yomurume uyu. <verse number="39" style="v"/>Asi itsika yenyu imi kuti ini ndikusunungurirei musungwa panguva yePasika. Munoda here kuti ndikusunungurirei mambo wavaJudha?”</para>
  <para style="p">
    <verse number="40" style="v"/>Vakadanidzira vachiti, “Kwete, uyu! Tipei Bharabhasi!” Zvino Bharabhasi akanga ari gororo.</para>
  <chapter number="19" style="c"/>
  <para style="s1">Jesu Anotongerwa kuti Arovererwe paMuchinjikwa</para>
  <para style="p">
    <verse number="1" style="v"/>Ipapo Pirato akatora Jesu akaita kuti arohwe. <verse number="2" style="v"/>Varwi vakaita korona yeminzwa vakaidzika pamusoro wake. Vakamupfekedza nguo dzepepuru <verse number="3" style="v"/>vakaenda kwaari vaendazve vachiti, “Kwaziwai, mambo wavaJudha!” Uye vakamurova kumeso.</para>
  <para style="p">
    <verse number="4" style="v"/>Pirato akabuda akatizve kuvaJudha, “Tarirai, ndava kumuisa kwamuri kuti muzive kuti ndashaya mhosva paari.” <verse number="5" style="v"/>Jesu akati abuda kunze akapfeka korona yeminzwa uye nenguo yepepuru, Pirato akati kwavari, “Hoyo munhu!”</para>
  <para style="p">
    <verse number="6" style="v"/>Vaprista vakuru navatariri vavo vakati vachimuona, vakadanidzira vachiti, “Ngaarovererwe! Ngaarovererwe!”</para>
  <para style="p">Asi Pirato akapindura achiti, “Mutorei imi mumuroverere. Kana ndirini, handiwani mhosva paari.”</para>
  <para style="p">
    <verse number="7" style="v"/>VaJudha vakasimbirira vachiti, “Isu tino murayiro, nomurayiro iwoyo, anofanira kufa, nokuti anozviti Mwanakomana waMwari.”</para>
  <para style="p">
    <verse number="8" style="v"/>Pirato akati anzwa izvi akanyanyisa kutya, <verse number="9" style="v"/>uye akadzokerazve mumuzinda. Akasvikobvunza Jesu achiti, “Unobvepiko iwe?” Asi Jesu haana kupindura. <verse number="10" style="v"/>Pirato akati, “Haudi kutaura neni here? Hauzivi here kuti ndine simba rokukusunungura kana kukuroverera pamuchinjikwa?”</para>
  <para style="p">
    <verse number="11" style="v"/>Jesu akapindura akati, “Haungatongovi nesimba pamusoro pangu kana usina kuripiwa richibva kumusoro. Naizvozvo uyo andiisa kwauri ane mhosva yechivi chikuru.”</para>
  <para style="p">
    <verse number="12" style="v"/>Kubva ipapo zvichienda mberi, Pirato akaedza kusunungura Jesu, asi vaJudha vakaramba vachidanidzira vachiti, “Kana ukasunungura murume uyu, zvoreva kuti hausi shamwari yaKesari. Ani naani anozviti mambo anopikisana naKesari.”</para>
  <para style="p">
    <verse number="13" style="v"/>Pirato akati anzwa izvozvo, akabudisa Jesu kunze uye akagara pachigaro chokutonga panzvimbo inozivikanwa nokunzi: Pakarongwa Mabwe (nechiHebheru pachinzi Gabhata). <verse number="14" style="v"/>Rakanga riri zuva rokugadzirira vhiki yePasika, awa inenge yechitanhatu.</para>
  <para style="p">Pirato akati kuvaJudha, “Hoyu mambo wenyu.”</para>
  <para style="p">
    <verse number="15" style="v"/>Asi vakadanidzira vachiti, “Endai naye! Endai naye! Murovererei!”</para>
  <para style="p">Pirato akati, “Ndoroverera mambo wenyu here?”</para>
  <para style="p">Vaprista vakuru vakapindura vachiti, “Hatina mambo isu, asi Kesari.”</para>
  <para style="p">
    <verse number="16" style="v"/>Pakupedzisira Pirato akamuisa mumaoko avo kuti arovererwe.</para>
  <para style="s1">Kurovererwa kwaJesu</para>
  <para style="p">Saka varwi vakatora Jesu. <verse number="17" style="v"/>Akatakura muchinjikwa wake, akabuda akaenda kunzvimbo yeDehenya (zvichireva kuti Gorogota muchiHebheru). <verse number="18" style="v"/>Ipapo ndipo pavakamuroverera pamuchinjikwa navamwe vaviri, mumwe kuno rumwe rutivi nomumwe kuno rumwe rutivi, uye Jesu ari pakati.</para>
  <para style="p">
    <verse number="19" style="v"/>Pirato akanyora chiziviso akachiisa pamuchinjikwa. Chaiva chakanyorwa kuti: <char style="sc">jesu wenazareta, mambo wavajudha</char>. <verse number="20" style="v"/>VaJudha vazhinji vakaverenga zvakanga zvakanyorwa pachikwangwani ichi, nokuti nzvimbo yakarovererwa Jesu yakanga iri pedyo neguta, uye chikwangwani ichi chaiva chakanyorwa nechiHebheru, chiRatini uye nechiGiriki. <verse number="21" style="v"/>Vaprista vakuru vavaJudha vakati kuna Pirato, “Musanyora kuti, ‘Mambo wavaJudha,’ asi kuti, ‘Munhu uyu akazviti mambo wavaJudha.’ ”</para>
  <para style="p">
    <verse number="22" style="v"/>Pirato akapindura akati, “Zvandanyora, ndanyora.”</para>
  <para style="p">
    <verse number="23" style="v"/>Varwi vakati varoverera Jesu pamuchinjikwa, vakabvisa nguo dzake, vakadziita migove mina, mumwe chete kuno mumwe nomumwe wavo, nguo yomukati iriyo yakasara. Nguo iyi yakanga isina pakasonwa, yakangorukwa kubva kumusoro kusvika pasi.</para>
  <para style="p">
    <verse number="24" style="v"/>Vakataurirana vakati, “Ngatiregei kuibvarura. Ngatikandei mujenya tione kuti ndiani achaitora.”</para>
  <para style="p">Izvi zvakaitika kuti Rugwaro ruzadziswe runoti:</para>
  <para style="q1">“Vakagovana nguo yangu pakati pavo</para>
  <para style="q2">uye vakakanda mijenya pamusoro pechipfeko changu.”</para>
  <para style="m">Saka izvi ndizvo zvakaitwa navarwi.</para>
  <para style="p">
    <verse number="25" style="v"/>Pedyo nomuchinjikwa waJesu pakanga pamire mai vake, mununʼuna wamai vake, naMaria mukadzi waKiropasi, naMaria Magadharena. <verse number="26" style="v"/>Jesu akati aona mai vake ipapo, uye mudzidzi waaida amire pedyo navo, akati kuna mai vake, “Mai, hoyu mwanakomana wenyu,” <verse number="27" style="v"/>uye kumudzidzi akati, “Ava mai vako.” Kubva pazuva iro zvichienda mberi, mudzidzi uyu akavatora akaenda navo kumba kwake.</para>
  <para style="s1">Kufa kwaJesu</para>
  <para style="p">
    <verse number="28" style="v"/>Shure kwaizvozvo, achiziva kuti zvose zvainge zvapera zvino, uye kuitira kuti Rugwaro ruzadziswe, Jesu akati, “Ndava nenyota.” <verse number="29" style="v"/>Pakanga pane mudziyo waiva nevhiniga ipapo, saka vakanyika chipanje imomo, vakaisa chipanje pachitanda chehisopi, vakachisimudzira kumuromo waJesu. <verse number="30" style="v"/>Akati anwa Jesu akati, “Zvapera.” Nokudaro, akakotamisa musoro wake uye akabudisa mweya wake.</para>
  <para style="p">
    <verse number="31" style="v"/>Zvino rakanga riri zuva rokugadzirira, uye mangwana acho, rakanga riri zuva rakasanangurwa reSabata. Nokuda kwokuti vaJudha vakanga vasingadi kuti mitumbi isiyiwe iri pamuchinjikwa panguva yeSabata, vakakumbira Pirato kuti makumbo avo avhunwe uye kuti mitumbi ibviswe. <verse number="32" style="v"/>Naizvozvo varwi vakauya vakavhuna makumbo omunhu wokutanga uyo akanga arovererwa pamwe chete naJesu, uye vakazovhuna omumwe wacho. <verse number="33" style="v"/>Asi vakati vasvika pana Jesu, uye vachiona kuti atofa, havana kuvhuna makumbo ake. <verse number="34" style="v"/>Asi, mumwe murwi akamubaya nepfumo parutivi, pakarepo ropa nemvura zvikabuda. <verse number="35" style="v"/>Murume akazviona ndiye akapa umboo, uye uchapupu hwake ndohwechokwadi. Anoziva kuti ari kutaura chokwadi, uye anopupura kuitira kuti nemiwo mutende. <verse number="36" style="v"/>Zvinhu izvi zvakaitika kuitira kuti Rugwaro ruzadziswe runoti: “Hakuna kana bvupa rake rimwe richavhunwa,” <verse number="37" style="v"/>uye sezvinoreva rumwe Rugwaro runoti, “Vachatarisa iye wavakabaya.”</para>
  <para style="s1">Kuvigwa kwaJesu</para>
  <para style="p">
    <verse number="38" style="v"/>Shure kwaizvozvo, Josefa weArimatea akakumbira Pirato kuti apiwe mutumbi waJesu. Zvino Josefa akanga ari mudzidzi waJesu, asi muchivande nokuti aitya vaJudha. Akati abvumirwa naPirato, akauya akatora mutumbi waJesu. <verse number="39" style="v"/>Akanga achiperekedzwa naNikodhimasi, murume uya akashanyira Jesu usiku. Nikodhimasi akauya nezvakavhenganiswa zvemura negavakava, zvinenge makirogiramu makumi matatu namana. <verse number="40" style="v"/>Vakatora mutumbi waJesu, vakauputira vari vaviri nomucheka pamwe chete nezvinonhuhwira. Izvi zvaifambirana netsika dzokuviga dzavaJudha. <verse number="41" style="v"/>Panzvimbo iyo pakarovererwa Jesu pamuchinjikwa, paiva nebindu, uye mubindu imomo, maiva neguva idzva, rakanga risina munhu akamboradzikwamo. <verse number="42" style="v"/>Nokuti rakanga riri zuva rokugadzirira ravaJudha, uye sezvo guva raiva pedyo, vakaradzika Jesu imomo.</para>
  <chapter number="20" style="c"/>
  <para style="s1">Guva risina chinhu</para>
  <para style="p">
    <verse number="1" style="v"/>Mangwanani, pazuva rokutanga revhiki, kuchakasviba, Maria Magadharena akaenda kuguva akaona kuti ibwe rakanga rabviswa pamukova. <verse number="2" style="v"/>Saka akauya achimhanya kuna Simoni Petro nokuno mumwe mudzidzi, uya aidikanwa naJesu, akati, “Vabudisa Ishe muguva, uye hatizivi pavamuisa!”</para>
  <para style="p">
    <verse number="3" style="v"/>Saka Petro nomumwe mudzidzi vakabuda vakaenda kuguva. <verse number="4" style="v"/>Vose vari vaviri vaimhanya, asi mumwe mudzidzi akamhanya kukunda Petro akatanga kusvika paguva. <verse number="5" style="v"/>Akakotama akatarira mukati pamicheka yakanga iri pasi asi haana kupinda. <verse number="6" style="v"/>Ipapo Simoni Petro, uyo akanga ari shure kwake, akasvikopinda muguva. Akaona micheka iri pasi, <verse number="7" style="v"/>pamwe chete nomucheka wokuvigwa nawo wakanga uri mumusoro waJesu. Mucheka uyu wakanga wakapetwa uri woga, wakaparadzaniswa nomumwe mucheka. <verse number="8" style="v"/>Pakupedzisira mumwe mudzidzi, uya akanga atanga kusvika paguva akapindawo. Akaona akatenda. <verse number="9" style="v"/>(Vakanga vasati vanzwisisa kubva muRugwaro kuti Jesu aifanira kumuka kubva kuvakafa.)</para>
  <para style="s1">Jesu Anozviratidza kuna Maria Magadharena</para>
  <para style="p">
    <verse number="10" style="v"/>Ipapo vadzidzi vakadzokera kumusha kwavo, <verse number="11" style="v"/>asi Maria akaramba amire kunze kweguva achichema. Achiri kuchema kudai, akakotama kuti atarire muguva <verse number="12" style="v"/>akaona vatumwa vaviri vane nguo chena, vagere pakambenge pane mutumbi waJesu, mumwe kumusoro uye mumwe kumakumbo.</para>
  <para style="p">
    <verse number="13" style="v"/>Vakamubvunza vakati, “Mai, munochemeiko?”</para>
  <para style="p">Akati, “Vabvisa Ishe wangu, uye handizivi kuti vamuisepi.” <verse number="14" style="v"/>Ipapo akatendeuka akatarira shure akaona Jesu amirepo, asi haana kuziva kuti akanga ari Jesu.</para>
  <para style="p">
    <verse number="15" style="v"/>Akati, “Mai, munochemeiko? Munotsvaka aniko?”</para>
  <para style="p">Maria achifunga kuti aiva muchengeti webindu, akati, “Ishe, kana mamutora, ndiudzei henyu kwamamuisa ndigomutora.”</para>
  <para style="p">
    <verse number="16" style="v"/>Jesu akati kwaari, “Maria.”</para>
  <para style="p">Akatendeukira kwaari akadanidzira nechiHebheru achiti, “Rabhi!” (kureva kuti Mudzidzisi).</para>
  <para style="p">
    <verse number="17" style="v"/>Jesu akati kwaari, “Usandibata, nokuti handisati ndadzokera kuna Baba. Asi enda kuhama dzangu undovaudza kuti, ‘Ndiri kudzokera kuna Baba vangu naBaba venyu, kuna Mwari wangu, naMwari wenyu.’ ”</para>
  <para style="p">
    <verse number="18" style="v"/>Maria Magadharena akaenda kuvadzidzi akandovaudza kuti, “Ndaona Ishe!” Uye akavaudza kuti Jesu akanga areva zvinhu izvi kwaari.</para>
  <para style="s1">Jesu Anozviratidza kuVadzidzi Vake</para>
  <para style="p">
    <verse number="19" style="v"/>Madekwana ezuva rokutanga revhiki, vadzidzi pavakanga vari pamwe chete, mikova yakazarirwa nokuda kwokutya vaJudha, Jesu akauya akasvikomira pakati pavo akati, “Rugare ngaruve kwamuri!” <verse number="20" style="v"/>Shure kwokutaura izvi, akavaratidza maoko ake naparutivi pake. Vadzidzi vakafara zvikuru pavakaona Ishe.</para>
  <para style="p">
    <verse number="21" style="v"/>Jesu akatizve kwavari, “Rugare ngaruve kwamuri! Sezvo Baba vakandituma, ndiri kukutumaiwo.” <verse number="22" style="v"/>Uye adaro akavafemera akati, “Gamuchirai Mweya Mutsvene. <verse number="23" style="v"/>Kana muchiregerera ani zvake zvivi zvake, zvicharegererwa; kana musingavaregereri, havaregererwi.”</para>
  <para style="s1">Jesu Anozviratidza kuna Tomasi</para>
  <para style="p">
    <verse number="24" style="v"/>Zvino Tomasi (ainzi Dhidhimo), mumwe wavane gumi navaviri, akanga asiri pamwe chete navamwe vadzidzi, Jesu paakauya. <verse number="25" style="v"/>Saka vamwe vadzidzi vakamuudza kuti, “Taona Ishe!”</para>
  <para style="p">Asi iye akati kwavari, “Kunze kwokunge ndaona mavanga ezvipikiri mumaoko ake uye ndikaisa munwe wangu pakanga pane zvipikiri, uye ndikaisa ruoko rwangu parutivi rwake, handingatendi.”</para>
  <para style="p">
    <verse number="26" style="v"/>Vhiki yakati yapera, vadzidzi vake vakanga vari mumba zvakare, uye Tomasi akanga anavo. Kunyange zvazvo mikova yakanga yakapfigwa, Jesu akauya akamira pakati pavo akati, “Rugare ngaruve kwamuri!” <verse number="27" style="v"/>Ipapo akati kuna Tomasi, “Isa munwe wako pano; ona maoko angu. Tambanudza ruoko rwako uise parutivi rwangu. Rega kukahadzika uye utende.”</para>
  <para style="p">
    <verse number="28" style="v"/>Tomasi akati kwaari, “Ishe wangu naMwari wangu!”</para>
  <para style="p">
    <verse number="29" style="v"/>Ipapo Jesu akati kwaari, “Nokuda kwokuti wandiona, zvino watenda; vakaropafadzwa avo vasina kuona asi vakatenda.”</para>
  <para style="p">
    <verse number="30" style="v"/>Jesu akaita zvimwe zviratidzo zvizhinji pamberi pavadzidzi vake, zvisina kunyorwa mubhuku iri. <verse number="31" style="v"/>Asi izvi zvakanyorwa kuti mugotenda kuti Jesu ndiye Kristu, Mwanakomana waMwari, uye kuti kana mukatenda muve noupenyu muzita rake.</para>
  <chapter number="21" style="c"/>
  <para style="s1">Jesu noKubatwa kweHove Zhinji</para>
  <para style="p">
    <verse number="1" style="v"/>Shure kwaizvozvo Jesu akazviratidzazve kuvadzidzi vake, paGungwa reTibheriasi. <verse number="2" style="v"/>Vakanga vakaungana ipapo vaiva vanaSimoni Petro, Tomasi (ainzi Dhidhimo), Natanieri aibva kuKana yeGarirea, vanakomana vaZebhedhi, pamwe chete navamwe vadzidzi vaviri. <verse number="3" style="v"/>Petro akati kwavari, “Ndava kuenda kundoredza,” uye ivo vakati, “Nesuwo tichaenda newe.” Vakabuda vakapinda mugwa, asi usiku ihwohwo havana chavakabata.</para>
  <para style="p">
    <verse number="4" style="v"/>Mangwanani-ngwanani, Jesu akamira pamahombekombe, asi vadzidzi havana kuziva kuti akanga ari Jesu.</para>
  <para style="p">
    <verse number="5" style="v"/>Akadanidzira kwavari akati, “Vana mune hove here?”</para>
  <para style="p">Vakapindura vakati, “Kwete.”</para>
  <para style="p">
    <verse number="6" style="v"/>Akati kwavari, “Kandai mambure enyu kurutivi rworudyi rwegwa mugobata.” Vakati vaita izvozvo, vakasagona kukweva mambure nokuda kwokuwanda kwehove.</para>
  <para style="p">
    <verse number="7" style="v"/>Ipapo mudzidzi aidikanwa naJesu akati kuna Petro, “NdiShe!” Simoni Petro paakangonzwa kuti, “NdiShe,” akazvimonera nguo yake yokunze (nokuti akanga aibvisa) akabva asvetukira mumvura. <verse number="8" style="v"/>Vamwe vadzidzi vakatevera vari mugwa, vachikweva mambure akanga azara nehove, nokuti vakanga vasiri kure namahombekombe, asi makubhiti anenge mazana maviri<note caller="+" style="f"><char style="fr" closed="false">21:8 </char><char style="ft" closed="false">mamita 90</char></note>. <verse number="9" style="v"/>Vakati vasvika kumahombekombe, vakaona moto wamazimbe uchipfuta une hove pamusoro pawo, uye nechingwa.</para>
  <para style="p">
    <verse number="10" style="v"/>Jesu akati kwavari, “Uyai nedzimwe hove dzamuchangobva kubata.”</para>
  <para style="p">
    <verse number="11" style="v"/>Simoni Petro akakwira mugwa akakwevera mambure kumahombekombe. Akanga azere nehove huru, zana namakumi mashanu nenhatu, asi kunyange zvazvo dzakanga dzakawanda, mambure haana kubvaruka. <verse number="12" style="v"/>Jesu akati kwavari, “Uyai mudye.” Hapana kana mudzidzi mumwe chete akabvunza kuti, “Ndimi aniko?” Vakaziva kuti ainge ari Ishe. <verse number="13" style="v"/>Jesu akauya, akatora chingwa akavapa, akaita saizvozvo nehovewo. <verse number="14" style="v"/>Uku kwakava kuzviratidza kwaJesu kuvadzidzi vake kwechitatu shure kwokumuka kwake kubva kuvakafa.</para>
  <para style="s1">Jesu Anosimbisa Petro</para>
  <para style="p">
    <verse number="15" style="v"/>Vakati vapedza kudya, Jesu akati kuna Simoni Petro, “Simoni mwanakomana waJohani, unondida zvechokwadi kupfuura ava here?”</para>
  <para style="p">Akati, “Hongu, Ishe, munozviziva kuti ndinokudai.”</para>
  <para style="p">Jesu akati, “Fudza makwayana angu.”</para>
  <para style="p">
    <verse number="16" style="v"/>Jesu akatizve, “Simoni, mwanakomana waJohani unondida zvechokwadi here?”</para>
  <para style="p">Akapindura akati, “Hongu, Ishe, munoziva kuti ndinokudai.”</para>
  <para style="p">Jesu akati, “Chengeta makwai angu.”</para>
  <para style="p">
    <verse number="17" style="v"/>Akatizve kwaari kechitatu, “Simoni mwanakomana waJohani, unondida here?”</para>
  <para style="p">Petro akarwadziwa nokuti Jesu akanga amubvunza kechitatu achiti, “Unondida here?” Akati, “Ishe, imi munoziva zvinhu zvose; munoziva kuti ndinokudai.”</para>
  <para style="p">Jesu akati, “Fudza makwai angu. <verse number="18" style="v"/>Ndinokuudza chokwadi kuti, zvawakanga uchiri muduku waizvipfekedza uye uchienda kwaunoda; asi kana wakura, uchatambanudza maoko ako, uye mumwe zvake achakufukidza agokutungamirira kwausingadi kuenda.” <verse number="19" style="v"/>Jesu akataura izvi achiratidza mafiro aizoita Petro achikudza Mwari. Ipapo akati kwaari, “Nditevere!”</para>
  <para style="p">
    <verse number="20" style="v"/>Petro akacheuka akaona mudzidzi uya aidikanwa naJesu achivatevera. (Ndiye uya akanga akasendamira pana Jesu panguva yechirariro uye akanga ati, “Ishe ndianiko achakupandukirai?”) <verse number="21" style="v"/>Petro akati achimuona, akabvunza akati, “Ishe, ko, uyuwo?”</para>
  <para style="p">
    <verse number="22" style="v"/>Jesu akapindura akati, “Kana ndichida kuti arambe ari mupenyu kusvikira ndichidzoka, unei nazvo iwe? Unofanira kunditevera iwe.” <verse number="23" style="v"/>Nokuda kwaizvozvo, shoko rakapararira pakati pehama kuti mudzidzi uyu haaizofa. Asi Jesu haana kureva izvozvo kuti haaizofa; akangoti, “Kana ndichida hangu kuti arambe ari mupenyu kusvikira ndichidzoka, unei nazvo iwe?”</para>
  <para style="p">
    <verse number="24" style="v"/>Ndiyeyu mudzidzi anopupura zvinhu izvi, uye akazvinyora. Tinoziva kuti kupupura kwake ndokwechokwadi.</para>
  <para style="p">
    <verse number="25" style="v"/>Jesu akaitawo zvimwe zvinhu zvizhinji. Dai zvose zvainyorwa, ndinoti kunyange nyika yose hayaizova nenzvimbo yaikwana mabhuku aizonyorwa.</para>
</usx>
