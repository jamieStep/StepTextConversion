<?xml version="1.0" encoding="UTF-8"?>
<usx version="2.6">
  <book code="ROM" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">VaRoma</para>
  <para style="toc1">VaRoma</para>
  <para style="toc2">VaRoma</para>
  <para style="toc3">VaRo</para>
  <para style="mt1">VAROMA</para>
  <chapter number="1" style="c"/>
  <para style="p">
    <verse number="1" style="v"/>Pauro, muranda waJesu Kristu, akadanwa kuti ave mupostori uye akatsaurirwa vhangeri raMwari, <verse number="2" style="v"/>vhangeri raakavimbisa kare kubudikidza navaprofita vake muMagwaro Matsvene <verse number="3" style="v"/>pamusoro poMwanakomana wake, uyo pakuberekwa kwake somunhu akanga ari chizvarwa chaDhavhidhi, <verse number="4" style="v"/>uye akaratidzwa nesimba kubudikidza naMweya Mutsvene kuti ndiye Mwanakomana waMwari, nokumuka kwake kubva kuvakafa: Jesu Kristu Ishe wedu. <verse number="5" style="v"/>Kubudikidza naye uye nokuda kwezita rake, takagamuchira nyasha noupostori, kuti tidane vanhu kubva pakati pavaHedheni vose kuti vave nokuteerera kunobva pakutenda. <verse number="6" style="v"/>Uye nemiwo muri pakati paavo vakadanwa kuti muve vaJesu Kristu.</para>
  <para style="b"/>
  <para style="p">
    <verse number="7" style="v"/>Kuna vose vari muRoma vanodiwa naMwari uye vakadanwa kuti vave vatsvene:</para>
  <para style="b"/>
  <para style="p">Nyasha norugare ngazvive nemi zvinobva kuna Mwari Baba vedu, nokuna Ishe Jesu Kristu.</para>
  <para style="b"/>
  <para style="s1">Chishuvo chaPauro chokuda kushanyira Roma</para>
  <para style="p">
    <verse number="8" style="v"/>Pakutanga, ndinovonga Mwari wangu muna Jesu Kristu pamusoro penyu mose, nokuti kutenda kwenyu kunoparidzwa panyika yose. <verse number="9" style="v"/>Mwari, wandinoshumira nomwoyo wangu wose mukuparidza vhangeri roMwanakomana wake, ndiye chapupu changu kuti ndinoramba sei ndichikurangarirai <verse number="10" style="v"/>muminyengetero yangu nguva dzose; uye ndinonyengeterera kuti zvino pakupedzisira nokuda kwaMwari ndizarurirwe mukana wokuti ndiuye kwamuri.</para>
  <para style="p">
    <verse number="11" style="v"/>Ndinoshuva zvikuru kuti ndikuonei kuti ndigokupai chipo chomweya kuti mugova makasimbiswa, <verse number="12" style="v"/>ndiko kuti, imi neni tikurudzirwe pamwe chete nokutenda kwomumwe nomumwe wedu. <verse number="13" style="v"/>Handidi kuti musaziva, hama, kuti ndakaronga kazhinji kuti ndiuye kwamuri (asi ndakatadziswa kuita saizvozvo kusvikira zvino) kuti ndive nezvibereko pakati penyu, sezvandakaita pakati pavamwe veDzimwe Ndudzi.</para>
  <para style="p">
    <verse number="14" style="v"/>Ndine mungava kuna vose vaGiriki navasiri vaGiriki, vose vakachenjera navasina kuchenjera. <verse number="15" style="v"/>Ndokusaka ndichida zvikuru kwazvo kuti ndiparidze vhangeri kwamuriwo imi vari kuRoma.</para>
  <para style="p">
    <verse number="16" style="v"/>Handina nyadzi pamusoro pevhangeri, nokuti isimba raMwari rokuponesa munhu wose anotenda: Kutanga kumuJudha, zvichizotevera weDzimwe Ndudzi. <verse number="17" style="v"/>Nokuti muvhangeri, kururama kwaMwari kunoratidzwa kuchibva pakutenda kuchienda kukutenda, sezvazvakanyorwa zvichinzi: “Akarurama achararama nokutenda.”</para>
  <para style="s1">Kutsamwa kwaMwari pamusoro pamarudzi avanhu</para>
  <para style="p">
    <verse number="18" style="v"/>Kutsamwa kwaMwari kunoratidzwa kuchibva kudenga pamusoro pokusada Mwari kwose nokusarurama kwose kwavanhu vanodzivisa chokwadi nokusarurama kwavo. <verse number="19" style="v"/>Nokuti izvo zvose zvingazivikanwa pamusoro paMwari zviri pachena kwavari, nokuti Mwari akazviisa pachena kwavari. <verse number="20" style="v"/>Nokuti kubvira pakusikwa kwenyika izvo zvisingaonekwi zvaMwari, iro simba rake rinogara nokusingaperi nouMwari hwake, zvakanyatsoonekwa kwazvo, zvichizivikanwa kubva pazvinhu zvakaitwa, kuitira kuti vanhu varege kuva nepembedzo.</para>
  <para style="p">
    <verse number="21" style="v"/>Nokuti kunyange zvavo vaiziva Mwari, havana kumukudza saMwari kana kumuvonga, asi kufunga kwavo kwakava kusina maturo uye mwoyo yavo, isina zivo, yakasvibiswa. <verse number="22" style="v"/>Kunyange zvavo vachizviti vakachenjera, vakava mapenzi <verse number="23" style="v"/>uye vakashandura kubwinya kwaMwari asingafi vakakuita mifananidzo yakaitwa somunhu anofa, shiri, mhuka nezvinokambaira.</para>
  <para style="p">
    <verse number="24" style="v"/>Naizvozvo Mwari akavaisa kuzvishuvo zvakaipa zvemwoyo yavo, zvokuzvisvibisa noupombwe kuti vazvidze miviri yavo pakati pavo. <verse number="25" style="v"/>Vakatsinhanisa zvokwadi yaMwari nenhema, vakanamata uye vakashumira zvisikwa panzvimbo yoMusiki, iye anokudzwa nokusingaperi. Ameni.</para>
  <para style="p">
    <verse number="26" style="v"/>Nokuda kwaizvozvo, Mwari akavaisa pakuchiva kwavo kunonyadzisa. Kunyange navakadzi vavo vakashandura zvavakasikirwa kuti vaite, vakaita zvavasina kusikirwa. <verse number="27" style="v"/>Navarume vavo vakaitawo zvimwe chetezvo vakasiya zvavakasikirwa paukama hwavo navakadzi uye vakatsva noruchiva mumwe kuno mumwe murume. Varume vakaita zvisakafanira navamwe varume, uye vakazviwanira mukati mavo mubayiro wakafanira kurasika kwavo.</para>
  <para style="p">
    <verse number="28" style="v"/>Pamusoro pezvo, sezvavasina kufunga kuti zvakakodzera kuva noruzivo rwaMwari, akavaisa kumurangariro wokurasika, kuti vaite zvisakafanira. <verse number="29" style="v"/>Vakazadzwa nokusarurama kworudzi rwose, kuipa, makaro nokurasika. Vakazara negodo, umhondi, nokukakavara, unyengeri nokuvenga. Vane makuhwa, <verse number="30" style="v"/>vanochera vamwe, vanovenga Mwari, vanodada, vanozvikudza uye vanozvirumbidza; vanovamba nzira dzokuita zvakaipa; havateereri vabereki vavo; <verse number="31" style="v"/>havafungi, havana kutenda, vane mwoyo wakaipa, havana tsitsi. <verse number="32" style="v"/>Kunyange zvavo vachiziva mutemo wakarurama waMwari kuti avo vanoita zvakadai vakafanirwa norufu, havarambi vachiita zvinhu izvi bedzi, asi kuti vanotenderanawo navanozviita.</para>
  <chapter number="2" style="c"/>
  <para style="s1">Kutonga kwaMwari kwakarurama</para>
  <para style="p">
    <verse number="1" style="v"/>Naizvozvo, iwe unotonga mumwe munhu hauna pembedzo, nokuti pachinhu chipi nechipi chaunotonga mumwe nacho, unozvipa mhosva iwe, nokuti iwe unotonga, unoita zvinhu zvimwe chetezvo. <verse number="2" style="v"/>Zvino tinoziva kuti kutonga kwaMwari ndokwezvokwadi kuna vanoita zvinhu zvakadai. <verse number="3" style="v"/>Saka kana iwe munhuwo zvake uchitonga vamwe asi uchiita zvinhu zvimwe chetezvo, unofunga kuti ungapunyuka kutonga kwaMwari here? <verse number="4" style="v"/>Kana kuti unozvidza pfuma younyoro hwake, mwoyo munyoro wake, nomwoyo murefu wake, usingazivi kuti unyoro hwaMwari hunokuisa pakutendeuka?</para>
  <para style="p">
    <verse number="5" style="v"/>Asi nokuda kwoukukutu hwako uye nomwoyo wako usingadi kutendeuka, uri kuzviunganidzira kutsamwa pazuva rokutsamwa kwaMwari, pacharatidzwa kutonga kwake kwakarurama. <verse number="6" style="v"/>Mwari “achapa mumwe nomumwe maererano nezvaakaita.” <verse number="7" style="v"/>Kuna avo vakatsungirira kuita zvakanaka vachitsvaka kubwinya nokukudzwa uye nokusafa, achavapa upenyu husingaperi. <verse number="8" style="v"/>Asi kuna avo vanotsvaka zvavo uye vanoramba chokwadi uye vachitevera zvakaipa, kuchavapo kutsamwa nehasha. <verse number="9" style="v"/>Kuchavapo kutambudzika nokudzungaira kumunhu mumwe nomumwe anoita zvakaipa: kutanga kumuJudha, tevere weDzimwe Ndudzi; <verse number="10" style="v"/>asi kubwinya, nokukudzwa uye norugare kuna vose vanoita zvakanaka: kutanga kumuJudha tevere weDzimwe Ndudzi. <verse number="11" style="v"/>Nokuti Mwari haasi mutsauri wavanhu.</para>
  <para style="p">
    <verse number="12" style="v"/>Vose vakatadza vasina murayiro vachaparadzwawo vasina murayiro, uye vose vakatadza vano murayiro vachatongwa nomurayiro. <verse number="13" style="v"/>Nokuti havasi vaya vanonzwa murayiro vakarurama pamberi paMwari, asi vaya vanoita murayiro ndivo vachanzi vakarurama. <verse number="14" style="v"/>Zvirokwazvo, kana veDzimwe Ndudzi, vasina murayiro vachiita sokuberekwa kwavo zvinhu zvinodiwa nomurayiro, wava murayiro wavo pachavo kunyange zvazvo vasina murayiro. <verse number="15" style="v"/>Sezvo vachiratidza kuti zvinodiwa nomurayiro zvakanyorwa pamwoyo yavo, hana dzavo dzichipupuriranawo nazvo, nezvavanofunga pakati pavo zvichivapa mhosva kana kuvapembedza. <verse number="16" style="v"/>Izvi zvichaitika pazuva iroro, Mwari raachazotonga zvakavanzika zvavanhu kubudikidza naJesu Kristu, sezvinoreva vhangeri rangu.</para>
  <para style="s1">VaJudha noMurayiro</para>
  <para style="p">
    <verse number="17" style="v"/>Zvino iwe, kana uchiti uri muJudha; kana uchivimba nomurayiro uye uchizvirumbidza pamusoro poukama hwako naMwari; <verse number="18" style="v"/>kana uchiziva kuda kwake uye uchiziva kuti zvakanaka ndezvipi zvaunodzidziswa nomurayiro; <verse number="19" style="v"/>kana uchiti uri mutungamiri wamapofu, chiedza chaavo vari murima, <verse number="20" style="v"/>murairidzi wamapenzi, mudzidzisi wavacheche, nokuti zvauine, mumurayiro, mufananidzo woruzivo nechokwadi, <verse number="21" style="v"/>zvino iwe, unodzidzisa vamwe, hauzvidzidzisewo here? Iwe unoparidza kuti vanhu vasaba, unoba here? <verse number="22" style="v"/>Iwe unoti vanhu havafaniri kuita upombwe, unoita upombwe here? Iwe unosema zvifananidzo, unoba mutemberi dzavo here? <verse number="23" style="v"/>Iwe unozvirumbidza pamusoro pomurayiro, unoshora Mwari nokudarika murayiro here? <verse number="24" style="v"/>Nokuti, sezvazvakanyorwa: “Zita raMwari rinomhurwa pakati peveDzimwe Ndudzi nokuda kwenyu.”</para>
  <para style="p">
    <verse number="25" style="v"/>Kudzingiswa kunokosha kana uchichengeta murayiro, asi kana uchidarika murayiro, wakangoita sousina kudzingiswa. <verse number="26" style="v"/>Kana vaya vasina kudzingiswa vakachengeta zvinodiwa nomurayiro, havangaonekwi savakadzingiswa here? <verse number="27" style="v"/>Uyo asina kudzingiswa panyama asi achichengeta murayiro achakutonga iwe, kunyange zvako une murayiro wakanyorwa uye wakadzingiswa, asi uchidarika murayiro.</para>
  <para style="p">
    <verse number="28" style="v"/>Munhu haasi muJudha kana ari muJudha anoonekwa kunze chete, uye kudzingiswa hakuzi kwokunze kana kwapanyama chete. <verse number="29" style="v"/>Kwete, munhu anova muJudha kana ari muJudha mukati, uye kudzingiswa kwomwoyo, noMweya, kwete kwezvakanyorwa. Kurumbidzwa kwomunhu akadaro hakubvi kuvanhu, asi kunobva kuna Mwari.</para>
  <chapter number="3" style="c"/>
  <para style="s1">Kutendeka kwaMwari</para>
  <para style="p">
    <verse number="1" style="v"/>Ko, muJudha anopfuura vamwe pakudii, uye kudzingiswa kunobatsireiko? <verse number="2" style="v"/>Zvizhinji nemitoo yose! Pakutanga, ndivo vakapiwa mashoko aMwari chaiwo.</para>
  <para style="p">
    <verse number="3" style="v"/>Ko, kana vamwe vasina kutenda? Kusatenda kwavo kungakonesa kutendeka kwaMwari here? <verse number="4" style="v"/>Kwete, kwete! Mwari ngaave wechokwadi, asi vanhu vose vave venhema. Sezvazvakanyorwa zvichinzi:</para>
  <para style="q1">“Kuitira kuti munzi makarurama pamunotaura,</para>
  <para style="q2">uye mukunde pakutonga kwenyu.”</para>
  <para style="p">
    <verse number="5" style="v"/>Asi kana kusarurama kwedu kuchiratidza kururama kwaMwari zvinonyatsoonekwa, tichatiiko? Kuti Mwari haana kururama here kana achiisa hasha dzake pamusoro pedu? (Ndiri kutaura namatauriro avanhu). <verse number="6" style="v"/>Kwete kwete! Dai zvanga zviri izvo, Mwari aizotonga nyika seiko? <verse number="7" style="v"/>Mumwe anogona kuti, “Zvino kana nhema dzangu dzichiita kuti chokwadi chaMwari chionekwe uye zvichizowedzera kukudzwa kwake, ko, sei ndichizotongwa somutadzi?” <verse number="8" style="v"/>Ticharegerereiko kutaura sezvatinopomerwa, uye sezvinoreva vamwe vachiti tinoti, “Ngatiitei zvakaipa kuti zvakanaka zvibudepo”? Kutongwa kwavo kwakavafanira.</para>
  <para style="s1">Hakuna kana mumwe akarurama</para>
  <para style="p">
    <verse number="9" style="v"/>Zvino tichatiiko? Tinovapfuura here? Kwete napaduku pose! Nokuti tambopa vose mhosva, vaJudha neveDzimwe Ndudzi, yokuva pasi pechivi. <verse number="10" style="v"/>Sezvazvakanyorwa zvichinzi:</para>
  <para style="q1">“Hakuna akarurama, kunyange nomumwe;</para>
  <para style="q2">
    <verse number="11" style="v"/>hakuna anonzwisisa,</para>
  <para style="q2">hakuna anotsvaka Mwari.</para>
  <para style="q1">
    <verse number="12" style="v"/>Vose vakatsauka,</para>
  <para style="q2">vose pamwe chete vakava vasina maturo;</para>
  <para style="q1">hakuna kana mumwe anoita zvakanaka,</para>
  <para style="q2">kana mumwe zvake.”</para>
  <para style="q1">
    <verse number="13" style="v"/>“Huro dzavo makuva akashama;</para>
  <para style="q2">ndimi dzavo dzinotaura unyengeri.”</para>
  <para style="q1">“Uturu hwenyoka huri pamiromo yavo.”</para>
  <para style="q2">
    <verse number="14" style="v"/>“Miromo yavo izere nokutuka nokuvava.”</para>
  <para style="q1">
    <verse number="15" style="v"/>“Tsoka dzavo dzinokurumidza kuteura ropa;</para>
  <para style="q2">
    <verse number="16" style="v"/>kuparadza nenhamo zviri panzira dzavo,</para>
  <para style="q1">
    <verse number="17" style="v"/>Uye nzira yorugare havaizivi.”</para>
  <para style="q2">
    <verse number="18" style="v"/>“Kutya Mwari hakupo pamberi pavo.”</para>
  <para style="p">
    <verse number="19" style="v"/>Zvino tinoziva kuti zvose zvinorehwa nomurayiro, unozvitaura kuna avo vari pasi pomurayiro, kuitira kuti miromo yose ishayiswe chokutaura uye kuti nyika yose ive nemhosva pamberi paMwari. <verse number="20" style="v"/>Naizvozvo hapana achanzi akarurama pamberi pake nokuda kwokuchengeta murayiro; asi kuti, kubudikidza nomurayiro tichaziviswa chivi.</para>
  <para style="s1">Kururama kubudikidza nokutenda</para>
  <para style="p">
    <verse number="21" style="v"/>Asi zvino kururama kwaMwari, kwakaratidzwa kunze kwomurayiro, kuchipupurirwa nomurayiro navaprofita. <verse number="22" style="v"/>Kururama uku kunobva kuna Mwari kunouya kubudikidza nokutenda muna Jesu Kristu kuna vose vanotenda. Hapana musiyano, <verse number="23" style="v"/>nokuti vose vakatadza uye vakasasvika pakubwinya kwaMwari, <verse number="24" style="v"/>uye vanoruramisirwa nenyasha dzake kubudikidza nokudzikinura kuri muna Kristu Jesu. <verse number="25" style="v"/>Mwari akamupa iye sechibayiro chokuyananisa kubudikidza nokutenda muropa rake. Akaita izvi kuti aratidze kururamisira kwake, nokuti mukuita mwoyo murefu kwake akaregerera hake zvivi zvakaitwa kare. <verse number="26" style="v"/>Akazviita kuti aratidze kururamisira kwake panguva ino, kuitira kuti ave akarurama uye anoruramisira vaya vanotenda muna Jesu.</para>
  <para style="p">
    <verse number="27" style="v"/>Zvino kuzvikudza kuripiko? Kwabviswa. Nomurayiro upiko? Wokuchengetedza murayiro here? Kwete, asi nomurayiro wokutenda. <verse number="28" style="v"/>Naizvozvo tinomira pakuti munhu anoruramisirwa nokutenda kwete nokuchengeta murayiro. <verse number="29" style="v"/>Ko, Mwari ndiMwari wavaJudha voga here? Ko, haazi Mwari weveDzimwe Ndudziwo here? Hongu ndoweveDzimwe Ndudziwo, <verse number="30" style="v"/>sezvo kuna Mwari mumwe chete uyo acharuramisira vakadzingiswa nokutenda uye vasina kudzingiswa kubudikidza nokutenda kumwe cheteko. <verse number="31" style="v"/>Zvino tinobvisa murayiro nokutenda uku here? Kwete napaduku! Asi, tinosimbisa murayiro.</para>
  <chapter number="4" style="c"/>
  <para style="s1">Abhurahama akaruramiswa noKutenda</para>
  <para style="p">
    <verse number="1" style="v"/>Zvino tichati Abhurahama, tateguru wedu, panyama akawaneiko pazviri? <verse number="2" style="v"/>Nokuti dai Abhurahama akaruramisirwa namabasa, angadai aine chinhu chokuzvirumbidza nacho, asi kwete pamberi paMwari. <verse number="3" style="v"/>Ko, Rugwaro runoti kudiniko? “Abhurahama akatenda Mwari, uye kukanzi kwaari ndiko kururama.”</para>
  <para style="p">
    <verse number="4" style="v"/>Zvino kana munhu achiita basa, mubayiro wake hautorwi sechipo chokungopiwa, asi somubayiro wakamufanira. <verse number="5" style="v"/>Asi kumunhu asingashandi, asi achitenda Mwari uyo anoruramisira munhu akaipa, kutenda kwake kuchanzi kwaari ndiko kururama. <verse number="6" style="v"/>Dhavhidhi anotaura pamusoro pechinhu chimwe chete ichi paanotaura zvokuropafadzwa kwomunhu anonzi naMwari akarurama kunze kwamabasa, achiti:</para>
  <para style="q1">
    <verse number="7" style="v"/>“Vakaropafadzwa avo</para>
  <para style="q2">vakaregererwa zvakaipa zvavo,</para>
  <para style="q2">vakafukidzirwa zvivi zvavo.</para>
  <para style="q1">
    <verse number="8" style="v"/>Akaropafadzwa munhu</para>
  <para style="q2">ane chivi chisingazombobvunzwi naIshe pamusoro pake.”</para>
  <para style="p">
    <verse number="9" style="v"/>Ko, kuropafadzwa uku ndokwavakadzingiswa chete here? Kana kuti navasina kudzingiswawo? Nokuti tati kuna Abhurahama kutenda kwake kwakanzi kwaari ndiko kururama. <verse number="10" style="v"/>Zvino zvakanzarwo seiko? Akanga adzingiswa here, kana kuti asati? Haana kunzarwo adzingiswa, asi kuti asati adzingiswa! <verse number="11" style="v"/>Uye akagamuchira chiratidzo chokudzingiswa, sechisimbiso chokururama kwaakawana nokutenda asati adzingiswa. Saka naizvozvo ndiye baba wavose vanotenda, asi vasina kudzingiswa, kuitira kuti kururama kugopiwa kwavari. <verse number="12" style="v"/>Uye ndiyewo baba wavakadzingiswa, avo vasina kudzingiswa bedzi, asi vanofambawo mumakwara okutenda kwakanga kuna baba vedu Abhurahama vasati vadzingiswa.</para>
  <para style="p">
    <verse number="13" style="v"/>Nokuti Abhurahama, nezvizvarwa zvake, haana kupiwa chipikirwa chokuti achava mugari wenhaka yenyika, kubudikidza nomurayiro, asi kubudikidza nokururama kunobva pakutenda. <verse number="14" style="v"/>Nokuti dai vaya vanorarama nomurayiro vari ivo vadyi venhaka, kutenda hakuna maturo uye nechipikirwa chinokoneswa, <verse number="15" style="v"/>nokuti murayiro unouyisa kutsamwa. Uye pasina murayiro hapanawo kudarika.</para>
  <para style="p">
    <verse number="16" style="v"/>Naizvozvo chipikirwa chinouya nokutenda, kuitira kuti zvive zvenyasha uye kuti chisimbiswe kuzvizvarwa zvose zvaAbhurahama, kwete avo vari vomurayiro voga, asi nokuna avo vari vokutenda kwaAbhurahama. Ndiye baba vedu tose. <verse number="17" style="v"/>Sezvazvakanyorwa zvichinzi: “Ndakakuita baba vendudzi zhinji.” Ndiye baba vedu pamberi paMwari, uyo waakatenda kwaari, iye Mwari anopa upenyu kuvakafa uye anodana zvisipo sokunge zviripo.</para>
  <para style="p">
    <verse number="18" style="v"/>Pasina kana tariro, Abhurahama netariro akatenda uye akava baba vendudzi zhinji, sezvazvakanga zvarehwa kwaari zvichinzi, “Zvizvarwa zvako zvichadarowo.” <verse number="19" style="v"/>Haana kushayiwa simba mukutenda kwake, paakaona kuti muviri wake wakanga watofa hawo, sezvo akanga ava namakore anenge zana okuzvarwa, uye kuti chizvaro chaSara chakanga chafawo. <verse number="20" style="v"/>Asi haana kukahadzika nokuda kwokusatenda pamusoro pechipikirwa chaMwari, asi akasimbiswa mukutenda kwake uye akakudza Mwari, <verse number="21" style="v"/>achinyatsogutsikana kuti Mwari ane simba rokuita zvaakanga avimbisa. <verse number="22" style="v"/>Ndokusaka “zvakanzi kwaari ndiko kururama.” <verse number="23" style="v"/>Mashoko okuti, “zvakanzi kwaari,” haana kunyorerwa iye oga, <verse number="24" style="v"/>asi kwatiriwo, kuna avo vachanzi naMwari vakarurama, kunesu vanotenda kwaari iye akamutsa Jesu Ishe wedu kubva kuvakafa. <verse number="25" style="v"/>Akaiswa kurufu nokuda kwezvivi zvedu uye akamutswa kuvapenyu nokuda kwokururamisirwa kwedu.</para>
  <chapter number="5" style="c"/>
  <para style="s1">Rugare noMufaro</para>
  <para style="p">
    <verse number="1" style="v"/>Naizvozvo, zvatinoruramisirwa nokutenda, tino rugare naMwari kubudikidza naIshe wedu Jesu Kristu, <verse number="2" style="v"/>watakawana naye mapindiro, nokutenda, munyasha idzi dzatakamira madziri zvino. Uye tinofara mutariro yokubwinya kwaMwari. <verse number="3" style="v"/>Kwete izvozvo bedzi, asi tinofarawo mumatambudziko edu, nokuti tinoziva kuti kutambudzika kunouyisa kutsungirira, <verse number="4" style="v"/>kutsungirira kunouyisa unhu uye unhu hunouyisa tariro. <verse number="5" style="v"/>Uye tariro hainyadzisi nokuti Mwari akadurura rudo rwake mumwoyo yedu kubudikidza naMweya Mutsvene, uyo waakatipa.</para>
  <para style="p">
    <verse number="6" style="v"/>Munoona, panguva chaiyo yakafanira, patakanga tisina simba, Kristu akafira vasingadi Mwari. <verse number="7" style="v"/>Hazviwanzoitika kuti munhu afire akarurama, kunyange zvazvo munhu angaedza kufira munhu akanaka. <verse number="8" style="v"/>Asi Mwari anoratidza rudo rwake kwatiri pakuti: Tichiri vatadzi, Kristu akatifira.</para>
  <para style="p">
    <verse number="9" style="v"/>Zvino sezvo takaruramisirwa neropa rake, tichaponeswa zvikuru sei naye kubva pakutsamwa kwaMwari! <verse number="10" style="v"/>Nokuti kana, patakanga tiri vavengi vaMwari, takayananiswa naye kubudikidza norufu rwoMwanakomana wake, tichaponeswa zvikuru sei kubudikidza norufu rwoMwanakomana wake, tichaponeswa zvikuru sei kubudikidza noupenyu hwake, kana tayananiswa! <verse number="11" style="v"/>Nokuti hazvisizvo bedzi, asi kuti tinofarawo muna Mwari nokuna Ishe wedu Jesu Kristu, watakapiwa zvino naye kuyananiswa.</para>
  <para style="s1">Rufu kubudikidza naAdhamu, Upenyu kubudikidza naKristu</para>
  <para style="p">
    <verse number="12" style="v"/>Naizvozvo, chivi sezvachakapinda munyika nomunhu mumwe, norufu rukapinda nechivi, uye nenzira iyi rufu rwakauya kuvanhu vose, nokuti vose vakatadza, <verse number="13" style="v"/>nokuti murayiro usati wapiwa, chivi chakanga chava munyika. Asi chivi hachiverengwi kana pasina murayiro. <verse number="14" style="v"/>Asi rufu rwakabata ushe kubva panguva yaAdhamu kusvikira panguva yaMozisi, kunyange pamusoro paavo vasina kutadza nokudarika murayiro, sezvakaitwa naAdhamu, akanga ari mufananidzo wouyo akanga achazouya.</para>
  <para style="p">
    <verse number="15" style="v"/>Asi chipo chokungopiwa hachifanani nokudarika. Nokuti kana vazhinji vakafa nokudarika kwomunhu mumwe, zvikuru sei nyasha dzaMwari nechipo chakauya nenyasha dzomunhu mumwe, Jesu Kristu, dzakadururirwa kuvazhinji! <verse number="16" style="v"/>Uye chipo chaMwari hachina kufanana nomubayiro wechivi chomunhu mumwe akatadza: Nokuti kutongwa kwakauya nechivi chomunhu mumwe kuti vave nemhosva, asi chipo chokungopiwa chakatevera kudarika kuzhinji uye chikauyisa kururamisirwa. <verse number="17" style="v"/>Nokuti, kana nokudarika kwomunhu mumwe, rufu rwakabata ushe kubudikidza nomunhu iyeye, ko, kuzoti vaya vakagamuchira nyasha zhinji dzaMwari uye nechipo chokungopiwa chokururama, vachabata ushe zvikuru sei muupenyu kubudikidza nomunhu mumwe, iye Jesu Kristu.</para>
  <para style="p">
    <verse number="18" style="v"/>Naizvozvo, nokuda kwokudarika kwomunhu mumwe mhosva yakapiwa kuvanhu vose, saka naizvozvowo nokuda kwechiito chimwe chokururama, kururamisirwa kunouyisa upenyu kwakavapo kuvanhu vose. <verse number="19" style="v"/>Nokuti vazhinji sezvavakaitwa vatadzi kubudikidza nokusateerera kwomunhu mumwe, saka naizvozvowo vazhinji vachaitwa vakarurama kubudikidza nokuteerera kwomunhu mumwe.</para>
  <para style="p">
    <verse number="20" style="v"/>Murayiro wakaiswawo kuti kudarika kuwande. Asi panowanda chivi, nyasha dzinowanda zvikuru nokupfuurisa, <verse number="21" style="v"/>kuitira kuti sokubata ushe kwakaita chivi murufu, naizvozvowo nyasha dzibate ushe kubudikidza nokururama, kuti dziuyise upenyu husingaperi kubudikidza naJesu Kristu, Ishe wedu.</para>
  <chapter number="6" style="c"/>
  <para style="s1">Kufa kuchivi, kuva mupenyu muna Kristu</para>
  <para style="p">
    <verse number="1" style="v"/>Zvino tichatiiko? Toramba tichiita zvivi here kuti nyasha dziwande? <verse number="2" style="v"/>Kwete napaduku pose! Takafa kuzvivi; tingararama sei mazviri zvakare? <verse number="3" style="v"/>Ko, hamuzivi here kuti isu tose vaya vakabhabhatidzwa muna Kristu Jesu takabhabhatidzwa murufu rwake? <verse number="4" style="v"/>Naizvozvo takavigwa naye kubudikidza nokubhabhatidzwa murufu kuitira kuti, sokumutswa kwakaitwa Kristu kubva kuvakafa nokubwinya kwaBaba, nesuwo tirarame upenyu hutsva.</para>
  <para style="p">
    <verse number="5" style="v"/>Nokuti kana takabatanidzwa naye zvakadai murufu rwake, zvirokwazvo tichabatanawo naye mukumuka kwake. <verse number="6" style="v"/>Nokuti tinoziva kuti munhu wedu wakare akarovererwa pamuchinjikwa pamwe chete naye kuti muviri wechivi ushayiswe simba, kuti tirege kuvazve varanda vechivi, <verse number="7" style="v"/>nokuti uyo anenge afa asunungurwa kubva kuchivi.</para>
  <para style="p">
    <verse number="8" style="v"/>Zvino kana takafa naKristu, tinotenda kuti tichararamawo pamwe chete naye. <verse number="9" style="v"/>Nokuti sezvo tichiziva kuti Kristu akamutswa kubva kuvakafa, haachazofizve; rufu harusisina simba pamusoro pake. <verse number="10" style="v"/>Rufu rwaakafa, akafa kuchivi kamwe chete zvikabva zvapera; asi upenyu hwaanorarama, anoraramira Mwari.</para>
  <para style="p">
    <verse number="11" style="v"/>Nenzira imwe cheteyo, nemiwo munofanira kuziva kuti makafa kuchivi, asi muri vapenyu kuna Mwari muna Kristu Jesu. <verse number="12" style="v"/>Naizvozvo musatendera chivi kuti chibate ushe mumuviri wenyu unofa, kuti muteerere kuchiva kwacho. <verse number="13" style="v"/>Musapa mitezo yomuviri wenyu kuchivi, kuti ive nhumbi dzokuita zvisakarurama, asi zvipei kuna Mwari, savaya vakabviswa kurufu vachiiswa kuupenyu; uye ipai mitezo yomuviri wenyu kwaari ive nhumbi dzokururama. <verse number="14" style="v"/>Nokuti chivi hachichazovi nesimba pamusoro penyu, nokuti hamusi pasi pomurayiro, asi pasi penyasha.</para>
  <para style="s1">Varanda voKururama</para>
  <para style="p">
    <verse number="15" style="v"/>Zvino tichatiiko? Titadze here nokuti hatisi pasi pomurayiro asi pasi penyasha. Kwete napaduku pose! <verse number="16" style="v"/>Hamuzivi here kuti kana mukazvipa kuno mumwe munhu kuti mumuteerere savaranda, muri varanda kuno uyo wamunoteerera, mungava varanda vechivi, chinoendesa kurufu kana vokuteerera, kunoendesa kukururama? <verse number="17" style="v"/>Asi Mwari ngaavongwe nokuti, kunyange zvenyu maimbova varanda vechivi, makateerera nomwoyo wenyu wose kurudzi rwedzidziso yamakanga mapiwa. <verse number="18" style="v"/>Makasunungurwa kubva kuchivi uye mava varanda vokururama.</para>
  <para style="p">
    <verse number="19" style="v"/>Ndinotaura izvi nokutaura kwavanhu nokuda kwokushayiwa simba kwenyama yenyu. Sezvamaingopa mitezo yemiviri yenyu kuuranda hwokusachena uye nokuipa kunoramba kuchingowanda, saka zvino ipei kuuranda hwokururama hunoendesa kuutsvene. <verse number="20" style="v"/>Pamakanga muri varanda vechivi, makanga makasununguka kubva pakutonga kwakarurama. <verse number="21" style="v"/>Zvino makawaneiko panguva iyoyo kubva pazvinhu zvamunonyadziswa nazvo, iye zvino? Nokuti kuguma kwazvo ndirwo rufu! <verse number="22" style="v"/>Asi zvino makasunungurwa kubva kuchivi uye mava varanda vaMwari, zvibereko zvamunokohwa zvinoisa kuutsvene, uye kuguma kwazvo ndihwo upenyu husingaperi muna Kristu Jesu Ishe wedu. <verse number="23" style="v"/>Nokuti mubayiro wechivi ndirwo rufu, asi chipo chaMwari chokungopiwa ndihwo upenyu husingaperi muna Kristu Jesu Ishe wedu.</para>
  <chapter number="7" style="c"/>
  <para style="s1">Muenzaniso weWaniso</para>
  <para style="p">
    <verse number="1" style="v"/>Hamuzivi here, hama, nokuti ndiri kutaura kuvanhu vanoziva murayiro, kuti murayiro une simba pamusoro pomunhu panguva yose yaanenge ari mupenyu chete? <verse number="2" style="v"/>Somuenzaniso, mukadzi akawanikwa akasungwa nomurayiro kumurume wake panguva yose iyo murume wake anenge ari mupenyu, asi kana murume wake afa, anosunungurwa kubva pamurayiro wewaniso. <verse number="3" style="v"/>Saka zvino, kana akawanikwa nomumwe murume, murume wake achiri mupenyu, anonzi chifeve. Asi kana murume achinge afa, asunungurwa kubva pamurayiro, uye haazi chifeve, kunyange zvake akawanikwa nomumwe murume.</para>
  <para style="p">
    <verse number="4" style="v"/>Saka, hama dzangu, nemiwo makafa kumurayiro kubudikidza nomuviri waKristu, kuti muve vomumwe, kuna iye akamutswa kubva kuvakafa, kuitira kuti tigobereka chibereko kuna Mwari. <verse number="5" style="v"/>Nokuti panguva yataitongwa nenyama, kuchiva kwechivi kwakamutswa nomurayiro kwaibata mumiviri yedu, kuti tibereke chibereko chorufu. <verse number="6" style="v"/>Asi zvino, nokufa kune izvo zvakanga zvakatisunga, takasunungurwa kubva pamurayiro kuitira kuti tishumire nenzira itsva yoMweya, uye kwete nenzira yakanyorwa yekare.</para>
  <para style="s1">Kutambudzwa neChivi</para>
  <para style="p">
    <verse number="7" style="v"/>Zvino tichatiiko? Murayiro chivi here? Kwete! Zvirokwazvo ndingadai ndisina kuziva kuti chivi chii dai murayiro wakanga usipo. Nokuti ndingadai ndisina kuziva kuti kuchiva chii kudai murayiro usina kuti, “Usachiva.” <verse number="8" style="v"/>Asi chivi, chakawana mukana kubudikidza nomurayiro, chakaita mandiri mitoo yose yokuchiva. Nokuti kunze kwomurayiro, chivi chakafa. <verse number="9" style="v"/>Ndaiva mupenyu kare kunze kwomurayiro; asi pakauya mutemo, chivi chakava noupenyu uye ini ndikafa. <verse number="10" style="v"/>Ndakaona kuti iwo mutemo waifanira kundipa upenyu, wakatozouyisa rufu.</para>
  <para style="p">
    <verse number="11" style="v"/>Nokuti chivi chichitora mukana wachakawaniswa nomutemo, chakandinyengera, uye kubudikidza nomutemo chikandiuraya. <verse number="12" style="v"/>Saka naizvozvo, murayiro mutsvene, uye mutemo mutsvene, wakarurama uye wakanaka. <verse number="13" style="v"/>Ko, zvino chakanaka chakazova rufu kwandiri here? Kwete napaduku pose! Asi kuti chivi chionekwe sechivi, chakabereka rufu kubudikidza nechakanaka, kuitira kuti kubudikidza nomutemo chivi chive chakaipa kwazvo.</para>
  <para style="p">
    <verse number="14" style="v"/>Tinoziva kuti murayiro ndowomweya; asi ini handisi woMweya, ndakatengeswa senhapwa kuchivi. <verse number="15" style="v"/>Handinzwisisi zvandinoita. Nokuti zvandinoda kuita handizviiti, asi zvandinovenga ndizvo zvandinoita. <verse number="16" style="v"/>Uye kana ndikaita zvandisingadi kuita, ndinobvuma kuti murayiro wakanaka. <verse number="17" style="v"/>Saka zvino, handisiri ini ndinozviita, asi chivi chinorarama mandiri. <verse number="18" style="v"/>Ndinoziva kuti hapana chakanaka chinogara mandiri, imo munyama yangu. Nokuti ndine chido chokuita zvakanaka, asi handigoni kuzviita. <verse number="19" style="v"/>Nokuti zvandinoita hazvisi zvakanaka zvandinoda kuita, kwete, asi zvakaipa zvandisingadi kuita izvo ndizvo zvandinoramba ndichiita. <verse number="20" style="v"/>Zvino kana ndichiita zvandisingadi kuita, handisini ndinozviita, asi chivi chinogara mandiri ndicho chinozviita.</para>
  <para style="p">
    <verse number="21" style="v"/>Saka ndinoona murayiro uyu uchishanda: Kana ndichida kuita zvakanaka, zvakaipa zviripo pandiri. <verse number="22" style="v"/>Nokuti mukatikati mangu ndinofarira murayiro waMwari; <verse number="23" style="v"/>asi ndinoona mumwe murayiro uchishanda mumitezo yomuviri wangu, uchirwisana nomurayiro wepfungwa dzangu uye uchindiita musungwa womurayiro wechivi uri kushanda mumitezo yangu. <verse number="24" style="v"/>Ndiri munhu ari pakutambudzika kwakadii! Ndiani achandinunura kubva mumuviri uno worufu? <verse number="25" style="v"/>Mwari ngaavongwe kubudikidza naJesu Kristu Ishe wedu!</para>
  <para style="p">Saka naizvozvo, ini pachangu, mupfungwa dzangu, ndiri muranda kumurayiro waMwari, asi panyama muranda kumurayiro wechivi.</para>
  <chapter number="8" style="c"/>
  <para style="s1">Upenyu muMweya</para>
  <para style="p">
    <verse number="1" style="v"/>Naizvozvo zvino, hakuchina kupiwa mhosva kuna vari muna Kristu Jesu, <verse number="2" style="v"/>nokuti kubudikidza naKristu Jesu murayiro woMweya woupenyu wakandisunungura kubva pamurayiro wechivi norufu. <verse number="3" style="v"/>Nokuti zvakanga zvisingakwaniswi kuitwa nomurayiro pakushayiswa simba kwawo nomunhu wechivi, Mwari akazviita nokutuma Mwanakomana wake mumufananidzo wemunhu wechivi kuti ave chipiriso chechivi. Uye akapa mhosva kuchivi chiri mumunhu wechivi, <verse number="4" style="v"/>kuitira kuti kururama kunodiwa nomurayiro kuzadziswe matiri, isu tisingafambi maererano nenyama asi maererano noMweya.</para>
  <para style="p">
    <verse number="5" style="v"/>Nokuti vaya vanorarama namararamiro enyama, pfungwa dzavo dzinofunga zvinodiwa nenyama; asi vaya vanorarama namararamiro oMweya, pfungwa dzavo dzinofunga zvoMweya. <verse number="6" style="v"/>Nokuti kufunga kwomunhu wechivi ndirwo rufu, asi kufunga kunotongwa noMweya ndihwo upenyu norugare; <verse number="7" style="v"/>nokuti kufunga kwenyama kunovenga Mwari. Hakuzviisi pasi pomurayiro waMwari, uye hakugoni kuzviita. <verse number="8" style="v"/>Avo vanotongwa nenyama havagoni kufadza Mwari.</para>
  <para style="p">
    <verse number="9" style="v"/>Asi imi hamutongwi nenyama asi noMweya, kana Mweya waMwari achigara mamuri. Uye kana munhu asina Mweya waKristu, haazi waKristu, <verse number="10" style="v"/>Asi kana Kristu ari mamuri, muviri wenyu wakafa nokuda kwechivi, asi Mweya wenyu mupenyu nokuda kwokururama. <verse number="11" style="v"/>Uye kana Mweya waiye akamutsa Kristu kubva kuvakafa uchigara mamuri, iye akamutsa Kristu kubva kuvakafa achapawo upenyu kumiviri yenyu inofa kubudikidza noMweya wake unogara mamuri.</para>
  <para style="p">
    <verse number="12" style="v"/>Naizvozvo, hama, tine mungava, asi kwete wenyama, kuti tirarame maererano nezvainoda. <verse number="13" style="v"/>Nokuti kana muchirarama maererano nezvinodiwa nenyama, muchafa, asi kana muchirarama noMweya munouraya mabasa akaipa omuviri, uye muchararama, <verse number="14" style="v"/>nokuti vaya vanotungamirirwa noMweya waMwari ndivo vana vaMwari. <verse number="15" style="v"/>Nokuti hamuna kugamuchira mweya wouranda kuti muitwezve varanda vokutya, asi makagamuchira Mweya wokuitwa vana, uya watinodana naye tichiti, “Abha, Baba.” <verse number="16" style="v"/>Mweya amene anopupurirana noMweya wedu kuti tiri vana vaMwari. <verse number="17" style="v"/>Zvino kana tiri vana, naizvozvo tiri vadyi venhaka pamwe chete naye kuitira kuti tigozokudzwawo pamwe chete naKristu, kana zvirokwazvo tichitambudzika pamwe chete naye kuitira kuti tigozokudzwawo pamwe chete naye.</para>
  <para style="s1">Kubwinya kwatichazova nako</para>
  <para style="p">
    <verse number="18" style="v"/>Nokuti ndinoti matambudziko atinawo nguva ino haana kufanira kuenzaniswa nokubwinya kuchazoratidzwa kwatiri. <verse number="19" style="v"/>Nokuti zvisikwa zvinotarisira zvikuru zvichimirira kuratidzwa kwavanakomana vaMwari. <verse number="20" style="v"/>Nokuti zvisikwa zvakaiswa pasi pokudzungaira kukuru, zvisingadi hazvo, asi nokuda kwaiye akazviisa pasi pokudzungaira, mutariro <verse number="21" style="v"/>yokuti zvisikwa pachazvo zvichazosunungurwa kubva pauranda hwokuora uye zvigoiswa pakusunungurwa kwokubwinya kwavana vaMwari.</para>
  <para style="p">
    <verse number="22" style="v"/>Tinoziva kuti zvisikwa zvose zvinogomera sokurwadza kwokuzvara mwana kusvikira panguva ino. <verse number="23" style="v"/>Kwete izvozvo chete, asi nesuwo, vane zvibereko zvokutanga zvoMweya, tinogomera mukati medu tichimirira zvikuru kuitwa kwedu vana, iko kudzikinurwa kwemiviri yedu. <verse number="24" style="v"/>Nokuti mutariro iyi takaponeswa. Asi tariro inoonekwa haizi tariro zvachose. Ndiani anotarisira chaanacho kare? <verse number="25" style="v"/>Asi kana tine tariro yechinhu chatisina, tinochimirira nokutsungirira.</para>
  <para style="p">
    <verse number="26" style="v"/>Saizvozvowo, Mweya anotibatsira mukusava nesimba kwedu. Nokuti hatizivi zvatinofanira kunyengeterera, asi Mweya amene anotinyengeterera nokugomera kusingatsananguriki namashoko. <verse number="27" style="v"/>Uye iye anonzvera mwoyo yedu anoziva kufunga kwaMweya, nokuti Mweya anonyengeterera vatsvene maererano nokuda kwaMwari.</para>
  <para style="s1">Vakundi nokupfuurisa</para>
  <para style="p">
    <verse number="28" style="v"/>Uye tinoziva kuti muzvinhu zvose Mwari anoita kuti zviitire zvakanaka kuna avo vanomuda, vaya vakadanwa sezvaakafunga. <verse number="29" style="v"/>Nokuti avo Mwari vaakaziva kare, ndivo vaakatemerawo kare, kuti vafanane nomufananidzo woMwanakomana wake, kuti agova dangwe pakati pehama dzake zhinji. <verse number="30" style="v"/>Uye vaya vaakatemera kare, ndivo vaakadanawo; vaya vaakadana, ndivo vaakaruramisirawo; vaya vaakaruramisira, ndivo vaakakudzawo.</para>
  <para style="p">
    <verse number="31" style="v"/>Zvino tichatiiko pazvinhu izvi? Kana Mwari ari kurutivi rwedu, ndiani angatirwisa? <verse number="32" style="v"/>Iye asina kuramba noMwanakomana wake, asi akamupa chose nokuda kwedu tose, angarega seiko kutipawo zvose, pamwe chete naye? <verse number="33" style="v"/>Ndianiko achapa mhosva avo vakasarudzwa naMwari? Mwari ndiye anoruramisira. <verse number="34" style="v"/>Ndianiko achavapa mhosva? Kristu Jesu, ndiye akafa pamusoro pezvo, ndiye akamutswa akava mupenyu, ari kurudyi rwaMwari, uye anotinyengetererawo. <verse number="35" style="v"/>Ndianiko achatiparadzanisa norudo rwaKristu? Kutambudzika here, kana nhamo, kana kutambudzwa, kana nzara, kana kushayiwa zvokupfeka, kana njodzi, kana munondo? <verse number="36" style="v"/>Sezvazvakanyorwa zvichinzi:</para>
  <para style="q1">“Nokuda kwenyu tinotarisana norufu zuva rose;</para>
  <para style="q2">tinoitwa samakwai anofanira kubayiwa.”</para>
  <para style="m">
    <verse number="37" style="v"/>Kwete, pazvinhu zvose izvi tiri vakundi nokupfuurisa kubudikidza naiye akatida. <verse number="38" style="v"/>Nokuti ndinoziva kwazvo kuti kunyange rufu, kana upenyu, kana vatumwa, kana madhimoni, kana zvazvino, kana zvichauya, kana masimba api zvawo, <verse number="39" style="v"/>kana kwakakwirira, kana kwakadzika, kana chimwe chinhuwo zvacho pazvisikwa zvose, hazvingagoni kutiparadzanisa norudo rwaMwari, rwuri muna Kristu Jesu Ishe wedu.</para>
  <chapter number="9" style="c"/>
  <para style="s1">Kusarudza kwaMwari</para>
  <para style="p">
    <verse number="1" style="v"/>Ndinotaura chokwadi muna Kristu, handirevi nhema, hana yangu inondipupurira muMweya Mutsvene <verse number="2" style="v"/>ndino kusuwa kukuru kwazvo neshungu dzisingaperi mumwoyo mangu. <verse number="3" style="v"/>Nokuti ndinoshuva kuti dai ini pachangu ndaiva munhu akatukwa uye ndakaparadzaniswa naKristu nokuda kwehama dzangu, ivo vorudzi rwangu, <verse number="4" style="v"/>ivo vanhu veIsraeri. Kuva vana ndokwavo; nokubwinya ndokwavo, nesungano, nokupiwa kwomurayiro, nokunamata Mwari mutemberi uye zvipikirwa ndezvavo. <verse number="5" style="v"/>Madzibaba ndeavo, uye naKristu akabva kwavari panyama, ari Mwari pamusoro pazvose, anokudzwa nokusingaperi! Ameni.</para>
  <para style="p">
    <verse number="6" style="v"/>Hazvirevi kuti shoko raMwari rakakundikana. Nokuti havasi vose vari zvizvarwa zvaIsraeri vanova vaIsraeri. <verse number="7" style="v"/>Uye nokuti zvavari vorudzi rwake, vose vana vaAbhurahama. Asi zvinonzi, “Kuna Isaka ndiko kuchatumidzwa rudzi rwako.” <verse number="8" style="v"/>Namamwe mashoko, havasi vana panyama vanova vana vaMwari, asi vana vechipikirwa ndivo vanonzi vana vaAbhurahama. <verse number="9" style="v"/>Nokuti aya ndiwo mashoko echipikirwa: “Panguva yakatarwa ndichauya, uye Sara achava nomwanakomana.”</para>
  <para style="p">
    <verse number="10" style="v"/>Kwete izvozvo zvoga, asi kuti naRabhekawo akava navana vomunhu mumwe uye baba vamwe, baba vedu Isaka. <verse number="11" style="v"/>Asi mapatya asati azvarwa, vasati vaita chakanaka kana chakaipa, kuitira kuti kuda kwaMwari pakusarudza kwake kusimbiswe, <verse number="12" style="v"/>kwete nokuda kwamabasa asi nokuda kwake iye anodana, akaudzwa kuti, “Mukuru achava muranda womuduku.” <verse number="13" style="v"/>Sezvazvakanyorwa zvichinzi: “Jakobho ndakamuda, asi Esau ndakamuvenga.”</para>
  <para style="p">
    <verse number="14" style="v"/>Zvino tichatiiko? Mwari haaruramisiri here? Kwete napaduku! <verse number="15" style="v"/>Nokuti anoti kuna Mozisi:</para>
  <para style="q1">“Ndichanzwira ngoni wandichanzwira ngoni,</para>
  <para style="q2">uye ndichaitira tsitsi wandichaitira tsitsi.”</para>
  <para style="m">
    <verse number="16" style="v"/>Naizvozvo, hazvibvi pashungu kana pamabasa omunhu, asi patsitsi dzaMwari. <verse number="17" style="v"/>Nokuti Rugwaro runoti kuna Faro, “Ndakakumutsira chikonzero ichochi, kuti ndiratidze simba rangu mauri uye kuti zita rangu rigoparidzwa panyika yose.” <verse number="18" style="v"/>Naizvozvo Mwari anonzwira ngoni waanoda kunzwira ngoni, uye anoomesa mwoyo wouyo waanoda kuomesa.</para>
  <para style="p">
    <verse number="19" style="v"/>Mumwe wenyu angati kwandiri, “Zvino sei Mwari achiramba achitipa mhosva? Nokuti ndianiko acharamba kuda kwake?” <verse number="20" style="v"/>Zvino iwe munhu, ndiwe aniko, kuti upindure Mwari? “Chakaumbwa chingati kune akachiumba, ‘Wakandiitirei zvakadai?’ ” <verse number="21" style="v"/>Muumbi wehari haana simba pamusoro pevhu here, kuti nebundu rimwe chetero aite mimwe midziyo inokudzwa nemimwe midziyo isingakudzwi?</para>
  <para style="p">
    <verse number="22" style="v"/>Ko, kana Mwari akasarudza kuratidza kutsamwa kwake, uye kuti azivise simba rake, akaita nomwoyo murefu zvikuru pamusoro pemidziyo yokutsamwira kwake, yakagadzirirwa kuparadzwa? <verse number="23" style="v"/>Kana akaita izvi kuti azivise kupfuma kwokubwinya kwake kumidziyo yengoni, avo vaakagadzirira kare kubwinya, <verse number="24" style="v"/>kunyange isu, vaya vaakadana, kwete kubva kuvaJudha chete asi nokubva kune veDzimwe Ndudziwo? <verse number="25" style="v"/>Sezvaanotaura mubhuku raHosea achiti:</para>
  <para style="q1">“Ndichavati ‘vanhu vangu’ vaya vakanga vasiri vanhu vangu;</para>
  <para style="q2">uye ndichamuti, ‘mudikanwi wangu’ iye akanga asiri mudikanwi wangu,”</para>
  <para style="m">
    <verse number="26" style="v"/>uye,</para>
  <para style="q1">Zvichaitika kuti paya painzi kwavari,</para>
  <para style="q2">“Hamusi vanhu vangu;</para>
  <para style="q1">vachanzi ‘vanakomana vaMwari mupenyu.’ ”</para>
  <para style="p">
    <verse number="27" style="v"/>Uye Isaya anodanidzira pamusoro peIsraeri, achiti:</para>
  <para style="q1">“Kunyange kuwanda kwavaIsraeri kwakaita sejecha regungwa,</para>
  <para style="q2">vakasara chete ndivo vachaponeswa.</para>
  <para style="q1">
    <verse number="28" style="v"/>Nokuti Ishe achaisa</para>
  <para style="q2">mutongo wake panyika nokukurumidza uye achaupedzisa.”</para>
  <para style="p">
    <verse number="29" style="v"/>Zvakaita sezvakarehwa kare naIsaya achiti:</para>
  <para style="q1">“Dai asiri Jehovha Wamasimba Ose</para>
  <para style="q2">akatisiyira zvizvarwa,</para>
  <para style="q1">tingadai takaita seSodhomu</para>
  <para style="q2">tingadai takaita seGomora.”</para>
  <para style="s1">Kusatenda kweIsraeri</para>
  <para style="p">
    <verse number="30" style="v"/>Zvino tichatiiko? Tichati veDzimwe Ndudzi vasina kutsvaka kururama, ndivo vakakuwana, iko kururama kwokutenda; <verse number="31" style="v"/>asi vaIsraeri vakatevera murayiro wokurarama, havana kukuwana. <verse number="32" style="v"/>Seiko zvakadaro? Nokuti havana kuutevera nokutenda asi sokunge namabasa avo. Vakagumburwa neibwe “rinogumbusa.” <verse number="33" style="v"/>Sezvazvakanyorwa zvichinzi:</para>
  <para style="q1">“Tarira, ndinoisa paZioni ibwe rinogumbusa kuvanhu,</para>
  <para style="q2">nedombo rinovapinganidza kuti vawe,</para>
  <para style="q1">uye uyo anotenda kwaari haazonyadziswi.”</para>
  <chapter number="10" style="c"/>
  <para style="p">
    <verse number="1" style="v"/>Hama, kuda kwomwoyo wangu nokunyengetera kwangu kuna Mwari pamusoro pavaIsraeri ndekwokuti vaponeswe. <verse number="2" style="v"/>Nokuti ndinovapupurira kuti vanoshingairira Mwari, asi kushingairira kwavo havakuiti nokuziva. <verse number="3" style="v"/>Nokuti, sezvo vakanga vasingazivi kururama kunobva kuna Mwari uye vakatsvaka kumisa kururama kwavo pachavo, havana kuzviisa pasi pokururama kwaMwari. <verse number="4" style="v"/>Nokuti Kristu ndiye mugumo womurayiro, kuitira kuti mumwe nomumwe anotenda aruramiswe.</para>
  <para style="p">
    <verse number="5" style="v"/>Mozisi anonyora pamusoro pokururama kwomurayiro, achiti, “Munhu anoita zvinhu izvi achararamiswa nazvo.” <verse number="6" style="v"/>Asi kururama kunobva pakutenda kunoreva kudai, “Usati mumwoyo mako, ‘Ndianiko achakwira kudenga’ (ndiko kuburutsa Kristu) <verse number="7" style="v"/>kana, kuti, ‘Ndianiko achaburukira kwakadzika?’ (ndiko, kubudisa Kristu kubva kuvakafa).” <verse number="8" style="v"/>Asi iwo unoti chiiko? “Shoko riri pedyo newe, mumuromo mako uye nomumwoyo mako,” ndiro shoko rokutenda ratinoparidza: <verse number="9" style="v"/>Kuti kana ukapupura nomuromo wako kuti, “Jesu ndiye Ishe” uye ukatenda mumwoyo mako kuti Mwari akamumutsa kubva kuvakafa, uchaponeswa. <verse number="10" style="v"/>Nokuti unotenda nomwoyo wako ugoruramisirwa, uye unopupura nomuromo wako ugoponeswa. <verse number="11" style="v"/>Sezvinorehwa noRugwaro ruchiti: “Ani naani anotenda kwaari haanganyadziswi.” <verse number="12" style="v"/>Nokuti hapana musiyano pakati pomuJudha noweDzimwe Ndudzi, nokuti Ishe mumwe ndiye Ishe wavose uye anovaropafadza kwazvo vose vanodana kwaari, <verse number="13" style="v"/>nokuti “Ani naani anodana kuzita raShe achaponeswa.”</para>
  <para style="p">
    <verse number="14" style="v"/>Zvino, vachagodana seiko kuna iye wavasina kutenda kwaari? Uye vangatenda sei kuna iye wavasina kumbonzwa? Vanganzwa seiko kana kusina anovaparidzira? <verse number="15" style="v"/>Uye vangaparidza seiko kana vasina kutumwa? Sezvazvakanyorwa zvichinzi: “Dzakanaka sei tsoka dzavanouya namashoko akanaka!”</para>
  <para style="p">
    <verse number="16" style="v"/>Asi havasi vaIsraeri vose vakagamuchira mashoko akanaka. Nokuti Isaya anoti, “Ishe, ndianiko akatenda zvatakaparidza?” <verse number="17" style="v"/>Naizvozvo, kutenda kunouya nokunzwa, uye kunzwa neshoko raKristu. <verse number="18" style="v"/>Asi ndinobvunza kuti: Havana kunzwa here? Zvirokwazvo vakanzwa, nokuti:</para>
  <para style="q1">“Inzwi ravo rakasvika kunyika yose,</para>
  <para style="q2">namashoko avo kumigumo yenyika.”</para>
  <para style="m">
    <verse number="19" style="v"/>Ndinobvunzazve kuti: Israeri haina kunzwa here? Pakutanga Mozisi anoti,</para>
  <para style="q1">“Ndichamutsa godo renyu norudzi rusati rwuri rudzi;</para>
  <para style="q2">ndichamutsa kutsamwa kwenyu norudzi rusinganzwisisi.”</para>
  <para style="m">
    <verse number="20" style="v"/>Uye Isaya, asingatyi anoti,</para>
  <para style="q1">“Ndakawanikwa navasina kunditsvaka;</para>
  <para style="q2">ndakazviratidza kuna vaya vasina kunditsvaka.”</para>
  <para style="m">
    <verse number="21" style="v"/>Asi pamusoro peIsraeri anoti,</para>
  <para style="q1">“Zuva rose ndakatambanudza maoko angu</para>
  <para style="q2">kuvanhu vasingateereri, uye vanokakavara.”</para>
  <chapter number="11" style="c"/>
  <para style="s1">Vakasara vavaIsraeri</para>
  <para style="p">
    <verse number="1" style="v"/>Zvino ndinobvunza ndichiti: Mwari akarasa vanhu vake here? Kwete napaduku pose! Nokuti ini pachangu ndiri muIsraeri, chizvarwa chaAbhurahama, ndiri worudzi rwaBhenjamini. <verse number="2" style="v"/>Mwari haana kurasa vanhu vake, avo vaakaziva pakutanga. Hamuzivi here zvinorehwa noRugwaro pandima inotaura nezvaEria, kuti akakumbira sei kuna Mwari pamusoro peIsraeri achiti, <verse number="3" style="v"/>“Ishe vakauraya vaprofita venyu uye vakaputsa aritari dzenyu; ndini ndoga ndasara, uye vari kuedza kundiuraya”? <verse number="4" style="v"/>Uye Mwari akamupindura achiti kudiniko? “Ndakazvichengetera varume zviuru zvinomwe vasina kupfugamira Bhaari.” <verse number="5" style="v"/>Saizvozvowo, panguva ino varipo vakasara, vakasanangurwa nenyasha. <verse number="6" style="v"/>Uye kana zvava zvenyasha, saka hazvichisiri zvamabasa; kana dai zvaiva zvakadaro, nyasha hadzaizova nyasha.</para>
  <para style="p">
    <verse number="7" style="v"/>Zvino tichatiiko? Zvakatsvakwa navaIsraeri nokushingaira havana kuzviwana, asi vasanangurwa ndivo vakazviwana. Vamwe vakaomeswa mwoyo, <verse number="8" style="v"/>sezvazvakanyorwa zvichinzi:</para>
  <para style="q1">“Mwari akavapa mweya wehope,</para>
  <para style="q2">meso kuti vasaona,</para>
  <para style="q2">nzeve kuitira kuti vasanzwa,</para>
  <para style="q1">kusvikira nanhasi uno.”</para>
  <para style="m">
    <verse number="9" style="v"/>Uye Dhavhidhi anoti:</para>
  <para style="q1">“Tafura yavo ngaive musungo neriva,</para>
  <para style="q2">nechigumbuso uye nechinotsiva kwavari.</para>
  <para style="q1">
    <verse number="10" style="v"/>Meso avo ngaasvibirwe kuti vasaona;</para>
  <para style="q2">uye mukotamise misana yavo nokusingaperi.”</para>
  <para style="s1">Mapazi akasimwa pane mimwe miti</para>
  <para style="p">
    <verse number="11" style="v"/>Zvakare ndinobvunza ndichiti: Ko, vakagumbuswa vakawa zvokusazomukazve here? Kwete napaduku pose! Asi kuti nokuwa kwavo ruponeso rwakauya kune veDzimwe Ndudzi kuti Israeri ive negodo. <verse number="12" style="v"/>Zvino kana kudarika kwavo kuchipfumisa nyika, uye kurasikirwa kwavo kuchireva pfuma kune veDzimwe Ndudzi, kuzara kwavo kuchauyisa pfuma yakakura zvakadii!</para>
  <para style="p">
    <verse number="13" style="v"/>Ndiri kutaura kwamuri imi veDzimwe Ndudzi. Sezvandiri mupostori weveDzimwe Ndudzi, ndinokudza ushumiri hwangu <verse number="14" style="v"/>netariro yokuti zvimwe ndingamutsa godo kuvanhu vangu uye ndiponese vamwe vavo. <verse number="15" style="v"/>Nokuti kana kuraswa kwavo kuri kuyananiswa kwenyika, ko, kugamuchirwa kwavo kuchagoveiko, asi upenyu kubva kurufu? <verse number="16" style="v"/>Zvino kana chikamu chechikanyiwa chakapiwa sechibereko chokutanga chiri chitsvene, saka chikanyiwa chose chitsvene; kana mudzi uri mutsvene namatavi acho akadarowo.</para>
  <para style="p">
    <verse number="17" style="v"/>Kana mamwe matavi akavhuniwa, uye imi, kunyange muri muorivhi wokudondo, wakabatanidzwa pakati pamamwe, zvino mava nomugove pamwe chete nawo kubva pamudzi womuorivhi, <verse number="18" style="v"/>musazvikudza pamusoro pamatavi ayo. Kana muchizvikudza murangarire izvi: Hamuzimi makatakura mudzi, asi kuti mudzi ndiwo wakakutakurai. <verse number="19" style="v"/>Zvino iwe uchati, “Matavi akavhuniwa kuti ini ndibatanidzwe.” <verse number="20" style="v"/>Ndizvozvo. Asi akavhuniwa nokuda kwokusatenda, uye iwe unomira nokutenda kwako. Usazvikudza, asi uve nokutya. <verse number="21" style="v"/>Nokuti kana Mwari asina kurega matavi okutanga, haangakuregi newewo.</para>
  <para style="p">
    <verse number="22" style="v"/>Naizvozvo nyatsofunga pamusoro pounyoro nokukasharara kwaMwari; kukasharara kuna vakawa, asi unyoro kwauri, kana ukaramba uchifamba muunyoro hwake. Kana zvikasadaro newewo uchatemwa. <verse number="23" style="v"/>Uye kana vakasarambirira pakusatenda, vachabatanidzwa, nokuti Mwari anogona kuvabatanidza zvakare. <verse number="24" style="v"/>Nokuti, kana iwe wakatemwa kubva pamuorivhi womumunda pakusikwa kwawo, uye ukabatanidzwa pamuorivhi womumunda zvichipesana namasikirwo azvo, ko, kuzoti ayo agara ari epo achazofara sei kuti abatanidzwezve mumuti wawo womuorivhi?</para>
  <para style="s1">Israeri yose ichaponeswa</para>
  <para style="p">
    <verse number="25" style="v"/>Hama dzangu, handidi kuti musaziva, chakavanzika ichi, kuti murege kuva namanyawi: vaIsraeri vakaomeswa mwoyo kusvikira veDzimwe Ndudzi vakakwana vapinda. <verse number="26" style="v"/>Naizvozvo Israeri yose ichaponeswa, sezvazvakanyorwa zvichinzi:</para>
  <para style="q1">“PaZioni pachabuda musununguri;</para>
  <para style="q2">achabvisa kusada Mwari kuna Jakobho.</para>
  <para style="q1">
    <verse number="27" style="v"/>Uye iyi ndiyo sungano yangu navo</para>
  <para style="q2">kana ndabvisa zvivi zvavo.”</para>
  <para style="p">
    <verse number="28" style="v"/>Kana zviri zvevhangeri, ivo vavengi nokuda kwenyu; asi kana kuri kusanangurwa, vadikanwi nokuda kwamadzibaba, <verse number="29" style="v"/>nokuti zvipo zvaMwari nokudana kwake hazvishandurwi. <verse number="30" style="v"/>Nokuti sezvo imi makanga musingateereri Mwari pane imwe nguva magamuchira ngoni zvino nokuda kwokusateerera kwavo, <verse number="31" style="v"/>saizvozvo naivowo zvino havachateereri kuitira kuti vagamuchire ngoni nokuda kwengoni dzaMwari kwamuri. <verse number="32" style="v"/>Nokuti Mwari akapfigira vanhu vose pakusateerera kwavo, kuti avanzwire ngoni vose.</para>
  <para style="s1">Mamwe Mashoko</para>
  <para style="q1">
    <verse number="33" style="v"/>Haiwa, udzamu hwokupfuma kwouchenjeri noruzivo rwaMwari!</para>
  <para style="q2">Kutonga kwake hakunganzverwi, uye makwara ake haangarondwi!</para>
  <para style="q1">
    <verse number="34" style="v"/>“Ndianiko akaziva pfungwa dzaShe?</para>
  <para style="q2">Kana akava mupi wake wamazano?”</para>
  <para style="q1">
    <verse number="35" style="v"/>“Ndianiko akambopa kuna Mwari</para>
  <para style="q2">kuti Mwari angamuripirazve?”</para>
  <para style="q1">
    <verse number="36" style="v"/>Nokuti zvose zvinobva kwaari uye zviripo kubudikidza naye uye zvose ndezvake.</para>
  <para style="q2">Ngaave nokubwinya nokusingaperi! Ameni.</para>
  <chapter number="12" style="c"/>
  <para style="s1">Chibayiro Chipenyu</para>
  <para style="p">
    <verse number="1" style="v"/>Naizvozvo, ndinokumbira zvikuru kwamuri, hama dzangu, netsitsi dzaMwari, kuti mupe miviri yenyu sechibayiro chipenyu, chitsvene uye chinofadza Mwari, uku ndiko kunamata kwenyu kwomweya. <verse number="2" style="v"/>Musaramba muchizvienzanisa namaitiro enyika ino, asi mushandurwe nokuvandudzwa kwepfungwa dzenyu. Ipapo muchakwanisa kuti muedze uye mugoziva kuti kuda kwaMwari ndokupi, kuda kwake kwakanaka, kunomufadza uye kwakakwana.</para>
  <para style="p">
    <verse number="3" style="v"/>Nokuti nenyasha dzandakapiwa ndinoti kuno mumwe nomumwe wenyu: Usazviisa pamusoro kupfuura paunofanira kunge uri, asi ufunge nokufunga kwakachenjera, maererano nechiyero chokutenda chawakapiwa naMwari. <verse number="4" style="v"/>Nokuti sezvatino muviri mumwe une mitezo mizhinji, uye mitezo iyi yose haina basa rimwe chete, <verse number="5" style="v"/>saizvozvowo muna Kristu isu tiri vazhinji, tinoumba muviri mumwe chete, uye mutezo mumwe nomumwe mutezo wavamwe. <verse number="6" style="v"/>Tine zvipo zvakasiyana-siyana, maererano nepatakapiwa napo nyasha. Kana chipo chomunhu kuri kuprofita, ngaachishandise maererano nokutenda kwake. <verse number="7" style="v"/>Kana kuri kushumira ngaashumire; kana kuri kudzidzisa, ngaadzidzise; <verse number="8" style="v"/>kana kuri kukurudzira, ngaakurudzire; kana kuri kupa kuna vanoshayiwa, ngaape nomwoyo wose; kana kuri kutungamirira, ngaabate nokushingaira; kana kuri kunzwira ngoni, ngaaite nomufaro.</para>
  <para style="s1">Rudo</para>
  <para style="p">
    <verse number="9" style="v"/>Rudo ngaruve rwechokwadi. Vengai zvakaipa; namatirai pane zvakanaka. <verse number="10" style="v"/>Ivai norudo rukuru mumwe kuno mumwe savadikani. Mumwe nomumwe wenyu ngaakudze mumwe kupfuura kuzvikudza kwaanozviita iye. <verse number="11" style="v"/>Musatomborega kushingaira, asi pisai pamweya, muchishumira Ishe. <verse number="12" style="v"/>Farai mutariro, tsungirirai pakutambudzika, rambai muchinyengetera. <verse number="13" style="v"/>Goveranai navanhu vaMwari vanoshayiwa. Itirai vaeni rudo.</para>
  <para style="p">
    <verse number="14" style="v"/>Ropafadzai vanokutambudzai; ropafadzai musatuka. <verse number="15" style="v"/>Farai navanofara; chemai navanochema. <verse number="16" style="v"/>Garai zvakanaka mumwe nomumwe. Musazvikudza, asi muve nechido chokufambidzana navanhu vapasi pasi. Musazviita vakachenjera.</para>
  <para style="p">
    <verse number="17" style="v"/>Musatsiva munhu chakaipa nechakaipa. Chenjererai kuti muite zvakanaka pamberi pavanhu vose. <verse number="18" style="v"/>Kana zvichibvira, napamunogona napo, ivai norugare navanhu vose. <verse number="19" style="v"/>Musatsiva, vadikani vangu, asi siyirai kutsamwa kwaMwari mukana, nokuti kwanyorwa kuchinzi, “Kutsiva ndokwangu; ini ndicharipira,” ndizvo zvinotaura Ishe. <verse number="20" style="v"/>Asi:</para>
  <para style="q1">“Kana muvengi wako ane nzara mupe zvokudya,</para>
  <para style="q2">kane ane nyota mupe chokunwa.</para>
  <para style="q1">Mukuita izvi, uchatutira mazimbe anopisa pamusoro wake.”</para>
  <para style="m">
    <verse number="21" style="v"/>Usakundwa nezvakaipa, asi ukunde zvakaipa nezvakanaka.</para>
  <chapter number="13" style="c"/>
  <para style="s1">Kuzviisa pasi paVabati</para>
  <para style="p">
    <verse number="1" style="v"/>Munhu wose anofanira kuzviisa pasi pavatungamiri venyika, nokuti hakuna simba risina kubva kuna Mwari. Vane simba rokutonga vakaiswapo naMwari. <verse number="2" style="v"/>Saka naizvozvo, anoramba kuteerera vari kutonga, ari kumukira zvakaiswapo naMwari, uye vanoita izvi vanozvitsvagira kutongwa. <verse number="3" style="v"/>Nokuti vatongi havatyisi vaya vanoita zvakanaka, asi vanotyisa vaya vanoita zvakaipa. Unoda kusunungurwa here kuti usatya ane simba rokutonga? Ipapo ita zvakanaka uye achakurumbidza. <verse number="4" style="v"/>Nokuti iye muranda waMwari anofanira kuti akuitire zvakanaka. Asi kana ukaita zvakaipa, itya, nokuti iye haabati munondo pasina. Nokuti iye ndiye muranda waMwari, mutumwa wokutsamwa, anoranga vaiti vezvakaipa. <verse number="5" style="v"/>Naizvozvo, zvinokosha kuzviisa pasi pavabati, kwete nokuti tinotya kurangwa chete, asi nokuda kwehanawo. <verse number="6" style="v"/>Ndokusaka muchiripawo mitero, nokuti vabati varanda vaMwari, vanopa nguva yavo yose pakutonga. <verse number="7" style="v"/>Ripirai vose vamunofanira kuripira: Kana uri mutero, ripai mutero; kana iri miripo, ngairipwe, kana kuri kutya, kuna vanofanira kutyiwa, kana rwuri rukudzo, kuna vanofanira kukudzwa.</para>
  <para style="s1">Ivai norudo nokuti Zuva rava pedyo</para>
  <para style="p">
    <verse number="8" style="v"/>Musava nechikwereti kumunhu, kunze kwechikwereti chorudo mumwe kuno mumwe, nokuti anoda mumwe azadzisa murayiro. <verse number="9" style="v"/>Nokuti mirayiro inoti, “Usaita upombwe,” “Usauraya,” “Usaba”, “Usachiva,” uye kana mumwe murayiro upi noupi zvawo ungavako, zvakaunganidzwa pamutemo unoti, “Ida muvakidzani wako sezvaunozvida iwe.” <verse number="10" style="v"/>Rudo haruitiri muvakidzani zvakaipa. Naizvozvo rudo runozadzisa murayiro.</para>
  <para style="p">
    <verse number="11" style="v"/>Uye itai izvi, muchinzwisisa nguva ino. Nguva yasvika zvino yokuti mupepuke kubva kuhope, nokuti ruponeso rwedu rwava pedyo zvino kupfuura zuva ratakatanga kutenda. <verse number="12" style="v"/>Usiku hwava kutopfuura; kwava kutoedza. Saka ngatirasei mabasa edu erima uye tipfeke nhumbi dzokurwa dzechiedza. <verse number="13" style="v"/>Ngatiraramei zvakafanira mararamiro apamasikati, tisingaiti kutamba kwakaipa uye nokudhakwa, kana upombwe, kana utere, kana gakava kana godo. <verse number="14" style="v"/>Asi pfekai Ishe Jesu Kristu, uye musatsvaka kufadza nyama pakuchiva kwayo.</para>
  <chapter number="14" style="c"/>
  <para style="s1">Vakasimba navasina kusimba pakutenda</para>
  <para style="p">
    <verse number="1" style="v"/>Mugamuchire uyo asina kusimba pakutenda kwake, musingamutongi kana kuita gakava naye pamusoro penyaya dzisingapindirani. <verse number="2" style="v"/>Kutenda kwomumwe kunomutendera kudya zvose, asi mumwe munhu ano kutenda kusina kusimba, anodya muriwo bedzi. <verse number="3" style="v"/>Munhu anodya zvose ngaarege kuzvidza asingadyi, uye munhu asingadyi zvose ngaarege kupa mhosva munhu anodya, nokuti Mwari akamugamuchira. <verse number="4" style="v"/>Iwe ndiwe aniko unopa muranda womumwe mhosva? Iye anomira kana kuti anowa pamberi patenzi wake. Uye achamira, nokuti Ishe anokwanisa kuita kuti amire.</para>
  <para style="p">
    <verse number="5" style="v"/>Mumwe munhu anokoshesa rimwe zuva kupfuura rimwe: mumwe munhu anoti mazuva ose akafanana. Mumwe nomumwe ngaazvizivire kwazvo mumwoyo make. <verse number="6" style="v"/>Uyo anokoshesa zuva rimwe, anozviitira Ishe. Uyo anodya nyama, anodya nokuda kwaShe, nokuti anovonga Mwari; uye naiye anorega kudya, anorega nokuda kwaShe, uye anovonga Mwari. <verse number="7" style="v"/>Nokuti hakuna mumwe wedu anozviraramira pachake, uye hakuna mumwe wedu anozvifira iye pachake. <verse number="8" style="v"/>Kana tichirarama, tinoraramira Ishe; uye kana tichifa tinofira Ishe. Saka, kana tichirarama kana kufa tiri vaShe.</para>
  <para style="p">
    <verse number="9" style="v"/>Nokuda kwaizvozvo, Kristu akafa uye akamuka kuti ave Ishe wavose vakafa navapenyu. <verse number="10" style="v"/>Naizvozvo, iwe, unopireiko hama yako mhosva? Kana newewo unozvidzireiko hama yako? Nokuti tose tichamira pamberi pechigaro chokutonga chaMwari. <verse number="11" style="v"/>“Nokuti kwakanyorwa kuchinzi:</para>
  <para style="q1">“ ‘Zvirokwazo noupenyu hwangu,’ ndizvo zvinotaura Ishe,</para>
  <para style="q2">‘ibvi rimwe nerimwe richapfugama pamberi pangu;</para>
  <para style="q2">rurimi rumwe norumwe ruchareurura kuna Mwari.’ ”</para>
  <para style="m">
    <verse number="12" style="v"/>Saka, naizvozvo mumwe nomumwe wedu achazvidavirira kuna Mwari.</para>
  <para style="p">
    <verse number="13" style="v"/>Naizvozvo ngatiregei kuramba tichipana mhosva. Asi munhu ngaarege kuisa chigumbuso kana chipinganidzo munzira yehama yake. <verse number="14" style="v"/>Somunhu ari muna Ishe Jesu, ndinoziva kwazvo kuti hakuna chokudya chine tsvina. Asi kana mumwe munhu akati chakasvibiswa, naizvozvo hachina kuchena kwaari. <verse number="15" style="v"/>Kana hama yako ichikanganiswa nokuda kwezvaunodya, iwe hauchafambi murudo. Usaparadza hama yako, iyo yakafirwa naKristu, nokuda kwezvokudya. <verse number="16" style="v"/>Usatendera kuti zvaunoti zvakanaka zvinzi zvakaipa. <verse number="17" style="v"/>Nokuti umambo hwaMwari hahuzi zvokudya kana zvokunwa, asi kururama norugare uye nomufaro muMweya Mutsvene, <verse number="18" style="v"/>nokuti ani naani anoshumira Kristu nenzira iyi anofadza Mwari, uye anotendwa navanhu.</para>
  <para style="p">
    <verse number="19" style="v"/>Naizvozvo ngatishingairirei kutsvaga izvo zvinouyisa rugare uye zvatingasimbisana nazvo.</para>
  <para style="p">
    <verse number="20" style="v"/>Musaparadza basa raMwari nokuda kwezvokudya. Zvokudya zvose zvakachena, asi hazvina kunaka kuti munhu adye chinhu chipi zvacho chingagumbusa mumwe munhu. <verse number="21" style="v"/>Zviri nani kusadya nyama kana kusanwa waini kana kusaita chimwe chinhu chinoita kuti hama yako iwe.</para>
  <para style="p">
    <verse number="22" style="v"/>Saka zvose zvaunotenda pamusoro pezvinhu izvi ngazvive pakati pako naMwari. Akaropafadzwa munhu asingazvipi mhosva pazvinhu zvaanotenda. <verse number="23" style="v"/>Asi munhu anonyunyuta ava nemhosva kana akadya nokuti kudya kwake hakusi kwokutenda; uye zvinhu zvose zvisingabvi pakutenda chivi.</para>
  <chapter number="15" style="c"/>
  <para style="p">
    <verse number="1" style="v"/>Isu tine simba tinofanira kutakura kukundikana kwavasina simba uye tisingazvifadzi. <verse number="2" style="v"/>Mumwe nomumwe wedu anofanira kufadza muvakidzani wake pane zvakanaka, zvinomuvaka. <verse number="3" style="v"/>Nokuti kunyange Kristu haana kuzvifadza asi, sezvazvakanyorwa zvichinzi, “Kutuka kwaavo vakakutuka kwakawira pamusoro pangu.” <verse number="4" style="v"/>Nokuti zvose zvakanyorwa kare zvakanyorerwa kuti zvidzidzise isu, kuitira kuti, kubudikidza nokutsungirira nokukurudzira kwamagwaro, tive netariro.</para>
  <para style="p">
    <verse number="5" style="v"/>Mwari anopa kutsungirira nokukurudzira ngaakupei mweya wokuva nomwoyo mumwe pakati penyu pamunenge muchitevera Kristu Jesu, <verse number="6" style="v"/>kuti mukudze Mwari naBaba waIshe wedu Jesu Kristu nomwoyo mumwe uye nomuromo mumwe.</para>
  <para style="p">
    <verse number="7" style="v"/>Naizvozvo, gamuchiranai, sezvamakagamuchirwa naKristu, kuti Mwari arumbidzwe. <verse number="8" style="v"/>Nokuti ndinoti kwamuri Kristu akava muranda wavaJudha akamirira zvokwadi yaMwari, kuti asimbise zvakapikirwa madzibaba <verse number="9" style="v"/>kuti veDzimwe Ndudzi vakudze Mwari nokuda kwengoni dzake, sezvazvakanyorwa zvichinzi:</para>
  <para style="q1">“Naizvozvo ndichakurumbidzai pakati peveDzimwe Ndudzi;</para>
  <para style="q2">ndichaimbira zita renyu nziyo.”</para>
  <para style="m">
    <verse number="10" style="v"/>Uyezve zvinonzi,</para>
  <para style="q1">“Farai imi veDzimwe Ndudzi, pamwe chete navanhu vake.”</para>
  <para style="m">
    <verse number="11" style="v"/>Uyezve,</para>
  <para style="q1">“Rumbidzai Ishe, imi mose veDzimwe Ndudzi,</para>
  <para style="q2">uye muimbirei nziyo dzokurumbidza, imi marudzi ose.”</para>
  <para style="m">
    <verse number="12" style="v"/>Uyezve, Isaya anoti,</para>
  <para style="q1">“Mudzi waJese uchatunga,</para>
  <para style="q2">iye achamuka kuzotonga pamusoro pendudzi dzose;</para>
  <para style="q1">veDzimwe Ndudzi vachava netariro maari.”</para>
  <para style="p">
    <verse number="13" style="v"/>Mwari wetariro ngaakuzadzei nomufaro wose norugare pamunovimba naye, kuti muve netariro izere, nesimba raMweya Mutsvene.</para>
  <para style="s1">Pauro mushumiri kune veDzimwe Ndudzi</para>
  <para style="p">
    <verse number="14" style="v"/>Ini pachangu ndinoziva kwazvo, hama dzangu, kuti imi pachenyu muzere nokunaka, makakwana muruzivo uye munogona kudzidzisana. <verse number="15" style="v"/>Ndakunyorerai nokushinga kwazvo pamusoro pezvimwe zvinhu, sendinokuyeuchidzai zvakare, nokuda kwenyasha dzandakapiwa naMwari <verse number="16" style="v"/>kuti ndive mushumiri waKristu Jesu kune veDzimwe Ndudzi, ane basa rouprista rokuparidza vhangeri raMwari, kuitira kuti veDzimwe Ndudzi vagova chipiriso chinogamuchirwa kuna Mwari, chakanatswa naMweya Mutsvene.</para>
  <para style="p">
    <verse number="17" style="v"/>Naizvozvo ndinozvirumbidza muna Kristu Jesu muushumiri hwangu kuna Mwari. <verse number="18" style="v"/>Nokuti handingatauri zvimwe zvinhu kunze kwezvinhu zvakaitwa naKristu kubudikidza neni mukutungamirira veDzimwe Ndudzi kuti vateerere Mwari nokuda kwezvandakataura uye ndikaita, <verse number="19" style="v"/>nesimba rezviratidzo nezvishamiso, kubudikidza nesimba roMweya. Saka kubva kuJerusarema kusvika kwose kunyika yakapoteredza, kusvikira kuIrikumi, ndakaparidza kwazvo vhangeri raKristu. <verse number="20" style="v"/>Chagara chiri chishuwo changu kuti ndiparidze vhangeri kunzvimbo dzisati dzaziva Kristu, kuti ndisavaka pamusoro penheyo dzomumwe munhu. <verse number="21" style="v"/>Asi sezvazvakanyorwa zvichinzi:</para>
  <para style="q1">“Avo, vakanga vasina kuudzwa nezvake vachaona,</para>
  <para style="q2">uye naivo vasina kunzwa vachanzwisisa.”</para>
  <para style="m">
    <verse number="22" style="v"/>Ndokusaka ndakadziviswa kazhinji kuuya kwamuri.</para>
  <para style="s1">Urongwa hwaPauro hwokushanyira Roma</para>
  <para style="p">
    <verse number="23" style="v"/>Asi zvino hapasisinazve imwe nzvimbo yandingashanda mumatunhu aya, uye sezvo pava namakore mazhinji ndichida kuuya kwamuri, <verse number="24" style="v"/>ndine urongwa hwokuita izvi pandichaenda kuSipeini. Ndinovimba kuti ndichakushanyirai pandichapfuura noko uye kuti muzondibatsira parwendo rwangu ikoko, mushure mokunge ndambofadzwa nokuva nemi kwechinguva. <verse number="25" style="v"/>Asi, zvino ndiri parwendo rwangu rwokuenda kuJerusarema kundoshumira vatsvene variko. <verse number="26" style="v"/>Nokuti veMasedhonia neveAkaya vakafadzwa kuti vagovane navarombo pakati pavatsvene vari muJerusarema. <verse number="27" style="v"/>Nokuti vakaona zvakanaka kuti vaite izvi, uye zvirokwazvo vane ngava kuti vavaitire izvi. Nokuti kana veDzimwe Ndudzi vakagovanawo pazvinhu zvoMweya zvavaJudha, vane ngavawo kuvaJudha kuti vagoverane navo pazvinhu zvavo zvenyika ino. <verse number="28" style="v"/>Saka mushure mokunge ndapedza kuita basa iri uye ndaona kuti vagamuchira chibereko ichi, ndichaenda kuSipeini uye ndichakushanyirai parwendo rwangu. <verse number="29" style="v"/>Ndinoziva kuti pandichauya kwamuri, ndichauya nokuropafadza kwakazara kwaKristu.</para>
  <para style="p">
    <verse number="30" style="v"/>Ndinokukumbirai zvikuru, hama dzangu, naShe wedu Jesu Kristu uye norudo rwoMweya, kuti murwe pamwe chete neni nokundinyengeterera kuna Mwari. <verse number="31" style="v"/>Nyengeterai kuti ndinunurwe kune vasingatendi vari muJudhea uye kuti ushumiri hwangu muJerusarema hugamuchirwe navatsvene variko, <verse number="32" style="v"/>kuti ndiuye kwamuri nomufaro nokuda kwaMwari uye kuti ndimutsiridzwe pamwe chete nemi. <verse number="33" style="v"/>Mwari worugare ngaave nemi mose. Ameni.</para>
  <para style="b"/>
  <chapter number="16" style="c"/>
  <para style="s1">Kwaziso</para>
  <para style="p">
    <verse number="1" style="v"/>Ndinoreverera kwamuri hanzvadzi yedu Febhi, muranda wekereke iri paSeniseria. <verse number="2" style="v"/>Ndinokukumbirai kuti mumugamuchire muna She sezvinofanira vatsvene uye mumubatsire pazvinhu zvose zvaangashayiwa, nokuti akabatsira zvikuru vanhu vazhinji, kusanganisira neniwo.</para>
  <para style="b"/>
  <para style="li1">
    <verse number="3" style="v"/>Kwazisai Pirisira naAkwira, vanobata neni muna Kristu Jesu. <verse number="4" style="v"/>Vakaisa upenyu hwavo panjodzi nokuda kwangu. Kwete ini ndoga asi kuti nekereke dzose dzavaHedheni dzinovatenda zvikuru.</para>
  <para style="li1">
    <verse number="5" style="v"/>Kwazisaiwo kereke inosangana mumba mavo.</para>
  <para style="li1">Kwazisai Epenetasi mudikani wangu, ndiye akava chibereko changu chokutanga muna Kristu munyika yeEzhia.</para>
  <para style="li1">
    <verse number="6" style="v"/>Kwazisai Maria, akakushandirai kwazvo.</para>
  <para style="li1">
    <verse number="7" style="v"/>Kwazisai Adhironikasi naJuniasi, hama dzangu vakanga vari mutorongo pamwe chete neni. Vakakurumbira pakati pavapostori, uye vakanditangirawo kuva muna Kristu.</para>
  <para style="li1">
    <verse number="8" style="v"/>Kwazisai Amupiratasi, uyo wandinoda muna She. <verse number="9" style="v"/>Kwazisai Uribhanusi, anobata nesu muna Kristu, uye naSitakisi mudikani wangu.</para>
  <para style="li1">
    <verse number="10" style="v"/>Kwazisai Aperesi, akaedzwa uye akaonekwa akakwana muna Kristu.</para>
  <para style="li1">Kwazisai vemhuri yokwaAristobhurusi.</para>
  <para style="li1">
    <verse number="11" style="v"/>Kwazisai Herodhioni, hama yangu.</para>
  <para style="li1">Kwazisai vari mumhuri yokwaNakisasi vari muna She.</para>
  <para style="li1">
    <verse number="12" style="v"/>Kwazisai Tirifena naTirifosa, vakadzi vanobata nesimba muna She.</para>
  <para style="li1">Kwazisai mudikani wangu wepamwoyo Perisisi, mumwe mukadzi anobata nesimba muna She.</para>
  <para style="li1">
    <verse number="13" style="v"/>Kwazisai Rufusi, akasanangurwa muna She uye namai vake, vakanga vari mai vanguwo.</para>
  <para style="li1">
    <verse number="14" style="v"/>Kwazisai Asingiritasi, naFeregoni, naHerimesi, naPatirobhasi, naHerimasi, uye nehama dzavanadzo.</para>
  <para style="li1">
    <verse number="15" style="v"/>Kwazisai Firorogasi naJuria, naNerea nehanzvadzi yake naOrimbasi uye navatsvene vose vavanavo.</para>
  <para style="li1">
    <verse number="16" style="v"/>Kwazisanai nokutsvodana kutsvene.</para>
  <para style="li1">Kereke dzose dzaKristu dzinokukwazisai.</para>
  <para style="b"/>
  <para style="p">
    <verse number="17" style="v"/>Ndinokukumbirai zvikuru, hama dzangu, kuti muchenjerere vaya vanopesanisa uye vanoisa zvigumbuso pamberi penyu vanopikisana nedzidziso yamakadzidza imi. Muve kure navo. <verse number="18" style="v"/>Nokuti vanhu vakadaro havasi kushumira Ishe wedu Kristu, asi dumbu ravo. Nokutaura kwakanaka uye nokubata kumeso, vanonyengera vanhu vane pfungwa dzisina uchenjeri. <verse number="19" style="v"/>Vanhu vakanzwa zvokuteerera kwenyu, naizvozvo ndine mufaro mukuru pamusoro penyu; asi ndinoda kuti muve vakachenjera pane zvakanaka, uye muve vasina chavanopomerwa pane zvakaipa.</para>
  <para style="b"/>
  <para style="p">
    <verse number="20" style="v"/>Mwari worugare achakurumidza kupwanya Satani pasi petsoka dzenyu.</para>
  <para style="b"/>
  <para style="p">Nyasha dzaIshe wedu Jesu ngadzive nemi.</para>
  <para style="b"/>
  <para style="p">
    <verse number="21" style="v"/>Timoti, anobata neni, anokukwazisai, sezvinoita Rusiasi naJasoni naSosipata, hama dzangu.</para>
  <para style="p">
    <verse number="22" style="v"/>Ini Teritiasi, ndanyora tsamba iyi ndinokukwazisai muna She.</para>
  <para style="p">
    <verse number="23" style="v"/>Gayasi, uyo akandigamuchira ini nekereke yose iri kuno, anokukwazisai.</para>
  <para style="p">Erastasi mubati wehomwe yemari yeguta nehama yedu Kwatosi vanokukwazisai.</para>
  <para style="p">
    <verse number="24" style="v"/>Nyasha dzaIshe wedu Jesu Kristu ngadzive nemi mose. Ameni.</para>
  <para style="b"/>
  <para style="p">
    <verse number="25" style="v"/>Zvino kuna iye anogona kukusimbisai nevhangeri rangu, uye nokuparidzwa kwaJesu Kristu, maererano nokuzarurwa kwechakanga chakavanzika kwamakore namakore akapfuura, <verse number="26" style="v"/>asi zvino chakaratidzwa uye chikaziviswa kubudikidza nezvinyorwa zvavaprofita nokurayira kwaMwari anogara nokusingaperi, kuti ndudzi dzose dzigomuteerera uye dzimutende, <verse number="27" style="v"/>kuna iye oga Mwari akachenjera ngakuve nokubwinya nokusingaperi kubudikidza naJesu Kristu. Ameni.</para>
</usx>
