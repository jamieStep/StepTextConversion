<?xml version="1.0" encoding="UTF-8"?>
<usx version="2.6">
  <book code="MAT" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Mateo</para>
  <para style="toc1">Mateo</para>
  <para style="toc2">Mateo</para>
  <para style="toc3">Mate</para>
  <para style="mt1">MATEO</para>
  <chapter number="1" style="c"/>
  <para style="s1">Nhoroondo yaMadzitateguru aJesu</para>
  <para style="li4">
    <verse number="1" style="v"/>Iyi ndiyo nhoroondo yamadzitateguru aJesu Kristu mwanakomana waDhavhidhi, mwanakomana waAbhurahama:</para>
  <para style="b"/>
  <para style="li1">
    <verse number="2" style="v"/>Abhurahama aiva baba vaIsaka,</para>
  <para style="li1">Isaka baba vaJakobho,</para>
  <para style="li1">Jakobho baba vaJudha namadzikoma ake, navanunʼuna vake,</para>
  <para style="li1">
    <verse number="3" style="v"/>Judha baba vaPerezi naZera, mai vavo vaiva Tamari,</para>
  <para style="li1">Perezi baba vaHezironi,</para>
  <para style="li1">Hezironi baba vaRamu,</para>
  <para style="li1">
    <verse number="4" style="v"/>Ramu baba vaAminadhabhu,</para>
  <para style="li1">Aminadhabhu baba vaNashoni,</para>
  <para style="li1">Nashoni baba vaSarimoni,</para>
  <para style="li1">
    <verse number="5" style="v"/>Sarimoni baba vaBhoazi, mai vake vari Rahabhi,</para>
  <para style="li1">Bhoazi baba vaObhedhi, mai vake vari Rute,</para>
  <para style="li1">Obhedhi baba vaJese,</para>
  <para style="li1">
    <verse number="6" style="v"/>naJese baba vamambo Dhavhidhi.</para>
  <para style="b"/>
  <para style="li1">Dhavhidhi aiva baba vaSoromoni, mai vake ndivo vaimbova mukadzi waUria,</para>
  <para style="li1">
    <verse number="7" style="v"/>Soromoni baba vaRehobhoamu,</para>
  <para style="li1">Rehobhoamu baba vaAbhija,</para>
  <para style="li1">Abhija baba vaAsa,</para>
  <para style="li1">
    <verse number="8" style="v"/>Asa baba vaJehoshafati,</para>
  <para style="li1">Jehoshafati baba vaJoramu,</para>
  <para style="li1">Joramu baba vaUzia,</para>
  <para style="li1">
    <verse number="9" style="v"/>Uzia baba vaJotamu,</para>
  <para style="li1">Jotamu baba vaAhazi,</para>
  <para style="li1">Ahazi baba vaHezekia.</para>
  <para style="li1">
    <verse number="10" style="v"/>Hezekia baba vaManase,</para>
  <para style="li1">Manase baba vaAmoni,</para>
  <para style="li1">Amoni baba vaJosia,</para>
  <para style="li1">
    <verse number="11" style="v"/>naJosia baba vaJekonia navanunʼuna vake panguva yavaiva kuutapwa muBhabhironi.</para>
  <para style="b"/>
  <para style="li4">
    <verse number="12" style="v"/>Vabva kuutapwa kuBhabhironi:</para>
  <para style="li1">Jekonia aiva baba vaShearitieri,</para>
  <para style="li1">Shearitieri baba vaZerubhabheri,</para>
  <para style="li1">
    <verse number="13" style="v"/>Zerubhabheri baba vaAbhiudhi,</para>
  <para style="li1">Abhiudhi baba vaEriakimu,</para>
  <para style="li1">Eriakimu baba vaAzori.</para>
  <para style="li1">
    <verse number="14" style="v"/>Azori baba vaZadhoki,</para>
  <para style="li1">Zadhoki baba vaAkimu,</para>
  <para style="li1">Akimu baba vaEriudhi,</para>
  <para style="li1">
    <verse number="15" style="v"/>Eriudhi baba vaEreazari,</para>
  <para style="li1">Ereazari baba vaMatani,</para>
  <para style="li1">Matani baba vaJakobho.</para>
  <para style="li1">
    <verse number="16" style="v"/>Jakobho baba vaJosefa, uyo aiva murume waMaria, uyo akabereka Jesu, anonzi Kristu.</para>
  <para style="b"/>
  <para style="li4">
    <verse number="17" style="v"/>Nokudaro kwaiva nezvizvarwa gumi nezvina pamwe chete kubvira pana Abhurahama kusvika pana Dhavhidhi, zvizvarwa gumi nezvina kubva pana Dhavhidhi kusvika pakutapwa kwavo vachiendwa navo kuBhabhironi, zvizvarwa gumi nezvina kubva pakudzoka kwavo kuutapwa kusvika panguva yaKristu.</para>
  <para style="s1">Kuberekwa kwaJesu Kristu</para>
  <para style="p">
    <verse number="18" style="v"/>Uku ndiko kuberekwa kwakaitwa Jesu Kristu: Maria, mai vake vainge vatsidzirwa kuroorwa naJosefa, asi vasati vagara vose, achiri mhandara, akaonekwa ava napamuviri nokuda kwaMweya Mutsvene. <verse number="19" style="v"/>Asi nokuda kwokuti Josefa akanga ari munhu akarurama akafunga zvokumuramba chinyararire, asingamunyadzisi pavazhinji.</para>
  <para style="p">
    <verse number="20" style="v"/>Asi achiri kufunga nezvenyaya iyi, mutumwa waIshe akauya kwaari mukurota akasvikoti, “Josefa, mwana waDhavhidhi, usatya kutora Maria somukadzi wako nokuti pamuviri paava napo akapabata nokuda kwesimba raMweya Mutsvene. <verse number="21" style="v"/>Achava nomwana mukomana wauchazotumidza zita rokuti Jesu nokuti ndiye achaponesa vanhu vake kubva muzvivi zvavo.”</para>
  <para style="p">
    <verse number="22" style="v"/>Izvi zvose zvakaitika kuti zvizadzise zvakanga zvataurwa naIshe kubudikidza nomuprofita wake zvokuti: <verse number="23" style="v"/>“Mhandara ichava napamuviri, igozvara mwana mukomana, uye vachamutumidza zita rokuti Emanueri, zvichireva kuti, ‘Mwari anesu.’ ”</para>
  <para style="p">
    <verse number="24" style="v"/>Josefa paakapepuka, akaita sezvaakanga arayirwa nomutumwa waIshe, uye akatora Maria somukadzi wake, <verse number="25" style="v"/>asi haana kusangana naye kusvikira azvara mwana mukomana. Akamutumidza zita rokuti Jesu.</para>
  <chapter number="2" style="c"/>
  <para style="s1">Kushanya kwaVachenjeri</para>
  <para style="p">
    <verse number="1" style="v"/>Mushure mokuberekwa kwaJesu muBheterehema reJudhea munguva yaMambo Herodhi, vachenjeri vaibva kumabvazuva vakasvika muJerusarema, <verse number="2" style="v"/>uye vakabvunza vakati, “Aripiko uyo achangoberekwa anova mambo wavaJudha? Takaona nyeredzi yake kumabvazuva, uye tauya kuzomunamata.”</para>
  <para style="p">
    <verse number="3" style="v"/>Mambo Herodhi akati achinzwa izvi, akatambudzika kwazvo pamwe chete neJerusarema rose. <verse number="4" style="v"/>Kuzoti akokera pamwe chete vaprista navadzidzisi vomutemo, akavabvunza kwaizoberekerwa Kristu. <verse number="5" style="v"/>Vakapindura vachiti, “MuBheterehema reJudhea nokuti izvi ndizvo zvakanyorwa nomuprofita achiti:</para>
  <para style="q1">
    <verse number="6" style="v"/>“Asi iwe Bheterehema, munyika yeJudhea</para>
  <para style="q2">hausi muduku pamadzimambo ose aJudha,</para>
  <para style="q1">nokuti mauri muchabuda mutongi</para>
  <para style="q2">uyo achava mufudzi wavanhu vangu vaIsraeri.”</para>
  <para style="p">
    <verse number="7" style="v"/>Ipapo Herodhi akadana Vachenjeri pakavanda akavabvunzisisa nguva chaiyo yainge yaonekwa nyeredzi. <verse number="8" style="v"/>Akavatuma kuBheterehema akati, “Endai mundotsvakisisa mwana uyu. Kana muchinge mamuwana, mugondizivisawo kuitira kuti neniwo ndigoenda kundomunamata.”</para>
  <para style="p">
    <verse number="9" style="v"/>Mushure mokunge vanzwa zvainge zvataurwa naMambo, vakapfuurira mberi norwendo rwavo, uye nyeredzi yavakanga vaona kumabvazuva yakavatungamirira kusvikira yandomira panzvimbo paiva nomwana. <verse number="10" style="v"/>Pavakaona nyeredzi, vakafara kwazvo. <verse number="11" style="v"/>Vakati vasvika pamba apa, vakaona mwana namai vake Maria, uye vakakotamira pasi vakamunamata. Vakasunungura pfuma yavo vakapa zvipo zvegoridhe, nezvinonhuhwira nemura. <verse number="12" style="v"/>Uye vakati vayambirwa mukurota kuti vasadzokera nokuna Herodhi, vakadzokera kwavo neimwe nzira.</para>
  <para style="s1">Kutizira kuIjipiti</para>
  <para style="p">
    <verse number="13" style="v"/>Zvino kuzoti vaenda, mutumwa waShe akazviratidza kuna Josefa mukurota, akati, “Kurumidza kutora mwana namai vake mutizire kuIjipiti. Mugareko kusvikira ndakuudzai, nokuti Herodhi achatsvaka mwana uyu kuti amuuraye.” <verse number="14" style="v"/>Saka akabva amuka ndokutora mwana namai vake usiku akatizira kuIjipiti, <verse number="15" style="v"/>kwaakandogara kusvikira Herodhi afa. Saizvozvo zvakazadziswa zvakanga zvataurwa naShe kubudikidza nomuprofita achiti, “Ndakadana mwanakomana wangu kubva kuIjipiti.”</para>
  <para style="p">
    <verse number="16" style="v"/>Kuzoti Herodhi aziva kuti vachenjeri vaya vainge vamunzvenga, akashatirwa kwazvo, ndokubva arayira kuti vana vechikomana vose vaiva muBheterehema nomunzvimbo yakapoteredza vaiva namakore maviri zvichidzika vaurayiwe, maererano nenguva yaakanga audzwa naVachenjeri. <verse number="17" style="v"/>Ipapo zvakarehwa kubudikidza nomuprofita Jeremia zvakazadziswa, zvinoti:</para>
  <para style="q1">
    <verse number="18" style="v"/>“Inzwi rakanzwikwa muRama</para>
  <para style="q2">rokuchema nokuungudza kukuru,</para>
  <para style="q1">Rakeri achichema vana vake,</para>
  <para style="q2">uye achiramba kunyaradzwa nokuti havachipo.”</para>
  <para style="s1">Vanodzokera kuNazareta</para>
  <para style="p">
    <verse number="19" style="v"/>Mushure mokufa kwaHerodhi, mutumwa waShe akazviratidza kuna Josefa muIjipiti mukurota <verse number="20" style="v"/>akati, “Tora mwana namai vake mudzokere kunyika yeIsraeri nokuti vaya vaida kuuraya mwana vakafa.”</para>
  <para style="p">
    <verse number="21" style="v"/>Saka akasimuka akatora mwana namai vake akaenda kunyika yeIsraeri. <verse number="22" style="v"/>Asi paakanzwa kuti Akerasi akanga otonga muJudhea panzvimbo yababa vake Herodhi, akatya kuendako. Akati ayambirwa mukurota, akabva aenda kudunhu reGarirea, <verse number="23" style="v"/>uye akaenda akandogara muguta rainzi Nazareta. Izvi zvakabva zvazadzisa zvakarehwa kubudikidza navaprofita zvichinzi, “Achanzi muNazareta.”</para>
  <chapter number="3" style="c"/>
  <para style="s1">Johani Mubhabhatidzi Anogadzira Nzira</para>
  <para style="p">
    <verse number="1" style="v"/>Mumazuva iwayo Johani Mubhabhatidzi akauya achiparidza murenje reJudhea, <verse number="2" style="v"/>achiti, “Tendeukai, nokuti umambo hwokudenga hwava pedyo.” <verse number="3" style="v"/>Uyu ndiye akataurwa kubudikidza nomuprofita Isaya zvichinzi:</para>
  <para style="q1">“Inzwi rounodanidzira murenje richiti,</para>
  <para style="q1">‘Gadzirai nzira yaShe,</para>
  <para style="q2">ruramisai migwagwa yake.’ ”</para>
  <para style="p">
    <verse number="4" style="v"/>Nguo dzaJohani dzakanga dzakagadzirwa nemvere dzengamera uye akanga akasunga bhanhire redehwe muchiuno chake. Zvokudya zvake zvaiva mhashu nouchi. <verse number="5" style="v"/>Vanhu vakabuda vakaenda kwaari vachibva muJerusarema nomuJudhea yose nomudunhu rose reJorodhani. <verse number="6" style="v"/>Vachireurura zvivi zvavo vakabhabhatidzwa naye murwizi rweJorodhani.</para>
  <para style="p">
    <verse number="7" style="v"/>Asi paakaona vaFarisi navaSadhusi vachiuya kwaaibhabhatidzira akati kwavari, “Imi vana venyoka! Ndiani akakuyambirai kuti mutize kutsamwa kuchauya? <verse number="8" style="v"/>Berekai zvibereko zvakafanira kutendeuka. <verse number="9" style="v"/>Uye musafunga kuti mungati, ‘Tina Abhurahama sababa vedu.’ Ndinokuudzai kuti Mwari anogona kumutsa vamwe vana vaAbhurahama kubva pamabwe aya. <verse number="10" style="v"/>Demo ratoiswa pamidzi yemiti uye muti wose usingabereki zvibereko zvakanaka uchatemwa ugokandwa mumoto.</para>
  <para style="p">
    <verse number="11" style="v"/>“Ini ndinokubhabhatidzai nemvura kuti mutendeuke. Asi shure kwangu kuchauya mumwe mukuru kwandiri, wandisina kukodzera kunyange kutakura shangu dzake. Achakubhabhatidzai noMweya Mutsvene nomoto. <verse number="12" style="v"/>Rusero rwuri muruoko rwake, uye achanatsa buriro rake, achiunganidza gorosi mudura, uye achizopisa hundi mumoto usingadzimi.”</para>
  <para style="s1">Kubhabhatidzwa kwaJesu</para>
  <para style="p">
    <verse number="13" style="v"/>Ipapo Jesu akabva kuGarirea akauya kuJorodhani kuti azobhabhatidzwa naJohani. <verse number="14" style="v"/>Asi Johani akaedza kumudzivisa achiti, “Ini ndini ndinotofanira kubhabhatidzwa nemi, imi mouya sei kwandiri?”</para>
  <para style="p">
    <verse number="15" style="v"/>Jesu akapindura akati, “Ngazvive saizvozvo iye zvino; zvakafanira kuti tiite izvi kuti tizadzise kururama kwose.” Ipapo Johani akabvuma hake.</para>
  <para style="p">
    <verse number="16" style="v"/>Jesu angobhabhatidzwa, akabuda mumvura. Panguva iyoyo denga rakazaruka, uye akaona Mweya waMwari uchiburuka senjiva uye ukasvikogara paari. <verse number="17" style="v"/>Inzwi rakabva kudenga richiti, “Uyu ndiye Mwanakomana wangu wandinoda, wandinofarira.”</para>
  <chapter number="4" style="c"/>
  <para style="s1">Kuedzwa kwaJesu</para>
  <para style="p">
    <verse number="1" style="v"/>Ipapo Jesu akatungamirirwa naMweya Mutsvene kurenje kuti andoedzwa nadhiabhori. <verse number="2" style="v"/>Mushure mokunge atsanya kwamazuva makumi mana nousiku huna makumi mana, akanzwa nzara. <verse number="3" style="v"/>Muedzi akauya kwaari akasvikoti, “Kana uri Mwanakomana waMwari, rayira mabwe aya kuti ave chingwa.”</para>
  <para style="p">
    <verse number="4" style="v"/>Jesu akapindura akati, “Kwakanyorwa kuchinzi, ‘Munhu haararame nechingwa bedzi, asi neshoko rimwe nerimwe rinobva mumuromo waMwari.’ ”</para>
  <para style="p">
    <verse number="5" style="v"/>Ipapo dhiabhori akamutora akaenda naye muguta dzvene uye akandomuita kuti amire pachiruvi chetemberi, akati, <verse number="6" style="v"/>“Kana uri Mwanakomana waMwari, zviwisire pasi, nokuti kwakanyorwa kuchinzi:</para>
  <para style="q1">“Acharayira vatumwa vake pamusoro pako</para>
  <para style="q2">uye vachakusimudza namaoko avo</para>
  <para style="q1">kuti urege kugumburisa rutsoka rwako nebwe.”</para>
  <para style="p">
    <verse number="7" style="v"/>Jesu akamupindura akati, “Kwakanyorwawo kuchinzi, ‘Usaedza Ishe Mwari wako.’ ”</para>
  <para style="p">
    <verse number="8" style="v"/>Dhiabhori akamutorazve akaenda naye pamusoro pegomo refu kwazvo uye akamuratidza ushe hwose hwenyika nokubwinya kwahwo, <verse number="9" style="v"/>akati, “Zvose izvi ndichakupa kana ukandikotamira uye ukandinamata.”</para>
  <para style="p">
    <verse number="10" style="v"/>Jesu akati kwaari, “Ibva pandiri Satani! Nokuti kwakanyorwa kuchinzi, ‘Namata Ishe Mwari wako uye umushumire iye oga.’ ”</para>
  <para style="p">
    <verse number="11" style="v"/>Ipapo dhiabhori akamusiya, uye vatumwa vakauya vakamushandira.</para>
  <para style="s1">Jesu Anotanga Kuparidza</para>
  <para style="p">
    <verse number="12" style="v"/>Jesu akati anzwa kuti Johani akanga aiswa mutorongo, akadzokera kuGarirea. <verse number="13" style="v"/>Achibva kuNazareta, akaenda akandogara kuKapenaume, guta raiva pamahombekombe egungwa mudunhu reZebhuruni neNafutari, <verse number="14" style="v"/>kuti azadzise zvakarehwa nomuprofita Isaya achiti:</para>
  <para style="q1">
    <verse number="15" style="v"/>“Nyika yeZebhuruni nenyika yeNafutari,</para>
  <para style="q1">nzira inoenda kugungwa, ichitevedza Jorodhani,</para>
  <para style="q2">Garirea reveDzimwe Ndudzi,</para>
  <para style="q1">
    <verse number="16" style="v"/>vanhu vaigara murima</para>
  <para style="q2">vakaona chiedza chikuru;</para>
  <para style="q1">kune avo vaigara munyika yomumvuri worufu,</para>
  <para style="q2">chiedza chavhenekera.”</para>
  <para style="p">
    <verse number="17" style="v"/>Kubva panguva iyoyo zvichienda mberi, Jesu akatanga kuparidza achiti, “Tendeukai nokuti umambo hwokudenga hwava pedyo.”</para>
  <para style="s1">Kudanwa kwaVadzidzi Vokutanga</para>
  <para style="p">
    <verse number="18" style="v"/>Jesu paakanga achifamba pedyo negungwa reGarirea, akaona varume vaviri, Simoni ainzi Petro nomununʼuna wake Andirea. Vakanga vachikanda mambure avo mugungwa nokuti vaiva vabati vehove. <verse number="19" style="v"/>Jesu akati kwavari, “Uyai munditevere, uye ndichakuitai vabati vavanhu.” <verse number="20" style="v"/>Pakarepo vakabva vasiya mambure avo, vakamutevera.</para>
  <para style="p">
    <verse number="21" style="v"/>Achibva ipapo, akaonazve vamwe varume vaviri vaiva mukoma nomununʼuna, Jakobho mwanakomana waZebhedhi nomununʼuna wake Johani. Vakanga vari mugwa nababa vavo Zebhedhi vachigadzira mambure avo. Jesu akavadana, <verse number="22" style="v"/>uye pakarepo vakasiya igwa nababa vavo vakamutevera.</para>
  <para style="s1">Jesu Anoporesa Vanorwara</para>
  <para style="p">
    <verse number="23" style="v"/>Jesu akapota neGarirea rose achidzidzisa mumasinagoge avo, achiparidza nhau dzakanaka dzoumambo uye achiporesa hosha dzose nourwere hwose pakati pavanhu. <verse number="24" style="v"/>Mukurumbira wake wakapararira muSiria yose, uye vanhu vakauya kwaari navose vairwara nezvirwere zvakasiyana-siyana, avo vaitambudzwa namarwadzo akanyanya, vakanga vakabatwa namadhimoni, vaiva nezvipusha, nevakanga vakafa mitezo, uye akavaporesa. <verse number="25" style="v"/>Vanhu vazhinji kwazvo vaibva kuGarirea, Dhekapori, Jerusarema, Judhea nedunhu riri mhiri kweJorodhani vakamutevera.</para>
  <chapter number="5" style="c"/>
  <para style="s1">Mharidzo yaJesu paGomo</para>
  <para style="p">
    <verse number="1" style="v"/>Zvino akati aona vanhu vazhinji, akakwira mugomo uye akagara pasi. Vadzidzi vake vakauya kwaari, <verse number="2" style="v"/>uye akatanga kuvadzidzisa achiti:</para>
  <para style="q1">
    <verse number="3" style="v"/>“Vakaropafadzwa varombo pamweya,</para>
  <para style="q2">nokuti umambo hwokudenga ndohwavo.</para>
  <para style="q1">
    <verse number="4" style="v"/>Vakaropafadzwa vanochema</para>
  <para style="q2">nokuti vachanyaradzwa.</para>
  <para style="q1">
    <verse number="5" style="v"/>Vakaropafadzwa vanyoro</para>
  <para style="q2">nokuti vachagara nhaka yenyika.</para>
  <para style="q1">
    <verse number="6" style="v"/>Vakaropafadzwa avo vane nzara nenyota yokuita zvakarurama</para>
  <para style="q2">nokuti vachagutswa kwazvo.</para>
  <para style="q1">
    <verse number="7" style="v"/>Vakaropafadzwa vane tsitsi</para>
  <para style="q2">nokuti naivowo vachaitirwa tsitsi.</para>
  <para style="q1">
    <verse number="8" style="v"/>Vakaropafadzwa vakachena pamwoyo,</para>
  <para style="q2">nokuti vachaona Mwari.</para>
  <para style="q1">
    <verse number="9" style="v"/>Vakaropafadzwa vanoyananisa</para>
  <para style="q2">nokuti vachanzi vana vaMwari.</para>
  <para style="q1">
    <verse number="10" style="v"/>Vakaropafadzwa vanotambudzwa nokuda kwokururama</para>
  <para style="q2">nokuti umambo hwokudenga ndohwavo.</para>
  <para style="p">
    <verse number="11" style="v"/>“Makaropafadzwa imi kana vanhu vachikutukai, vachikutambudzai uye vachikupomerai zvakaipa zvose nokuda kwangu. <verse number="12" style="v"/>Farai mufarisise kwazvo nokuti mubayiro wenyu mukuru kudenga, nokuti nenzira imwe cheteyo vakatambudza vaprofita vakakutangirai.</para>
  <para style="s1">Munyu neChiedza</para>
  <para style="p">
    <verse number="13" style="v"/>“Imi muri munyu wenyika. Asi kana munyu usisavavi ungavaviswe nei? Hauchabatsiri chinhu, kunze kwokuti uraswe ugotsikwa zvawo navanhu.</para>
  <para style="p">
    <verse number="14" style="v"/>“Imi muri chiedza chenyika. Guta riri pamusoro pegomo haringavanziki. <verse number="15" style="v"/>Uye vanhu havangatungidzi mwenje vagouisa pasi pedengu. Asi kutoti vanouisa pachigadziko kuti uvhenekere vose vari mumba. <verse number="16" style="v"/>Nenzira imwe cheteyo, chiedza chenyu ngachivhenekere pamberi pavanhu kuti vaone mabasa enyu akanaka, vagokudza Baba venyu vari kudenga.</para>
  <para style="s1">Kuzadziswa kwoMurayiro</para>
  <para style="p">
    <verse number="17" style="v"/>“Musafunga kuti ndakauya kuzoparadza Murayiro kana Vaprofita; handina kuuya kuzozviparadza asi kuzozvizadzisa. <verse number="18" style="v"/>Ndinokuudzai chokwadi, kuti kusvikira denga nenyika zvapfuura, hakuna vara duku sei kana chimwe chinhu chiduku sei chichabviswa paMurayiro, kusvikira zvose zvazadziswa. <verse number="19" style="v"/>Asi ani naani anotyora mumwe chete wemirayiro miduku iyi uye achizodzidzisawo vamwe kuita zvimwe chetezvo achanzi muduku muumambo hwokudenga. Asi ani naani anochengeta uye anodzidzisa mirayiro iyi, achanzi mukuru muumambo hwokudenga. <verse number="20" style="v"/>Nokuti ndinokuudzai zvirokwazvo kuti kana kururama kwenyu kukasapfuura kwavaFarisi nokwavadzidzisi vemirayiro, zvirokwazvo hamungapindi muumambo hwokudenga.</para>
  <para style="s1">Kuuraya</para>
  <para style="p">
    <verse number="21" style="v"/>“Makanzwa zvakataurwa kune vanhu vekare zvichinzi, ‘Usauraya uye ani naani anouraya achatongwa.’ <verse number="22" style="v"/>Asi ini ndinokuudzai kuti ani naani anotsamwira hama yake achatongwa. Uyezve ani naani anoti, ‘Raka’ kuhama yake achamiswa pamberi pedare ravatongi. Asizve ani naani anoti kuhama yake, ‘Iwe benzi!’ achapara mhosva yokuti atongerwe moto wegehena.</para>
  <para style="p">
    <verse number="23" style="v"/>“Naizvozvo kana wada kupa chipo chako paaritari, ukayeuka pakarepo kuti wakatadzira hama yako, <verse number="24" style="v"/>siya chipo chako ipapo pamberi pearitari. Tanga waenda undoyanana nehama yako, wozouya wopa chipo chako.</para>
  <para style="p">
    <verse number="25" style="v"/>“Kurumidza kutenderana nomudzivisi wako uyo ari kukuendesa kudare. Ita izvi uchiri munzira naye, kana kuti angangokuisa kumutongi uye mutongi agokuisa kumutariri, uye ugokandwa mutorongo. <verse number="26" style="v"/>Ndinokuudzai chokwadi kuti haungabudimo kusvikira waripa kamari kokupedzisira.</para>
  <para style="s1">Upombwe</para>
  <para style="p">
    <verse number="27" style="v"/>“Makanzwa zvichinzi, ‘Usaita upombwe.’ <verse number="28" style="v"/>Asi ini ndinoti kwamuri ani naani anotarisa mukadzi neziso roruchiva atoita upombwe naye mumwoyo make. <verse number="29" style="v"/>Kana ziso rako rorudyi richikuita kuti utadze, ribvise urirase. Zviri nani kwauri kuti urasikirwe nomumwe mutezo womuviri wako pano kuti muviri wako wose ukandwe mugehena. <verse number="30" style="v"/>Uye kana ruoko rwako rworudyi ruchikuita kuti utadze, rucheke ururase. Zviri nani kwauri kuti urasikirwe nomumwe mutezo womuviri wako, pano kuti muviri wako wose uende kugehena.</para>
  <para style="s1">Kurambana</para>
  <para style="p">
    <verse number="31" style="v"/>“Zvakanzi, ‘Ani naani anoramba mukadzi wake anofanira kumupa gwaro rokurambana.’ <verse number="32" style="v"/>Asi ndinokuudzai kuti ani naani anoramba mukadzi wake kunze kwemhosva yokusatendeka muwaniso anomuitisa upombwe, uye ani naani anowana mukadzi akarambwa anoita upombwe.</para>
  <para style="s1">Mhiko</para>
  <para style="p">
    <verse number="33" style="v"/>“Makanzwa zvakare zvichitaurwa kuvanhu vekare kare zvichinzi, ‘Usatyora mhiko dzako, asi zadzisa mhiko dzose dzaunenge waita kuna Ishe.’ <verse number="34" style="v"/>Asi ndinokuudzai kuti, Musatongopika: kunyange nedenga nokuti ndiro chigaro chaMwari choumambo; <verse number="35" style="v"/>kana nenyika nokuti ndiyo chitsiko chetsoka dzake; kana neJerusarema nokuti ndiro guta raMambo Mukuru. <verse number="36" style="v"/>Uye usapika nomusoro wako nokuti haugoni kuita kuti bvudzi rimwe chete rive jena kana dema. <verse number="37" style="v"/>Hongu yako ngaingova ‘Hongu’, ne‘Kwete’ yako ive ‘Kwete’; zvimwe zvinopfuura izvi zvinobva kuno wakaipa.</para>
  <para style="s1">Ziso neziso</para>
  <para style="p">
    <verse number="38" style="v"/>“Makanzwa kuti zvakanzi, ‘Ziso rinotsiviwa neziso, uye zino rinotsiviwa nezino.’ <verse number="39" style="v"/>Asi ndinokuudzai kuti, Musadzivisa munhu akaipa. Kana munhu akakurova padama rorudyi, murinzire roruboshwewo. <verse number="40" style="v"/>Kana munhu akakukwirira kumatare achida kukutorera nguo yako, rega atorewo nejasi rako. <verse number="41" style="v"/>Kana munhu akakumanikidza kufamba mutunhu mumwe chete, famba naye miviri. <verse number="42" style="v"/>Kana munhu akakukumbira chinhu, mupe, uye usafuratira munhu anoda kukwereta kwauri.</para>
  <para style="s1">Rudo kuVavengi Venyu</para>
  <para style="p">
    <verse number="43" style="v"/>“Makanzwa kuti zvakanzi, ‘Ida wokwako, uvenge muvengi wako.’ <verse number="44" style="v"/>Asi ini ndinokuudzai kuti, Idai vavengi venyu, mugonyengeterera avo vanokutambudzai, <verse number="45" style="v"/>kuitira kuti mugova vana vaBaba venyu vari kudenga. Ivo vanoita kuti zuva ravo ribude pane vakaipa nevakanaka uye vanonayisa mvura yavo pane vakarurama nevasakarurama. <verse number="46" style="v"/>Kana mukangoda avo vanokudai, muchawana mubayiro wei? Vateresi havaiti zvimwe chetezvo here? <verse number="47" style="v"/>Kana muchingokwazisana nehama dzenyu bedzi, mungakunda vamwe pakudii? Ko, vasingatendi havaiti zvimwe chetezvo here? <verse number="48" style="v"/>Naizvozvo, ivai vakakwana, sezvo Baba venyu vari kudenga vari vakakwana.</para>
  <chapter number="6" style="c"/>
  <para style="s1">Kupa kuVarombo</para>
  <para style="p">
    <verse number="1" style="v"/>“Chenjerai kuti murege kuita ‘mabasa enyu okururama’ pamberi pavanhu kuti muonekwe navo. Kana mukaita saizvozvo, hamuzovi nomubayiro kuna Baba venyu vari kudenga.</para>
  <para style="p">
    <verse number="2" style="v"/>“Saka kana mopa kuna vanoshaya, musaridza hwamanda sezvinoitwa navanyengeri mumasinagoge nomumigwagwa kuti vakudzwe navanhu. Ndinokuudzai chokwadi kuti vatowana mubayiro wavo wakazara. <verse number="3" style="v"/>Asi kana wopa kuna vanoshaya ruoko rwako rworuboshwe ngarurege kuziva zviri kuitwa noruoko rwako rworudyi, <verse number="4" style="v"/>kuitira kuti kupa kwako kuve pakavanda. Ipapo Baba vako, vanoona zvinoitwa pakavanda, vachakupa mubayiro.</para>
  <para style="s1">Kunyengetera</para>
  <para style="p">
    <verse number="5" style="v"/>“Uye pamunonyengetera, musava savanyengeri nokuti vanofarira kunyengetera vamire mumasinagoge napamharadzano dzenzira kuti vaonekwe navanhu. Ndinokuudzai chokwadi kuti vatowana mubayiro wavo wakazara. <verse number="6" style="v"/>Asi paunonyengetera, pinda mumba mako, ugopfiga musiwo uye ugonyengetera kuna Baba vako avo vasingaonekwi. Ipapo Baba vako avo vanoona zvinoitwa pakavanda, vachakupa mubayiro. <verse number="7" style="v"/>Uye pamunonyengetera, musangoramba muchidzokorora zvimwe chetezvo sezvinoitwa navasingatendi nokuti vanofunga kuti vachanzwikwa nokuda kwamashoko avo mazhinji. <verse number="8" style="v"/>Musafanana navo nokuti Baba venyu vanoziva zvamunoshayiwa musati mavakumbira.</para>
  <para style="p">
    <verse number="9" style="v"/>“Zvino aya ndiwo manyengeterero amunofanira kuita:</para>
  <para style="q1">“ ‘Baba vedu vari kudenga,</para>
  <para style="q1">zita renyu ngarikudzwe,</para>
  <para style="q1">
    <verse number="10" style="v"/>umambo hwenyu ngahuuye,</para>
  <para style="q1">kuda kwenyu ngakuitwe</para>
  <para style="q2">panyika sezvinoitwa kudenga.</para>
  <para style="q1">
    <verse number="11" style="v"/>Tipei nhasi chingwa chedu chamazuva namazuva.</para>
  <para style="q1">
    <verse number="12" style="v"/>Tiregererei zvatinokutadzirai,</para>
  <para style="q2">sezvatinoregererawo vanotitadzira isu.</para>
  <para style="q1">
    <verse number="13" style="v"/>Musatitungamirira mukuedzwa,</para>
  <para style="q1">uye mutinunure kubva kuno wakaipa.’</para>
  <para style="m">
    <verse number="14" style="v"/>Nokuti kana mukaregerera vanokutadzirai, Baba venyu vari kudenga vachakuregereraiwo. <verse number="15" style="v"/>Asi kana musingaregereri vamwe zvitadzo zvavo, Baba venyu havazokuregererai zvitadzo zvenyu.</para>
  <para style="s1">Kutsanya</para>
  <para style="p">
    <verse number="16" style="v"/>“Pamunotsanya, musaunyanisa zviso sezvinoita vanyengeri nokuti vanounyanisa zviso zvavo kuti vaonekwe navanhu kuti vari kutsanya. Ndinokuudzai chokwadi kuti vatowana mubayiro wavo wakazara. <verse number="17" style="v"/>Asi pamunotsanya, zorai mafuta mumisoro yenyu uye mugogeza kumeso kwenyu, <verse number="18" style="v"/>kuitira kuti zvirege kuonekwa navanhu kuti muri kutsanya, asi zvizivikanwe chete naBaba venyu avo vasingaonekwi. Uye Baba venyu vanoona pakavandika, vachakupai mubayiro.</para>
  <para style="s1">Pfuma yoKudenga</para>
  <para style="p">
    <verse number="19" style="v"/>“Musazviunganidzira pfuma panyika, pane zvipfukuto nengura zvinoparadza, uye pane mbavha dzinopaza dzichiba. <verse number="20" style="v"/>Asi zviunganidzirei pfuma kudenga uko kusina zvipfukuto nengura zvinoparadza, uye kusina mbavha dzinopaza dzichiba. <verse number="21" style="v"/>Nokuti apo pane pfuma yako ndipo pane mwoyo wakowo.</para>
  <para style="p">
    <verse number="22" style="v"/>“Ziso ndiwo mwenje womuviri. Kana maziso ako akanaka, muviri wako wose uchava nechiedza. <verse number="23" style="v"/>Asi kana maziso ako akaipa muviri wako wose uchange uzere nerima. Zvino kana chiedza chiri mauri riri rima, richange riri rima rakakura zvakadii!</para>
  <para style="p">
    <verse number="24" style="v"/>“Hapana angakwanise kushandira vatenzi vaviri. Achavenga mumwe uye agoda mumwe, kana kuti achazvipira kushandira mumwe uye agozvidza mumwe. Haungashandire zvose Mwari neMari.</para>
  <para style="s1">Musafunganya</para>
  <para style="p">
    <verse number="25" style="v"/>“Naizvozvo ndinokutaurirai kuti, musafunganya nezvoupenyu hwenyu, kuti muchadyei kana kuti muchanwei, kana nezvemiviri kuti muchapfekei. Ko, upenyu hahusi hwakakosha here kudarika zvokudya, nomuviri kudarika nguo? <verse number="26" style="v"/>Tarirai shiri dzinobhururuka, hadzidyari kana kukohwa kana kuisa zvokudya mumatura, asi Baba venyu vari kudenga vanodzipa zvokudya. Imi hamuna kukosha kudzipfuura nokure kwazvo here? <verse number="27" style="v"/>Ndiani pakati penyu angawedzera awa imwe chete paupenyu hwake nokuda kwokufunganya?</para>
  <para style="p">
    <verse number="28" style="v"/>“Ko, munofunganyirei pamusoro pezvokupfeka? Tarirai kuti maruva esango anokura sei? Haashandi kana kuruka. <verse number="29" style="v"/>Asi ndinokuudzai kuti kunyange naSoromoni mukubwinya kwake kwose, haana kumboshonga serimwe ramaruva aya. <verse number="30" style="v"/>Zvino kana Mwari achishongedza saizvozvo uswa hwesango huripo nhasi uye mangwana huchizokandwa mumoto, haangakushongedzei kupfuura izvi here, imi vokutenda kuduku? <verse number="31" style="v"/>Naizvozvo musafunganya muchiti, ‘Tichadyei?’ kana kuti, ‘Tichanwei?’ kana ‘Tichapfekei?’ <verse number="32" style="v"/>Izvi ndizvo zvinoitwa nevedzimwe ndudzi, nokuti Baba venyu vari kudenga vanoziva kuti munoda zvinhu izvi. <verse number="33" style="v"/>Asi tangai kutsvaka umambo hwake nokururama kwake, uye zvinhu zvose izvi zvichapiwawo kwamuri. <verse number="34" style="v"/>Naizvozvo musafunganya nezvamangwana nokuti mangwana achazvifunganyira zvawo. Zuva rimwe nerimwe rine nhamo dzaro dzakarikwanira.</para>
  <chapter number="7" style="c"/>
  <para style="s1">Kutonga Vamwe</para>
  <para style="p">
    <verse number="1" style="v"/>“Usatonga kuti newewo urege kutongwa. <verse number="2" style="v"/>Nokuti nzira yaunotonga nayo vamwe ndiyo yauchatongwa nayo, uye chiero chaunoshandisa ndicho chichashandiswa kwauri.</para>
  <para style="p">
    <verse number="3" style="v"/>“Unotarisirei kabanzu kari muziso rehama yako, asi usina hanya nepuranga riri muziso rako? <verse number="4" style="v"/>Ungati sei kuhama yako, ‘Rega ndibvise kabanzu kari muziso rako,’ asi iwe nguva dzose uine puranga riri muziso rako? <verse number="5" style="v"/>Iwe munyengeri, tanga wabvisa puranga riri muziso rako, ipapo unozoona zvakanaka kuti ukwanise kubvisa kabanzu kari muziso rehama yako.</para>
  <para style="p">
    <verse number="6" style="v"/>“Musapa imbwa zvinhu zvitsvene, uye musakanda maparera enyu kunguruve. Kana mukadaro, dzinogona kuatsika-tsika pasi petsoka, uye ipapo dzikazokutendeukirai dzokubvambura-bvamburai.</para>
  <para style="s1">Kumbirai, Tsvakai, Gogodzai</para>
  <para style="p">
    <verse number="7" style="v"/>“Kumbirai mugopiwa, tsvakai mugowana, gogodzai mugozarurirwa. <verse number="8" style="v"/>Nokuti munhu wose anokumbira anopiwa, anotsvaka anowana; uye anogogodza anozarurirwa musiwo.</para>
  <para style="p">
    <verse number="9" style="v"/>“Ndiani pakati penyu angati kana mwanakomana wake akamukumbira chingwa, omupa ibwe? <verse number="10" style="v"/>Kana kuti akakumbira hove iye omupa nyoka? <verse number="11" style="v"/>Zvino imi, kunyange zvenyu makaipa, muchiziva kupa zvipo zvakanaka kuvana venyu, Baba venyu vari kudenga vachapa zvipo zvakanaka sei kuna avo vanokumbira! <verse number="12" style="v"/>Saka muzvinhu zvose itirai vamwe zvamunoda kuti vakuitirei imi, nokuti izvi ndizvo Murayiro naVaprofita.</para>
  <para style="s1">Suo Rakamanikana neSuo Rakapamhama</para>
  <para style="p">
    <verse number="13" style="v"/>“Pindai napasuo rakamanikana nokuti suo rakafara nenzira yakapamhama zvinotungamirira kukuparadzwa, uye vazhinji vanopinda naro. <verse number="14" style="v"/>Asi suo duku nenzira yakamanikana ndizvo zvinotungamirira kuupenyu, uye vashoma chete, ndivo vanozviwana.</para>
  <para style="s1">Muti noMuchero Wawo</para>
  <para style="p">
    <verse number="15" style="v"/>“Chenjererai vaprofita venhema, vanouya kwamuri vakapfeka matehwe emakwai asi mukati mavo vari mapere anoparadza. <verse number="16" style="v"/>Muchavaziva nemichero yavo. Vanhu vanganhonga mazambiringa pamuti weminzwa here, kana maonde parukato? <verse number="17" style="v"/>Saizvozvo muti wose wakanaka unobereka michero yakanaka, muti wakaipa unobereka michero yakaipa. <verse number="18" style="v"/>Muti wakanaka haungabereki michero yakaipa, nemuti wakaipa haungabereki michero yakanaka. <verse number="19" style="v"/>Muti wose usingabereki michero yakanaka unotemwa uye ugokandwa mumoto. <verse number="20" style="v"/>Naizvozvo muchavaziva nemichero yavo.</para>
  <para style="p">
    <verse number="21" style="v"/>“Havasi vose vanoti kwandiri, ‘Ishe, Ishe’ vachapinda muushe hwokudenga, asi uyo chete anoita kuda kwaBaba vangu vari kudenga. <verse number="22" style="v"/>Vazhinji pazuva iro vachati kwandiri, ‘Ishe, Ishe, ko, hatina kuprofita muzita renyuwo here, uye muzita renyu tikadzinga madhimoni, tikaita zvishamiso?’ <verse number="23" style="v"/>Ipapo ndichavaudza pachena kuti, ‘Handina kutombokuzivai. Ibvai zvenyu pandiri, imi vaiti vezvakaipa!’</para>
  <para style="s1">Muvaki Akachenjera noMuvaki Benzi</para>
  <para style="p">
    <verse number="24" style="v"/>“Naizvozvo munhu anonzwa mashoko angu aya, uye akaaita, akafanana nemurume akachenjera uyo akavaka imba yake paruware. <verse number="25" style="v"/>Mvura yakanaya, nzizi dzikazara, uye dutu remhepo rakauya rikarova imba iya, asi haina kuputsika, nokuti hwaro hwayo hwaiva paruware. <verse number="26" style="v"/>Asi munhu wose anonzwa mashoko angu aya akasaaita, akafanana nomurume benzi akavakira imba yake mujecha. <verse number="27" style="v"/>Mvura yakanaya, nzizi dzikazara, uye dutu remhepo rakauya rikarova imba iya ikawa nokuwa kukuru.”</para>
  <para style="p">
    <verse number="28" style="v"/>Jesu akati apedza kutaura zvinhu izvi vazhinji vaivapo vakashamiswa nokudzidzisa kwake, <verse number="29" style="v"/>nokuti akadzidzisa somurume aiva nesimba kwete samadzidzisiro aiitwa navadzidzisi vavo vomurayiro.</para>
  <chapter number="8" style="c"/>
  <para style="s1">Murume aiva naMaperembudzi</para>
  <para style="p">
    <verse number="1" style="v"/>Akati aburuka kubva mugomo, vanhu vazhinji vakamutevera. <verse number="2" style="v"/>Mumwe murume aiva namaperembudzi akauya akasvikopfugama paari akati, “Ishe, kana muchida, munogona kundinatsa.”</para>
  <para style="p">
    <verse number="3" style="v"/>Jesu akatambanudza ruoko rwake akabata murume uya akati, “Ndinoda. Chinatswa!” Pakarepo akabva aporeswa maperembudzi ake. <verse number="4" style="v"/>Ipapo Jesu akati kwaari, “Ona kuti hapana waunotaurira uye ugopa chipo chakarayirwa naMozisi sechapupu kwavari.”</para>
  <para style="s1">Kutenda kwoMukuru weZana</para>
  <para style="p">
    <verse number="5" style="v"/>Jesu akati apinda muKapenaume, mukuru wezana akauya kwaari achikumbira rubatsiro. <verse number="6" style="v"/>Akasvikoti, “Ishe, muranda wangu arere kumba, akafa mitezo, uye ari kurwadziwa zvikuru.”</para>
  <para style="p">
    <verse number="7" style="v"/>Jesu akati kwaari, “Ndichauya kuzomuporesa.”</para>
  <para style="p">
    <verse number="8" style="v"/>Mukuru wezana akapindura akati, “Ishe, handina kukodzera kuti imi mupinde mumba mangu. Asi ingotaurai henyu shoko, uye muranda wangu achapora. <verse number="9" style="v"/>Nokuti ini pachangu ndiri munhu anorayirwa, ndine varwi pasi pangu. Ndinoudza uyu kuti, ‘Enda,’ achienda; neuyo ndichimuti, ‘Uya,’ achiuya. Ndinoti kumuranda wangu, ‘Ita izvi,’ achizviita.”</para>
  <para style="p">
    <verse number="10" style="v"/>Jesu akati anzwa izvi, akashamiswa akati kuna avo vaimutevera, “Ndinokuudzai chokwadi, handisati ndaona munhu ane rutendo rwakadai muIsraeri. <verse number="11" style="v"/>Ndinoti kwamuri, vazhinji vachabva kumabvazuva nokumadokero uye vachagara panzvimbo dzavo pamutambo pamwe chete naAbhurahama, Isaka naJakobho muumambo hwokudenga. <verse number="12" style="v"/>Asi vadyi venhaka youshe vachakandwa kunze, kurima uko kuchava nokuchema nokurumanya kwameno.”</para>
  <para style="p">
    <verse number="13" style="v"/>Ipapo Jesu akati kumukuru wezana, “Enda! Zvichaitika sokutenda kwawaita.” Muranda wake akabva apora panguva iyoyo.</para>
  <para style="s1">Jesu Anoporesa Vazhinji</para>
  <para style="p">
    <verse number="14" style="v"/>Jesu akati apinda mumba maPetro, akasvikowana mai vomukadzi waPetro varere vachirwara nefivha. <verse number="15" style="v"/>Akabata ruoko rwavo fivha ndokubva yapera, uye vakasimuka ndokubva vatanga kumushandira.</para>
  <para style="p">
    <verse number="16" style="v"/>Ava madekwana, vazhinji vakanga vakabatwa namadhimoni vakauyiswa kwaari, uye akadzinga mweya iyoyo neshoko akaporesa vose vairwara. <verse number="17" style="v"/>Izvi zvaizadzisa zvakanga zvataurwa kubudikidza nomuprofita Isaya zvichinzi:</para>
  <para style="q1">“Akatakura utera hwedu hwose</para>
  <para style="q2">uye akatakura zvirwere zvedu zvose.”</para>
  <para style="s1">Mutengo woKutevera Jesu</para>
  <para style="p">
    <verse number="18" style="v"/>Jesu akati aona vanhu vazhinji vakamukomberedza akarayira kuti vayambuke vaende kune rimwe divi regungwa. <verse number="19" style="v"/>Ipapo mumwe mudzidzisi womurayiro akauya kwaari akati, “Mudzidzisi, ndichakuteverai kwose kwamunoenda.”</para>
  <para style="p">
    <verse number="20" style="v"/>Jesu akapindura achiti, “Makava ane mwena yawo, shiri dzina matendere adzo, asi Mwanakomana woMunhu haana paangatsamidza musoro wake.”</para>
  <para style="p">
    <verse number="21" style="v"/>Mumwewo mudzidzi akati, “Ishe chimboregai nditange ndambonoviga baba vangu.”</para>
  <para style="p">
    <verse number="22" style="v"/>Asi Jesu akati kwaari, “Nditevere, rega vakafa vavige vakafa vavo.”</para>
  <para style="s1">Jesu Anonyaradza Dutu</para>
  <para style="p">
    <verse number="23" style="v"/>Ipapo akapinda muigwa uye vadzidzi vake vakamutevera. <verse number="24" style="v"/>Pakarepo, dutu guru rakamuka pagungwa zvokuti mafungu egungwa akapfachukira pamusoro peigwa. Asi Jesu akanga avete. <verse number="25" style="v"/>Vadzidzi vakaenda vakandomumutsa vachiti, “Ishe, tiponesei! Tava kunyura!”</para>
  <para style="p">
    <verse number="26" style="v"/>Akavapindura achiti, “Imi vorutendo ruduku, munotyireiko kudai?” Ipapo akasimuka akatsiura mhepo namafungu uye kukadzikama kwazvo.</para>
  <para style="p">
    <verse number="27" style="v"/>Varume ava vakashamiswa uye vakabvunza vachiti, “Munhu akaita seiko uyu? Kunyange mhepo namafungu zvinomuteerera!”</para>
  <para style="s1">Kuporeswa kwaVarume Vaviri Vakanga Vakabatwa naMadhimoni</para>
  <para style="p">
    <verse number="28" style="v"/>Akati asvika mhiri kunyika yavaGadhara, akasangana navarume vaviri vakanga vakabatwa namadhimoni. Varume ava vaiva nehasha zvokuti hapana munhu aigona kupfuura naikoko. <verse number="29" style="v"/>Vakadanidzira vachiti, “Munodeiko kwatiri, Mwanakomana waMwari? Mauya kuzotirwadzisa here iyo nguva yakatarwa isati yasvika?”</para>
  <para style="p">
    <verse number="30" style="v"/>Nechokure navo, kwakanga kune boka guru renguruve rakanga richifura. <verse number="31" style="v"/>Madhimoni akakumbirisa Jesu achiti, “Kana mukatidzinga, titumirei muboka renguruve.”</para>
  <para style="p">
    <verse number="32" style="v"/>Akati kwaari, “Endai!” Ipapo akabuda akandopinda munguruve, uye boka rose rakamhanya richidzika kumawere amahombekombe rikasvikowira mugungwa dzichibva dzafira mumvura. <verse number="33" style="v"/>Vaya vakanga vachifudza nguruve vakamhanya vakandopinda muguta vakandotaura zvose izvi, kusanganisira nezvakanga zvaitika kuvarume vaya vakanga vane madhimoni. <verse number="34" style="v"/>Ipapo guta rose rakabuda rikandosangana naJesu. Uye vakati vamuona, vakamukumbirisa kuti abve munyika yavo.</para>
  <chapter number="9" style="c"/>
  <para style="s1">Jesu Anoporesa Munhu Akanga Akafa Mitezo</para>
  <para style="p">
    <verse number="1" style="v"/>Jesu akapinda mugwa akayambuka ndokusvika kuguta rokwake. <verse number="2" style="v"/>Vamwe varume vakauya nomunhu akanga akafa mitezo, avete pabonde. Jesu akati aona kutenda kwavo akati kumunhu uya akafa mitezo, “Tsunga mwoyo, mwana, zvivi zvako zvaregererwa.”</para>
  <para style="p">
    <verse number="3" style="v"/>Vachinzwa izvi, vamwe vadzidzisi vemirayiro vakati mumwoyo yavo, “Munhu uyu ari kumhura Mwari!”</para>
  <para style="p">
    <verse number="4" style="v"/>Achiziva pfungwa dzavo Jesu akati, “Sei muchifunga zvakaipa mumwoyo yenyu? <verse number="5" style="v"/>Ndezvipi zvakareruka, kuti, ‘Zvivi zvako waregererwa,’ kana kuti, ‘Simuka ufambe’? <verse number="6" style="v"/>Asi kuti mugoziva kuti Mwanakomana woMunhu ane simba panyika rokuregerera zvivi.” Ipapo akati kumunhu uya akanga akafa mitezo, “Simuka, tora bonde rako uende kumba.” <verse number="7" style="v"/>Uye murume uya akasimuka akaenda kumba kwake. <verse number="8" style="v"/>Vanhu vazhinji pavakazviona, vakazadzwa nokutya uye vakarumbidza Mwari uyo akanga apa simba rakadai kuvanhu.</para>
  <para style="s1">Kudanwa kwaMateo</para>
  <para style="p">
    <verse number="9" style="v"/>Jesu akati achipfuurira mberi achibva ikoko, akaona mumwe murume ainzi Mateo agere pahofisi yomuteresi. Akati kwaari, “Nditevere,” uye Mateo akasimuka akamutevera.</para>
  <para style="p">
    <verse number="10" style="v"/>Jesu akati agere mumba maMateo vachidya kudya kwamanheru, vateresi vazhinji navatadzi vakauya vakadya naye navadzidzi vake. <verse number="11" style="v"/>VaFarisi vakati vaona izvi, vakabvunza vadzidzi vake vachiti, “Sei mudzidzisi wenyu achidya navateresi navatadzi?”</para>
  <para style="p">
    <verse number="12" style="v"/>Achinzwa izvi, Jesu akati, “Vasingarwari havatsvagi chiremba, asi vanorwara. <verse number="13" style="v"/>Asi endai munodzidza kuti izvi zvinorevei zvinoti, ‘Ndinoda ngoni, kwete chibayiro.’ Nokuti handina kuuya kuzodana vakarurama, asi vatadzi.”</para>
  <para style="s1">Jesu Anobvunzwa neZvokutsanya</para>
  <para style="p">
    <verse number="14" style="v"/>Vadzidzi vaJohani vakauya kuzomubvunza vachiti, “Ko, sei isu navaFarisi tichitsanya asi vadzidzi venyu vasingatsanyi.”</para>
  <para style="p">
    <verse number="15" style="v"/>Jesu akapindura achiti, “Zvingaitawo here kuti shamwari dzechikomba dzicheme iye achiinavo? Nguva ichasvika iyo chikomba chichabviswa kwavari, ipapo vachatsanya.</para>
  <para style="p">
    <verse number="16" style="v"/>“Hapana munhu anosonera chigamba chitsva panguo tsaru, nokuti chigamba chichabvarura nguo iya, buri racho richizobva ranyanya. <verse number="17" style="v"/>Uye vanhu havangadiri waini itsva muhombodo tsaru. Kana vakadaro, hombodo dzichaputika, waini ichateuka uye hombodo dzichaparara. Kwete, vanodira waini itsva muhombodo itsva uye zvose zviri zviviri zvinochengetedzeka.”</para>
  <para style="s1">Jesu Anomutsa Musikana Akanga Afa Uye Anoporesa Mukadzi Airwara</para>
  <para style="p">
    <verse number="18" style="v"/>Akati achiri kutaura izvi, mumwe mutongi akauya akasvikomupfugamira uye akati, “Mwanasikana wangu afa izvozvi. Asi uyai muzoisa ruoko rwenyu paari agorarama.” <verse number="19" style="v"/>Jesu akasimuka akaenda naye pamwe chete navadzidzi vake.</para>
  <para style="p">
    <verse number="20" style="v"/>Pakarepo mumwewo mudzimai aitambudzwa nechirwere chokubuda ropa kwamakore gumi namaviri akauya shure kwake akasvikobata mupendero wenguo yake. <verse number="21" style="v"/>Akati nechomumwoyo, “Ndikangobata chete nguo yake, ndichaporeswa.”</para>
  <para style="p">
    <verse number="22" style="v"/>Jesu akatendeuka akamuona ndokubva ati kwaari, “Tsunga mwoyo mwanasikana, kutenda kwako kwakuporesa.” Mudzimai uyu akabva aporeswa pakarepo.</para>
  <para style="p">
    <verse number="23" style="v"/>Jesu akati apinda mumba momutongi uya, akawana varidzi venyere navazhinji vaiita mheremhere <verse number="24" style="v"/>akati, “Budai panze. Mwanasikana uyu haana kufa asi avete.” Asi vakamuseka. <verse number="25" style="v"/>Mushure mokunge vanhu vazhinji ava vabudiswa panze, akapinda akasvikobata mwanasikana uya ruoko achibva amuka. <verse number="26" style="v"/>Nhau dzezvakaitika izvi, dzakapararira nedunhu rose.</para>
  <para style="s1">Jesu Anoporesa Mapofu Maviri neMbeveve</para>
  <para style="p">
    <verse number="27" style="v"/>Jesu akati achibvapo, akateverwa navarume vaviri vakanga vari mapofu, vaishevedzera vachiti, “Mwanakomana waDhavhidhi, tinzwireiwo ngoni!”</para>
  <para style="p">
    <verse number="28" style="v"/>Akati apinda mumba, mapofu aya akauya kwaari, uye Jesu akavabvunza achiti, “Munotenda here kuti ndinogona kukuitirai izvi?”</para>
  <para style="p">Vakapindura vakati, “Hongu, Ishe.”</para>
  <para style="p">
    <verse number="29" style="v"/>Ipapo akabata meso avo uye akati, “Maererano nokutenda kwenyu, ngazviitwe kwamuri.” <verse number="30" style="v"/>Uye meso avo akabva asvinudzwa. Jesu akavayambira chaizvo achiti, “Onai kuti hapana achazviziva izvi.” <verse number="31" style="v"/>Asi ivo vakaenda vakataura nezvake mudunhu rose iri.</para>
  <para style="p">
    <verse number="32" style="v"/>Vakati vachibuda, mumwe murume akanga ari mbeveve uye akabatwa nedhimoni akauyiswa kuna Jesu. <verse number="33" style="v"/>Dhimoni rakati radzingwa, munhu uya akanga ari mbeveve akataura. Vanhu vazhinji vakashamiswa uye vakati, “Zvakadai hazvisati zvamboonekwa muIsraeri.”</para>
  <para style="p">
    <verse number="34" style="v"/>Asi vaFarisi vakati, “Anodzinga madhimoni nomukuru wamadhimoni.”</para>
  <para style="s1">Vashandi Vashoma</para>
  <para style="p">
    <verse number="35" style="v"/>Jesu akafamba nomumaguta ose nemisha yose, achidzidzisa mumasinagoge avo achiparidza nhau dzakanaka dzoumambo uye achiporesa zvirwere zvose nehosha dzose. <verse number="36" style="v"/>Akati achiona vanhu vazhinji, akavanzwira tsitsi nokuti vaishushwa uye vakanga vasina simba, vakaita samakwai asina mufudzi. <verse number="37" style="v"/>Ipapo akati kuvadzidzi vake, “Kukohwa kukuru asi vashandi vashoma. <verse number="38" style="v"/>Naizvozvo kumbirai kuna Ishe wokukohwa kuti atumire vashandi mukukohwa kwake.”</para>
  <chapter number="10" style="c"/>
  <para style="s1">Jesu Anotuma Vane Gumi Navaviri</para>
  <para style="p">
    <verse number="1" style="v"/>Akadana vadzidzi vake gumi navaviri akavapa simba rokudzinga mweya yakaipa nokuporesa marudzi ose ezvirwere namarudzi ose ehosha.</para>
  <para style="b"/>
  <para style="li4">
    <verse number="2" style="v"/>Zvino aya ndiwo mazita avapostori gumi navaviri:</para>
  <para style="b"/>
  <para style="li1">wokutanga ndiSimoni ainzi Petro nomununʼuna wake Andirea;</para>
  <para style="li1">Jakobho mwanakomana waZebhedhi nomununʼuna wake Johani;</para>
  <para style="li1">
    <verse number="3" style="v"/>Firipi naBhatoromeo;</para>
  <para style="li1">Tomasi naMateo muteresi;</para>
  <para style="li1">Jakobho mwanakomana waArifeasi naTadheo;</para>
  <para style="li1">
    <verse number="4" style="v"/>Simoni muZiroti naJudhasi Iskarioti uyo akazomupandukira.</para>
  <para style="b"/>
  <para style="p">
    <verse number="5" style="v"/>Jesu akatuma gumi navaviri ava, akavarayira achiti, “Musaenda munzira yeveDzimwe Ndudzi kana kupinda muguta ripi zvaro ravaSamaria. <verse number="6" style="v"/>Asi endai kumakwai akarasika eimba yaIsraeri. <verse number="7" style="v"/>Pamunoenda, muparidze muchiti, ‘Umambo hwokudenga hwaswedera.’ <verse number="8" style="v"/>Poresai vanorwara, mutsai vakafa, natsai vaya vana maperembudzi, dzingai madhimoni. Makagamuchira pasina muripo, chingopaiwo pasina muripo. <verse number="9" style="v"/>Musatakura goridhe, kana sirivha kana ndarira, muzvikwama zvenyu; <verse number="10" style="v"/>musatakura hombodo yorwendo kana dzimwe nguo, shangu kana tsvimbo nokuti mushandi anofanira kurarama nomubayiro webasa rake.</para>
  <para style="p">
    <verse number="11" style="v"/>“Muguta ripi neripi nomusha upi noupi wamunenge mapinda, tsvakai munhu akakodzera uye mugogara mumba make kusvikira mabvamo. <verse number="12" style="v"/>Pamunopinda mumusha, kwazisai vanenge varimo. <verse number="13" style="v"/>Kana musha uyu wakakodzera, rugare rwenyu ngaruuye pauri asi kana usina kukodzera, rugare rwenyu ngarudzokere kwamuri. <verse number="14" style="v"/>Kana ani naani zvake akasakugamuchirai, kana kuteerera mashoko enyu, gumai guruva retsoka dzenyu pamunenge mobva pamusha ipapo kana muguta imomo. <verse number="15" style="v"/>Ndinokuudzai chokwadi kuti zvichava nani kuSodhomu neGomora pazuva rokutongwa pane zvichaitwa kuguta iroro. <verse number="16" style="v"/>Ndiri kukutumai samakwai pakati pamapere. Naizvozvo chenjerai senyoka uye mugova vasina mhosva senjiva.</para>
  <para style="p">
    <verse number="17" style="v"/>“Chenjerai kuti vanhu vachakuisai kumatare uye vagokurovai mumasinagoge avo. <verse number="18" style="v"/>Nokuda kwangu, vachakuendesai pamberi pavabati namadzishe kuti muve zvapupu zvangu kwavari nokune veDzimwe Ndudzi. <verse number="19" style="v"/>Asi kana vakusungai, musafunganya pamusoro pokuti muchataurei kana kuti muchataura sei. Panguva iyoyo muchapiwa zvokutaura, <verse number="20" style="v"/>nokuti munenge musiri imi munotaura, asi Mweya waBaba venyu uchataura nomamuri.</para>
  <para style="p">
    <verse number="21" style="v"/>“Mukoma achaurayisa mununʼuna wake, nababa mwana wavo, vana vachapandukira vabereki vavo uye vachavaurayisa. <verse number="22" style="v"/>Vanhu vose vachakuvengai nokuda kwangu, asi uyo achatsungirira kusvikira kumagumo achaponeswa. <verse number="23" style="v"/>Kana mukatambudzwa mune rimwe guta, tizirai kune rimwe. Ndinokuudzai chokwadi kuti hamungatizira kumaguta ose omuIsraeri Mwanakomana woMunhu asati adzoka.</para>
  <para style="p">
    <verse number="24" style="v"/>“Mudzidzi haasi mukuru kumudzidzisi wake, kana muranda kuna ishe wake. <verse number="25" style="v"/>Zvakakwana kuti mudzidzi ave somudzidzisi wake nomurandawo sashe wake. Zvino kana mukuru weimba akanzi ndiBheerizebhubhi, vachadaro zvikuru sei kune veimba yake!</para>
  <para style="p">
    <verse number="26" style="v"/>“Naizvozvo musavatya. Hapana chakavanzika chisingazobudiswi pachena kana chakavigwa chisingazozivikanwi. <verse number="27" style="v"/>Zvandinokuudzai murima muzvitaure muchiedza; zvinozevezerwa munzeve dzenyu, muzviparidze muri pamusoro pedzimba. <verse number="28" style="v"/>Musatya avo vanouraya muviri asi vasingagoni kuuraya mweya. Asi ityai uyo anogona kuparadza zvose muviri nomweya mugehena. <verse number="29" style="v"/>Ko, shiri duku mbiri hadzitengeswi nesendi here? Kunyange zvakadaro hapana imwe chete yadzo inowira pasi kunze kwokunge Baba venyu vazvibvumira. <verse number="30" style="v"/>Uye kunyange nebvudzi riri mumusoro yenyu rakaverengwa. <verse number="31" style="v"/>Naizvozvo musatya nokuti munokosha kupfuura shiri duku zhinji.</para>
  <para style="p">
    <verse number="32" style="v"/>“Ani naani anondipupura pamberi pavanhu neniwo ndichamupupura pamberi paBaba vangu vari kudenga. <verse number="33" style="v"/>Asi ani naani anondiramba pamberi pavanhu, neni ndichamurambawo pamberi paBaba vangu vari kudenga.</para>
  <para style="p">
    <verse number="34" style="v"/>“Musafunga kuti ndakauya kuzouyisa rugare panyika. Handina kuuya kuzouyisa rugare asi munondo. <verse number="35" style="v"/>Ndakauya kuti:</para>
  <para style="q1">“ ‘mwanakomana apesane nababa vake,</para>
  <para style="q2">mwanasikana apesane namai vake,</para>
  <para style="q1">muroora apesane navamwene vake,</para>
  <para style="q2">
    <verse number="36" style="v"/>vavengi vomunhu vachava hama dzake dzomumba.’</para>
  <para style="p">
    <verse number="37" style="v"/>“Ani naani anoda baba vake kana mai vake kupfuura ini haana kukodzera kuva wangu; uye ani naani anoda mwanakomana kana mwanasikana wake kupfuura ini haana kukodzera kuva wangu. <verse number="38" style="v"/>Uye uyo asingatakuri muchinjikwa wake akanditevera haana kukodzera kuva wangu. <verse number="39" style="v"/>Ani naani anowana upenyu hwake acharasikirwa nahwo, asi uyo acharasikirwa noupenyu hwake nokuda kwangu achahuwana.</para>
  <para style="p">
    <verse number="40" style="v"/>“Anokugamuchirai anogamuchira ini, uye anogamuchira ini anogamuchira iye akandituma. <verse number="41" style="v"/>Ani naani anogamuchira muprofita nokuti muprofita achagamuchira mubayiro womuprofita, uye ani naani anogamuchira munhu akarurama nokuda kwokuti akarurama, achagamuchira mubayiro womunhu akarurama. <verse number="42" style="v"/>Uye kana munhu akapa mukombe wemvura inotonhorera kuno mumwe wavaduku ava nokuda kwokuti iye mudzidzi wangu, ndinokuudzai chokwadi kuti haazorasikirwi nomubayiro wake.”</para>
  <chapter number="11" style="c"/>
  <para style="s1">Jesu naJohani Mubhabhatidzi</para>
  <para style="p">
    <verse number="1" style="v"/>Jesu akati apedza kurayira vadzidzi vake gumi navaviri, akabvapo akandodzidzisa nokuparidza mumaguta omuGarirea.</para>
  <para style="p">
    <verse number="2" style="v"/>Zvino Johani ari mutorongo, paakanzwa nezvamabasa aJesu, akabva atuma vadzidzi vake <verse number="3" style="v"/>kundobvunza vachiti, “Ko, ndimi iye akanzi achauya here, kana kuti totarisira mumwe?”</para>
  <para style="p">
    <verse number="4" style="v"/>Jesu akavapindura achiti, “Dzokerai mundoudza Johani zvamuri kunzwa nezvamuri kuona: <verse number="5" style="v"/>Mapofu ava kuona, zvirema zvava kufamba, vana maperembudzi vanoporeswa, matsi dzonzwa, vakafa vari kumutswa, uye kuti nhau dzakanaka dziri kuparidzirwa varombo. <verse number="6" style="v"/>Akaropafadzwa munhu asingagumburwi nokuda kwangu.”</para>
  <para style="p">
    <verse number="7" style="v"/>Vadzidzi vaJohani pavakanga voenda, Jesu akatanga kuudza vanhu vazhinji nezvaJohani achiti, “Makaenda kurenje kundoonei? Rutsanga rwaizungunuswa nemhepo here? <verse number="8" style="v"/>Kana zvisizvo, makabuda kundoonei? Maindoona murume akanga akapfeka nguo dzakanaka here? Kwete, avo vanopfeka nguo dzakanaka vari mumizinda yamadzimambo. <verse number="9" style="v"/>Zvino makabuda kundooneiko? Muprofita here? Hongu, ndinoti kwamuri anopfuura muprofita. <verse number="10" style="v"/>Iyeyu ndiye akanyorwa nezvake zvichinzi:</para>
  <para style="q1">“Ndinotuma nhume yangu mberi kwako</para>
  <para style="q2">uye achakugadzirira nzira yako mberi kwako.”</para>
  <para style="m">
    <verse number="11" style="v"/>Ndinokuudzai chokwadi kuti: Pavanhu vose vakaberekwa navakadzi, hapana mukuru kuna Johani Mubhabhatidzi. Asi mudukusa muushe hwokudenga mukuru kwaari. <verse number="12" style="v"/>Kubva pamazuva aJohani Mubhabhatidzi kusvikira zvino, umambo hwokudenga hwanga huchipfuurira mberi nechisimba, uye varume vechisimba vanohutora. <verse number="13" style="v"/>Nokuti Vaprofita vose neMirayiro vakaprofita kusvikira pana Johani. <verse number="14" style="v"/>Kana muchida kuzvigamuchira, ndiye Eria akanga achizouya. <verse number="15" style="v"/>Uyo ane nzeve dzokunzwa ngaanzwe.</para>
  <para style="p">
    <verse number="16" style="v"/>“Rudzi urwu ndingaruenzanisa nei? Vakafanana navana vari mumisika vari kudanidzira kuna vamwe vachiti:</para>
  <para style="q1">
    <verse number="17" style="v"/>“ ‘Takakuridzirai hwamanda,</para>
  <para style="q2">asi hamuna kutamba;</para>
  <para style="q1">takaimba rwiyo rworufu,</para>
  <para style="q2">uye hamuna kuchema.’</para>
  <para style="m">
    <verse number="18" style="v"/>Nokuti Johani akanga asingadyi kana kunwa asi vakati, ‘Ane dhimoni.’ <verse number="19" style="v"/>Mwanakomana woMunhu akanga achidya uye achinwa, zvino vanoti, ‘Houno wamakaro nomunwi, shamwari yavateresi na“vatadzi”.’ Asi uchenjeri hunozviratidza kuti hwakarurama namabasa ahwo.”</para>
  <para style="s1">Nhamo kuMaguta Asina Kutendeuka</para>
  <para style="p">
    <verse number="20" style="v"/>Ipapo Jesu akatanga kutuka maguta akanga aitwa zvishamiso zvake zvizhinji, nokuti akanga asina kutendeuka. <verse number="21" style="v"/>“Une nhamo iwe Korazini! Une nhamo iwe Bhetisaidha! Kudai zvishamiso zvakaitwa mauri zvainge zvakaitwa muTire neSidhoni vangadai vakatendeuka kare vakapfeka masaga uye vakazvizora dota. <verse number="22" style="v"/>Asi ndinokuudzai kuti Tire neSidhoni zvicharerukirwa pazuva rokutongwa kupfuura imi. <verse number="23" style="v"/>Uye iwe Kapenaume, uchasimudzirwa kudenga here? Kwete, asi uchaiswa pakadzikadzika. Dai zvishamiso zvakaitwa mauri zvainge zvakaitwa muSodhomu, ringadai richiripo nanhasi. <verse number="24" style="v"/>Asi ndinokuudza kuti guta reSodhomu richarerukirwa pazuva rokutongwa kupfuura iwe.”</para>
  <para style="s1">Zororo kune Vakaneta</para>
  <para style="p">
    <verse number="25" style="v"/>Panguva iyoyo Jesu akati, “Ndinokurumbidzai Baba, Ishe wedenga nenyika, nokuti makavanza zvinhu izvi kuna vakachenjera navakadzidza, uye mukazvizarurira kuvana vaduku. <verse number="26" style="v"/>Hongu, Baba nokuti izvi ndizvo zvakakufadzai.</para>
  <para style="p">
    <verse number="27" style="v"/>“Zvinhu zvose zvakapiwa kwandiri naBaba vangu. Hakuna anoziva Mwanakomana kunze kwaBaba, uye hakuna anoziva Baba kunze kwoMwanakomana naavo chete Mwanakomana vaanenge asarudza kuti avazarurire.</para>
  <para style="p">
    <verse number="28" style="v"/>“Uyai kwandiri, imi mose makaneta makaremerwa, uye ndichakupai zororo. <verse number="29" style="v"/>Takurai joko rangu, mudzidze kwandiri, nokuti ndiri munyoro uye ndine mwoyo unozvininipisa, uye muchawana zororo remweya yenyu. <verse number="30" style="v"/>Nokuti joko rangu hariremi uye mutoro wangu wakareruka.”</para>
  <chapter number="12" style="c"/>
  <para style="s1">Ishe weSabata</para>
  <para style="p">
    <verse number="1" style="v"/>Panguva iyoyo Jesu akapfuura nomuminda yaiva nezviyo uri musi weSabata. Vadzidzi vake vakanga vava nenzara ndokubva vatanga kupurura hura hwezviyo zviya vachidya. <verse number="2" style="v"/>VaFarisi pavakazviona, vakati kwaari, “Tarirai, vadzidzi venyu vari kuita zvisingabvumirwi nomusi weSabata.”</para>
  <para style="p">
    <verse number="3" style="v"/>Akati kwavari, “Ko, hamuna kuverenga here zvakaitwa naDhavhidhi navamwe vake pavakanga vava nenzara? <verse number="4" style="v"/>Akapinda muimba yaMwari iye nevamwe vake vakadya chingwa chitsvene chavaisabvumirwa kudya, asi chaingodyiwa navaprista chete. <verse number="5" style="v"/>Kana kuti hamuna kuverenga here muMurayiro kuti nomusi weSabata vaprista mutemberi vanosvibisa zuva iri asi vasingapiwi mhosva? <verse number="6" style="v"/>Ndinokuudzai kuti mukuru kupfuura temberi ari pano. <verse number="7" style="v"/>Dai maiziva zvinorehwa namashoko anoti, ‘Ndinoda ngoni, kwete zvibayiro,’ hamaizopa mhosva vasina mhosva. <verse number="8" style="v"/>Nokuti Mwanakomana woMunhu ndiye Ishe weSabata.”</para>
  <para style="p">
    <verse number="9" style="v"/>Achipfuurira mberi kubva panzvimbo iyoyo, akapinda musinagoge ravo, <verse number="10" style="v"/>uye makanga muno murume akanga ano ruoko rwakanga rwakakokonyara. Vachitsvaka mhosva yokupomera Jesu vakamubvunza vakati, “Zviri pamutemo here kuporesa nomusi weSabata?”</para>
  <para style="p">
    <verse number="11" style="v"/>Akati kwavari, “Kana mumwe wenyu aine gwai, rikawira mugomba nomusi weSabata, haangatambanudzi ruoko rwake akaribudisa here? <verse number="12" style="v"/>Ko, zvino munhu anokosha zvakadini pane gwai! Naizvozvo zviri pamutemo kuita zvakanaka nomusi weSabata.”</para>
  <para style="p">
    <verse number="13" style="v"/>Akati kumurume uya, “Tambanudza ruoko rwako.” Akarutambanudza rukapora rukava sorumwe. <verse number="14" style="v"/>Asi vaFarisi vakabuda kundorangana kuti vangamuuraya sei.</para>
  <para style="s1">Muranda Akasarudzwa naMwari</para>
  <para style="p">
    <verse number="15" style="v"/>Achiziva izvi, Jesu akabva panzvimbo iyi. Vazhinji vakamutevera, akaporesa varwere vavo vose. <verse number="16" style="v"/>Akavayambira kuti vasafamba vachitaura kuti iye ndiye ani. <verse number="17" style="v"/>Izvi zvakanga zvichizadzisa zvainge zvataurwa nomuprofita Isaya achiti:</para>
  <para style="q1">
    <verse number="18" style="v"/>“Houno muranda wangu wandakasarudza,</para>
  <para style="q2">wandinoda, anondifadza;</para>
  <para style="q1">ndichaisa Mweya wangu paari,</para>
  <para style="q2">iye achazivisa nyika kutonga kwakarurama.</para>
  <para style="q1">
    <verse number="19" style="v"/>Haazokakavari kana kuridza mhere;</para>
  <para style="q2">hakuna anozonzwa inzwi rake mumigwagwa.</para>
  <para style="q1">
    <verse number="20" style="v"/>Rutsanga rwakapwanyika haangarutyori,</para>
  <para style="q2">nomwenje unopfuta zvishoma haangaudzimi,</para>
  <para style="q1">kusvikira atungamirira kutonga kwakarurama mukukunda.</para>
  <para style="q2">
    <verse number="21" style="v"/>Marudzi ose achaisa tariro yawo muzita rake.”</para>
  <para style="s1">Jesu naBheerizebhubhi</para>
  <para style="p">
    <verse number="22" style="v"/>Ipapo vakauya kwaari nomurume akanga akabatwa nedhimoni ari bofu uye ari mbeveve, uye Jesu akamuporesa, zvokuti akagona zvose kutaura nokuona. <verse number="23" style="v"/>Vanhu vose vakashamiswa uye vakati, “Kuti uyu angava Mwanakomana waDhavhidhi here?”</para>
  <para style="p">
    <verse number="24" style="v"/>Asi vaFarisi pavakanzwa izvi, vakati, “NdiBheerizebhubhi chete, muchinda wamadhimoni, waanodzinga naye madhimoni.”</para>
  <para style="p">
    <verse number="25" style="v"/>Jesu akaziva pfungwa dzavo akati kwavari, “Umambo hwose hunozvipesanisa huchaparara, uye guta ripi neripi kana imba ipi neipi inozvipesanisa haingamiri. <verse number="26" style="v"/>Zvino kana Satani achibudisa mumwe Satani, zvinoreva kuti anozvipesanisa. Saka umambo hwake hungamira sei? <verse number="27" style="v"/>Zvino kana ini ndichibudisa madhimoni naBheerizebhubhi, ko, vanakomana venyu vanoabudisa naani? <verse number="28" style="v"/>Asi kana ndichibudisa madhimoni noMweya waMwari zvinoreva kuti umambo hwaMwari hwasvika kwamuri.</para>
  <para style="p">
    <verse number="29" style="v"/>“Uyezve, munhu angapinda sei mumba momunhu ane simba agoenda nezvinhu zvake asina kutanga asunga munhu uyu ane simba? Ipapo anogona kuzopamba imba yake.</para>
  <para style="p">
    <verse number="30" style="v"/>“Uyo asineni anopesana neni, nouyo asingaunganidzi neni anoparadza. <verse number="31" style="v"/>Uye naizvozvo ndinokuudzai kuti, vanhu vacharegererwa zvivi zvose nokumhura kwose asi kumhura Mweya hakuzoregererwi. <verse number="32" style="v"/>Ani naani achataura zvakaipa pamusoro poMwanakomana woMunhu acharegererwa, asi ani naani achataura zvakaipa pamusoro poMweya Mutsvene haazoregererwi, kunyange panguva ino kana inouya.</para>
  <para style="p">
    <verse number="33" style="v"/>“Itai kuti muti uve wakanaka uye michero yawo ichava yakanaka kana kuti itai kuti muti uve wakaipa, uye michero yawo ichava yakaipa, nokuti muti uchazivikanwa nemichero yawo. <verse number="34" style="v"/>Imi vana venyoka, zvingaitike here kuti imi makaipa kudai mutaure chipi zvacho chakanaka? Nokuti muromo unotaura zviri mumwoyo. <verse number="35" style="v"/>Munhu akanaka anobudisa zvakanaka zvagara zviri mudura romwoyo wake, uye munhu akaipa anobudisa zvakaipa zvagara zviri mudura romwoyo wake. <verse number="36" style="v"/>Asi ndinokuudzai kuti vanhu vachazvidavirira pamusi wokutongwa pamusoro peshoko rimwe nerimwe ravakataura risina maturo. <verse number="37" style="v"/>Nokuti namashoko ako ucharuramisirwa, uye namashoko ako uchawanikwa une mhosva.”</para>
  <para style="s1">Chiratidzo chaJona</para>
  <para style="p">
    <verse number="38" style="v"/>Ipapo vamwe vaFarisi navadzidzisi vomurayiro vakati kwaari, “Mudzidzisi, tinoda kuona chiratidzo chechishamiso kubva kwamuri.”</para>
  <para style="p">
    <verse number="39" style="v"/>Akavapindura akati, “Rudzi rwakaipa nerwoupombwe runokumbira chiratidzo! Asi hapana chiratidzo chichapiwa kwarwuri kunze chete kwechiratidzo chomuprofita Jona. <verse number="40" style="v"/>Nokuti Jona sezvaakaita mazuva matatu nousiku hutatu ari mudumbu rehove huru, saizvozvo Mwanakomana woMunhu achava mumwoyo wenyika kwamazuva matatu nousiku hutatu. <verse number="41" style="v"/>Vanhu veNinevhe vachamira pakutongwa pamwe chete norudzi urwu uye vacharupa mhosva; nokuti vakatendeuka pakuparidza kwaJona, uye zvino mukuru kuna Jona ari pano. <verse number="42" style="v"/>Mambokadzi weZasi achasimuka pakutongwa pamwe chete norudzi urwu uye acharupa mhosva, nokuti akabva kumagumo enyika kuti azoteerera kuuchenjeri hwaSoromoni, uye zvino mukuru kuna Soromoni ari pano.</para>
  <para style="p">
    <verse number="43" style="v"/>“Kana mweya wakaipa wabva pano munhu, unofamba-famba nomunzvimbo dzakaoma uchitsvaka zororo asi unorishaya. <verse number="44" style="v"/>Ipapo unoti, ‘Ndichadzokera kumba kwandakabva.’ Kana wasvika, unosvikowana imba iya isina ageremo, asi yakanyatsotsvairwa zvakachena nokunyatsorongedzwa zvakanaka. <verse number="45" style="v"/>Ipapo unobva waenda kundotsvaka mimwe mweya minomwe yakaipa kukunda iwo, uye inopinda igogaramo. Uye kupedzisira kwomunhu uyu kwakaipa kupfuura kutanga kwake. Ndizvo zvazvichaita kurudzi urwu rwakaipa.”</para>
  <para style="s1">Mai vaJesu naVanunʼuna Vake</para>
  <para style="p">
    <verse number="46" style="v"/>Jesu paakanga achiri kutaura kuvanhu vazhinji, mai vake navanunʼuna vake vakamira panze vachida kutaura naye. <verse number="47" style="v"/>Mumwe akati kwaari, “Mai venyu navanunʼuna venyu vamire panze, vari kuda kutaura nemi.”</para>
  <para style="p">
    <verse number="48" style="v"/>Akamupindura akati, “Ko, mai vangu ndiani, navanunʼuna vangu ndivanaani?” <verse number="49" style="v"/>Achinongedzera vadzidzi vake akati, “Ava ndivo mai vangu navanunʼuna vangu. <verse number="50" style="v"/>Nokuti ani naani anoita kuda kwaBaba vangu vari kudenga ndiye mununʼuna wangu nehanzvadzi yangu, namai vangu.”</para>
  <chapter number="13" style="c"/>
  <para style="s1">Mufananidzo woMukushi</para>
  <para style="p">
    <verse number="1" style="v"/>Musi mumwe chetewo, Jesu akabuda mumba akandogara nechokugungwa. <verse number="2" style="v"/>Vanhu vazhinji vakamuunganira zvokuti akapinda mugwa akagaramo, vanhu vose vakamira kumahombekombe. <verse number="3" style="v"/>Ipapo akavaudza zvinhu zvizhinji nemifananidzo, achiti, “Murimi akabuda kundokusha mbeu dzake. <verse number="4" style="v"/>Paakanga achikusha mbeu, dzimwe dzakawira munzira, shiri dzikauya dzikadzidya. <verse number="5" style="v"/>Dzimwe dzakawira parukangarahwe, padzakashaya ivhu rakakwana. Dzakamera nokukurumidza nokuti ivhu rakanga risina kudzika. <verse number="6" style="v"/>Asi zuva rakati rabuda, mbeu dzakatsva dzikaoma nokuti dzakanga dzisina midzi. <verse number="7" style="v"/>Dzimwe mbeu dzakawira muminzwa, minzwa ikakura ikadzivhunga. <verse number="8" style="v"/>Dzimwewo mbeu dzakawira pavhu rakanaka, dzikabereka zvakapetwa kazana, kana zvakapetwa makumi matanhatu kana makumi matatu pane dzainge dzakushwa. <verse number="9" style="v"/>Uyo ane nzeve dzokunzwa ngaanzwe.”</para>
  <para style="p">
    <verse number="10" style="v"/>Vadzidzi vakauya kwaari vakasvikomubvunza vachiti, “Ko, munotaurirei kuvanhu nemifananidzo?”</para>
  <para style="p">
    <verse number="11" style="v"/>Akapindura achiti, “Ruzivo rwezvakavanzika zvoumambo hwokudenga rwakapiwa kwamuri imi, asi kwete kwavari. <verse number="12" style="v"/>Kune anazvo achapiwazve zvimwe, uye achava nezvakawanda. Asi ani naani asina kunyange nezvishoma zvaanazvo achazvitorerwa. <verse number="13" style="v"/>Ndokusaka ndichitaura kwavari nemifananidzo:</para>
  <para style="q1">“Kunyange vachiona asi havaoni,</para>
  <para style="q2">kunyange vachinzwa asi havanzwi kana kunzwisisa.</para>
  <para style="m">
    <verse number="14" style="v"/>Mavari munozadzisa chiprofita chaIsaya chinoti:</para>
  <para style="q1">“ ‘Muchangoramba muchinzwa asi musinganzwisisi;</para>
  <para style="q2">muchangoramba muchiona asi musingaonesesi.</para>
  <para style="q1">
    <verse number="15" style="v"/>Nokuti mwoyo yavanhu ava mikukutu,</para>
  <para style="q2">havatombonzwi nenzeve dzavo,</para>
  <para style="q2">uye vakatsinzina meso avo.</para>
  <para style="q1">Zvichida vangaona nameso avo,</para>
  <para style="q2">vakanzwa nenzeve dzavo,</para>
  <para style="q2">vakanzwisisa nemwoyo yavo,</para>
  <para style="q1">vakapinduka, uye ndikavaporesa.’</para>
  <para style="m">
    <verse number="16" style="v"/>Asi akaropafadzwa meso enyu nokuti anoona nenzeve dzenyu nokuti dzinonzwa. <verse number="17" style="v"/>Nokuti, ndinokuudzai chokwadi kuti vaprofita vazhinji navanhu vakarurama vaida kuona zvinhu zvamuri kuona asi havana kuzviona, nokunzwa zvamuri kunzwa asi havana kuzvinzwa.</para>
  <para style="p">
    <verse number="18" style="v"/>“Teererai zvino munzwe zvinorehwa nomufananidzo womukushi: <verse number="19" style="v"/>Kana munhu akanzwa shoko roumambo, akasarinzwisisa, akaipa anouya osvikobvuta zviya zvanga zvadyarwa mumwoyo make. Iyi ndiyo mbeu yakakushwa munzira. <verse number="20" style="v"/>Uyo akagamuchira mbeu yakawira parukangarahwe, ndiye munhu anonzwa shoko, pakarepo origamuchira norufaro. <verse number="21" style="v"/>Asi nokuti haana mudzi, anongorarama naro kwechinguva chipfupi. Kana nhamo kana kutambudzwa zvauya nokuda kweshoko, anokurumidza kugumburwa. <verse number="22" style="v"/>Uyo akagamuchira mbeu yakawira muminzwa, munhu anonzwa shoko asi kufunganya kwenyika nokunyengera kwepfuma zvinorivhunga robva rashaya zvibereko. <verse number="23" style="v"/>Asi uyo anogamuchira shoko rakawira muvhu rakanaka ndiye munhu anonzwa shoko orinzwisisa. Ndiye anobereka mbeu inoburitsa zana, kana makumi matanhatu kana makumi matatu ezvakakushwa.”</para>
  <para style="s1">Mufananidzo waMasawi</para>
  <para style="p">
    <verse number="24" style="v"/>Jesu akavaudza mumwe mufananidzo achiti, “Umambo hwokudenga hunofananidzwa nomunhu akakusha mbeu yakanaka mumunda make. <verse number="25" style="v"/>Asi munhu wose avete, muvengi wake akauya akakusha sawi pakati pegorosi, ndokubva aenda. <verse number="26" style="v"/>Asi kuzoti gorosi ramera rikatumbuka, ipapo sawi rakaonekwawo.</para>
  <para style="p">
    <verse number="27" style="v"/>“Varanda vomuridzi womunda vakauya kwaari vakasvikoti, ‘Ishe, hamuna kukusha mbeu yakanaka mumunda menyu here? Ko, zvino sawi rakazobvepi?’</para>
  <para style="p">
    <verse number="28" style="v"/>“Akavapindura achiti, ‘Muvengi ndiye akaita izvi.’</para>
  <para style="p">“Varanda vakamubvunza vakati, ‘Munoda kuti tiende kunoridzura here?’</para>
  <para style="p">
    <verse number="29" style="v"/>“Akapindura akati, ‘Kwete, nokuti paya pamunodzura sawi, mungazodzura pamwe chete nezviyo. <verse number="30" style="v"/>Regai zvikurirane pamwe chete, tozozviona pakukohwa. Panguva iyoyo ndinozoudza vakohwi kuti: Tangai kuunganidza sawi murisunge muzvisote zvichazopiswa. Mushure mozounganidza gorosi mugoriisa mudura rangu.’ ”</para>
  <para style="s1">Mufananidzo weMbeu yeMasitadhi noweMbiriso</para>
  <para style="p">
    <verse number="31" style="v"/>Akavaudzazve mumwe mufananidzo achiti, “Umambo hwokudenga hwakafanana nembeu yemasitadhi iyo yakatorwa nomunhu akaidyara mumunda make. <verse number="32" style="v"/>Kunyange zvazvo iri iyo mbeu dukusa pambeu dzenyu, asi painokura ndiyo huru kwazvo pambeu dzose dzomubindu uye inova muti wokuti shiri dzedenga dzinouya dzichimhara pamapazi awo.”</para>
  <para style="p">
    <verse number="33" style="v"/>Akavaudzazve mumwe mufananidzo achiti, “Umambo hwokudenga hwakafanana nembiriso, iyo inotorwa nomunhukadzi oisanganisa nefurawa yakawanda, kusvikira yapinda muchikanyiwa chose.”</para>
  <para style="p">
    <verse number="34" style="v"/>Jesu akataura zvinhu izvi zvose kuvanhu nemifananidzo. Haana chaakataura kwavari asingashandisi mifananidzo. <verse number="35" style="v"/>Saizvozvo zvakazadziswa zvakanga zvataurwa kubudikidza nomuprofita zvichinzi:</para>
  <para style="q1">“Ndichataura nemifananidzo,</para>
  <para style="q2">ndichataura zvinhu zvakavanzika kubva pakusikwa kwenyika.”</para>
  <para style="s1">Kududzirwa kwoMufananidzo waMasawi</para>
  <para style="p">
    <verse number="36" style="v"/>Ipapo akasiya vanhu vazhinji akapinda mumba. Vadzidzi vake vakauya kwaari vakasvikoti, “Titsanangurirei zvinorehwa nomufananidzo wamasawi mumunda.”</para>
  <para style="p">
    <verse number="37" style="v"/>Akapindura akati, “Uyo akadyara mbeu yakanaka ndiye Mwanakomana woMunhu. <verse number="38" style="v"/>Munda ndiyo nyika, uye mbeu yakanaka inomirira vanakomana voumambo. Masawi ndiwo vanakomana vowakaipa, <verse number="39" style="v"/>muvengi anoadyara ndiye dhiabhori. Kukohwa ndiko kuguma kwenyika, uye vakohwi ndivo vatumwa.</para>
  <para style="p">
    <verse number="40" style="v"/>“Sokudzurwa kunoitwa masawi achipiswa mumoto, ndizvo zvazvichaita pakuguma kwenyika. <verse number="41" style="v"/>Mwanakomana woMunhu achatuma vatumwa vake uye vachadzura kubva muumambo hwake zvose zvinokonzera chivi navose vanoita zvakaipa. <verse number="42" style="v"/>Vachavakanda muvira romoto umo muchava nokuchema nokurumanya kwameno. <verse number="43" style="v"/>Ipapo vakarurama vachapenya sezuva vari muumambo hwaBaba vavo. Uyo ane nzeve dzokunzwa ngaanzwe.</para>
  <para style="s1">Mufananidzo wePfuma Yakavigwa noweParera</para>
  <para style="p">
    <verse number="44" style="v"/>“Umambo hwokudenga hwakafanana nepfuma yakavigwa mumunda. Mumwe murume akati aiwana, akaivigazve, uye ipapo mukufara kwake, akaenda akandotengesa zvose zvaaiva nazvo ndokutenga munda iwoyo.</para>
  <para style="p">
    <verse number="45" style="v"/>“Umambo hwokudenga hwakafananazve nomutengesi wezvinhu anotsvaka maparera akaisvonaka. <verse number="46" style="v"/>Akati awana rimwe rawo rinokosha akaenda akandotengesa zvose zvaakanga anazvo uye akaritenga.</para>
  <para style="s1">Mufananidzo woUsvasvi</para>
  <para style="p">
    <verse number="47" style="v"/>“Zvakare umambo hwokudenga hwakafanana nousvasvi hwakakandwa mugungwa uye hukabata marudzi ose ehove. <verse number="48" style="v"/>Pahwakanga hwazara vabati vehove vakahukwevera kunze kumahombekombe. Ipapo vakagara pasi vakasarudza hove dzakanaka vakadziisa mumidziyo, asi dzakaipa vakadzirasa. <verse number="49" style="v"/>Izvi ndizvo zvazvichaita pakuguma kwenyika. Vatumwa vachauya vagotsaura vakaipa kubva kune vakarurama, <verse number="50" style="v"/>uye vagovakanda muvira romoto, kuchava nokuchema nokurumanya kwameno.”</para>
  <para style="p">
    <verse number="51" style="v"/>Jesu akabvunza akati, “Manzwisisa zvinhu izvi zvose here?”</para>
  <para style="p">Vakapindura vakati, “Hongu.”</para>
  <para style="p">
    <verse number="52" style="v"/>Akati kwavari, “Naizvozvo mudzidzisi mumwe nomumwe womurayiro akadzidziswa nezvoumambo hwokudenga akafanana nomuridzi weimba anoburitsa pfuma itsva netsaru muimba yake yokuchengetera zvinhu.”</para>
  <para style="s1">Muprofita Haakudzwi muNyika Yake</para>
  <para style="p">
    <verse number="53" style="v"/>Jesu akati apedza mifananidzo iyi, akabvapo. <verse number="54" style="v"/>Akapinda muguta rokwake akatanga kudzidzisa vanhu musinagoge ravo, uye vakashamiswa nazvo. Vakabvunza vachiti, “Murume uyu akawanepi uchenjeri uhu namasimba ezvishamiso aya? <verse number="55" style="v"/>Ko, haasi mwanakomana womuvezi here? Mai vake havasi Maria here, navanunʼuna vake havasi Jakobho, Josefa, Simoni naJudhasi? <verse number="56" style="v"/>Uye hanzvadzi dzake hadzisi pakati pedu dzose here? Ko, zvino murume uyu akawanepi zvinhu zvose izvi?” <verse number="57" style="v"/>Vakagumburwa naye.</para>
  <para style="p">Asi Jesu akati kwavari, “Muprofita haashayiwi kukudzwa asi munyika yake nomumba make.”</para>
  <para style="p">
    <verse number="58" style="v"/>Uye haana kuzoita zvishamiso zvizhinji imomo nokuda kwokusatenda kwavo.</para>
  <chapter number="14" style="c"/>
  <para style="s1">Johani Mubhabhatidzi Anogurwa Musoro</para>
  <para style="p">
    <verse number="1" style="v"/>Panguva iyoyo mambo Herodhi akanzwa nezvaJesu <verse number="2" style="v"/>uye akati kuvaranda vake, “Uyu ndiJohani Mubhabhatidzi; amuka kubva kuvakafa! Ndokusaka masimba ezvishamiso achishanda maari.”</para>
  <para style="p">
    <verse number="3" style="v"/>Zvino Herodhi ainge abata Johani akamusunga achibva amuisa mutorongo nokuda kwaHerodhiasi mudzimai waFiripi, mununʼuna wake, <verse number="4" style="v"/>sezvo Johani ainge ati kwaari, “Hautenderwi kutora mukadzi uyu.” <verse number="5" style="v"/>Herodhi aida kuuraya Johani asi aitya vanhu nokuti vaimuona somuprofita.</para>
  <para style="p">
    <verse number="6" style="v"/>Asi zuva rokupemberera kuberekwa kwaHerodhi rakati rasvika, mwanasikana waHerodhiasi akatamba pamberi pavo uye zvikafadza Herodhi kwazvo, <verse number="7" style="v"/>zvokuti akamuvimbisa nemhiko kuti aizomupa chipi nechipi chaaizokumbira. <verse number="8" style="v"/>Arayirwa namai vake mwanasikana akati, “Ndipei pano musoro waJohani Mubhabhatidzi uri mundiro.” <verse number="9" style="v"/>Mambo akasuwiswa nazvo, asi nokuda kwemhiko yake uye navaainge agere navo pakudya, akarayira kuti upiwe kwaari, <verse number="10" style="v"/>ndokutuma vanhu kundogura musoro waJohani mutorongo. <verse number="11" style="v"/>Uye musoro wake wakauyiwa nawo uri mundiro ukapiwa kumusikana, iye akaenda nawo kuna mai vake. <verse number="12" style="v"/>Vadzidzi vaJohani vakauya vakatora mutumbi wake vakandouviga. Vakazoenda vakandoudza Jesu.</para>
  <para style="s1">Jesu Anopa Vanhu Zviuru Zvishanu Zvokudya</para>
  <para style="p">
    <verse number="13" style="v"/>Jesu paakanzwa zvakanga zvaitika, akabvapo negwa zvisingazivikanwi nevazhinji akaenda kurenje. Vachinzwa izvi, vanhu vazhinji vakamutevera netsoka vachibva kumaguta. <verse number="14" style="v"/>Paakabuda mugwa, Jesu akaona vanhu vazhinji, akavanzwira tsitsi uye akaporesa varwere vavo.</para>
  <para style="p">
    <verse number="15" style="v"/>Zvino ava madekwana, vadzidzi vake vakauya kwaari vakati, “Tiri musango, uye kwava kusviba. Endesai vanhu ava, kuti vaende mumisha vandozvitengera zvokudya.”</para>
  <para style="p">
    <verse number="16" style="v"/>Jesu akapindura achiti, “Havafaniri kuenda. Imi vapei chavangadye.”</para>
  <para style="p">
    <verse number="17" style="v"/>Ivo vakapindura vakati, “Pano tinongova nezvingwa zvishanu nehove mbiri.”</para>
  <para style="p">
    <verse number="18" style="v"/>Akati, “Uyai nazvo kuno kwandiri.” <verse number="19" style="v"/>Uye akarayira kuti vanhu vagare pasi pauswa. Akatora zvingwa zvishanu nehove dziya mbiri akatarira kudenga akavonga, akazviropafadza uye akazvimedura. Ipapo akazvipa kuvadzidzi, vadzidzi vakapa vanhu. <verse number="20" style="v"/>Vose vakadya vakaguta, uye vadzidzi vakaunganidza zvimedu zvainge zvasara zvikazadza matengu gumi namaviri. <verse number="21" style="v"/>Vanhu vakadya vaisvika varume zviuru zvishanu pasingaverengwi vakadzi navana.</para>
  <para style="s1">Jesu Anofamba Pamusoro peMvura</para>
  <para style="p">
    <verse number="22" style="v"/>Pakarepo Jesu akaudza vadzidzi vake kuti vapinde mugwa vafanotungamira kuenda kune rimwe divi, iye ndokusara achiendesa vanhu vazhinji ava. <verse number="23" style="v"/>Mushure mokuendesa vanhu vazhinji ava, akakwira mugomo ari oga kundonyengetera. Madekwana akasvika iye achingovako ari oga, <verse number="24" style="v"/>asi igwa rakanga rava chinhambwe chikuru kwazvo kubva kunyika asi richitambudzwa namasaisai nokuti mhepo yairwisana naro.</para>
  <para style="p">
    <verse number="25" style="v"/>Panguva yechina yousiku Jesu akaenda kwavari, achifamba pamusoro pegungwa. <verse number="26" style="v"/>Vadzidzi pavakamuona achifamba pamusoro pegungwa vakatya kwazvo. Vakaridza mhere nokutya vakati, “Hero dzangaradzimu!”</para>
  <para style="p">
    <verse number="27" style="v"/>Asi pakarepo Jesu akati kwavari, “Musatya, ndini!”</para>
  <para style="p">
    <verse number="28" style="v"/>Petro akapindura akati, “Ishe, kana murimi ndirayirei kuti ndiuye kwamuri ndichifamba pamusoro pemvura.”</para>
  <para style="p">
    <verse number="29" style="v"/>Iye akati, “Uya.”</para>
  <para style="p">Ipapo Petro akabuda mugwa akafamba pamusoro pemvura akananga kuna Jesu. <verse number="30" style="v"/>Asi akati achiona mhepo ine simba, akatya, ndokubva atanga kunyura, achibva adanidzira achiti, “Ishe, ndiponesei!”</para>
  <para style="p">
    <verse number="31" style="v"/>Pakarepo Jesu akatambanudza ruoko rwake akamubata, uye akati kwaari, “Iwe wokutenda kuduku, sei wakahadzika?”</para>
  <para style="p">
    <verse number="32" style="v"/>Uye pavakapinda mugwa, mhepo yakanyarara. <verse number="33" style="v"/>Ipapo vaya vaiva mugwa vakamunamata vachiti, “Chokwadi muri Mwanakomana waMwari.”</para>
  <para style="p">
    <verse number="34" style="v"/>Kuzoti vayambukira mhiri, vakaburukira paGenesareti. <verse number="35" style="v"/>Uye varume venzvimbo iyoyo vakati vamuziva, vakatumira shoko mudunhu rose rakapoteredza. Vanhu vakauya navarwere vavo vose kwaari <verse number="36" style="v"/>vakamukumbira zvikuru kuti abvumire varwere kuti vangobata mupendero wenguo yake uye vose vakamubata vakaporeswa.</para>
  <chapter number="15" style="c"/>
  <para style="s1">Zvinhu Zvakachena neZvisina Kuchena</para>
  <para style="p">
    <verse number="1" style="v"/>Ipapo vanyori navaFarisi vakauya kuna Jesu vachibva kuJerusarema uye vakamubvunza vachiti, <verse number="2" style="v"/>“Sei vadzidzi venyu vachityora tsika dzavakuru? Havashambi maoko avo vasati vadya!”</para>
  <para style="p">
    <verse number="3" style="v"/>Jesu akavapindura achiti, “Ko, imi munotyorerei murayiro waMwari nokuda kwetsika dzenyu? <verse number="4" style="v"/>Nokuti Mwari akati, ‘Kudza baba vako namai vako’ uye, ‘Ani naani anotuka baba kana mai vake anofanira kuurayiwa.’ <verse number="5" style="v"/>Asi imi munoti kana munhu akati kuna baba vake kana mai vake, ‘Chinhu chipi nechipi chamaiti munozogamuchira kubva kwandiri, chava chipo chakakumikidzwa kuna Mwari’, <verse number="6" style="v"/>haachafaniri ‘kukudza baba vake’ nacho? Saizvozvo munoshayisa shoko raMwari simba nokuda kwetsika dzenyu. <verse number="7" style="v"/>Imi vanyengeri! Isaya akaprofita kwazvo pamusoro penyu achiti:</para>
  <para style="q1">
    <verse number="8" style="v"/>“ ‘Vanhu ava vanondikudza nemiromo yavo,</para>
  <para style="q2">asi mwoyo yavo iri kure neni.</para>
  <para style="q1">
    <verse number="9" style="v"/>Vanondinamata pasina;</para>
  <para style="q2">vachidzidzisa dzidziso nemirayiro yavanhu.’ ”</para>
  <para style="p">
    <verse number="10" style="v"/>Jesu akadana vanhu vazhinji kwaari akati, “Teererai, munzwisise. <verse number="11" style="v"/>Icho chinopinda mumuromo momunhu ‘hachimusvibisi’, asi chinobuda mumuromo make ndicho ‘chinomusvibisa’.”</para>
  <para style="p">
    <verse number="12" style="v"/>Ipapo vadzidzi vakauya kwaari vakamubvunza vachiti, “Munoziva here kuti vaFarisi vagumburwa pavanzwa shoko iri?”</para>
  <para style="p">
    <verse number="13" style="v"/>Akapindura akati, “Muti mumwe nomumwe usina kusimwa naBaba vangu vokudenga uchadzurwa. <verse number="14" style="v"/>Vasiyei vakadaro, vatungamiriri vamapofu. Kana bofu rikatungamirira rimwe bofu, vose vachawira mugomba.”</para>
  <para style="p">
    <verse number="15" style="v"/>Petro akati, “Titsanangurirei mufananidzo uyu.”</para>
  <para style="p">
    <verse number="16" style="v"/>Jesu akavabvunza akati, “Nemiwo hamusati mava kunzwisisa? <verse number="17" style="v"/>Hamuoniwo here kuti chose chinopinda mumuromo chinopinda mudumbu chichizobuda kunze! <verse number="18" style="v"/>Asi zvinhu zvinobuda mumuromo zvinobva mumwoyo, izvozvi ndizvo zvinosvibisa munhu. <verse number="19" style="v"/>Nokuti mumwoyo munobuda pfungwa dzakaipa, umhondi, upombwe, unzenza, umbavha, uchapupu hwenhema nokureva nhema pamusoro pavamwe vanhu. <verse number="20" style="v"/>Izvi ndizvo ‘zvinosvibisa’ munhu, asi kudya asina kushamba maoko ‘hazvimusvibisi’.”</para>
  <para style="s1">Kutenda kwoMukadzi muKenani</para>
  <para style="p">
    <verse number="21" style="v"/>Jesu akabvapo akaenda kudunhu reTire neSidhoni. <verse number="22" style="v"/>Mumwe mukadzi muKenani womunzvimbo iyi akauya achidanidzira achiti, “Ishe, mwanakomana waDhavhidhi, ndinzwirei ngoni! Mwanasikana wangu ari kutambudzwa zvikuru nedhimoni rakamubata.”</para>
  <para style="p">
    <verse number="23" style="v"/>Jesu haana chaakapindura. Ipapo vadzidzi vake vakauya kwaari vakasvikoti, “Mudzingei nokuti ari kuramba achidanidzira kwatiri.”</para>
  <para style="p">
    <verse number="24" style="v"/>Akati kwavari, “Ndakatumwa kumakwai akarasika eIsraeri chete.”</para>
  <para style="p">
    <verse number="25" style="v"/>Mukadzi uya akauya akasvikopfugama pamberi pake akati, “Ishe, ndibatsireiwo!”</para>
  <para style="p">
    <verse number="26" style="v"/>Akapindura akati, “Hazvina kunaka kutora chingwa chavana muchichikandira imbwa.”</para>
  <para style="p">
    <verse number="27" style="v"/>Mukadzi uya akati, “Hongu Ishe, kunyange nembwa dzinodyawo zvimedu zvinodonha kubva patafura yatenzi wadzo.”</para>
  <para style="p">
    <verse number="28" style="v"/>Ipapo Jesu akapindura akati, “Mai, mune kutenda kukuru! Chikumbiro chenyu chanzwikwa.” Mwanasikana wake akabva aporeswa kubva panguva iyoyo.</para>
  <para style="s1">Jesu Anopa Vanhu Zviuru Zvina Zvokudya</para>
  <para style="p">
    <verse number="29" style="v"/>Jesu akabvapo akatevedza gungwa reGarirea. Ipapo akakwira mugomo akagara pasi. <verse number="30" style="v"/>Uye vanhu vazhinji vakauya kwaari navakaremara, mapofu, mhetamakumbo, mbeveve navamwe vazhinji, vakasvikovaisa patsoka dzake uye akavaporesa. <verse number="31" style="v"/>Vanhu vakashamiswa kuona mbeveve dzichitaura, mhetamakumbo dzichitwasanudzwa, vakaremara vachifamba namapofu achiona. Vakarumbidza Mwari weIsraeri.</para>
  <para style="p">
    <verse number="32" style="v"/>Jesu akadana vadzidzi vake akati kwavari, “Ndiri kunzwa tsitsi pamusoro pavanhu ava; vanga vachingova neni kwamazuva matatu uye havachina chokudya. Handidi kuti ndivaendese vaine nzara nokuti vangaziya nenzara munzira.”</para>
  <para style="p">
    <verse number="33" style="v"/>Vadzidzi vake vakapindura vachiti, “Ndokupi kwatingawana chingwa chinokwana vanhu vose ava muno musango makadai?”</para>
  <para style="p">
    <verse number="34" style="v"/>Jesu akabvunza akati, “Mune zvingwa zvingani?”</para>
  <para style="p">Ivo vakati, “Tine zvinomwe notuhove tushoma shoma.”</para>
  <para style="p">
    <verse number="35" style="v"/>Akarayira kuti vanhu vose vagare pasi. <verse number="36" style="v"/>Ipapo akatora zvingwa zvinomwe zviya nehove dziya, akavonga, akazvimedura ndokuzvipa kuvadzidzi, ivowo ndokupa vanhu vose. <verse number="37" style="v"/>Vose vakadya vakaguta. Mushure, vadzidzi vakanhongera zvimedu zvakanga zvasara zvikazadza matengu manomwe. <verse number="38" style="v"/>Vanhu vakadya vaiva varume zviuru zvina, vakadzi navana vasingaverengerwi. <verse number="39" style="v"/>Mushure mokunge Jesu aendesa vanhu vazhinji ava, akapinda mugwa ndokubva aenda kudunhu reMagadhani.</para>
  <chapter number="16" style="c"/>
  <para style="s1">Vanokumbira Chiratidzo</para>
  <para style="p">
    <verse number="1" style="v"/>VaFarisi navaSadhusi vakauya kuna Jesu vakamuedza nokumukumbira kuti avaratidze chiratidzo chinobva kudenga.</para>
  <para style="p">
    <verse number="2" style="v"/>Akavapindura achiti, “Panosvika nguva yamadekwana munoti, ‘Mamiriro okunze achange akanaka nokuti denga rakatsvuka.’ <verse number="3" style="v"/>Uye mangwanani munoti, ‘Nhasi kuchanaya mvura ine dutu nokuti denga rakatsvuka uye kwakakwidibira.’ Munoziva kududzira zvinoonekwa mudenga, asi hamugoni kududzira zviratidzo zvenguva. <verse number="4" style="v"/>Rudzi rwakaipa rwoupombwe runotsvaka chiratidzo, asi hapana chichapiwa kwarwuri kunze kwechiratidzo chaJona.” Ipapo Jesu akavasiya, akaenda kumwe.</para>
  <para style="s1">Mbiriso yavaFarisi navaSadhusi</para>
  <para style="p">
    <verse number="5" style="v"/>Pavakayambuka mhiri kwegungwa, vadzidzi vakakanganwa kutakura chingwa. <verse number="6" style="v"/>Jesu akati kwavari, “Chenjerai mungwarire mbiriso yavaFarisi navaSadhusi.”</para>
  <para style="p">
    <verse number="7" style="v"/>Vakakurukura nezvenyaya iyi pakati pavo vakati, “Anodaro nokuti hatina kuuya nechingwa.”</para>
  <para style="p">
    <verse number="8" style="v"/>Achiziva izvi Jesu akavabvunza akati, “Imi vokutenda kuduku, ko, muri kutauriranei pakati penyu nezvokusava nechingwa? <verse number="9" style="v"/>Hamusati mava kunzwisisa here? Hamurangariri here zvingwa zvishanu zvavanhu vane zviuru zvishanu uye kuti makazadza matengu mangani ezvamakaunganidza? <verse number="10" style="v"/>Kana kuti zvingwa zvinomwe zvavanhu zviuru zvina uye kuti makazadza matengu mangani ezvamakaunganidza? <verse number="11" style="v"/>Hamunzwisisi sei kuti ndanga ndisingatauri kwamuri nezvechingwa? Asi chenjererai mbiriso yavaFarisi navaSadhusi.” <verse number="12" style="v"/>Ipapo vakanzwisisa kuti ainge asingavaudzi kuti vachenjerere mbiriso inoshandiswa muchingwa, asi nezvedzidziso yavaFarisi navaSadhusi.</para>
  <para style="s1">Petro Anopupura Kuti Jesu Ndiye Kristu</para>
  <para style="p">
    <verse number="13" style="v"/>Jesu akati asvika kudunhu reKesaria Firipi, akabvunza vadzidzi vake akati, “Vanhu vanoti Mwanakomana woMunhu ndiani?”</para>
  <para style="p">
    <verse number="14" style="v"/>Vakati, “Vamwe vanoti Johani Mubhabhatidzi, vamwewo vanoti Eria, vamwewo vachiti Jeremia kana mumwe wavaprofita.”</para>
  <para style="p">
    <verse number="15" style="v"/>Akabvunza akati, “Ko, imi munoti ndini ani?”</para>
  <para style="p">
    <verse number="16" style="v"/>Simoni Petro akapindura akati, “Ndimi Kristu, Mwanakomana waMwari mupenyu.”</para>
  <para style="p">
    <verse number="17" style="v"/>Jesu akapindura akati, “Wakaropafadzwa iwe Simoni mwanakomana waJona, nokuti izvi hazvina kuzarurirwa kwauri nomunhu asi naBaba vangu vari kudenga. <verse number="18" style="v"/>Ndinoti kwauri, iwe ndiwe Petro, paruware urwu ndichavaka kereke yangu, kunyange masuo eHadhesi haangaikundi. <verse number="19" style="v"/>Ndichakupa kiyi dzoumambo hwokudenga; chose chaunosunga pano pasi chichasungwa kudenga, uye chose chaunosunungura pano pasi nokudenga chichasunungurwa.” <verse number="20" style="v"/>Ipapo akayambira vadzidzi vake kuti vasaudze ani zvake kuti iye ndiye Kristu.</para>
  <para style="s1">Jesu Anofanovaudza neZvorufu Rwake</para>
  <para style="p">
    <verse number="21" style="v"/>Kubva panguva iyoyo Jesu akatanga kutsanangurira vadzidzi vake kuti anofanira kuenda kuJerusarema kundotambudzwa kwazvo pamaoko avakuru navaprista vakuru navadzidzisi vemirayiro uye kuti anofanira kuurayiwa nokumutswazve pazuva retatu.</para>
  <para style="p">
    <verse number="22" style="v"/>Petro akamutora padivi akatanga kumutsiura achiti, “Hazviitiki, Ishe. Izvi hazvisi kuzoitika kwamuri!”</para>
  <para style="p">
    <verse number="23" style="v"/>Jesu akatendeukira kwaari akati, “Enda shure kwangu Satani! Uri chigumbuso kwandiri nokuti hauna zvinhu zvaMwari mupfungwa dzako asi zvavanhu.”</para>
  <para style="p">
    <verse number="24" style="v"/>Ipapo Jesu akati kuvadzidzi vake, “Kana paine anoda kunditevera, ngaazvirambe, atakure muchinjikwa wake, anditevere. <verse number="25" style="v"/>Nokuti ani naani anoda kuchengetedza upenyu hwake acharasikirwa nahwo, asi ani naani anorasikirwa noupenyu hwake nokuda kwangu achahuwana. <verse number="26" style="v"/>Ko, munhu achabatsirwa nei kana akawana nyika yose, asi achirasikirwa noupenyu hwake? Kana kuti munhu acharipeiko kuti adzikinure upenyu hwake? <verse number="27" style="v"/>Nokuti Mwanakomana woMunhu achauya ari mukubwinya kwaBaba vake aine vatumwa vake, ipapo achapa mubayiro kuno mumwe nomumwe maererano namabasa ake. <verse number="28" style="v"/>Ndinokuudzai chokwadi kuti vamwe vamire pano havazofi vasati vaona Mwanakomana woMunhu achiuya muumambo hwake.”</para>
  <chapter number="17" style="c"/>
  <para style="s1">Kubwinya kwaJesu paGomo</para>
  <para style="p">
    <verse number="1" style="v"/>Mushure memazuva matanhatu Jesu akatora Petro naJakobho naJohani mununʼuna waJakobho akakwira navo mugomo refu vari voga. <verse number="2" style="v"/>Ipapo akashanduka pamberi pavo. Chiso chake chakapenya sezuva uye nguo dzake dzikachena sechiedza. <verse number="3" style="v"/>Pakarepo Mozisi naEria vakangoerekana voonekwa vamire vachitaura naJesu.</para>
  <para style="p">
    <verse number="4" style="v"/>Petro akati kuna Jesu, “Ishe zvakatinakira kuva pano. Kana muchida ndingavaka matumba matatu, rimwe renyu, rimwe raMozisi nerimwe raEria.”</para>
  <para style="p">
    <verse number="5" style="v"/>Achiri kutaura kudaro, gore raipenya rakabva ravakwidibira, uye inzwi rikabuda mugore richiti, “Uyu ndiye Mwanakomana wangu wandinodisa, anondifadza. Munzwei!”</para>
  <para style="p">
    <verse number="6" style="v"/>Vadzidzi vakati vanzwa izvi, vakawira pasi nezviso zvavo vachitya kwazvo. <verse number="7" style="v"/>Asi Jesu akauya akavabata. Akati, “Mukai. Musatya.” <verse number="8" style="v"/>Pavakasimudza misoro vachitarisa vakazongoona Jesu ava oga.</para>
  <para style="p">
    <verse number="9" style="v"/>Pavakanga vava kuburuka kubva mugomo, Jesu akavarayira achiti, “Musamboudza ani zvake zvamaona izvi kusvikira Mwanakomana woMunhu amutswa kubva kuvakafa.”</para>
  <para style="p">
    <verse number="10" style="v"/>Vadzidzi vakamubvunza vakati, “Ko, sei vadzidzisi vemirayiro vachiti Eria anofanira kutanga kuuya?”</para>
  <para style="p">
    <verse number="11" style="v"/>Jesu akapindura akati, “Ichokwadi kuti Eria achauya agovandudza zvinhu zvose. <verse number="12" style="v"/>Asi ndinokuudzai kuti Eria akatouya kare asi havana kumuziva, uye vakaita kwaari zvavaida. Saizvozvo Mwanakomana woMunhu achatambudzwa pamaoko avo.” <verse number="13" style="v"/>Ipapo vadzidzi vakanzwisisa kuti aitaura kwavari nezvaJohani Mubhabhatidzi.</para>
  <para style="s1">Kuporeswa kwoMukomana Aiva neDhimoni</para>
  <para style="p">
    <verse number="14" style="v"/>Vakati vasvika kuvanhu vazhinji, mumwe murume akauya akasvikopfugama pamberi paJesu akati, <verse number="15" style="v"/>“Ishe, donzwiraiwo mwanakomana wangu tsitsi. Ane zvipusha uye ari kutambudzika kwazvo. Kazhinji zvinomuwisira mumoto kana mumvura. <verse number="16" style="v"/>Ndauya naye kuvadzidzi venyu asi havana kugona kumuporesa.”</para>
  <para style="p">
    <verse number="17" style="v"/>Jesu akapindura akati, “Haiwa, imi rudzi rusingatendi uye rwakatsauka, ndichagara nemi kusvikira rinhiko? Uyai nomukomana uyu kwandiri.” <verse number="18" style="v"/>Jesu akatuka dhimoni rikabva rabuda mumukomana uya achibva apora kubva panguva iyoyo.</para>
  <para style="p">
    <verse number="19" style="v"/>Ipapo vadzidzi vakauya kuna Jesu vari voga vakamubvunza vachiti, “Ko, takundikana sei kuridzinga?”</para>
  <para style="p">
    <verse number="20" style="v"/>Akavapindura achiti, “Nokuda kwokuti mune kutenda kudiki. Ndinokuudzai chokwadi kuti dai maiva nokutenda kudiki hako semhodzi yemasitadhi maigona kuti kugomo iri, ‘Ibva apa uende uko,’ zvichiitika. Hapana chamunozokundikana kuita. <verse number="21" style="v"/>Asi rudzi urwu rwomweya runongobviswa chete nokunyengetera nokutsanya.”</para>
  <para style="p">
    <verse number="22" style="v"/>Vakati vaungana muGarirea Jesu akati kwavari, “Mwanakomana woMunhu achaiswa mumaoko avanhu. <verse number="23" style="v"/>Vachamuuraya asi pazuva retatu achamutswa.” Uye vadzidzi vakasuwa kwazvo.</para>
  <para style="s1">Mutero womuTemberi</para>
  <para style="p">
    <verse number="24" style="v"/>Jesu navadzidzi vake vakati vasvika muKapenaume, vateresi vomutemberi vakauya kuna Petro vakabvunza vachiti, “Ko, mudzidzisi wenyu haaripi mutero womutemberi here?”</para>
  <para style="p">
    <verse number="25" style="v"/>Akapindura akati, “Hongu, anoripa.”</para>
  <para style="p">Petro paakapinda mumba, Jesu ndiye akatanga kutaura achiti, “Unofungei, Simoni? Madzimambo enyika anotora mutero kuvana vavo here kana kuti kuna vamwe?”</para>
  <para style="p">
    <verse number="26" style="v"/>Petro akapindura akati, “Kuna vamwe.” Jesu akati, “Saka vana vakasununguka. <verse number="27" style="v"/>Asi kuti tisavagumbura enda kugungwa unokanda chiredzo chako mumvura. Tora hove yaunotanga kubata, wovhura muromo wayo, uchawana muine mari inokwana mutero wangu newako, uvape.”</para>
  <chapter number="18" style="c"/>
  <para style="s1">Mukuru muUmambo hwoKudenga</para>
  <para style="p">
    <verse number="1" style="v"/>Panguva iyoyo vadzidzi vakauya kuna Jesu uye vakamubvunza vachiti, “Ndianiko mukuru pane vose muumambo hwokudenga?”</para>
  <para style="p">
    <verse number="2" style="v"/>Akadana mwana muduku ndokumumisa pakati pavo. <verse number="3" style="v"/>Uye akati, “Ndinokuudzai chokwadi kuti, kana musina kushanduka mukava savana vaduku, hamungatongopindi muumambo hwokudenga. <verse number="4" style="v"/>Naizvozvo ani naani anozvininipisa somwana uyu ndiye achava mukuru muumambo hwokudenga.</para>
  <para style="p">
    <verse number="5" style="v"/>“Uye ani naani anogamuchira mwana muduku souyu muzita rangu anogamuchira ini. <verse number="6" style="v"/>Asi ani naani anoita kuti mumwe wavaduku vanotenda kwandiri atadze, zvaiva nani kwaari kuti asungirirwe guyo guru muhuro make agonyudzwa mugungwa makadzika.</para>
  <para style="p">
    <verse number="7" style="v"/>“Ine nhamo nyika nokuda kwezvinhu zvinoita kuti vanhu vatadze! Zvinhu izvozvo zvinofanira kuuya asi ane nhamo munhu anoita kuti zviitike. <verse number="8" style="v"/>Kana ruoko rwako kana kuti rutsoka rwako zvichikuita kuti utadze, zvidimure uzvirasire kure. Zviri nani kupinda muupenyu wakaremara kana kuti uchikamhina, pano kupinda mumoto usingadzimi uine maoko maviri namakumbo maviri. <verse number="9" style="v"/>Kana ziso rako richikuita kuti utadze ribvise urirasire kure. Zviri nani kuti upinde muupenyu uine ziso rimwe chete pane kunge uine maziso maviri asi ugokandwa mumoto wegehena.</para>
  <para style="s1">Mufananidzo weGwai Rakarasika</para>
  <para style="p">
    <verse number="10" style="v"/>“Onai kuti hamuzvidze mumwe wavaduku ava. Ndinokuudzai kuti vatumwa vavo kudenga vanogaroona chiso chaBaba vangu vari kudenga. <verse number="11" style="v"/>Nokuti Mwanakomana woMunhu akauya kuzoponesa chakarasika.</para>
  <para style="p">
    <verse number="12" style="v"/>“Imi munofungei? Kana munhu ane makwai zana, rimwe chete rawo rikarasika, haangasiye makumi mapfumbamwe nepfumbamwe mumakomo achinotsvaka rakarasika here? <verse number="13" style="v"/>Uye kana akariwana, ndinokuudzai chokwadi kuti anorifarira kukunda makumi mapfumbamwe nemapfumbamwe asina kurasika. <verse number="14" style="v"/>Nenzira imwe cheteyo Baba venyu vari kudenga havafariri kuti mumwe wavaduku ava arasike.</para>
  <para style="s1">Kana Hama Yakutadzira</para>
  <para style="p">
    <verse number="15" style="v"/>“Kana hama yako yakutadzira enda umuudze mhosva yake, muri vaviri chete. Kana akakunzwa wadzora hama yako. <verse number="16" style="v"/>Asi akaramba kuteerera, enda nomumwe kana vaviri kuitira kuti ‘nyaya imwe neimwe isimbiswe nezvapupu zviviri kana zvitatu.’ <verse number="17" style="v"/>Kana akaramba kuteerera, uudze kereke, kana akaramba kuteerera kunyange kereke, umutore zvako somuhedheni kana muteresi.</para>
  <para style="p">
    <verse number="18" style="v"/>“Ndinokuudzai chokwadi kuti chose chamuchasunga pano pasi chichasungwa kudenga, nechamunosunungura pano pasi chichasunungurwa kudenga.</para>
  <para style="p">
    <verse number="19" style="v"/>“Ndinokuudzai zvakare kuti kana vaviri venyu mukabvumirana pane chamunokumbira kuna Baba vangu vari kudenga, muchachiitirwa. <verse number="20" style="v"/>Nokuti panoungana vaviri kana vatatu muzita rangu, neni ndiripo pakati pavo.”</para>
  <para style="s1">Mufananidzo woMuranda Akanga Asina Tsitsi</para>
  <para style="p">
    <verse number="21" style="v"/>Ipapo Petro akauya kuna Jesu akamubvunza achiti, “Ishe, kanganiko kandingaregerera hama yangu kana achinditadzira? Kanomwe here?”</para>
  <para style="p">
    <verse number="22" style="v"/>Jesu akapindura akati, “Kwete kanomwe chete, asi kakapetwa makumi manomwe ane nomwe.</para>
  <para style="p">
    <verse number="23" style="v"/>“Naizvozvo, umambo hwokudenga hwakafanana namambo aida kuripirwa zvikwereti zvake navaranda vake. <verse number="24" style="v"/>Paakatanga kuzviongorora, murume ainge aine chikwereti chamatarenda zviuru gumi<note caller="+" style="f"><char style="fr" closed="false">18:24 </char><char style="ft" closed="false">mamiriyoni 10 amadhora</char></note> akauyiswa kwaari. <verse number="25" style="v"/>Sezvo ainge asingakwanisi kuripa chikwereti ichi, tenzi wake akaronga kuti iye nomudzimai wake, navana vake nezvose zvaaiva nazvo zvitengeswe kuti zviripe chikwereti.</para>
  <para style="p">
    <verse number="26" style="v"/>“Muranda uya akazviwisira pamberi patenzi wake akamukumbira zvikuru achiti, ‘Ndiitireiwo mwoyo murefu, ndicharipa hangu zvose.’ <verse number="27" style="v"/>Tenzi womuranda uya akamunzwira tsitsi, ndokubva adzima chikwereti chiya chose, uye akamuregedza achienda zvake.</para>
  <para style="p">
    <verse number="28" style="v"/>“Asi muranda uya paakabuda, akasangana nomumwewo muranda saiye ainge aine chikwereti chake chamadhenari zana<note caller="+" style="f"><char style="fr" closed="false">18:28 </char><char style="ft" closed="false">madhora mashoma shoma</char></note>. Akamubata ndokutanga kumudzipa. Akati, ‘Ndipe chikwereti changu!’</para>
  <para style="p">
    <verse number="29" style="v"/>“Muranda uya saiyewo muranda akapfugama ndokumukumbira zvikuru achiti, ‘Ndiitirewo mwoyo murefu, ndichakupa chikwereti chako.’</para>
  <para style="p">
    <verse number="30" style="v"/>“Asi akaramba. Pamusoro pezvo akamusungisa uye akaita kuti aiswe mutorongo kusvikira aripa chikwereti chose. <verse number="31" style="v"/>Vamwe varanda vakati vaona zvakanga zvaitika, zvakavatambudza zvikuru ndokubva vanoudza tenzi wavo zvose zvakanga zvaitika.</para>
  <para style="p">
    <verse number="32" style="v"/>“Tenzi akadana muranda uya akati, ‘Iwe muranda akaipa. Ndakadzima chikwereti changu chawaiva nacho nokuti wakandikumbira zvikuru. <verse number="33" style="v"/>Saka hawaifanira here kuva netsitsi kuno mumwe wako sezvandakakuitira iwe?’ <verse number="34" style="v"/>Nehasha tenzi wake akamuisa kune vejeri kuti arangwe zvinorwadza kusvikira aripa chikwereti chose chaaiva nacho.</para>
  <para style="p">
    <verse number="35" style="v"/>“Izvi ndizvo zvichaitirwa mumwe nomumwe wenyu naBaba vangu vari kudenga kana musingaregereri hama yenyu nomwoyo wose.”</para>
  <chapter number="19" style="c"/>
  <para style="s1">Kurambana</para>
  <para style="p">
    <verse number="1" style="v"/>Jesu akati apedza kutaura zvinhu izvi, akabva kuGarirea akaenda kudunhu reJudhea mhiri kwaJorodhani. <verse number="2" style="v"/>Vanhu vazhinji zhinji vakamutevera uye akavaporesa ikoko.</para>
  <para style="p">
    <verse number="3" style="v"/>Vamwe vaFarisi vakauya kwaari kuzomuedza. Vakamubvunza vachiti, “Zviri pamutemo here kuti murume arambe mukadzi wake nokuda kwechikonzero chipi nechipi zvacho?”</para>
  <para style="p">
    <verse number="4" style="v"/>Akavapindura achiti, “Hamuna kuverenga here kuti kubva pakutanga Musiki akavaita munhurume nomunhukadzi, <verse number="5" style="v"/>akati, ‘Nokuda kwaizvozvo murume achasiya baba namai vake agobatanidzwa nomukadzi wake, vaviri ava vachava nyama imwe chete?’ <verse number="6" style="v"/>Saka havachisiri vaviri asi mumwe chete. Naizvozvo chabatanidzwa naMwari pamwe chete, hapana munhu anofanira kuchiparadzanisa.”</para>
  <para style="p">
    <verse number="7" style="v"/>Vakabvunzazve vachiti, “Sei Mozisi akarayira kuti murume ape mukadzi wake rugwaro rwokumuramba obva amuendesa?”</para>
  <para style="p">
    <verse number="8" style="v"/>Jesu akapindura achiti, “Mozisi akakubvumirai kuramba vakadzi venyu nokuda kwoukukutu hwemwoyo yenyu. Asi zvainge zvisina kudaro kubva pakutanga. <verse number="9" style="v"/>Ndinokuudzai kuti ani naani anoramba mukadzi wake, kunze chete nokuda kwoupombwe, akazowana mumwe mukadzi, atoita upombwe.”</para>
  <para style="p">
    <verse number="10" style="v"/>Vadzidzi vake vakati kwaari, “Kana ari iwo mamiriro azvakaita pakati pomurume nomukadzi, zviri nani kusawana.”</para>
  <para style="p">
    <verse number="11" style="v"/>Jesu akapindura akati kwavari, “Haasi wose anogamuchira shoko iri, asi kune avo chete vakaripiwa. <verse number="12" style="v"/>Nokuti kune ngomwa dzakaberekwa dzakadaro; dzimwe dziriko dzakaitwa navanhu; dzimwe dzakazviita ngomwa nokuda kwoumambo hwokudenga. Uyo anogona kugamuchira shoko iri ngaarigamuchire.”</para>
  <para style="s1">Vana Vaduku naJesu</para>
  <para style="p">
    <verse number="13" style="v"/>Ipapo vana vaduku vakauyiswa kuna Jesu kuti aise maoko ake pamusoro pavo, uye kuti avanyengeterere. Asi vadzidzi vakatsiura vaya vakanga vauya navo.</para>
  <para style="p">
    <verse number="14" style="v"/>Jesu akati, “Regai vana vaduku vauye kwandiri, musavadzivisa, nokuti umambo hwokudenga ndohwavakadai.” <verse number="15" style="v"/>Akati aisa maoko ake pamusoro pavo, akabva ipapo.</para>
  <para style="s1">Jaya Mupfumi</para>
  <para style="p">
    <verse number="16" style="v"/>Zvino mumwe murume akauya kuna Jesu akamubvunza achiti, “Mudzidzisi, ndechipi chinhu chakanaka chandingaita kuti ndiwane upenyu husingaperi?”</para>
  <para style="p">
    <verse number="17" style="v"/>Jesu akati kwaari, “Unondibvunzireiko pamusoro pezvakanaka? Kunongova noMumwe chete akanaka. Kana uchida kupinda muupenyu, teerera mirayiro.”</para>
  <para style="p">
    <verse number="18" style="v"/>Murume uya akabvunza achiti, “Ipiko?”</para>
  <para style="p">Jesu akapindura akati, “ ‘Usauraya, usaita upombwe, usaba, usapupura nhema. <verse number="19" style="v"/>Kudza baba vako namai vako uye ude muvakidzani wako sokuzvida kwaunozviita iwe.’ ”</para>
  <para style="p">
    <verse number="20" style="v"/>Jaya riya rakati, “Zvose ndakazvichengeta. Chii chandichiri kushayiwa?”</para>
  <para style="p">
    <verse number="21" style="v"/>Jesu akati, “Kana uchida kuva wakakwana, enda unotengesa zvose zvaunazvo ugopa varombo, ugozova nepfuma kudenga. Ipapo ugouya wonditevera.”</para>
  <para style="p">
    <verse number="22" style="v"/>Jaya riya parakanzwa izvi, rakaenda rakasuwa kwazvo nokuti raiva nepfuma zhinji kwazvo.</para>
  <para style="p">
    <verse number="23" style="v"/>Ipapo Jesu akati kuvadzidzi vake, “Ndinokuudzai chokwadi, zvakaoma kuti mupfumi apinde muumambo hwokudenga. <verse number="24" style="v"/>Ndinotizve zvakareruka kuti ngamera ipinde nepaburi retsono pano kuti mupfumi apinde muumambo hwaMwari.”</para>
  <para style="p">
    <verse number="25" style="v"/>Vadzidzi vakati vanzwa izvi vakakatyamara zvikuru vakabvunza vachiti, “Ndiani zvino achaponeswa?”</para>
  <para style="p">
    <verse number="26" style="v"/>Jesu akavatarisa akati, “Kuvanhu izvi hazvigoneki asi kuna Mwari zvinhu zvose zvinogoneka.”</para>
  <para style="p">
    <verse number="27" style="v"/>Petro akamupindura akati, “Takasiya zvose kuti tikuteverei! Zvino tichawaneiko?”</para>
  <para style="p">
    <verse number="28" style="v"/>Jesu akati kwavari, “Ndinokuudzai chokwadi, kuti pakuvandudzwa kwezvinhu zvose, Mwanakomana woMunhu paachagara pachigaro chake chokubwinya, imi makanditevera muchagarawo pazvigaro gumi nezviviri muchitonga marudzi gumi namaviri eIsraeri. <verse number="29" style="v"/>Uye vose vakasiya dzimba, kana vakoma kana vanunʼuna kana hanzvadzi kana baba kana mai kana vana kana minda nokuda kwangu vachagamuchira zvakapetwa kazana, uye vachagara nhaka youpenyu husingaperi. <verse number="30" style="v"/>Asi vazhinji vokutanga vachava vokupedzisira uye navazhinji vokupedzisira vachava vokutanga.</para>
  <chapter number="20" style="c"/>
  <para style="s1">Mufananidzo waVashandi muMunda weMizambiringa</para>
  <para style="p">
    <verse number="1" style="v"/>“Nokuti umambo hwokudenga hwakafanana nomuridzi womunda akabuda mangwanani-ngwanani kundotsvaka vanhu vokuti vazoshanda mumunda wake wemizambiringa. <verse number="2" style="v"/>Akabvumirana navo kuti aizovapa dhinari pazuva, ndokubva avaendesa mumunda wake wemizambiringa.</para>
  <para style="p">
    <verse number="3" style="v"/>“Nenguva inenge yechitatu akabuda ndokuona vamwe vamire pamusika vasina chavaiita. <verse number="4" style="v"/>Akati kwavari, ‘Nemiwo endai mundoshanda mumunda wangu wemizambiringa, ndichakupai zvakakodzera.’ <verse number="5" style="v"/>Saka vakaenda.</para>
  <para style="p">“Akabudazve nenguva dzinenge dzechitanhatu nedzepfumbamwe akaita zvimwe chetezvo. <verse number="6" style="v"/>Nenguva inenge yegumi neimwe akabuda akawanazve vamwe vamire. Akavabvunza achiti, ‘Seiko, maswera makangomira pano zuva rose musina chamuri kuita?’</para>
  <para style="p">
    <verse number="7" style="v"/>“Vakapindura vachiti, ‘Nokuti hapana munhu atipa basa.’</para>
  <para style="p">“Akati kwavari, ‘Nemiwo endai mundoshanda mumunda wangu wemizambiringa.’</para>
  <para style="p">
    <verse number="8" style="v"/>“Akati ava madekwana, muridzi womunda wemizambiringa akati kumutariri wake, ‘Dana vashandi ugovapa mubayiro wavo, uchitanga navapedzisira kupiwa basa kusvikira kune vokutanga.’</para>
  <para style="p">
    <verse number="9" style="v"/>“Vashandi vainge vaenda kundoshanda nenguva inenge yegumi neimwe vakauya uye mumwe nomumwe wavo akagamuchira dhinari. <verse number="10" style="v"/>Saka pakasvika vaya vakanga vatanga kushanda, vakatarisira kupiwa zvakawanda. Asi mumwe nomumwe wavo akapiwa dhinari. <verse number="11" style="v"/>Vakati vagamuchira mari iyi vakatanga kutsutsumwira muridzi womunda. <verse number="12" style="v"/>Vakati, ‘Varume ava vapedzisira vangoshanda awa imwe chete, asi mavaenzanisa nesu tatakura mutoro webasa uye tikapiswa nezuva.’</para>
  <para style="p">
    <verse number="13" style="v"/>“Asi akapindura mumwe wavo achiti, ‘Shamwari, handina chandakukanganisira. Ko, hauna kutenderana neni kushandira dhinari here? <verse number="14" style="v"/>Tora mubayiro wako uende. Ndinoda kupa munhu ashanda kwokupedzisira zvakafanana nezvandakupa. <verse number="15" style="v"/>Ko, handina kodzero here yokuita zvandinoda nemari yangu? Kana kuti iwe une godo nokuda kwokupa kwangu zvakawanda.’</para>
  <para style="p">
    <verse number="16" style="v"/>“Saka vokupedzisira vachava vokutanga uye vokutanga vachava vokupedzisira.”</para>
  <para style="s1">Jesu Anovaudzazve neZvorufu Rwake</para>
  <para style="p">
    <verse number="17" style="v"/>Zvino Jesu paakanga achikwira kuenda kuJerusarema, akatora vadzidzi vake gumi navaviri parutivi akati kwavari, <verse number="18" style="v"/>“Tiri kukwira kuenda kuJerusarema, uye Mwanakomana woMunhu achaiswa kuvaprista vakuru navadzidzisi vomurayiro. Vachamutongera rufu <verse number="19" style="v"/>uye vagomuisa kune veDzimwe Ndudzi kuti asekwe agorohwa uye arovererwe pamuchinjikwa. Pazuva retatu achamutswa kuti ave mupenyu!”</para>
  <para style="s1">Chikumbiro chaMai</para>
  <para style="p">
    <verse number="20" style="v"/>Ipapo mai vavanakomana vaZebhedhi vakauya kuna Jesu navanakomana vavo, vakapfugama pamberi pake vaine chikumbiro.</para>
  <para style="p">
    <verse number="21" style="v"/>Akabvunza akati, “Munodeiko?”</para>
  <para style="p">Ivo vakati, “Itaiwo kuti mumwe wavanakomana vangu vaviri ava agare kuruoko rwenyu rworudyi uye mumwe kuruboshwe rwenyu muumambo hwenyu.”</para>
  <para style="p">
    <verse number="22" style="v"/>Jesu akati, kwavari, “Hamuzivi zvamuri kukumbira. Mungagona kunwa mukombe wandichazonwa here?”</para>
  <para style="p">Vakapindura vachiti, “Tinogona.”</para>
  <para style="p">
    <verse number="23" style="v"/>Jesu akati kwavari, “Zvirokwazvo muchanwa mumukombe wangu, asi zvokuti mugare kurudyi kana kuruboshwe rwangu, handisini ndinopa. Nzvimbo idzi ndedzaavo vakadzigadzirirwa naBaba vangu.”</para>
  <para style="p">
    <verse number="24" style="v"/>Vane gumi vakati vanzwa izvi vakatsamwira mukoma nomununʼuna ava. <verse number="25" style="v"/>Jesu akavadana pamwe chete uye akati, “Munoziva kuti vatongi veveDzimwe Ndudzi vanobata ushe pamusoro pavo uye machinda avo makuru anoshandisa simba pamusoro pavo. <verse number="26" style="v"/>Ngazvirege kudaro kwamuri. Asi ani naani anoda kuva mukuru pakati penyu anofanira kuva muranda wenyu, <verse number="27" style="v"/>uye ani naani anoda kuva wokutanga anofanira kuva nhapwa yenyu, <verse number="28" style="v"/>sezvazvakangoita kuti Mwanakomana woMunhu haana kuuya kuzoshandirwa asi kuzoshandira, nokupa upenyu hwake sorudzikinuro rwavazhinji.”</para>
  <para style="s1">Mapofu Maviri Anosvinudzwa</para>
  <para style="p">
    <verse number="29" style="v"/>Jesu navadzidzi vake pavakabva kuJeriko, vanhu vazhinji kwazvo vakamutevera. <verse number="30" style="v"/>Varume vaviri vaiva mapofu vakanga vagere parutivi rwenzira, pavakanzwa kuti Jesu ainge opfuura nepo vakadanidzira vachiti, “Ishe, Mwanakomana waDhavhidhi, tinzwireiwo ngoni!”</para>
  <para style="p">
    <verse number="31" style="v"/>Vanhu vazhinji vakavatsiura vakavarayira kuti vanyarare, asi ivo vakanyanya kudanidzira vachiti, “Ishe, Mwanakomana waDhavhidhi, tinzwireiwo ngoni!”</para>
  <para style="p">
    <verse number="32" style="v"/>Jesu akamira akavadana, akavabvunza achiti, “Munoda kuti ndikuitireiko?”</para>
  <para style="p">
    <verse number="33" style="v"/>Vakapindura vachiti, “Ishe, tinoda kuona.”</para>
  <para style="p">
    <verse number="34" style="v"/>Jesu akavanzwira tsitsi uye akabata meso avo. Pakarepo vakabva vaona uye vakamutevera.</para>
  <chapter number="21" style="c"/>
  <para style="s1">Jesu Anogamuchirwa muJerusarema</para>
  <para style="p">
    <verse number="1" style="v"/>Vakati voswedera kuJerusarema uye vasvika muBhetifage pagomo reMiorivhi, Jesu akatuma vadzidzi vaviri, <verse number="2" style="v"/>achiti kwavari, “Endai kumusha wamakatarisana nawo uye imomo muchaona mbongoro yakasungirirwa pamwe chete nomwana wayo. Mudzisunungure muuye nadzo kwandiri. <verse number="3" style="v"/>Kana pano munhu anotaura chinhu kwamuri, mumuudze kuti, Ishe anodzida uye achadzidzosa nokukurumidza.”</para>
  <para style="p">
    <verse number="4" style="v"/>Izvi zvakaitika kuti zvizadzise zvakataurwa kubudikidza nomuprofita achiti:</para>
  <para style="q1">
    <verse number="5" style="v"/>“Muti kuMwanasikana weZioni,</para>
  <para style="q2">‘Tarira, Mambo wako anouya kwauri,</para>
  <para style="q1">ari munyoro, akatasva mbongoro,</para>
  <para style="q2">ari pamusoro pomwana wembongoro.’ ”</para>
  <para style="p">
    <verse number="6" style="v"/>Vadzidzi vakaenda vakandoita sezvavakanga varayirwa naJesu. <verse number="7" style="v"/>Vakauya nembongoro nomwana wayo, vakaisa nguo dzavo pamusoro padzo, uye Jesu akagara pamusoro padzo. <verse number="8" style="v"/>Vanhu vazhinji vakawarira nguo dzavo mumugwagwa, vamwewo vakatema mapazi emiti vakaawarira mumugwagwa. <verse number="9" style="v"/>Vazhinji vakanga vakatungamira mberi navaya vakanga vachitevera vakadanidzira vachiti:</para>
  <para style="q1">“Hosana kuMwanakomana waDhavhidhi!”</para>
  <para style="b"/>
  <para style="q1">“Akaropafadzwa uyo anouya muzita raIshe!”</para>
  <para style="b"/>
  <para style="q1">“Hosana kumusoro-soro!”</para>
  <para style="p">
    <verse number="10" style="v"/>Jesu akati apinda muJerusarema, guta rose rakazungunuswa, vakabvunza vachiti, “Ndianiko uyu?”</para>
  <para style="p">
    <verse number="11" style="v"/>Vazhinji vakati, “Uyu ndiye Jesu, muprofita anobva kuNazareta kuGarirea.”</para>
  <para style="s1">Jesu paTemberi</para>
  <para style="p">
    <verse number="12" style="v"/>Jesu akapinda munzvimbo yetemberi akadzinga vose vaitenga nokutengesa. Akapidigura tafura dzavaitsinhanha mari nezvigaro zvavaitengesa njiva. <verse number="13" style="v"/>Akati kwavari, “Kwakanyorwa kuchinzi, ‘Imba yangu ichanzi imba yokunyengetera,’ asi imi mava kuiita ‘bako ramakororo.’ ”</para>
  <para style="p">
    <verse number="14" style="v"/>Mapofu navakaremara vakauya kwaari kutemberi, uye akavaporesa. <verse number="15" style="v"/>Asi vaprista vakuru navadzidzisi vomurayiro pavakaona zvinhu zvinoshamisa zvaakaita, uye vana vachidanidzira mutemberi vachiti, “Hosana kuMwanakomana waDhavhidhi,” vakatsamwa.</para>
  <para style="p">
    <verse number="16" style="v"/>Vakamubvunza vachiti, “Uri kunzwa zviri kurehwa navana ava here?”</para>
  <para style="p">Jesu akavapindura achiti, “Hongu, hamuna kurava here panoti:</para>
  <para style="q1">“ ‘Pamiromo yavana navacheche</para>
  <para style="q2">makaisa rumbidzo’?”</para>
  <para style="p">
    <verse number="17" style="v"/>Uye akavasiya akabuda muguta umu akaenda kuBhetani kwaakandovata.</para>
  <para style="s1">Muonde Unosvava</para>
  <para style="p">
    <verse number="18" style="v"/>Mangwanani-ngwanani, paakanga ari munzira achidzokera kuguta, akanzwa nzara. <verse number="19" style="v"/>Akati aona muonde pedyo nomugwagwa, akatsaukira pauri asi haana kuwana chinhu pauri kunze kwamashizha. Ipapo akati kwauri, “Ngakurege kuva nemicherozve pauri!” Pakarepo muti uya wakabva wasvava.</para>
  <para style="p">
    <verse number="20" style="v"/>Vadzidzi vakati vazviona, vakakatyamara, vakati, “Ko, muonde uyu wabva wasvava pakarepo sei?”</para>
  <para style="p">
    <verse number="21" style="v"/>Jesu akapindura akati, “Ndinokuudzai chokwadi kuti kana mune kutenda uye musingakahadziki, hamungaiti zvaitwa kumuonde uyu chete, asi munogonawo kuti kugomo iri, ‘Enda undozvikanda mugungwa’ uye zvichaitika. <verse number="22" style="v"/>Kana muchitenda, muchagamuchira zvose zvamunokumbira mukunyengetera.”</para>
  <para style="s1">Vanobvunza Kunobva Simba raJesu</para>
  <para style="p">
    <verse number="23" style="v"/>Jesu akapinda muruvazhe rwetemberi, uye paakanga achidzidzisa, vaprista vakuru navakuru vavanhu vakauya kwaari. Vakamubvunza vakati, “Muri kuita zvinhu izvi nesimba ripi? Uye ndiani akakupai simba irori?”</para>
  <para style="p">
    <verse number="24" style="v"/>Jesu akapindura akati, “Nemiwo ndichakubvunzai mubvunzo mumwe chete. Kana mukandipindura ndichakuudzaiwo simba randiri kuita naro zvinhu izvi. <verse number="25" style="v"/>Rubhabhatidzo rwaJohani rwakabvepi? Rwakabva kudenga here kana kuvanhu?”</para>
  <para style="p">Vakataurirana pakati pavo vachiti, “Kana tikati, ‘Rwakabva kudenga’ achazobvunza kuti, ‘Zvino makaregerei kumutenda?’ <verse number="26" style="v"/>Asi kana tikati, ‘Rwakabva kuvanhu,’ tinotya vanhu, nokuti vose vanotenda kuti Johani aiva muprofita.”</para>
  <para style="p">
    <verse number="27" style="v"/>Saka vakapindura Jesu vachiti, “Hatizivi.”</para>
  <para style="p">Ipapo iye akati, “Neni handingakuudzeiwo simba randinoita naro zvinhu izvi.”</para>
  <para style="s1">Mufananidzo waVanakomana Vaviri</para>
  <para style="p">
    <verse number="28" style="v"/>“Munofungei nazvo? Paiva nomurume aiva navanakomana vaviri. Akaenda kuno wokutanga akati, ‘Mwanangu, enda nhasi unoshanda mumunda wemizambiringa.’</para>
  <para style="p">
    <verse number="29" style="v"/>“Akapindura achiti, ‘Handidi,’ asi pashure akazvidemba uye akazoenda hake.</para>
  <para style="p">
    <verse number="30" style="v"/>“Ipapo baba vaya vakaenda kuno mumwe mwanakomana vakasvikomuudza zvimwe chetezvo. Iye akapindura achiti, ‘Ndichaenda, baba’ asi haana kuenda.</para>
  <para style="p">
    <verse number="31" style="v"/>“Ndoupiko pavaviri ava akaita zvaidiwa nababa vake?”</para>
  <para style="p">Vakapindura vachiti, “Wokutanga.”</para>
  <para style="p">Jesu akati kwavari, “Ndinokuudzai chokwadi, vateresi nezvifeve vari kukutangirai kupinda muumambo hwaMwari. <verse number="32" style="v"/>Nokuti Johani akauya kwamuri kuti azokuratidzai nzira yokururama, mukasamutenda, asi vateresi nezvifeve vakatenda. Uye kunyange mushure mokunge maona izvi hamuna kutendeuka mukamutenda.</para>
  <para style="s1">Mufananidzo waVarimi</para>
  <para style="p">
    <verse number="33" style="v"/>“Inzwai mumwe mufananidzo. Kwakanga kuno mumwe murume akanga arima munda wake wemizambiringa. Akaukomberedza noruzhowa, akacherera chisviniro chewaini uye akavaka shongwe. Ipapo akasiya munda womuzambiringa kuvarimi vaimupa mari ndokuenda parwendo rurefu. <verse number="34" style="v"/>Nguva yokukohwa yakati yasvika, akatuma varanda vake kuvarimi vaya kuti vandotora zvibereko zvake.</para>
  <para style="p">
    <verse number="35" style="v"/>“Varimi vakabata varanda vaya, vakarova mumwe, vakauraya mumwe, uye vakataka wechitatu namabwe. <verse number="36" style="v"/>Ipapo akatumazve vamwe varanda kwavari, vakawanda kupfuura vokutanga, varimi vakavaitira zvimwe chetezvo. <verse number="37" style="v"/>Pakupedzisira akatuma mwanakomana wake kwavari. Akati, ‘Vacharemekedza mwanakomana wangu.’</para>
  <para style="p">
    <verse number="38" style="v"/>“Asi varimi pavakaona mwanakomana vakataurirana vakati, ‘Uyu ndiye mudyi wenhaka. Uyai timuuraye, tigotora nhaka yake.’ <verse number="39" style="v"/>Saka vakamutora vakamubudisa kunze kwemunda wemizambiringa vakamuuraya.</para>
  <para style="p">
    <verse number="40" style="v"/>“Naizvozvo, panouya muridzi womunda womuzambiringa achaiteiko kuvarimi avo?”</para>
  <para style="p">
    <verse number="41" style="v"/>Vakapindura vakati, “Achaparadza varimi vakaipa ava, uye achapa munda womuzambiringa kuna vamwe varimi avo vachazomupa mugove wake wezvirimwa pakukohwa.”</para>
  <para style="p">
    <verse number="42" style="v"/>Jesu akati kwavari, “Hamuna kutomborava here muMagwaro panoti:</para>
  <para style="q1">“ ‘Ibwe rakarambwa navavaki</para>
  <para style="q2">ndiro rakazova musoro wekona.</para>
  <para style="q1">Ishe aita izvi,</para>
  <para style="q2">uye zvinoshamisa pamberi pedu’?</para>
  <para style="p">
    <verse number="43" style="v"/>“Naizvozvo ndinokuudzai kuti umambo hwaMwari huchatorwa kubva kwamuri huchipiwa kuvanhu vachabereka zvibereko zvahwo. <verse number="44" style="v"/>Uyo anowira pamusoro pebwe iri achavhunika kuita zvidimbu zvidimbu asi uyo warichawira achapwanyiwa.”</para>
  <para style="p">
    <verse number="45" style="v"/>Vaprista vakuru navaFarisi pavakanzwa mifananidzo yaJesu, vakaziva kuti aitaura nezvavo. <verse number="46" style="v"/>Vakatsvaka nzira yokuti vamusunge nayo, asi vakatya vanhu vazhinji nokuti vakanga vachiti muprofita.</para>
  <chapter number="22" style="c"/>
  <para style="s1">Mufananidzo woMutambo weSvitsa</para>
  <para style="p">
    <verse number="1" style="v"/>Jesu akataurazve kwavari nemifananidzo achiti, <verse number="2" style="v"/>“Umambo hwokudenga hwakafanana namambo akagadzirira mwanakomana wake mutambo wesvitsa. <verse number="3" style="v"/>Akatuma varanda vake kuna avo vainge vakakokwa kumutambo kuti vachiuya, asi vakaramba kuuya.</para>
  <para style="p">
    <verse number="4" style="v"/>“Ipapo akatumazve vamwe varanda achiti, ‘Taurirai vose vakakokwa kuti ndagadzirira mabiko: Ndabaya nzombe nemombe dzakakodzwa uye zvose zvagadzirirwa. Uyai kumutambo wesvitsa.’</para>
  <para style="p">
    <verse number="5" style="v"/>“Asi hapana akateerera uye vakaenda mumwe kumunda wake, mumwewo kune rimwe basa rake. <verse number="6" style="v"/>Vamwe vavo vakabata varanda vake vakavaitira zvakaipa uye vakavauraya. <verse number="7" style="v"/>Mambo akatsamwa kwazvo. Akatuma hondo yake kundoparadza vaurayi vaya uye akapisa guta ravo.</para>
  <para style="p">
    <verse number="8" style="v"/>“Ipapo akati kuvaranda vake, ‘Mutambo wesvitsa wagadzirirwa asi vaya vandakakoka vakanga vasingakodzeri kuti vauye. <verse number="9" style="v"/>Endai kumharadzano dzenzira mundokoka kumutambo ani zvake wamuchawana.’ <verse number="10" style="v"/>Saka varanda vakaenda mumigwagwa vakandokokorodza vose vavakagona kuwana, vose vakanaka nevakaipa, uye imba yesvitsa ikazara navakanga vakokwa.</para>
  <para style="p">
    <verse number="11" style="v"/>“Asi mambo akati apinda kuzoona vakanga vakokwa, akaona munhu imomo akanga asina nguo yesvitsa. <verse number="12" style="v"/>Akamubvunza akati, ‘Shamwari, wapinda seiko muno usina nguo yesvitsa?’ Munhu uya akashaya chokureva.</para>
  <para style="p">
    <verse number="13" style="v"/>“Ipapo mambo akaudza varanda vake akati, ‘Musungei maoko namakumbo mumukande panze, murima, umo muchava nokuchema nokurumanya kwameno.’</para>
  <para style="p">
    <verse number="14" style="v"/>“Nokuti vazhinji vakakokwa asi vakasarudzwa vashoma.”</para>
  <para style="s1">Kuripa Mutero kuna Kesari</para>
  <para style="p">
    <verse number="15" style="v"/>Ipapo vaFarisi vakabuda vakandoronga kuti vamubate namashoko ake. <verse number="16" style="v"/>Vakatuma vadzidzi vavo kwaari pamwe chete navaHerodhi. Vakati, “Mudzidzisi, tinoziva kuti muri munhu akarurama uye kuti munodzidzisa nzira yaMwari zviri maererano nechokwadi. Hamutsauswi navanhu nokuti hamutarisi kuti ndivanaani. <verse number="17" style="v"/>Tiudzei zvino kuti imi, munoti kudini? Zvakanaka here kutera mutero kuna Kesari kana kuti hazvina?”</para>
  <para style="p">
    <verse number="18" style="v"/>Asi Jesu, achiziva kuipa kwavo, akati, “Imi vanyengeri munondiedzereiko? <verse number="19" style="v"/>Ndiratidzei mari inoshandiswa pakutera mutero.” Vakamuvigira dhenari <verse number="20" style="v"/>uye akavabvunza akati, “Ko, mufananidzo uyu ndowaani uye runyoro urwu ndorwaani?”</para>
  <para style="p">
    <verse number="21" style="v"/>Vakapindura vakati, “NdezvaKesari.”</para>
  <para style="p">Ipapo akati kwavari, “Ipai kuna Kesari zvaKesari, uye kuna Mwari zvaMwari.”</para>
  <para style="p">
    <verse number="22" style="v"/>Vakati vanzwa izvi, vakashamiswa. Saka vakamusiya vakaenda.</para>
  <para style="s1">Waniso paKumuka kwaVakafa</para>
  <para style="p">
    <verse number="23" style="v"/>Pazuva rimwe chetero vaSadhusi, avo vanoti hakuna kumuka kwavakafa, vakauya kwaari nomubvunzo. <verse number="24" style="v"/>Vakati, “Mudzidzisi, Mozisi akatiudza kuti murume akafa asina vana mununʼuna wake anofanira kuwana chirikadzi agomuberekera vana. <verse number="25" style="v"/>Zvino pakati pedu paiva navanakomana vomunhu mumwe vanomwe. Wokutanga akawana mukadzi ndokubva iye afa, uye sezvo akanga asina vana, akasiyira mununʼuna wake mukadzi. <verse number="26" style="v"/>Zvimwe chetezvo zvakaitika kuno wechipiri nowechitatu kusvikira kuno wechinomwe. <verse number="27" style="v"/>Pakupedzisira mukadzi akazofawo. <verse number="28" style="v"/>Zvino pakumuka kwavakafa, achava mukadzi waaniko pavanomwe vaya sezvo vose vaiva varume vake?”</para>
  <para style="p">
    <verse number="29" style="v"/>Jesu akavapindura akati, “Ndipo pamunorasika ipapo nokuti hamuzivi Magwaro kana simba raMwari. <verse number="30" style="v"/>Pakumuka kwavakafa vanhu havawani kana kuwanikwa, vachange vakaita savatumwa kudenga. <verse number="31" style="v"/>Asi pane zvokumuka kwavakafa, hamuna kuverenga here zvakarehwa naMwari kwamuri, achiti, <verse number="32" style="v"/>‘Ndini Mwari waAbhurahama naMwari waIsaka naMwari waJakobho’? Haasi Mwari wavakafa asi wavapenyu.”</para>
  <para style="p">
    <verse number="33" style="v"/>Vanhu vazhinji vakati vanzwa izvi, vakashamiswa nokudzidzisa kwake.</para>
  <para style="s1">Murayiro Mukuru</para>
  <para style="p">
    <verse number="34" style="v"/>Vanzwa kuti Jesu akanga akunda vaSadhusi, vaFarisi vakaungana pamwe chete. <verse number="35" style="v"/>Mumwe wavo aiva nyanzvi pane zvemirayiro akamuedza nomubvunzo achiti, <verse number="36" style="v"/>“Mudzidzisi, ndoupi murayiro mukuru muMurayiro?”</para>
  <para style="p">
    <verse number="37" style="v"/>Jesu akapindura akati, “ ‘Ida Ishe Mwari wako nomwoyo wako wose, nomweya wako wose nokufunga kwako kwose.’ <verse number="38" style="v"/>Uyu ndiwo murayiro mukuru uye wokutanga. <verse number="39" style="v"/>Wechipiri wakafanana nawo unoti, ‘Ida muvakidzani wako sokuda kwaunozviita iwe.’ <verse number="40" style="v"/>Murayiro wose naVaprofita zvakabatanidzwa pamirayiro iyi miviri.”</para>
  <para style="s1">Ko, Kristu Mwanakomana waani?</para>
  <para style="p">
    <verse number="41" style="v"/>VaFarisi pavakanga vachakaungana pamwe chete, Jesu akavabvunza akati, <verse number="42" style="v"/>“Munofungei nezvaKristu? Mwana waani?”</para>
  <para style="p">Vakapindura vachiti, “Mwanakomana waDhavhidhi.”</para>
  <para style="p">
    <verse number="43" style="v"/>Akati kwavari, “Ko, zvino sei Dhavhidhi achitaura noMweya akamuti, ‘Ishe’? Nokuti anoti,</para>
  <para style="q1">
    <verse number="44" style="v"/>“ ‘Ishe akati kuna Ishe wangu:</para>
  <para style="q2">Gara kuruoko rwangu rworudyi,</para>
  <para style="q1">kusvikira ndaisa vavengi vako</para>
  <para style="q2">pasi petsoka dzako.’</para>
  <para style="m">
    <verse number="45" style="v"/>Zvino kana Dhavhidhi achimuti, ‘Ishe’ angagova mwanakomana wake sei?” <verse number="46" style="v"/>Hapana akagona kutaura shoko rimwe, uye kubva pazuva iroro zvichienda mberi hapana akazoshinga kumubvunza mimwezve mibvunzo.</para>
  <chapter number="23" style="c"/>
  <para style="s1">Jesu Anotuka Vanyori nevaFarisi</para>
  <para style="p">
    <verse number="1" style="v"/>Ipapo Jesu akataura kuvanhu vazhinji nokuvadzidzi vake achiti, <verse number="2" style="v"/>“Vadzidzisi vomurayiro navaFarisi vagere pachigaro chaMozisi. <verse number="3" style="v"/>Saka munofanira kuvateerera muite zvinhu zvose zvavanokuudzai. Asi musaita zvavanoita, nokuti havaiti zvavanoparidza. <verse number="4" style="v"/>Vanosunga mitoro inorema voitakudza pamafudzi avanhu, asi ivo pachavo havadi kusimudza munwe kuti vaibvise.</para>
  <para style="p">
    <verse number="5" style="v"/>“Vanoita zvinhu zvose kuti vaonekwe navanhu. Vanotambanudza mafirakiteri avo uye vanorebesa pfunha dzenguo dzavo. <verse number="6" style="v"/>Vanoda zvigaro zvapamberi pamitambo nezvigaro zvapamusoro-soro mumasinagoge. <verse number="7" style="v"/>Vanofarira kukwaziswa pamisika uye kuti vanzi ‘Rabhi’ navanhu.</para>
  <para style="p">
    <verse number="8" style="v"/>“Asi imi hamufaniri kunzi ‘Rabhi’ nokuti munongova naTenzi mumwe chete uye mose muri hama. <verse number="9" style="v"/>Musadana ani zvake ari panyika muchiti, ‘Baba’ nokuti munongova naBaba vamwe chete uye vari kudenga. <verse number="10" style="v"/>Uye musadaidzwa muchinzi ‘mudzidzisi’ nokuti muno Mudzidzisi mumwe chete iye Kristu. <verse number="11" style="v"/>Mukuru pakati penyu ndiye achava muranda wenyu. <verse number="12" style="v"/>Nokuti ani naani anozvikudza achaninipiswa uye ani naani anozvininipisa achakudzwa.</para>
  <para style="p">
    <verse number="13" style="v"/>“Mune nhamo imi vadzidzisi vomurayiro nemi vaFarisi, vanyengeri! Nokuti munopfigira vanhu umambo hwedenga vachizviona. Imi pachenyu hamupindi, uye vaya vanoedza kupinda hamuvatenderi. <verse number="14" style="v"/>Mune nhamo imi vadzidzisi vomurayiro nemi vaFarisi, vanyengeri! Munoparadza dzimba dzechirikadzi, uye munoita minyengetero mirefu kuti muonekwe. Naizvozvo muchatongwa zvakaomesesa.</para>
  <para style="p">
    <verse number="15" style="v"/>“Mune nhamo imi vadzidzisi vomurayiro nemi vaFarisi, vanyengeri! Munofamba panyika napamakungwa kuti mutendeutse munhu mumwe chete. Kana atendeuka munomuita mwanakomana wegehena kakapetwa kaviri panemi.</para>
  <para style="p">
    <verse number="16" style="v"/>“Mune nhamo imi vatungamiri mapofu! Imi munoti, ‘Kana munhu akapika netemberi, hazvina hazvo mhosva, asi kana munhu akapika negoridhe romutemberi anosungwa nemhiko yake.’ <verse number="17" style="v"/>Imi mapenzi amapofu! Chikuru chii: Goridhe netemberi inoita kuti goridhe rive dzvene? <verse number="18" style="v"/>Uyezve imi munoti, ‘Kana munhu upi zvake akapika nearitari hazvirevi chinhu, asi kana munhu upi zvake akapika nechipo chiri pairi, asungwa nemhiko yake.’ <verse number="19" style="v"/>Imi mapofu! Chikuru chii: Chipo kana kuti aritari inoita kuti chipo chive chitsvene? <verse number="20" style="v"/>Naizvozvo, uyo anopika nearitari anopika nayo nezvose zviri pairi. <verse number="21" style="v"/>Uye uyo anopika netemberi anopika nayo uye naiye anogara mairi. <verse number="22" style="v"/>Uye uyo anopika nedenga anopika nechigaro choushe chaMwari uye naiye anogara pachiri.</para>
  <para style="p">
    <verse number="23" style="v"/>“Mune nhamo imi vadzidzisi vomurayiro nemi vaFarisi, imi vanyengeri! Munopa chegumi chezvose zvinonhuhwira zvinoti: mindi, anisi nekumini. Asi munoshaya hanya nezvinhu zvinokosha zvomurayiro zvinoti: kururamisira, ngoni nokutendeka. Maifanira kuita izviwo musingakanganwi zvokutanga. <verse number="24" style="v"/>Imi vatungamiri mapofu, munomimina nyunyu asi muchimedza ngamera.</para>
  <para style="p">
    <verse number="25" style="v"/>“Mune nhamo imi vadzidzisi vomurayiro nemi vaFarisi, imi vanyengeri! Munosuka mikombe nendiro kunze asi mukati menyu muzere namakaro nokusazvidzora. <verse number="26" style="v"/>Iwe bofu romuFarisi! Tanga wachenesa mukati momukombe nendiro, uye ipapo kunze kwazvo kuchachenawo.</para>
  <para style="p">
    <verse number="27" style="v"/>“Mune nhamo imi vadzidzisi vomurayiro nemi vaFarisi, imi vanyengeri! Makafanana namakuva akacheneswa kunze anoratidzika kuva akanaka kunze asi mukati muzere mapfupa avanhu vakafa nezvinhu zvose zvine tsvina. <verse number="28" style="v"/>Nenzira imwe cheteyo, munoonekwa navanhu kunze semakarurama asi mukati menyu muzere nounyengeri uye nohuipi.</para>
  <para style="p">
    <verse number="29" style="v"/>“Mune nhamo imi vadzidzisi vomurayiro nemi vaFarisi, imi vanyengeri! Munovaka makuva avaprofita nokushongedza makuva avakarurama. <verse number="30" style="v"/>Uye moti, ‘Dai takanga tararama pamazuva amadzitateguru edu, tingadai tisina kubatsirana navo pakuteura ropa ravaprofita.’ <verse number="31" style="v"/>Saka muri kuzvipupurira pachenyu kuti muri zvizvarwa zvaivavo vakaponda vaprofita. <verse number="32" style="v"/>Zvino chizadzisai chiyero chechivi chamadzitateguru enyu!</para>
  <para style="p">
    <verse number="33" style="v"/>“Imi nyoka! Imi vana venyoka! Muchatiza seiko kutongwa kunokuendesai kugehena? <verse number="34" style="v"/>Naizvozvo ndiri kukutumirai vaprofita navachenjeri navadzidzisi. Vamwe vavo muchavauraya uye muchavaroverera pamuchinjikwa; vamwe muchavarova mumasinagoge enyu uye muchavadzingirira kubva kune rimwe guta kusvikira kune rimwe guta. <verse number="35" style="v"/>Uye nokudaro, ropa ravakarurama vose rakateurwa panyika richauya pamusoro penyu kubvira paropa raAbheri akanga akarurama kusvikira paropa raZekaria mwanakomana waBherekia uyo wamakauraya pakati petemberi nearitari. <verse number="36" style="v"/>Ndinokuudzai chokwadi kuti zvose izvi zvichava pamusoro porudzi urwu.</para>
  <para style="p">
    <verse number="37" style="v"/>“Iwe Jerusarema, Jerusarema! Iwe unouraya vaprofita nokutaka namabwe avo vanotumirwa kwauri, kazhinji sei kandaidisa kuunganidza vana vako sezvinoita nhunzvi yehuku inounganidza hukwana dzayo pasi pamapapiro ayo. <verse number="38" style="v"/>Tarira, wasiyirwa imba yako yangova dongo. <verse number="39" style="v"/>Ndinokuudza kuti, hauchazondionizve kusvikira wati, ‘Akaropafadzwa anouya muzita raIshe.’ ”</para>
  <chapter number="24" style="c"/>
  <para style="s1">Zviratidzo zvaMazuva Okupedzisira</para>
  <para style="p">
    <verse number="1" style="v"/>Jesu akabuda mutemberi, uye paakanga achifamba kudaro, vadzidzi vake vakaswedera kwaari vakamuratidza dzimba dzetemberi. <verse number="2" style="v"/>Iye akati kwavari, “Muri kuona zvinhu izvi zvose here? Ndinokuudzai chokwadi kuti hakuna ibwe richasara pano riri pamusoro perimwe; ose achawisirwa pasi.”</para>
  <para style="p">
    <verse number="3" style="v"/>Jesu akati agara paGomo reMiorivhi, vadzidzi vakauya kwaari vari voga vakati, “Tiudzei kuti zvinhu izvi zvichaitika rini, uye kuti chiratidzo chokuuya kwenyu nokuguma kwenyika chichava chei?”</para>
  <para style="p">
    <verse number="4" style="v"/>Jesu akapindura akati, “Chenjerai kuti murege kunyengerwa nomunhu. <verse number="5" style="v"/>Nokuti vazhinji vachauya muzita rangu vachiti, ‘Ndini Kristu,’ uye vachinyengera vazhinji. <verse number="6" style="v"/>Muchanzwa nezvehondo uye neguhu rehondo, asi chenjerai kuti murege kuvhundutswa nazvo. Zvinhu zvakadaro zvinofanira kuitika asi kuguma kunenge kusati kwasvika. <verse number="7" style="v"/>Nokuti rudzi ruchamukira rumwe rudzi noumambo huchamukira humwe umambo. Kuchava nenzara nokudengenyeka kwenyika munzvimbo dzakasiyana-siyana. <verse number="8" style="v"/>Asi zvose izvi mavambo okurwadziwa pakubereka.</para>
  <para style="p">
    <verse number="9" style="v"/>“Ipapo muchaiswa kuna vanokutambudzai mugourayiwa, uye muchavengwa nendudzi dzose nokuda kwangu. <verse number="10" style="v"/>Panguva iyoyo vazhinji vachadzokera shure kubva pakutenda uye vachamukirana vagovengana, <verse number="11" style="v"/>uye vaprofita vazhinji venhema vachamuka uye vachanyengera vanhu vazhinji. <verse number="12" style="v"/>Nokuda kwokuwanda kwokusarurama, rudo rwavazhinji ruchatonhora. <verse number="13" style="v"/>Asi uyo achatsungirira kusvikira kumagumo, achaponeswa. <verse number="14" style="v"/>Uye vhangeri iri roumambo richaparidzwa munyika yose souchapupu kumarudzi ose, ipapo kuguma kuchasvika.</para>
  <para style="p">
    <verse number="15" style="v"/>“Saka pamunoona ‘nyangadzi yokuparadza’ yakataurwa nomuprofita Dhanieri, imire panzvimbo tsvene, anoverenga ngaanzwisise, <verse number="16" style="v"/>ipapo vari muJudhea ngavatizire kumakomo. <verse number="17" style="v"/>Uyo ari padenga reimba yake ngaarege kuburuka kuti andotora chinhu chipi zvacho chiri mumba make. <verse number="18" style="v"/>Ari mumunda ngaarege kudzokera kundotora nguo yake. <verse number="19" style="v"/>Zvichaoma sei mumazuva iwayo kuvakadzi vane mimba navaya vanoyamwisa! <verse number="20" style="v"/>Nyengeterai kuti kutiza kwenyu kurege kuitika panguva yechando kana nomusi weSabata. <verse number="21" style="v"/>Nokuti ipapo pachava nenhamo huru isina kumbovapo kubva pakuvamba kwenyika kusvika zvino uye haizombovapozve. <verse number="22" style="v"/>Dai mazuva iwayo asina kutapudzwa, hapana munhu airarama, asi nokuda kwavasanangurwa, mazuva iwayo achatapudzwa. <verse number="23" style="v"/>Panguva iyoyo, mukanzwa munhu anoti kwamuri, ‘Tarirai, hoyu Kristu!’ kana kuti, ‘Hoyo Kristu,’ musazvitenda. <verse number="24" style="v"/>Nokuti kuchamuka vanaKristu venhema navaprofita venhema avo vachaita zviratidzo nezvishamiso kuti vanyengere kunyange navasanangurwa kana zvichigoneka. <verse number="25" style="v"/>Tarirai, ndafanokuudzai zvisati zvaitika.</para>
  <para style="p">
    <verse number="26" style="v"/>“Saka kana munhu upi zvake akakuudzai kuti, ‘Tarirai uyo ari kurenje,’ musabuda kuti muendeko kana kuti akati, ‘Tarirai, ari mudzimba dzomukati,’ musazvitenda. <verse number="27" style="v"/>Sezvinoita mheni inopenya kumabvazuva ichionekwawo kumavirira, ndizvo zvichaita kuuya kwoMwanakomana woMunhu. <verse number="28" style="v"/>Pose pano mutumbi ndipo pachaungana magora.</para>
  <para style="p">
    <verse number="29" style="v"/>“Pakarepo shure kwokutambudzika kwamazuva iwayo,</para>
  <para style="q1">“ ‘zuva richasviba,</para>
  <para style="q2">uye mwedzi hauzovheneki;</para>
  <para style="q1">nyeredzi dzichawa kubva kudenga,</para>
  <para style="q2">namasimba omuchadenga achazungunuswa.’</para>
  <para style="p">
    <verse number="30" style="v"/>“Ipapo chiratidzo choMwanakomana woMunhu chichaonekwa kudenga, uye ndudzi dzose dzenyika dzichachema. Vachaona Mwanakomana woMunhu achiuya ari mumakore okudenga nesimba nokubwinya kukuru. <verse number="31" style="v"/>Uye achatuma vatumwa vake nokurira kwehwamanda kukuru uye vachaunganidza vasanangurwa vake kubva kumhepo ina dzenyika, kubva kuno rumwe rutivi rwedenga kusvikira kuno rumwe.</para>
  <para style="p">
    <verse number="32" style="v"/>“Zvino dzidzai chidzidzo ichi kubva pamuonde: Panopfava matavi awo uye mashizha awo otungira, munoziva kuti zhizha rava pedyo. <verse number="33" style="v"/>Saizvozvowo, nemiwo pamunoona zvinhu zvose izvi muzive kuti nguva yangu yava pedyo, yava pamusiwo. <verse number="34" style="v"/>Ndinokuudzai chokwadi kuti rudzi urwu harungatongopfuuri kusvikira zvinhu zvose izvi zvaitika. <verse number="35" style="v"/>Denga nenyika zvichapfuura asi mashoko angu haangatongopfuuri.</para>
  <para style="s1">Musi neNguva hazvizivikanwi</para>
  <para style="p">
    <verse number="36" style="v"/>“Hapana anoziva musi kana nguva kunyange vatumwa vokudenga kana Mwanakomana, asi Baba chete. <verse number="37" style="v"/>Sezvazvakanga zvakaita pamazuva aNoa, ndizvo zvazvichaita pakuuya kwoMwanakomana woMunhu. <verse number="38" style="v"/>Nokuti sapamazuva iwayo mafashamu asati auya, vanhu vaidya uye vachinwa, vaiwana nokuwanikwa kusvikira pazuva iro Noa akapinda muareka, <verse number="39" style="v"/>uye vakanga vasingazivi chinhu pamusoro pezvaizoitika kusvikira mafashamu avakukura vose. Ndizvo zvazvichaita pakuuya kwoMwanakomana woMunhu. <verse number="40" style="v"/>Varume vaviri vachange vari mumunda, mumwe achatorwa uye mumwe achasiyiwa. <verse number="41" style="v"/>Vakadzi vaviri vachange vachikuya paguyo, mumwe achatorwa uye mumwe achasiyiwa.</para>
  <para style="p">
    <verse number="42" style="v"/>“Naizvozvo, garai makagadzirira nokuti hamuzivi zuva iro Ishe wenyu achauya naro. <verse number="43" style="v"/>Asi nzwisisai izvi: Dai muridzi weimba aiziva kuti inguva ipi yousiku ichauya mbavha, angadai airinda uye haaizotendera kuti imba yake ipazwe. <verse number="44" style="v"/>Naizvozvo nemiwo garai makagadzirira nokuti Mwanakomana woMunhu achauya nenguva yamusingamutarisiri.</para>
  <para style="p">
    <verse number="45" style="v"/>“Ndiani zvino muranda akatendeka uye akachenjera uyo akaiswa natenzi wake kuti atarire varanda veimba yake kuti agovapa zvokudya panguva yakafanira? <verse number="46" style="v"/>Akaropafadzwa muranda uyo anowanikwa achiita izvozvo pakudzoka kwatenzi wake. <verse number="47" style="v"/>Ndinokuudzai chokwadi kuti achamugadza kuti ave mutariri wepfuma yake yose. <verse number="48" style="v"/>Asi ngatimboti muranda uyo akaipa uye oti mumwoyo make, ‘Tenzi wangu achange asipo kwenguva refu,’ <verse number="49" style="v"/>uye ipapo otanga kurova vamwe varanda uye nokudya nokunwa nezvidhakwa. <verse number="50" style="v"/>Tenzi womuranda uyo achauya pazuva raasingatarisire napanguva yaasingazivi. <verse number="51" style="v"/>Achasvikomugura-gura agomuisa panzvimbo imwe chete navanyengeri apo pachava nokuchema nokurumanya kwameno.</para>
  <chapter number="25" style="c"/>
  <para style="s1">Mufananidzo waVasikana Gumi</para>
  <para style="p">
    <verse number="1" style="v"/>“Panguva iyoyo umambo hwokudenga huchange hwakafanana navasikana gumi, vakatora mwenje yavo vakabuda kundochingamidza chikomba. <verse number="2" style="v"/>Vashanu vavo vakanga vari mapenzi uye vashanu vavo vakanga vakachenjera. <verse number="3" style="v"/>Mapenzi vaya vakatora mwenje yavo asi havana kuisa mafuta mairi. <verse number="4" style="v"/>Kunyange zvakadaro, vakachenjera vakatora mafuta mumidziyo pamwe chete nemwenje yavo. <verse number="5" style="v"/>Chikomba chakanonoka kusvika, vose vakabatwa nehope ndokuvata.</para>
  <para style="p">
    <verse number="6" style="v"/>“Pava pakati pousiku vakanzwa mheremhere: ‘Chikomba chauya! Budai mumuchingamidze!’</para>
  <para style="p">
    <verse number="7" style="v"/>“Ipapo vasikana vose vakamuka uye vakagadziridza mwenje yavo. <verse number="8" style="v"/>Mapenzi akati kuna vakachenjera, ‘Tipeiwo mamwe emafuta enyu; mwenje yedu yava kudzima.’</para>
  <para style="p">
    <verse number="9" style="v"/>“Vakapindura vakati, ‘Kwete, zvimwe haangakwaniri isu nemi tose. Asi endai kuna vaya vanotengesa mafuta mugondozvitengera mamwe.’</para>
  <para style="p">
    <verse number="10" style="v"/>“Asi vachiri munzira kundotenga mafuta, chikomba chakasvika. Vasikana vakanga vakagadzirira vakapinda naye mumutambo wesvitsa uye musuo ukapfigwa.</para>
  <para style="p">
    <verse number="11" style="v"/>“Pashure vamwe vaya vakadzokawo. Vakati, ‘Ishe! Ishe! Tizarurireiwo musuo!’</para>
  <para style="p">
    <verse number="12" style="v"/>“Asi akavapindura achiti, ‘Ndinokuudzai chokwadi, handikuzivei.’</para>
  <para style="p">
    <verse number="13" style="v"/>“Naizvozvo garai makagadzirira nokuti hamuzivi musi kana nguva.</para>
  <para style="s1">Mufananidzo waMatarenda</para>
  <para style="p">
    <verse number="14" style="v"/>“Zvakare, zvichaita somurume akabuda kuti afambe rwendo, akadana varanda vake akavachengetesa pfuma yake. <verse number="15" style="v"/>Kuno mumwe akapa matarenda mashanu<note caller="+" style="f"><char style="fr" closed="false">25:15 </char><char style="ft" closed="false">tarenda raiva mazana namazana amadhora</char></note> emari, kuno mumwe matarenda maviri, uye kuno mumwe tarenda rimwe chete, mumwe nomumwe maererano nokugona kwake. Ipapo akaenda zvake parwendo rwake. <verse number="16" style="v"/>Murume akapiwa matarenda mashanu akaenda pakarepo akandoshandisa mari yake akawanazve mamwe mashanu. <verse number="17" style="v"/>Saizvozvo uya aiva namatarenda maviri akawana mamwe maviri. <verse number="18" style="v"/>Asi murume akanga apiwa tarenda rimwe chete akaenda akandochera gomba muvhu ndokuviga mari yatenzi wake.</para>
  <para style="p">
    <verse number="19" style="v"/>“Shure kwenguva refu tenzi wavaranda vaya akadzoka akagadzirisa nezvemari idzi navo. <verse number="20" style="v"/>Murume akanga apiwa matarenda mashanu akauya namamwe mashanu, akati, ‘Tenzi, makandipa matarenda mashanu. Tarirai ndakawana mamwe mashanu.’</para>
  <para style="p">
    <verse number="21" style="v"/>“Tenzi wake akapindura akati, ‘Waita zvakanaka iwe muranda akanaka, akatendeka! Wanga wakatendeka pazvinhu zvishoma; ndichakuita mutariri wezvinhu zvizhinji. Pinda mumufaro watenzi wako!’</para>
  <para style="p">
    <verse number="22" style="v"/>“Murume akanga apiwa matarenda maviri akauyawo. Akati, ‘Tenzi makandipa matarenda maviri, tarirai ndakawanazve mamwe maviri.’</para>
  <para style="p">
    <verse number="23" style="v"/>“Tenzi wake akapindura akati, ‘Waita zvakanaka, iwe muranda akanaka, akatendeka! Wanga wakatendeka pazvinhu zvishoma, ndichakuita mutariri wezvinhu zvizhinji. Pinda mumufaro watenzi wako!’</para>
  <para style="p">
    <verse number="24" style="v"/>“Ipapo murume akanga apiwa tarenda rimwe chete akauya, akati, ‘Tenzi, ndakaziva kuti muri munhu akaoma, munokohwa pamusina kudyara uye munounganidza pamusina kukusha mbeu. <verse number="25" style="v"/>Nokudaro ndakatya ndikandocherera tarenda renyu muvhu. Tarirai, pfuma yenyu iyi.’</para>
  <para style="p">
    <verse number="26" style="v"/>“Tenzi wake akapindura akati, ‘Iwe muranda akaipa, ano usimbe! Saka wakanga uchiziva zvako kuti ndinokohwa pandisina kudyara nokuunganidza pandisina kukusha mbeu? <verse number="27" style="v"/>Zvino ungadai wakachengetesa mari yangu kune vamabhangi kuitira kuti pakudzoka kwangu ndaizoiwana yabereka.</para>
  <para style="p">
    <verse number="28" style="v"/>“ ‘Mutorerei tarenda iri mupe kune uyo ane matarenda gumi. <verse number="29" style="v"/>Nokuti wose anazvo achapiwa zvimwe, agova nezvakawanda kwazvo. Ani naani asina, kunyange nezvaanazvo achazvitorerwa. <verse number="30" style="v"/>Uye chikandai muranda uyo asingabatsiri kunze kurima, uko kuchava nokuchema nokurumanya kwameno.’</para>
  <para style="s1">Makwai neMbudzi</para>
  <para style="p">
    <verse number="31" style="v"/>“Mwanakomana woMunhu paanouya nokubwinya kwake, navatumwa vose, achagara pachigaro chake choushe mukubwinya kwokudenga. <verse number="32" style="v"/>Ndudzi dzose dzichaunganidzwa pamberi pake, achatsaura vanhu mumwe kubva kuno mumwe somufudzi anotsaura makwai kubva kumbudzi. <verse number="33" style="v"/>Achaisa makwai kurudyi rwake, uye mbudzi kuruboshwe rwake.</para>
  <para style="p">
    <verse number="34" style="v"/>“Ipapo Mambo achati kuna avo vari kurudyi rwake, ‘Uyai imi makaropafadzwa naBaba vangu, mutore nhaka yenyu, umambo hwamakagadzirirwa kubva pakusikwa kwenyika. <verse number="35" style="v"/>Nokuti ndakanga ndine nzara mukandipa chokudya, ndakanga ndine nyota, mukandipa chokunwa, ndakanga ndiri mweni mukandipinza mumba, <verse number="36" style="v"/>ndakanga ndisina zvokupfeka mukandipfekedza, ndakanga ndichirwara mukandipepa, ndakanga ndiri mutorongo mukandishanyira.’</para>
  <para style="p">
    <verse number="37" style="v"/>“Ipapo vakarurama vachamupindura vachiti, ‘Ishe, takakuonai riniko mune nzara tikakupai chokunwa? <verse number="38" style="v"/>Takakuonai riniko muri mweni tikakupinzai mumba, kana musina zvokupfeka tikakupfekedzai? <verse number="39" style="v"/>Takakuonai riniko muchirwara kana muri mutorongo tikakushanyirai?’</para>
  <para style="p">
    <verse number="40" style="v"/>“Mambo achapindura achiti, ‘Ndinokuudzai chokwadi kuti, chose chamakaitira mumwe wavaduku vehama dzangu idzi, makachiitira ini.’</para>
  <para style="p">
    <verse number="41" style="v"/>“Ipapo achati kune avo vari kuruboshwe rwake, ‘Ibvai kwandiri imi makatukwa mupinde mumoto usingadzimi wakagadzirirwa dhiabhori navatumwa vake. <verse number="42" style="v"/>Nokuti ndakanga ndine nzara mukasandipa chokudya, ndakanga ndine nyota, mukasandipa chokunwa, <verse number="43" style="v"/>ndakanga ndiri mweni mukasandipinza mumba, ndakanga ndisina zvokupfeka mukasandipfekedza, ndakanga ndichirwara uye ndiri mutorongo mukasandishanyira.’</para>
  <para style="p">
    <verse number="44" style="v"/>“Naizvozvo vachapindura vachiti, ‘Ishe, takakuonai riniko mune nzara kana mune nyota kana muri mweni kana musina zvokupfeka kana muchirwara kana muri mutorongo tikasakubatsirai?’</para>
  <para style="p">
    <verse number="45" style="v"/>“Achapindura achiti, ‘Ndinokuudzai chokwadi kuti, zvose zvamusina kuitira mumwe wavaduku ava, hamuna kuzviitira ini.’</para>
  <para style="p">
    <verse number="46" style="v"/>“Ipapo vachaenda mukurangwa kusingaperi, asi vakarurama vachipinda muupenyu husingaperi.”</para>
  <chapter number="26" style="c"/>
  <para style="s1">Vanorangana Kuuraya Jesu</para>
  <para style="p">
    <verse number="1" style="v"/>Jesu akati apedza kutaura zvinhu zvose izvi, akati kuvadzidzi vake, <verse number="2" style="v"/>“Sezvamunoziva, Pasika yasarirwa namazuva maviri kuti isvike, uye Mwanakomana woMunhu achaendeswa kuti andorovererwa pamuchinjikwa.”</para>
  <para style="p">
    <verse number="3" style="v"/>Ipapo vaprista vakuru navakuru vavanhu vakandoungana mumuzinda womuprista mukuru ainzi Kayafasi, <verse number="4" style="v"/>uye vakarangana kuti vasunge Jesu namano vagomuuraya. <verse number="5" style="v"/>Vakati, “Asi kwete panguva yoMutambo nokuti pangaita bope pakati pavanhu.”</para>
  <para style="s1">Jesu Anozodzwa paBhetani</para>
  <para style="p">
    <verse number="6" style="v"/>Jesu paakanga ari muBhetani mumba momurume ainzi Simoni waMaperembudzi, <verse number="7" style="v"/>mumwe mukadzi akauya kwaari nechinu chamafuta anonhuhwira, omutengo mukuru, akasvikoadururira pamusoro wake, agere patafura.</para>
  <para style="p">
    <verse number="8" style="v"/>Vadzidzi vakati vachiona izvi, vakatsamwa uye vakati, “Kuparadza kwakadai kwaitirweiko? <verse number="9" style="v"/>Mafuta anonhuhwira aya angadai atengeswa nomutengo mukuru kwazvo uye mari yacho yapiwa varombo.”</para>
  <para style="p">
    <verse number="10" style="v"/>Achiziva izvi, Jesu akati kwavari, “Munotambudzireiko mukadzi uyu? Andiitira chinhu chakanaka kwazvo. <verse number="11" style="v"/>Varombo munavo nguva dzose, asi ini hamuchava neni nguva dzose. <verse number="12" style="v"/>Paadira mafuta anonhuhwira pamuviri wangu, azviita kuti agadzirire kuvigwa kwangu. <verse number="13" style="v"/>Ndinokuudzai chokwadi kuti, kwose kwose kuchaparidzwa vhangeri iri munyika yose, zvaaita izvi zvichange zvichitaurwawo kuti vamurangarire nazvo.”</para>
  <para style="s1">Judhasi Anobvuma Kutengesa Jesu</para>
  <para style="p">
    <verse number="14" style="v"/>Ipapo mumwe wavane gumi navaviri, ainzi Judhasi Iskarioti, akaenda kuvaprista vakuru <verse number="15" style="v"/>akandobvunza achiti, “Muchandipei kana ndikamuuyisa kwamuri?” Saka vakamuverengera makumi matatu esirivha. <verse number="16" style="v"/>Kubva ipapo zvichienda mberi Judhasi akamirira mukana wokuti amuise kwavari.</para>
  <para style="s1">Chirariro chaIshe</para>
  <para style="p">
    <verse number="17" style="v"/>Pazuva rokutanga roMutambo weZvingwa Zvisina Mbiriso, vadzidzi vakauya kuna Jesu vakasvikomubvunza vachiti, “Ndokupi kwamunoda kuti tindokugadzirirai kuti mugodyira Pasika?”</para>
  <para style="p">
    <verse number="18" style="v"/>Akavapindura akati, “Endai muguta kuno mumwe murume munosvikomuudza kuti, ‘Mudzidzisi anoti: Nguva yangu yakatarwa yava pedyo. Ndichapemberera Pasika navadzidzi vangu mumba mako.’ ” <verse number="19" style="v"/>Saka vadzidzi vakaita sokurayirwa kwavakanga vaitwa naJesu vakandogadzira Pasika.</para>
  <para style="p">
    <verse number="20" style="v"/>Ava madekwana Jesu akagara patafura navane gumi navaviri. <verse number="21" style="v"/>Vari pakati pokudya akati, “Ndinokuudzai chokwadi kuti mumwe wenyu achandipandukira.”</para>
  <para style="p">
    <verse number="22" style="v"/>Vakasuwa zvikuru uye vakatanga, mumwe nomumwe kuti, “Chokwadi, ndini here, Ishe?”</para>
  <para style="p">
    <verse number="23" style="v"/>Jesu akapindura akati, “Munhu aisa ruoko neni mundiro, ndiye achandipandukira. <verse number="24" style="v"/>Mwanakomana woMunhu achaenda hake sokunyorwa kwazvakaitwa nezvake. Asi ane nhamo munhu uyo anopandukira Mwanakomana woMunhu! Zvingadai zvaiva nani kwaari dai asina kuberekwa.”</para>
  <para style="p">
    <verse number="25" style="v"/>Zvino Judhasi uyo aizomupandukira akati, “Chokwadi, ndini here, Rabhi?”</para>
  <para style="p">Jesu akapindura akati, “Hongu, ndiwe.”</para>
  <para style="p">
    <verse number="26" style="v"/>Vachiri kudya, Jesu akatora chingwa, akavonga akachimedura, uye akapa vadzidzi vake, achiti, “Torai mudye; uyu ndiwo muviri wangu.”</para>
  <para style="p">
    <verse number="27" style="v"/>Ipapo akatora mukombe, akavonga uye akavapa achiti, “Inwai mose. <verse number="28" style="v"/>Iri iropa rangu resungano itsva rinodururirwa vazhinji kuti vagoregererwa zvivi zvavo. <verse number="29" style="v"/>Ndinokuudzai kuti, handichazonwi zvibereko zvomuzambiringa kubvira zvino kusvikira zuva iro randichazvinwa patsva nemi muumambo hwaBaba vangu.”</para>
  <para style="p">
    <verse number="30" style="v"/>Vakati vaimba rwiyo, vakabuda vakaenda kuGomo reMiorivhi.</para>
  <para style="s1">Jesu Anotaura kuti Petro Achamuramba</para>
  <para style="p">
    <verse number="31" style="v"/>Ipapo Jesu akati kwavari, “Usiku huno imi mose muchatiza nokuti kwakanyorwa kuchinzi:</para>
  <para style="q1">“ ‘Ndicharova mufudzi,</para>
  <para style="q2">boka ramakwai rigopararira.’</para>
  <para style="m">
    <verse number="32" style="v"/>Asi mushure mokunge ndamuka, ndichafanotungamira kuGarirea.”</para>
  <para style="p">
    <verse number="33" style="v"/>Petro akapindura akati, “Kunyange vamwe vose vakatiza nokuda kwenyu, ini handizoiti izvozvo.”</para>
  <para style="p">
    <verse number="34" style="v"/>Jesu akati, “Ndinokuudza chokwadi kuti usiku huno chaihwo, jongwe risati rarira uchandiramba katatu.”</para>
  <para style="p">
    <verse number="35" style="v"/>Asi Petro akati kwaari, “Kunyange ndichifanira kufa nemi, handingatongokurambai.” Vamwe vadzidzi vose vakadarowo.</para>
  <para style="s1">Jesu muGetsemani</para>
  <para style="p">
    <verse number="36" style="v"/>Ipapo Jesu akaenda navadzidzi vake kunzvimbo inonzi Getsemani, uye akati kwavari, “Garai pano ini ndichienda apo kundonyengetera.” <verse number="37" style="v"/>Akatora Petro navanakomana vaZebhedhi vaviri akaenda navo, uye akatanga kusuwa, uye akatambudzika. <verse number="38" style="v"/>Ipapo akati kwavari, “Mweya wangu uri kushungurudzika kwazvo kusvika pakufa. Garai pano uye murinde pamwe chete neni.”</para>
  <para style="p">
    <verse number="39" style="v"/>Akaenda mberi zvishoma, akawira pasi nechiso chake akanyengetera achiti, “Baba vangu, kana zvichibvira mukombe uyu ngaubviswe kwandiri. Asi kwete kuda kwangu asi kuda kwenyu.”</para>
  <para style="p">
    <verse number="40" style="v"/>Ipapo akadzokera kuvadzidzi vake akavawana vavata. Akabvunza Petro achiti, “Varume, matadza kurinda neni kweawa imwe chete? <verse number="41" style="v"/>Rindai uye munyengetere kuti murege kupinda mukuedzwa. Mweya unoda, asi muviri wakaneta.”</para>
  <para style="p">
    <verse number="42" style="v"/>Akaendazve kechipiri akanyengetera achiti, “Baba vangu, kana zvisingagoni kuti mukombe uyu ubviswe kwandiri kunze kwokutenge ndaunwa, kuda kwenyu ngakuitwe.”</para>
  <para style="p">
    <verse number="43" style="v"/>Paakadzoka, akavawanazve vavata nokuti meso avo akanga azere nehope. <verse number="44" style="v"/>Saka akavasiya akaendazve uye akanyengetera kechitatu, achitaura zvimwe chetezvo.</para>
  <para style="p">
    <verse number="45" style="v"/>Ipapo akadzokazve kuvadzidzi akati kwavari, “Muchakavata uye muchakazorora here? Tarirai, nguva yava pedyo, uye Mwanakomana woMunhu ari kupandukirwa achiiswa mumaoko avatadzi. <verse number="46" style="v"/>Simukai, ngatichiendai! Anondipandukira uya ouya!”</para>
  <para style="s1">Kusungwa kwaJesu</para>
  <para style="p">
    <verse number="47" style="v"/>Paakanga achiri kutaura kudaro, Judhasi, mumwe wevane gumi navaviri akasvika. Akauya navanhu vazhinji vakanga vakabata minondo netsvimbo, vakanga vatumwa navaprista vakuru navakuru vavanhu. <verse number="48" style="v"/>Zvino uya akamupandukira ainge avaudza chiratidzo achiti, “Uyo wandinotsvoda ndiye; mumusunge.” <verse number="49" style="v"/>Judhasi akaenda pakarepo kuna Jesu akati, “Kwaziwai, Rabhi!” uye akamutsvoda.</para>
  <para style="p">
    <verse number="50" style="v"/>Jesu akamupindura achiti, “Shamwari, ita zvawavinga.”</para>
  <para style="p">Ipapo varume vakaswedera pedyo vakabata Jesu, vakamusunga. <verse number="51" style="v"/>Ipapo mumwe waavo vaiva naJesu akavhomora munondo wake ndokugura nzeve yomuranda womuprista mukuru.</para>
  <para style="p">
    <verse number="52" style="v"/>Zvino Jesu akati kwaari, “Dzorera munondo wako mumuhara mawo, nokuti vose vanovhomora munondo vachafa nomunondo. <verse number="53" style="v"/>Unofunga kuti handigoni here kukumbira kuna Baba vangu, vakandipa iye zvino, vatumwa vanopfuura mapoka makuru gumi namaviri? <verse number="54" style="v"/>Asi Magwaro angagozadziswa sei anoti zvinofanira kuitika saizvozvo?”</para>
  <para style="p">
    <verse number="55" style="v"/>Panguva iyoyo Jesu akati kuvanhu vazhinji vaivapo, “Ko, ndinotungamirira vapanduki here zvamauya neminondo netsvimbo kuzondibata? Mazuva ose ndaigara mutemberi ndichidzidzisa uye hamuna kundisunga. <verse number="56" style="v"/>Asi izvi zvose zvaitika kuti zvakanyorwa navaprofita zvizadziswe.” Ipapo vadzidzi vose vakamusiya uye vakatiza.</para>
  <para style="s1">Jesu Pamberi peDare Guru</para>
  <para style="p">
    <verse number="57" style="v"/>Vaya vakanga vasunga Jesu vakaenda naye kuna Kayafasi, muprista mukuru, uko kwakanga kwakaungana vadzidzisi vomurayiro navamwe vakuru. <verse number="58" style="v"/>Asi Petro akamutevera ari chinhambwe kusvikira paruvazhe rwomuprista mukuru. Akapinda akagara pasi pamwe chete navarindi kuti aone maperero azvo.</para>
  <para style="p">
    <verse number="59" style="v"/>Vaprista vakuru nedare rose ramakurukota vakanga vachitsvaka zvapupu zvenhema kuti zvipomere Jesu mhosva kuti vamuuraye. <verse number="60" style="v"/>Asi havana zvavakawana, kunyange zvazvo zvapupu zvenhema zvakauya pamberi.</para>
  <para style="p">Pakupedzisira, vaviri vakauya <verse number="61" style="v"/>vakati, “Munhu uyu akati, ‘Ndinogona kuputsa temberi yaMwari ndigoivakazve namazuva matatu.’ ”</para>
  <para style="p">
    <verse number="62" style="v"/>Ipapo muprista mukuru akasimuka akati kuna Jesu, “Ko, haupinduri here? Uchapupu uhu hunorehwa navarume ava pamusoro pako ndohwei?” <verse number="63" style="v"/>Asi Jesu akaramba anyerere.</para>
  <para style="p">Muprista mukuru akati kwaari, “Ndinokurayira, sezvo wapika naMwari mupenyu, kuti, ‘Tiudze kana uri iwe Kristu, Mwanakomana waMwari.’ ”</para>
  <para style="p">
    <verse number="64" style="v"/>Jesu akapindura akati, “Hongu, ndizvo zvamataura. Asi ndinoti kwamuri mose: Munguva inouya muchaona Mwanakomana woMunhu agere kurudyi rwaSamasimba uye achiuya ari mumakore okudenga.”</para>
  <para style="p">
    <verse number="65" style="v"/>Ipapo muprista mukuru akabvarura nguo dzake akati, “Ataura zvinomhura. Tichagodirei zvimwe zvapupu? Tarirai, zvino manzwa kumhura kwake. <verse number="66" style="v"/>Munofungei nazvo?”</para>
  <para style="p">Vakapindura vachiti, “Anofanira kufa!”</para>
  <para style="p">
    <verse number="67" style="v"/>Ipapo vakamusvipira mate kumeso uye vakamurova netsiva. Vamwe vakamurova nembama <verse number="68" style="v"/>uye vakati, “Profita kwatiri, Kristu. Ndiani akurova?”</para>
  <para style="s1">Petro Anoramba Jesu</para>
  <para style="p">
    <verse number="69" style="v"/>Zvino Petro akanga agere panze muruvazhe, uye mumwe muranda wechisikana akauya kwaari akati, “Newewo wakanga una Jesu weGarirea.”</para>
  <para style="p">
    <verse number="70" style="v"/>Asi akaramba pamberi pavo vose achiti, “Handizivi zvauri kutaura nezvazvo.”</para>
  <para style="p">
    <verse number="71" style="v"/>Ipapo akabuda akandomira pasuo apo paakaonekwa nomumwe musikana uyo akati kuvanhu vose vaivapo, “Murume uyu akanga ari pamwe chete naJesu weNazareta.”</para>
  <para style="p">
    <verse number="72" style="v"/>Akarambazve, akapika achiti, “Murume uyu handimuzivi!”</para>
  <para style="p">
    <verse number="73" style="v"/>Mushure mechinguva, vaya vakanga vamirepo vakaenda kuna Petro vakasvikoti, “Zvechokwadi uri mumwe wavo nokuda kwamatauriro ako.”</para>
  <para style="p">
    <verse number="74" style="v"/>Ipapo akatanga kuzvituka uye akapika kwavari achiti, “Murume uyu handimuzivi!”</para>
  <para style="p">Pakarepo jongwe rakarira. <verse number="75" style="v"/>Ipapo Petro akarangarira shoko rakanga rataurwa naJesu rokuti: “Jongwe risati rarira uchandiramba katatu.” Ipapo akabuda kunze akandochema zvikuru.</para>
  <chapter number="27" style="c"/>
  <para style="s1">Judhasi Anozvisungirira</para>
  <para style="p">
    <verse number="1" style="v"/>Mangwanani-ngwanani vaprista vose vakuru navakuru vavanhu vakabvumirana kuti Jesu aurayiwe. <verse number="2" style="v"/>Vakamusunga, vakaenda naye vakandomuisa kuna Pirato uyo aiva mubati.</para>
  <para style="p">
    <verse number="3" style="v"/>Judhasi uya akanga amupandukira akati aona kuti Jesu atongerwa rufu, akazvidemba kwazvo ndokubva adzosera makumi matatu esirivha aya kuvaprista vakuru navakuru. <verse number="4" style="v"/>Akasvikoti, “Ndatadza, nokuti ndapandukira ropa risina mhosva.”</para>
  <para style="p">Vakamupindura vachiti, “Zvinei nesu? Ndezvako izvo.”</para>
  <para style="p">
    <verse number="5" style="v"/>Saka Judhasi akakanda mari iya mutemberi akabva akaenda akandozvisungirira.</para>
  <para style="p">
    <verse number="6" style="v"/>Vaprista vakuru vakanhonga mari iya vakati, “Hazvitenderwi nomurayiro kuti tiise mari iyi mudura remari, sezvo iri mari yeropa.” <verse number="7" style="v"/>Saka vakazotenderana kuti vaishandise kutenga munda womuumbi wehari kuti ugova nzvimbo yokuviga vatorwa. <verse number="8" style="v"/>Naizvozvo wakanzi Munda Weropa kusvikira zuva ranhasi. <verse number="9" style="v"/>Ipapo zvakabva zvazadziswa zvakataurwa nomuprofita Jeremia zvinoti, “Vakatora makumi matatu esirivha, mutengo waakatengeswa nawo navanhu veIsraeri, <verse number="10" style="v"/>uye vakaashandisa kutenga nawo munda womuumbi wehari, sokurayirwa kwandakaitwa naIshe.”</para>
  <para style="s1">Jesu Pamberi paPirato</para>
  <para style="p">
    <verse number="11" style="v"/>Panguva iyoyo Jesu akamira pamberi pomubati, uye mubati akamubvunza achiti, “Ndiwe mambo wavaJudha here?”</para>
  <para style="p">Jesu akapindura achiti, “Hongu, ndizvo zvamataura.”</para>
  <para style="p">
    <verse number="12" style="v"/>Paakapomerwa navaprista vakuru navakuru vavanhu, haana chaakapindura. <verse number="13" style="v"/>Ipapo Pirato akamubvunza achiti, “Iwe haunzwi here uchapupu hwezvavari kukupomera izvi?” <verse number="14" style="v"/>Asi, Jesu akaramba anyerere, akasapindura kunyange chimwe zvacho, mubati akashamiswa kwazvo.</para>
  <para style="p">
    <verse number="15" style="v"/>Zvino yaiva tsika yomubati pamutambo kusunungura musungwa mumwe chete anenge asarudzwa navanhu vazhinji. <verse number="16" style="v"/>Panguva iyoyo vaiva nomusungwa ainge anetsa kwazvo ainzi Bharabhasi. <verse number="17" style="v"/>Saka vanhu vazhinji vakati vaungana, Pirato akavabvunza akati, “Ndoupi wamunoda kuti ndikusunungurirei: Bharabhasi kana kuti Jesu anonzi Kristu?” <verse number="18" style="v"/>Nokuti aiziva kuti vakanga vamuisa kwaari nokuda kwegodo.</para>
  <para style="p">
    <verse number="19" style="v"/>Pirato akati agere pachigaro chokutonga mukadzi wake akamutumira shoko iri rokuti: “Usawana chaunoita nomurume uyo asina mhosva, nokuti hope dzandarota nezvake usiku hwanhasi dzanditambudza kwazvo.”</para>
  <para style="p">
    <verse number="20" style="v"/>Asi vaprista vakuru navakuru vavanhu vakakurudzira vanhu vazhinji kuti vakumbire Bharabhasi uye kuti Jesu aurayiwe.</para>
  <para style="p">
    <verse number="21" style="v"/>Mubati akabvunza akati, “Ndoupi pavaviri ava wamunoda kuti ndikusunungurirei?”</para>
  <para style="p">Vakapindura vakati, “Bharabhasi!”</para>
  <para style="p">
    <verse number="22" style="v"/>Pirato akabvunza akati, “Zvino ndichaiteiko naJesu anonzi Kristu?” Vakapindura vakati, “Ngaarovererwe pamuchinjikwa!”</para>
  <para style="p">
    <verse number="23" style="v"/>Pirato akabvunzazve achiti, “Nemhaka yei? Mhosva yake ndeyei?”</para>
  <para style="p">Vanhu vazhinji vaya vakaramba vachidanidzira vachiti, “Ngaarovererwe pamuchinjikwa!”</para>
  <para style="p">
    <verse number="24" style="v"/>Pirato akati aona kuti hapana kwaaisvika, asi kuti bope rakanga rotanga, akatora mvura akashamba maoko ake pamberi pavanhu akati, “Handina mhosva yeropa romunhu uyu. Zvionerei.”</para>
  <para style="p">
    <verse number="25" style="v"/>Vanhu vose vakapindura vachiti, “Ropa rake ngarive pamusoro pedu napamusoro pevana vedu.”</para>
  <para style="p">
    <verse number="26" style="v"/>Ipapo akavasunungurira Bharabhasi, asi akaita kuti Jesu arohwe, uye akamupa kwavari kuti arovererwe pamuchinjikwa.</para>
  <para style="s1">Varwi Vanoseka Jesu</para>
  <para style="p">
    <verse number="27" style="v"/>Ipapo varwi vomubati vakatora Jesu vakaenda naye mumuzinda womubati uye vakaunganidza hondo yose paari. <verse number="28" style="v"/>Vakamubvisa nguo dzake vakamupfekedza nguo tsvuku. <verse number="29" style="v"/>Vakaruka korona yeminzwa vakaiisa pamusoro wake. Vakamubatisa mudonzvo muruoko rwake rworudyi vakapfugama pamberi pake uye vakamuseka vachiti, “Kwaziwai, Mambo wavaJudha!” <verse number="30" style="v"/>Vakamusvipira mate vakamutorera tsvimbo iya uye vakamurova nayo mumusoro kakawanda. <verse number="31" style="v"/>Shure kwokumuseka, vakamupfekedza nguo dzake chaidzo ndokuenda naye kundomuroverera pamuchinjikwa.</para>
  <para style="s1">Kurovererwa paMuchinjikwa</para>
  <para style="p">
    <verse number="32" style="v"/>Vakati vobuda, vakasangana nomurume aibva kuSairini ainzi Simoni, uye vakamumanikidza kuti atakure muchinjikwa. <verse number="33" style="v"/>Vakasvika panzvimbo inonzi Gorogota, (zvinoreva kuti Nzvimbo yeDehenya). <verse number="34" style="v"/>Ipapo vakapa Jesu waini yakasanganiswa nenduru, kuti anwe, asi akati airavira akaramba kuinwa. <verse number="35" style="v"/>Vakati vamuroverera pamuchinjikwa, vakagovana nguo dzake vachiita zvokukanda mijenya. <verse number="36" style="v"/>Uye vakagara pasi, vakamurinda. <verse number="37" style="v"/>Pamusoro pake vakaisa rugwaro rwemhosva yake rwaiti: “<char style="sc">uyu ndijesu, mambo wavajudha</char>.” <verse number="38" style="v"/>Makororo maviri akarovererwawo pamwe chete naye, mumwe kurudyi mumwe kuruboshwe. <verse number="39" style="v"/>Vaya vaipfuura napo, vakamutuka vachidzungudza misoro yavo <verse number="40" style="v"/>uye vachiti, “Iwe uri kuzoputsa temberi uchizoivakazve mumazuva matatu, chizviponesa! Buruka pamuchinjikwa kana uri Mwanakomana waMwari!”</para>
  <para style="p">
    <verse number="41" style="v"/>Nenzira imwe cheteyo, vaprista vakuru, navadzidzisi vomurayiro navakuru vakamuseka vachiti, <verse number="42" style="v"/>“Akaponesa vamwe, asi haagoni kuzviponesa! Ndiye Mambo weIsraeri! Ngaaburuke zvino pamuchinjikwa tigotenda kwaari. <verse number="43" style="v"/>Anovimba naMwari saka ngaachimununura iye zvino kana achimuda, nokuti akati, ‘Ndiri Mwanakomana waMwari.’ ” <verse number="44" style="v"/>Nenzira imwe cheteyo makororo akanga arovererwa pamwe chete naye akamutukawo.</para>
  <para style="s1">Kufa kwaJesu</para>
  <para style="p">
    <verse number="45" style="v"/>Kubva panguva yechitanhatu kusvika panguva yepfumbamwe rima rakavapo panyika yose. <verse number="46" style="v"/>Nenguva inenge yepfumbamwe, Jesu akadanidzira nenzwi guru achiti, “Eroi, Eroi, rama sabhakitani?” zvichireva kuti, “Mwari wangu! Mwari wangu, mandisiyireiko?”</para>
  <para style="p">
    <verse number="47" style="v"/>Vamwe vakanga vamirepo vakati vanzwa izvozvo, vakati, “Ari kudana Eria.”</para>
  <para style="p">
    <verse number="48" style="v"/>Pakarepo mumwe wavo akamhanya akatora chipanje. Akachizadza newaini yevhiniga ndokuchiisa pachimuti, achibva apa Jesu kuti anwe. <verse number="49" style="v"/>Vamwe vakati, “Zvino musiyei ari oga. Regai tione kana Eria achiuya kuzomuponesa.”</para>
  <para style="p">
    <verse number="50" style="v"/>Uye Jesu akati adanidzira nenzwi guru, akabudisa mweya wake.</para>
  <para style="p">
    <verse number="51" style="v"/>Panguva iyoyo chidzitiro chomutemberi chakabvaruka napakati kubva kumusoro kusvika pasi. Nyika yakadengenyeka, uye mabwe akatsemuka. <verse number="52" style="v"/>Makuva akazaruka, mitumbi yavatsvene vazhinji vakanga vakafa ikamutswa kuupenyu. <verse number="53" style="v"/>Vakabuda mumakuva, uye shure kwokumuka kwaJesu vakapinda muguta dzvene uye vakaonekwa navanhu vazhinji.</para>
  <para style="p">
    <verse number="54" style="v"/>Mukuru wezana navaya vaakanga anavo vakarinda Jesu, pavakaona kudengenyeka kwenyika nezvose zvakanga zvaitika, vakatya kwazvo, uye vakati, “Zvechokwadi, anga ari Mwanakomana waMwari!”</para>
  <para style="p">
    <verse number="55" style="v"/>Vakadzi vazhinji vakanga varipo, vachitarira vari kure. Vakanga vatevera Jesu kubva kuGarirea kuti vamuriritire pane zvaaida. <verse number="56" style="v"/>Pakati pavo paiva naMaria Magadharena, Maria mai vaJakobho naJosefa, namai vavanakomana vaZebhedhi.</para>
  <para style="s1">Kuvigwa kwaJesu</para>
  <para style="p">
    <verse number="57" style="v"/>Kwakati kwovira, kwakauya mumwe murume mupfumi aibva kuArimatea, ainzi Josefa, akanga avawo mudzidzi waJesu. <verse number="58" style="v"/>Akaenda kuna Pirato akandokumbira mutumbi waJesu, uye Pirato akarayira kuti aupiwe. <verse number="59" style="v"/>Josefa akatora mutumbi akauputira nomucheka wakachena, <verse number="60" style="v"/>akauisa muguva rake idzva raakanga achera padombo. Akakungurutsira ibwe guru pamuromo weguva ndokubva aenda. <verse number="61" style="v"/>Maria Magadharena nomumwe Maria vakanga varipo vagere pakatarisana neguva.</para>
  <para style="s1">Murindi paGuva</para>
  <para style="p">
    <verse number="62" style="v"/>Mangwana acho, iro rakatevera Zuva roKugadzirira, vaprista vakuru navaFarisi vakaenda kuna Pirato. <verse number="63" style="v"/>Vakasvikoti, “Ishe, tinorangarira kuti achiri mupenyu, munyengeri uya akati, ‘Mushure mamazuva matatu, ndichamukazve.’ <verse number="64" style="v"/>Saka rayirai kuti guva rake richengetedzwe kwazvo kusvika pazuva retatu. Zvimwe vadzidzi vake vangauye vakaba mutumbi wake vakaudza vanhu kuti akamutswa kubva kuvakafa. Kunyengera kwokupedzisira uku kuchaipa kukunda kwokutanga.”</para>
  <para style="p">
    <verse number="65" style="v"/>Pirato akapindura akati, “Torai, varindi. Endai, mundochengetedza guva iroro semaziviro enyu.” <verse number="66" style="v"/>Saka vakaenda vakandoita kuti richengetedzwe nokuisa chisimbiso pabwe, uye nokuisa varindi.</para>
  <chapter number="28" style="c"/>
  <para style="s1">Kumuka kwaJesu</para>
  <para style="p">
    <verse number="1" style="v"/>Mushure meSabata, ava mambakwedza nomusi wokutanga wevhiki, Maria Magadharena nomumwe Maria vakaenda kundoona guva.</para>
  <para style="p">
    <verse number="2" style="v"/>Pakava nokudengenyeka kwenyika kukuru nokuti mutumwa waShe akabva kudenga akaenda paguva akasvikokungurutsa ibwe riya akagara pamusoro paro. <verse number="3" style="v"/>Kuonekwa kwake kwakanga kwakaita semheni uye nguo dzake dzakanga dzakachena sechando. <verse number="4" style="v"/>Varindi vakamutya kwazvo zvokuti vakadedera vakaita savanhu vafa.</para>
  <para style="p">
    <verse number="5" style="v"/>Mutumwa akati kuvakadzi vaya, “Musatya nokuti ndinoziva kuti muri kutsvaka Jesu uyo akarovererwa pamuchinjikwa. <verse number="6" style="v"/>Haapo pano; amuka sokutaura kwaakaita. Uyai muone panzvimbo paakanga avete. <verse number="7" style="v"/>Zvino kurumidzai muende kundoudza vadzidzi vake kuti, ‘Amuka kubva kuvakafa uye kuti afanotungamira kuGarirea. Muchanomuona ikoko.’ Zvino ndakuudzai.”</para>
  <para style="p">
    <verse number="8" style="v"/>Saka vakadzi ava vakakurumidza kubva paguva vachitya asi vakazadzwa nomufaro, uye vakamhanya kundoudza vadzidzi vake. <verse number="9" style="v"/>Pakarepo Jesu akasangana navo, akati, “Kwaziwai.” Vakauya kwaari vakabata tsoka dzake uye vakamunamata. <verse number="10" style="v"/>Ipapo Jesu akati kwavari, “Musatya. Endai mundoudza hama dzangu kuti vaende kuGarirea; ikoko ndiko kwavachanondiona.”</para>
  <para style="s1">Zvakataurwa naVarindi</para>
  <para style="p">
    <verse number="11" style="v"/>Vakadzi vaya vachiri munzira, vamwe vevarindi vakaenda muguta vakandotaurira vaprista vakuru zvose zvakanga zvaitika. <verse number="12" style="v"/>Vaprista vakuru vakati vasangana navakuru, uye vafunga zano, vakapa varwi mari zhinji <verse number="13" style="v"/>vakati kwavari, “Imi munofanira kutaura muchiti, ‘Vadzidzi vake vakauya usiku vakamuba isu tivete.’ <verse number="14" style="v"/>Kana mashoko aya akasvika munzeve dzomubati, isu tichaita kuti agutsikane uye imi musawira mudambudziko.” <verse number="15" style="v"/>Saka varwi vakatora mari iya vakaita sezvavakanga varayirwa. Uye shoko iri rakaparadzirwa kwazvo pakati pavaJudha kusvikira zuva ranhasi.</para>
  <para style="s1">Kutumwa Kukuru</para>
  <para style="p">
    <verse number="16" style="v"/>Ipapo vadzidzi gumi nomumwe vakaenda kuGarirea, kugomo ravainge vaudzwa naJesu kuti vaende. <verse number="17" style="v"/>Vakati vamuona, vakamunamata, asi vamwe vakakahadzika. <verse number="18" style="v"/>Ipapo Jesu akasvika pavari akati, “Simba rose kudenga napanyika rakapiwa kwandiri. <verse number="19" style="v"/>Naizvozvo endai mudzidzise ndudzi dzose, muchivabhabhatidza muzita raBaba, neroMwanakomana neroMweya Mutsvene, <verse number="20" style="v"/>uye muchivadzidzisa kuti vachengete zvose zvandakakurayirai. Uye zvechokwadi ndinemi kusvikira pakuguma kwenyika.”</para>
</usx>
