<?xml version="1.0" encoding="UTF-8"?>
<usx version="2.6">
  <book code="MIC" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Mika</para>
  <para style="toc1">Mika</para>
  <para style="toc2">Mika</para>
  <para style="toc3">Mika</para>
  <para style="mt1">MIKA</para>
  <chapter number="1" style="c"/>
  <para style="p">
    <verse number="1" style="v"/>Shoko raJehovha rakauya kuna Mika weMoresheti panguva yokutonga kwaJotamu, Ahazi naHezekia, madzimambo aJudha, chiratidzo chaakaona pamusoro peSamaria neJerusarema.</para>
  <para style="q1">
    <verse number="2" style="v"/>Inzwai, imi marudzi avanhu, imi mose,</para>
  <para style="q2">teerera, iwe nyika navose vari mauri,</para>
  <para style="q1">kuti Ishe Jehovha achakupai mhosva,</para>
  <para style="q2">Jehovha ari mutemberi yake tsvene.</para>
  <para style="s1">Kutongwa kweSamaria neJerusarema</para>
  <para style="q1">
    <verse number="3" style="v"/>Tarirai! Jehovha ari kubuda panzvimbo yaanogara:</para>
  <para style="q2">anoburuka pasi agotsika panzvimbo dzakakwirira dzenyika.</para>
  <para style="q1">
    <verse number="4" style="v"/>Makomo achanyongodeka pasi pake</para>
  <para style="q2">uye mipata ichapamuka,</para>
  <para style="q1">senamo pamoto,</para>
  <para style="q2">semvura inoyerera pamawere.</para>
  <para style="q1">
    <verse number="5" style="v"/>Zvose izvi zvakaitika nokuda kwokudarika kwaJakobho,</para>
  <para style="q2">nokuda kwezvivi zveimba yaIsraeri.</para>
  <para style="q1">Kudarika kwaJakobho ndokweiko?</para>
  <para style="q2">Hakuzi Samaria here?</para>
  <para style="q1">Nzvimbo yakakwirira yaJudha ndeipiko?</para>
  <para style="q2">Haizi Jerusarema here?</para>
  <para style="b"/>
  <para style="q1">
    <verse number="6" style="v"/>“Naizvozvo ndichaita Samaria murwi wamabwe,</para>
  <para style="q2">nzvimbo yokusima minda yemizambiringa.</para>
  <para style="q1">
    <verse number="7" style="v"/>Zvose zvifananidzo zvaro zvichaputswa kuita zvimedu;</para>
  <para style="q2">zvose zvipo zvaro zvomutemberi zvichapiswa nomoto;</para>
  <para style="q2">ndichaparadza zvifananidzo zvaro zvose.</para>
  <para style="q1">Sezvo akaunganidza zvipo zvake kubva pamibayiro yezvifeve,</para>
  <para style="q2">semibayiro yezvifeve zvichazoshandiswa zvakare.”</para>
  <para style="s1">Kuchema noKuungudza</para>
  <para style="q1">
    <verse number="8" style="v"/>Nokuda kwaizvozvo ndichachema uye ndigoungudza;</para>
  <para style="q2">ndichafamba ndisina shangu mutsoka uye ndisina kupfeka.</para>
  <para style="q1">Ndichaungudza segava</para>
  <para style="q2">uye ndichachema sezizi.</para>
  <para style="q1">
    <verse number="9" style="v"/>Nokuti ronda rake harirapiki;</para>
  <para style="q2">rasvika kuna Judha.</para>
  <para style="q1">Rasvika pasuo ravanhu vangu chaipo,</para>
  <para style="q2">kunyange kuJerusarema chaiko.</para>
  <para style="q1">
    <verse number="10" style="v"/>Musazvireva paGati;</para>
  <para style="q2">musambochema.</para>
  <para style="q1">MuBheti Ofira</para>
  <para style="q2">umburukai muguruva.</para>
  <para style="q1">
    <verse number="11" style="v"/>Pfuurai muende musina kupfeka mukunyara,</para>
  <para style="q2">imi munogara muShafiri.</para>
  <para style="q1">Avo vanogara muZaanani</para>
  <para style="q2">havangabudi kunze.</para>
  <para style="q1">Bheti Ezeri riri mukuchema;</para>
  <para style="q2">kudzivirirwa kwaro kwabviswa kubva kwariri.</para>
  <para style="q1">
    <verse number="12" style="v"/>Avo vanogara muMaroti mukurwadziwa kukuru</para>
  <para style="q2">vakamirira kudzikinurwa,</para>
  <para style="q1">nokuti njodzi yasvika ichibva kuna Jehovha,</para>
  <para style="q2">kunyange pasuo reJerusarema.</para>
  <para style="q1">
    <verse number="13" style="v"/>Imi vanogara muRakishi,</para>
  <para style="q2">sungai mabhiza enyu pangoro.</para>
  <para style="q1">Ndimi makava mavambo echivi</para>
  <para style="q2">kuMwanasikana weZioni,</para>
  <para style="q1">Nokuti kudarika kwaIsraeri</para>
  <para style="q2">kwakawanikwa mamuri.</para>
  <para style="q1">
    <verse number="14" style="v"/>Naizvozvo uchapa zvipo zvokuonekedzana</para>
  <para style="q2">kuna Moresheti Gati.</para>
  <para style="q1">Guta reAkizibhi richaratidza unyengeri</para>
  <para style="q2">kumadzimambo aIsraeri.</para>
  <para style="q1">
    <verse number="15" style="v"/>Ndichauyisa mukundi</para>
  <para style="q2">kwauri iwe unogara muMaresha.</para>
  <para style="q1">Iye anova kubwinya kwaIsraeri</para>
  <para style="q2">achauya kuAdhuramu.</para>
  <para style="q1">
    <verse number="16" style="v"/>Veurai misoro yenyu mukuchema</para>
  <para style="q1">nokuda kwavana vamunofarira;</para>
  <para style="q1">zviitei musvuu sowegora,</para>
  <para style="q2">nokuti vachabva kwamuri vachienda kuutapwa.</para>
  <chapter number="2" style="c"/>
  <para style="s1">Urongwa hwoMunhu nohwaMwari</para>
  <para style="q1">
    <verse number="1" style="v"/>Vane nhamo avo vanoronga zvakaipa,</para>
  <para style="q2">avo vanoronga zvakaipa pamibhedha yavo!</para>
  <para style="q1">Pakuedza kwamangwanani vanozviita</para>
  <para style="q2">nokuti zviri musimba ravo kuzviita.</para>
  <para style="q1">
    <verse number="2" style="v"/>Vanochiva minda vagoipamba,</para>
  <para style="q2">nedzimba, uye vagodzitora.</para>
  <para style="q1">Vanobira munhu imba yake,</para>
  <para style="q2">nomuvakidzani nhaka yake.</para>
  <para style="p">
    <verse number="3" style="v"/>Naizvozvo Jehovha anoti,</para>
  <para style="q1">“Ndiri kuronga njodzi yokurwisa nayo vanhu ava,</para>
  <para style="q2">zvamusingagoni kuzvidzivirira kwazviri.</para>
  <para style="q1">Hamuchazofambizve muchizvikudza,</para>
  <para style="q2">nokuti ichava nguva yedambudziko.</para>
  <para style="q1">
    <verse number="4" style="v"/>Pazuva iro vanhu vachakutukai;</para>
  <para style="q2">vachakudenhai norwiyo urwu rwokuchema:</para>
  <para style="q1">‘Taitwa dongo chose;</para>
  <para style="q2">pfuma yavanhu vangu yagovaniswa.</para>
  <para style="q1">Anonditorera!</para>
  <para style="q2">Anopa minda yedu kuna vanotimukira?’ ”</para>
  <para style="b"/>
  <para style="q1">
    <verse number="5" style="v"/>Naizvozvo muchashayiwa munhu kana mumwe, muungano yaJehovha,</para>
  <para style="q2">kuti agove nyika nemijenya.</para>
  <para style="s1">Vaprofita venhema</para>
  <para style="q1">
    <verse number="6" style="v"/>Vaprofita vavo vanoti, “Musaprofita,</para>
  <para style="q2">musaprofita pamusoro pezvinhu izvi;</para>
  <para style="q2">kunyadziswa hakungatibati.”</para>
  <para style="q1">
    <verse number="7" style="v"/>Zvingataurwe here, nhai imi imba yaJakobho, kuti:</para>
  <para style="q2">“Ko, mweya waJehovha watsamwa here?</para>
  <para style="q2">Iye anoita zvinhu zvakadaro here?”</para>
  <para style="b"/>
  <para style="q1">“Ko, mashoko angu haaiti zvakanaka here</para>
  <para style="q2">kuno uyo ane nzira dzake dzakarurama?</para>
  <para style="q1">
    <verse number="8" style="v"/>Asi mazuva ano vanhu vangu</para>
  <para style="q2">vakandimukira somuvengi.</para>
  <para style="q1">Munobvisa majasi anokosha</para>
  <para style="q2">pane avo vanopfuura musina kana hanya,</para>
  <para style="q2">savarume vodzoka kubva kuhondo.</para>
  <para style="q1">
    <verse number="9" style="v"/>Munodzinga madzimai avanhu vangu</para>
  <para style="q2">kubva mudzimba dzavo dzakanaka.</para>
  <para style="q1">Munotora ropafadzo yangu</para>
  <para style="q2">kubva kuvana vavo nokusingaperi.</para>
  <para style="q1">
    <verse number="10" style="v"/>Simukai, ibvai pano!</para>
  <para style="q2">Nokuti ino haisi nzvimbo yenyu yokuzororera,</para>
  <para style="q1">nokuti yakasvibiswa,</para>
  <para style="q2">yakaparadzwa zvisingagadziriki.</para>
  <para style="q1">
    <verse number="11" style="v"/>Kana munyepi nomunyengeri akauya oti,</para>
  <para style="q2">‘Ndichakuprofitirai waini zhinji nedoro,’</para>
  <para style="q2">iyeyu achava muprofita wavanhu ava!</para>
  <para style="s1">Kudzikinurwa kunovimbiswa</para>
  <para style="q1">
    <verse number="12" style="v"/>“Zvirokwazvo ndichakuunganidzai imi mose, iwe Jakobho;</para>
  <para style="q2">zvirokwazvo ndichaunganidza pamwe chete vakasara vaIsraeri.</para>
  <para style="q1">Ndichavaunganidza pamwe chete samakwai muchirugu,</para>
  <para style="q2">seboka pamafuro aro; nzvimbo yacho ichazara navanhu.</para>
  <para style="q1">
    <verse number="13" style="v"/>Uyo achaparura nzira achaenda pamberi pavo;</para>
  <para style="q2">vachapwanya napasuo vagobuda panze.</para>
  <para style="q1">Mambo wavo achapfuura ari pamberi pavo,</para>
  <para style="q2">Iye Jehovha achivatungamirira.”</para>
  <chapter number="3" style="c"/>
  <para style="s1">Vatungamiri naVaprofita vanotsiurwa</para>
  <para style="p">
    <verse number="1" style="v"/>Ipapo ndakati,</para>
  <para style="q1">“Teererai imi vatungamiri vaJakobho,</para>
  <para style="q2">imi vatongi veimba yaIsraeri.</para>
  <para style="q1">Hamufaniri kuziva kururamisira here,</para>
  <para style="q2">
    <verse number="2" style="v"/>imi munovenga zvakanaka muchida zvakaipa;</para>
  <para style="q1">munofunura ganda</para>
  <para style="q2">pamapfupa;</para>
  <para style="q1">
    <verse number="3" style="v"/>munodya nyama yavanhu vangu,</para>
  <para style="q2">munobvisa ganda ravo,</para>
  <para style="q2">muchivhuna mapfupa avo kuita zvidimbu;</para>
  <para style="q1">munovatema-tema senyama yokuisa mupani,</para>
  <para style="q2">senyama yomuhari?”</para>
  <para style="b"/>
  <para style="q1">
    <verse number="4" style="v"/>Ipapo vachadana kuna Jehovha,</para>
  <para style="q2">asi haangavadaviri.</para>
  <para style="q1">Panguva iyoyo achavanza chiso chake</para>
  <para style="q2">kwavari nokuda kwezvakaipa zvavakaita.</para>
  <para style="p">
    <verse number="5" style="v"/>Zvanzi naJehovha:</para>
  <para style="q1">“Kana vari vaprofita vanotsausa vanhu vangu,</para>
  <para style="q2">kana mumwe akavapa zvokudya,</para>
  <para style="q1">vanodanidzira kuti ‘Rugare’; kana akasavapa,</para>
  <para style="q2">vanogadzirira kumurwisa.</para>
  <para style="q1">
    <verse number="6" style="v"/>Naizvozvo usiku huchauya pamusoro pako,</para>
  <para style="q2">pasina zviratidzo, nerima, pasina kuvuka.</para>
  <para style="q1">Zuva richavirira vaprofita,</para>
  <para style="q2">uye masikati achavasvibira.</para>
  <para style="q1">
    <verse number="7" style="v"/>Vaoni vachanyadziswa</para>
  <para style="q2">uye vavuki vachanyadziswa.</para>
  <para style="q1">Vachafukidza zviso zvavo</para>
  <para style="q2">nokuti hakuna mhinduro inobva kuna Jehovha.”</para>
  <para style="b"/>
  <para style="q1">
    <verse number="8" style="v"/>Asi kana ndirini, ndizere nesimba,</para>
  <para style="q2">noMweya waJehovha,</para>
  <para style="q1">uye nokururamisira nesimba,</para>
  <para style="q2">kuti ndizivise Jakobho kudarika kwake naIsraeri chivi chake.</para>
  <para style="q1">
    <verse number="9" style="v"/>Inzwai izvi, imi vatungamiri veimba yaJakobho,</para>
  <para style="q2">imi vatongi veimba yaIsraeri,</para>
  <para style="q1">munozvidza kururamisira</para>
  <para style="q2">uye munominamisa zvose zvakanaka;</para>
  <para style="q1">
    <verse number="10" style="v"/>munovaka Zioni nokudeura ropa,</para>
  <para style="q2">uye Jerusarema nouipi.</para>
  <para style="q1">
    <verse number="11" style="v"/>Vatungamiri varo vanotongera fufuro,</para>
  <para style="q2">vaprista varo vanodzidzisa kuti vapiwe mubayiro,</para>
  <para style="q2">uye vaprofita varo vanoprofita kuti vapiwe mubayiro.</para>
  <para style="q1">Asi vanozendama pana Jehovha voti,</para>
  <para style="q2">“Ko, Jehovha haasi pakati pedu here?</para>
  <para style="q2">Hapana njodzi ingatiwira.”</para>
  <para style="q1">
    <verse number="12" style="v"/>Naizvozvo nokuda kwenyu,</para>
  <para style="q2">Zioni richarimwa somunda,</para>
  <para style="q1">Jerusarema richava murwi wamabwe,</para>
  <para style="q2">pachikomo pamire temberi, pachava dondo.</para>
  <chapter number="4" style="c"/>
  <para style="s1">Gomo raJehovha</para>
  <para style="p">
    <verse number="1" style="v"/>Mumazuva okupedzisira</para>
  <para style="q1">gomo retemberi yaJehovha richasimbiswa</para>
  <para style="q2">segomo guru pakati pamakomo;</para>
  <para style="q1">richasimudzwa pamusoro pezvikomo,</para>
  <para style="q2">uye marudzi achaenda kwariri.</para>
  <para style="p">
    <verse number="2" style="v"/>Ndudzi zhinji dzichauya dzichiti,</para>
  <para style="q1">“Uyai, handei kugomo raJehovha,</para>
  <para style="q2">kuimba yaMwari waJakobho.</para>
  <para style="q1">Achatidzidzisa nzira dzake,</para>
  <para style="q2">kuti tigofamba munzira dzake.”</para>
  <para style="q1">Murayiro uchabuda kubva paZioni,</para>
  <para style="q2">shoko raJehovha kubva paJerusarema.</para>
  <para style="q1">
    <verse number="3" style="v"/>Achatonga pakati pamarudzi mazhinji</para>
  <para style="q2">uye achapedza gakava pakati pendudzi dzine simba dziri kure kure.</para>
  <para style="q1">Vachapfura minondo yavo vagoiita mapadza,</para>
  <para style="q2">namapfumo vachiaita mapanga okuchekerera miti.</para>
  <para style="q1">Rudzi harungasimudziri rumwe rudzi munondo,</para>
  <para style="q2">havangazodzidzirizve kurwa.</para>
  <para style="q1">
    <verse number="4" style="v"/>Mumwe nomumwe achagara pasi pomuzambiringa wake,</para>
  <para style="q2">napasi pomuonde wake,</para>
  <para style="q1">uye hapana anozovaita kuti vatye,</para>
  <para style="q2">nokuti Jehovha Wamasimba Ose ataura.</para>
  <para style="q1">
    <verse number="5" style="v"/>Ndudzi dzose dzingafamba</para>
  <para style="q2">muzita ravamwari vadzo;</para>
  <para style="q1">isu tichafamba muzita raJehovha</para>
  <para style="q2">Mwari wedu nokusingaperi-peri.</para>
  <para style="s1">Urongwa hwaJehovha</para>
  <para style="q1">
    <verse number="6" style="v"/>“Pazuva iro,” ndizvo zvinotaura Jehovha,</para>
  <para style="q2">“Ndichaunganidza vakaremara;</para>
  <para style="q1">ndichaunganidza vakadzingwa</para>
  <para style="q2">neavo vandakatambudza.</para>
  <para style="q1">
    <verse number="7" style="v"/>Ndicharemadza vakasara,</para>
  <para style="q2">vaya vakadzingwa, ivo rudzi rwakasimba.</para>
  <para style="q1">Jehovha achavatonga paGomo reZioni</para>
  <para style="q2">kubva pazuva iroro nokusingaperi.</para>
  <para style="q1">
    <verse number="8" style="v"/>Kana uri iwe, chirindo cheboka</para>
  <para style="q2">iwe nhare yoMwanasikana weZioni,</para>
  <para style="q1">ushe hwakare huchadzoswa kwauri;</para>
  <para style="q2">umambo huchauya kuMwanasikana weJerusarema.”</para>
  <para style="b"/>
  <para style="q1">
    <verse number="9" style="v"/>Sei muchiridza mhere iye zvino,</para>
  <para style="q2">hamuna mambo here?</para>
  <para style="q1">Gota renyu raparara here zvokuti kurwadza</para>
  <para style="q2">kwakubatai sekwomukadzi anosununguka?</para>
  <para style="q1">
    <verse number="10" style="v"/>Tambura ugomere,</para>
  <para style="q2">iwe Mwanasikana weZioni,</para>
  <para style="q1">somukadzi ari pakusununguka,</para>
  <para style="q2">nokuti zvino unofanira kubuda muguta unogara kusango.</para>
  <para style="q1">Uchaenda kuBhabhironi;</para>
  <para style="q2">ikoko uchandonunurwa.</para>
  <para style="q1">Ikoko Jehovha achakudzikinura</para>
  <para style="q2">kubva paruoko rwavavengi vako.</para>
  <para style="b"/>
  <para style="q1">
    <verse number="11" style="v"/>Asi zvino ndudzi zhinji</para>
  <para style="q2">dzakaunganira kuzokurwisa.</para>
  <para style="q1">Vanoti, “Ngaasvibiswe,</para>
  <para style="q2">maziso edu ngaatarise Zioni!”</para>
  <para style="q1">
    <verse number="12" style="v"/>Asi havazivi</para>
  <para style="q2">pfungwa dzaJehovha;</para>
  <para style="q1">havanzwisisi kuronga kwake,</para>
  <para style="q2">iye anovaunganidza sezvisote paburiro.</para>
  <para style="b"/>
  <para style="q1">
    <verse number="13" style="v"/>“Simuka upure, iwe Mwanasikana weZioni,</para>
  <para style="q2">nokuti ndichakupa nyanga dzesimbi;</para>
  <para style="q1">ndichakupa mahwanda endarira</para>
  <para style="q2">uye uchapwanya kuita zvidimbu ndudzi zhinji.”</para>
  <para style="b"/>
  <para style="q1">Uchatsaurira kuna Jehovha zvavakazviwanira nenzira dzavo,</para>
  <para style="q2">upfumi hwavo kuna Ishe wenyika yose.</para>
  <chapter number="5" style="c"/>
  <para style="s1">Mutongi akavimbiswa kubva kuBheterehema</para>
  <para style="q1">
    <verse number="1" style="v"/>Unganidza mauto ako, iwe guta ramauto,</para>
  <para style="q2">nokuti takombwa nomuvengi.</para>
  <para style="q1">Vacharova mutongi waIsraeri</para>
  <para style="q2">netsvimbo padama.</para>
  <para style="q1">
    <verse number="2" style="v"/>“Asi iwe, Bheterehema Efurata,</para>
  <para style="q2">kunyange uri muduku pakati pamarudzi aJudha,</para>
  <para style="q1">kwauri kuchandibudira mumwe</para>
  <para style="q2">achava mutongi pamusoro peIsraeri,</para>
  <para style="q1">mavambo ake ndeakare kare,</para>
  <para style="q2">kubva pamazuva akare kare.”</para>
  <para style="b"/>
  <para style="q1">
    <verse number="3" style="v"/>Naizvozvo Israeri achasiyiwa</para>
  <para style="q2">kusvikira panguva iyo, iye anorwadziwa azvara</para>
  <para style="q1">uye hama dzake dzose</para>
  <para style="q2">dzadzoka kuzobatana navaIsraeri.</para>
  <para style="b"/>
  <para style="q1">
    <verse number="4" style="v"/>Achamira agofudza boka rake</para>
  <para style="q2">musimba raJehovha,</para>
  <para style="q2">muukuru hwezita raJehovha Mwari wake.</para>
  <para style="q1">Uye vachagara norugare,</para>
  <para style="q2">nokuti ipapo kukura kwake kuchasvika kumagumo enyika.</para>
  <para style="q2">
    <verse number="5" style="v"/>Uye iye achava rugare rwavo.</para>
  <para style="s1">Kudzikinurwa noKuparadzwa</para>
  <para style="q1">MuAsiria paacharwisa nyika yedu</para>
  <para style="q2">agofamba achipfuura nomunhare dzedu,</para>
  <para style="q1">tichamumutsira vafudzi vanomwe</para>
  <para style="q2">kuti vamurwise kunyange vatungamiri vasere vavanhu.</para>
  <para style="q1">
    <verse number="6" style="v"/>Vachatonga nyika yeAsiria nomunondo,</para>
  <para style="q2">nyika yaNimurodhi nomunondo wakavhomorwa.</para>
  <para style="q1">Achatirwira kubva kumuAsiria</para>
  <para style="q2">paachapinda munyika yedu</para>
  <para style="q2">nokupinda pamiganhu yedu.</para>
  <para style="b"/>
  <para style="q1">
    <verse number="7" style="v"/>Vakasara vaJakobho vachava</para>
  <para style="q2">pakati pamarudzi akawanda,</para>
  <para style="q1">sedova rinobva kuna Jehovha,</para>
  <para style="q2">sokunaya kwemvura pauswa,</para>
  <para style="q1">zvisingamiriri munhu</para>
  <para style="q2">kana kugaririra vanhu.</para>
  <para style="q1">
    <verse number="8" style="v"/>Vakasara vaJakobho vachava pakati pendudzi,</para>
  <para style="q2">pakati poruzhinji rwamarudzi,</para>
  <para style="q1">seshumba pakati pezvikara zvesango,</para>
  <para style="q2">seshumba duku pakati pamapoka amakwai,</para>
  <para style="q1">inotsika uye inobvambura ichienda,</para>
  <para style="q2">pasina anogona kununura.</para>
  <para style="q1">
    <verse number="9" style="v"/>Ruoko rwenyu ruchasimudzwa mukukunda</para>
  <para style="q2">uye vadzivisi venyu vose vachaparadzwa.</para>
  <para style="p">
    <verse number="10" style="v"/>“Pazuva iro,” ndizvo zvinotaura Jehovha,</para>
  <para style="q1">“ndichaparadza mabhiza enyu pakati penyu</para>
  <para style="q2">uye ndichapwanya ngoro dzenyu.</para>
  <para style="q1">
    <verse number="11" style="v"/>Ndichaparadza maguta enyika yenyu</para>
  <para style="q2">uye ndichaputsa nhare dzenyu dzose.</para>
  <para style="q1">
    <verse number="12" style="v"/>Ndichaparadza uroyi hwako</para>
  <para style="q2">uye hauchazovizve navavuki.</para>
  <para style="q1">
    <verse number="13" style="v"/>Ndichaparadza zvifananidzo zvenyu</para>
  <para style="q2">zvakavezwa neshongwe dzenyu pakati penyu;</para>
  <para style="q1">hamuchazokotamiri</para>
  <para style="q2">kubasa ramaoko enyu.</para>
  <para style="q1">
    <verse number="14" style="v"/>Ndichadzura kubva pakati penyu matanda aAshera</para>
  <para style="q2">uye ndichaparadza maguta enyu.</para>
  <para style="q1">
    <verse number="15" style="v"/>Ndichatsiva nokutsamwa nehasha</para>
  <para style="q2">kundudzi dzisina kunditeerera.”</para>
  <chapter number="6" style="c"/>
  <para style="s1">Jehovha anopa Israeri mhosva</para>
  <para style="p">
    <verse number="1" style="v"/>Teererai zvinotaurwa naJehovha:</para>
  <para style="q1">“Simukai, taurai nyaya yenyu pamberi pamakomo;</para>
  <para style="q2">zvikomo ngazvinzwe zvamunoda kutaura.</para>
  <para style="q1">
    <verse number="2" style="v"/>Chinzwai imi makomo, kupomera kwaJehovha;</para>
  <para style="q2">teererai, imi hwaro hwenyika hunogara nokusingaperi.</para>
  <para style="q1">Nokuti Jehovha ane mhosva yaari kupa vanhu vake;</para>
  <para style="q2">anopa Israeri mhosva.</para>
  <para style="b"/>
  <para style="q1">
    <verse number="3" style="v"/>“Vanhu vangu, chiiko chandakakuitirai?</para>
  <para style="q2">Ndakakuremedzai neiko? Ndipindurei.</para>
  <para style="q1">
    <verse number="4" style="v"/>Ndakakubudisai kubva muIjipiti</para>
  <para style="q2">uye akakudzikinurai kubva munyika youranda.</para>
  <para style="q1">Ndakatuma Mozisi kuti azokutungamirirai,</para>
  <para style="q2">naAroniwo naMiriamu.</para>
  <para style="q1">
    <verse number="5" style="v"/>Vanhu vangu,</para>
  <para style="q2">rangarirai zvakaranganwa naBharaki mambo weMoabhu</para>
  <para style="q2">nezvakapindurwa naBharamu mwanakomana waBheori.</para>
  <para style="q1">Rangarirai rwendo rwenyu kubva kuShitimu kusvika kuGirigari,</para>
  <para style="q2">kuti mugoziva mabasa akarurama aJehovha.”</para>
  <para style="b"/>
  <para style="q1">
    <verse number="6" style="v"/>Ndichauya neiko pamberi paJehovha.</para>
  <para style="q2">Uye ndigokotama sei pamberi paMwari anokudzwa?</para>
  <para style="q1">Ndingauye pamberi pake nezvibayiro</para>
  <para style="q2">zvinopiswa nemhuru dzine gore rimwe here?</para>
  <para style="q1">
    <verse number="7" style="v"/>Ko, Jehovha angafadzwa nezviuru zvamakondobwe,</para>
  <para style="q2">uye nezviuru gumi zvenzizi dzamafuta here?</para>
  <para style="q1">Ndingapa dangwe rangu nokuda kwokudarika kwangu,</para>
  <para style="q2">icho chibereko chomuviri wangu pamusoro pokutadza kwomweya wangu here?</para>
  <para style="q1">
    <verse number="8" style="v"/>Akakuratidza, iwe munhu, kuti zvakanaka ndezvipi.</para>
  <para style="q2">Uye ndezvipi zvinodiwa naJehovha kubva kwauri?</para>
  <para style="q1">Kuita zvakarurama uye kufarira kunzwira ngoni,</para>
  <para style="q2">nokufamba naMwari wako wakazvininipisa.</para>
  <para style="s1">Mhosva yeIsraeri nokurangwa kwayo</para>
  <para style="q1">
    <verse number="9" style="v"/>Teererai! Jehovha anodanidzira kuguta,</para>
  <para style="q2">uye kutya zita renyu ndihwo uchenjeri:</para>
  <para style="q2">“Chenjererai shamhu naIye akaituma.</para>
  <para style="q1">
    <verse number="10" style="v"/>Ndichazokanganwa here, iwe imba yakaipa,</para>
  <para style="q2">upfumi hwako hwakawanikwa nenzira dzakaipa,</para>
  <para style="q2">nechiero cheefa chakatapudzwa, chakatukwa?</para>
  <para style="q1">
    <verse number="11" style="v"/>Ndingaregerera munhu ane chiero</para>
  <para style="q2">chinonyengera nesaga rezviero zvenhema here?</para>
  <para style="q1">
    <verse number="12" style="v"/>Vapfumi vake vanoita nechisimba;</para>
  <para style="q2">vanhu vake varevi venhema,</para>
  <para style="q2">uye miromo yavo inotaura nokunyengera.</para>
  <para style="q1">
    <verse number="13" style="v"/>Naizvozvo, ndatotanga kukuparadzai,</para>
  <para style="q2">kukuitai dongo nokuda kwezvivi zvenyu.</para>
  <para style="q1">
    <verse number="14" style="v"/>Muchadya asi hamungaguti:</para>
  <para style="q2">dumbu renyu richaramba risina chinhu.</para>
  <para style="q1">Muchaisa mudura asi mugoshaya zvamachengeta,</para>
  <para style="q2">nokuti zvamunounganidza ndichazviparadza nomunondo.</para>
  <para style="q1">
    <verse number="15" style="v"/>Muchadyara asi hamungakohwi;</para>
  <para style="q2">muchasvina maorivhi asi hamungazori mafuta acho,</para>
  <para style="q2">muchasvina mazambiringa asi hamunganwi waini yacho.</para>
  <para style="q1">
    <verse number="16" style="v"/>Makachengeta zvirevo zvaOmuri</para>
  <para style="q2">uye namabasa ose eimba yaAhabhu, uye makatevera tsika dzavo.</para>
  <para style="q1">Naizvozvo ndichakuisai mukuparadzwa,</para>
  <para style="q2">nevanhu venyu mukusekwa;</para>
  <para style="q2">muchatakura kushorwa kwendudzi.”</para>
  <chapter number="7" style="c"/>
  <para style="s1">Nhamo yeIsraeri</para>
  <para style="q1">
    <verse number="1" style="v"/>Inhamoi yandinayo!</para>
  <para style="q1">Ndafanana nouya anounganidza michero</para>
  <para style="q2">yezhizha inosara mumunda wemizambiringa pakukohwa;</para>
  <para style="q1">hapana sumbu ramazambiringa rokudya,</para>
  <para style="q2">kana maonde okutanga andinopanga.</para>
  <para style="q1">
    <verse number="2" style="v"/>Vanhu vano umwari vabviswa panyika;</para>
  <para style="q2">hapana mumwe akarurama asara.</para>
  <para style="q1">Vanhu vose vanovandira kuti vateure ropa;</para>
  <para style="q2">mumwe nomumwe anovhima hama yake nomumbure.</para>
  <para style="q1">
    <verse number="3" style="v"/>Maoko ose ari maviri ane unyanzvi pakuita zvakaipa;</para>
  <para style="q2">mubati anomanikidzira vanhu kuti vamupe zvipo,</para>
  <para style="q1">mutongi anotambira fufuro,</para>
  <para style="q2">vane simba vanomanikidzira zvido zvavo;</para>
  <para style="q2">vose vanozvironga pamwe chete.</para>
  <para style="q1">
    <verse number="4" style="v"/>Akanaka kupfuura vose akangoita sorukato,</para>
  <para style="q2">vakarurama kupfuura vose vakaipa kupfuura ruzhowa rweminzwa.</para>
  <para style="q1">Zuva renharirire dzenyu rasvika,</para>
  <para style="q2">zuva rokushanyirwa kwenyu naMwari.</para>
  <para style="q2">Zvino ino ndiyo nguva yokukanganiswa kwavo.</para>
  <para style="q1">
    <verse number="5" style="v"/>Rega kuvimba nomuvakidzani wako;</para>
  <para style="q2">usavimba neshamwari yako.</para>
  <para style="q1">Kunyange nomukadzi wawakagumbatira,</para>
  <para style="q2">uchenjerere mashoko ako.</para>
  <para style="q1">
    <verse number="6" style="v"/>Nokuti mwanakomana anozvidza baba vake,</para>
  <para style="q2">mwanasikana anomukira mai vake,</para>
  <para style="q1">muroora anomukira vamwene vake;</para>
  <para style="q2">vavengi vomunhu ndivo vanhu vemhuri yake.</para>
  <para style="q1">
    <verse number="7" style="v"/>Asi kana ndirini, ndinomirira netariro kuna Jehovha,</para>
  <para style="q2">ndinomirira Mwari Muponesi wangu;</para>
  <para style="q2">Mwari wangu achandinzwa.</para>
  <para style="s1">Israeri ichasimuka</para>
  <para style="q1">
    <verse number="8" style="v"/>Usafara pamusoro pangu, iwe muvengi wangu!</para>
  <para style="q2">Kunyange ndakawira pasi, ndichasimuka.</para>
  <para style="q1">Kunyange ndigere murima,</para>
  <para style="q2">Jehovha achava chiedza changu.</para>
  <para style="q1">
    <verse number="9" style="v"/>Nokuti ndakamutadzira,</para>
  <para style="q2">ndichatakura kutsamwa kwaJehovha,</para>
  <para style="q1">kusvikira andireverera mhosva yangu</para>
  <para style="q2">uye asimbisa kodzero yangu.</para>
  <para style="q1">Achandibudisira kuchiedza,</para>
  <para style="q2">ndichaona kururama kwake.</para>
  <para style="q1">
    <verse number="10" style="v"/>Ipapo muvengi wangu achazviona</para>
  <para style="q2">uye achafukidzwa,</para>
  <para style="q1">iye akati kwandiri,</para>
  <para style="q2">“Aripiko Jehovha Mwari wako?”</para>
  <para style="q1">Meso angu achaona kuwa kwake;</para>
  <para style="q2">kunyange iye zvino achatsikwa</para>
  <para style="q2">pasi petsoka sematope mumigwagwa.</para>
  <para style="b"/>
  <para style="q1">
    <verse number="11" style="v"/>Zuva rokuvaka masvingo enyu richasvika,</para>
  <para style="q2">zuva rokuwedzerwa kwemiganhu yenyu.</para>
  <para style="q1">
    <verse number="12" style="v"/>Pazuva iro vanhu vachauya kwauri</para>
  <para style="q2">vachibva kuAsiria namaguta eIjipiti,</para>
  <para style="q1">kunyange kubva kuIjipiti kusvikira kuYufuratesi,</para>
  <para style="q2">uye kubva kugungwa kusvika kune rimwe gungwa,</para>
  <para style="q2">nokubva kugomo kusvika kune rimwe gomo.</para>
  <para style="q1">
    <verse number="13" style="v"/>Nyika ichava dongo nokuda kwavagari vayo,</para>
  <para style="q2">nokuda kwamabasa avo.</para>
  <para style="s1">Munyengetero noKurumbidza</para>
  <para style="q1">
    <verse number="14" style="v"/>Fudza vanhu vako nomudonzvo wako,</para>
  <para style="q2">boka renhaka yako,</para>
  <para style="q1">rinogara roga musango,</para>
  <para style="q2">mumafuro akanaka.</para>
  <para style="q1">Rega afure muBhashani reGireadhi</para>
  <para style="q2">samazuva ekare.</para>
  <para style="b"/>
  <para style="q1">
    <verse number="15" style="v"/>“Sapamazuva amakabuda kubva muIjipiti,</para>
  <para style="q2">ndichavaratidza zvishamiso zvangu.”</para>
  <para style="b"/>
  <para style="q1">
    <verse number="16" style="v"/>Ndudzi dzichazviona uye dzichanyadziswa,</para>
  <para style="q2">dzisisina simba radzo rose.</para>
  <para style="q1">Vachabata miromo yavo</para>
  <para style="q2">uye nzeve dzavo dzichadzivira.</para>
  <para style="q1">
    <verse number="17" style="v"/>Vachananzva guruva senyoka,</para>
  <para style="q2">sezvipuka zvinokambaira pasi.</para>
  <para style="q1">Vachabuda vachidedera kubva munzvimbo dzavo dzokuvanda;</para>
  <para style="q2">vachadzoka vachitya kuna Jehovha Mwari wedu,</para>
  <para style="q2">uye vachakutyai.</para>
  <para style="q1">
    <verse number="18" style="v"/>Ndiani Mwari akaita semi,</para>
  <para style="q2">anoregerera chivi uye anokanganwira</para>
  <para style="q2">kudarika kwavakasara venhaka yake?</para>
  <para style="q1">Hamugari makatsamwa nokusingaperi,</para>
  <para style="q2">asi munofarira kunzwira ngoni.</para>
  <para style="q1">
    <verse number="19" style="v"/>Muchava nenyasha kwatiri zvakare;</para>
  <para style="q2">muchatsikira zvivi zvedu pasi petsoka</para>
  <para style="q2">uye muchakanda kuipa kwedu kwose pakadzikadzika mugungwa.</para>
  <para style="q1">
    <verse number="20" style="v"/>Muchava makatendeka kuna Jakobho,</para>
  <para style="q2">mucharatidza nyasha kuna Abhurahama,</para>
  <para style="q1">sezvamakapika mhiko kumadzibaba edu</para>
  <para style="q2">mumazuva akare.</para>
</usx>
