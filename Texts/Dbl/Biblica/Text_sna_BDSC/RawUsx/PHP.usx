<?xml version="1.0" encoding="UTF-8"?>
<usx version="2.6">
  <book code="PHP" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">VaFiripi</para>
  <para style="toc1">VaFiripi</para>
  <para style="toc2">VaFiripi</para>
  <para style="toc3">VaFi</para>
  <para style="mt1">VAFIRIPI</para>
  <chapter number="1" style="c"/>
  <para style="p">
    <verse number="1" style="v"/>Pauro naTimoti, varanda vaKristu Jesu, kuvatsvene vose muna Kristu Jesu vari paFiripi, pamwe chete navatariri navadhikoni vekereke:</para>
  <para style="b"/>
  <para style="p">
    <verse number="2" style="v"/>Nyasha norugare zvinobva kuna Mwari Baba nokuna Ishe Jesu Kristu ngazvive kwamuri.</para>
  <para style="b"/>
  <para style="s1">Kuvonga noKunyengetera</para>
  <para style="p">
    <verse number="3" style="v"/>Ndinovonga Mwari wangu nguva dzose pandinokurangarirai. <verse number="4" style="v"/>Muminyengetero yangu yose nokuda kwenyu mose, ndinogara ndichinyengetera nomufaro <verse number="5" style="v"/>nokuda kwokubata pamwe kwenyu muvhangeri kubvira pazuva rokutanga kusvikira zvino, <verse number="6" style="v"/>ndichiziva izvi, kuti iye akatanga basa rakanaka mamuri acharipedzisa kusvikira pazuva raKristu Jesu.</para>
  <para style="p">
    <verse number="7" style="v"/>Zvakanaka kwandiri kuti ndifunge saizvozvo pamusoro penyu mose, sezvo ndinemi mumwoyo; nokuti kunyange ndakasungwa nengetani kana kuti ndichidzivirira nokusimbisa vhangeri, imi mose munogovana neni munyasha dzaMwari. <verse number="8" style="v"/>Mwari anogona kupupura kuti ndinokufungai sei imi mose norudo rwaKristu Jesu.</para>
  <para style="p">
    <verse number="9" style="v"/>Uye uyu ndiwo munyengetero wangu: kuti rudo rwenyu ruwande uye muwanze kuziva nokunzwisisa, <verse number="10" style="v"/>kuitira kuti mugogona kunzwisisa kuti zvakaisvonaka ndezvipi uye muve vakachena uye mushayiwe chamungapomerwa kusvikira pazuva raKristu, <verse number="11" style="v"/>muzere nechibereko chokururama chinouya kubudikidza naJesu Kristu, kuti kubwinya nokurumbidzwa zvive kuna Mwari.</para>
  <para style="s1">Kusungwa kwaPauro kunofambisa Vhangeri</para>
  <para style="p">
    <verse number="12" style="v"/>Zvino ndinoda kuti muzive, hama dzangu, kuti zvakaitika kwandiri zvakabatsira zvikuru kufambisa vhangeri. <verse number="13" style="v"/>Nokuda kwaizvozvo, zvava pachena kuvarindi vomuzinda wamambo nokuna vose kuti ndiri mungetani nokuda kwaKristu. <verse number="14" style="v"/>Nokuda kwengetani dzangu, hama zhinji muna She dzakakurudzirwa kuti vataure shoko raMwari vakashinga zvikuru uye vasingatyi.</para>
  <para style="p">
    <verse number="15" style="v"/>Ichokwadi kuti vamwe vanoparidza Kristu negodo uye negakava, asi vamwe nenzira yakanaka. <verse number="16" style="v"/>Vamwe vanoita izvozvo murudo, vachiziva kuti ndakaiswa muno nokuda kwokudzivirira vhangeri. <verse number="17" style="v"/>Vamwe vaiparidza Kristu nomwoyo woruchiva, vasina kutendeka, vachifungidzira kuti vangandimutsira dambudziko ndichiri mungetani. <verse number="18" style="v"/>Asi zvisinei hazvo, chinhu chinokosha ndechokuti munzira dzose, dzingava ndangariro dzenhema kana dzechokwadi, Kristu ari kuparidzwa hake. Uye nokuda kwaizvozvi ndinofara.</para>
  <para style="p">Hongu, uye ndicharamba ndichifara, <verse number="19" style="v"/>nokuti ndinoziva kuti kubudikidza neminyengetero yenyu uye norubatsiro runopiwa noMweya waJesu Kristu, zvakaitika kwandiri zvichashanduka zvikava kusunungurwa kwangu. <verse number="20" style="v"/>Ndinoshuva zvikuru nokutarira kuti handingazonyadziswi, asi ndichava nokushinga kwakakwana kuitira kuti zvino senguva dzose Kristu achakudzwa mumuviri wangu, muupenyu kana murufu. <verse number="21" style="v"/>Nokuti kwandiri, kurarama ndiKristu uye kufa kupfuma. <verse number="22" style="v"/>Kana ndikaramba ndichirarama mumuviri, izvi zvichareva kubata kune zvibereko kwandiri. Asi ndichasarudzeiko? Handizivi! <verse number="23" style="v"/>Ndiri pakati pezvinhu zviviri zvinoti: Ndinoda kuenda kuti ndive naKristu, zvinova ndizvo zviri nani nokupfuuridza; <verse number="24" style="v"/>asi zvinokoshawo zvikuru kwamuri kuti ndirambe ndiri mumuviri uyu. <verse number="25" style="v"/>Ndichitenda chinhu ichi, ndinoziva kuti ndichagara, uye ndicharamba ndinemi mose kuti mupfuurire mberi uye mufare mukutenda kwenyu, <verse number="26" style="v"/>kuitira kuti ndichinge ndadzoka kwamuri zvakare, mufaro wenyu muna Kristu Jesu ugozadziswa nokuda kwangu.</para>
  <para style="p">
    <verse number="27" style="v"/>Zvisinei kuti chii chaitika kwandiri, murambe muchifamba nenzira yakafanira vhangeri raKristu. Ipapo, kunyange ndikauya kuzokuonai kana kunzwa nezvenyu ndisipo hangu, ndichaziva kuti mumire nesimba mumweya mumwe, muchirwa somunhu mumwe nokuda kwokutenda kwevhangeri, <verse number="28" style="v"/>musingatyiswi nenzira ipi zvayo neavo vanopikisana nemi. Ichi ndicho chiratidzo kwavari kuti vachaparadzwa, uye kuti imi muchaponeswa naMwari. <verse number="29" style="v"/>Nokuti makapiwa imi, nokuda kwaKristu, kuti musangotenda kwaari bedzi, asi kuti mutambudzike nokuda kwake, <verse number="30" style="v"/>sezvo muri mukurwa kumwe chete uku kwamakandiona ndinako, uye kwamunoziva zvino kuti ndichinako.</para>
  <chapter number="2" style="c"/>
  <para style="s1">Kuzvininipisa saKristu</para>
  <para style="p">
    <verse number="1" style="v"/>Kana muine kurudziro inobva pakubatana naKristu, kana paine kunyaradza kunobva parudo rwake, kana pano kuwadzana noMweya, kana paino unyoro netsitsi, <verse number="2" style="v"/>ipapo itai kuti mufaro wangu uzare nokuva nomurangariro wakadaro, muine rudo rumwe chete, muri vamwe mumweya nechinangwa. <verse number="3" style="v"/>Musaita chinhu nomwoyo wokuchiva kana kuzvikudza, asi mukuzvininipisa muchionawo vamwe kuti vari nani kupfuura imi. <verse number="4" style="v"/>Mumwe nomumwe wenyu ngaarege kungotsvaka zvake chete, asi zvavamwewo.</para>
  <para style="p">
    <verse number="5" style="v"/>Kufunga kwenyu ngakuve sokwaKristu Jesu:</para>
  <para style="q1">
    <verse number="6" style="v"/>Uyo, kunyange aiva Mwari chaiye,</para>
  <para style="q2">haana kufunga kuti kuenzana naMwari chinhu chingabatisiswa,</para>
  <para style="q1">
    <verse number="7" style="v"/>asi akazviita chinhu pasina,</para>
  <para style="q2">akatora chimiro chomuranda chaiye,</para>
  <para style="q2">akaitwa somunhu.</para>
  <para style="q1">
    <verse number="8" style="v"/>Uye akati awanikwa ane chimiro chomunhu,</para>
  <para style="q2">akazvininipisa</para>
  <para style="q2">uye akateerera kusvikira pakufa, kunyange rufu pamuchinjikwa.</para>
  <para style="b"/>
  <para style="q1">
    <verse number="9" style="v"/>Naizvozvo Mwari akamukudza panzvimbo yapamusoro-soro,</para>
  <para style="q2">uye akamupa zita riri pamusoro pamazita ose,</para>
  <para style="q1">
    <verse number="10" style="v"/>kuti muzita raJesu mabvi ose apfugame,</para>
  <para style="q2">mudenga napanyika uye napasi penyika,</para>
  <para style="q1">
    <verse number="11" style="v"/>uye ndimi dzose dzipupure kuti Jesu Kristu ndiye Ishe,</para>
  <para style="q2">kuti Mwari Baba vakudzwe.</para>
  <para style="s1">Kupenya seNyeredzi</para>
  <para style="p">
    <verse number="12" style="v"/>Naizvozvo, shamwari dzangu dzinodiwa, sezvamunogara muchiteerera, kwete ndiripo bedzi, asi zvino zvikuru ndisipo, rambai muchishandira ruponeso rwenyu nokutya nokudedera, <verse number="13" style="v"/>nokuti ndiMwari anoshanda mukati menyu kuti mude uye muite maererano nokuda kwake kwakanaka.</para>
  <para style="p">
    <verse number="14" style="v"/>Itai zvose musinganyunyuti kana kukakavara, <verse number="15" style="v"/>kuitira kuti mugova vasina chavangapomerwa uye vakachena, vana vaMwari vasina mhosva murudzi urwu rwakakombama uye rwakatsauka, rwamunovhenekera senyeredzi munyika <verse number="16" style="v"/>sezvamunobatirira pashoko roupenyu, kuitira kuti ndigozvirumbidza pazuva raKristu uye kuti handina kumhanya kana kushanda pasina. <verse number="17" style="v"/>Asi kunyange dai ndadururwa hangu sechipiriso chinonwiwa pamusoro pechibayiro noushumiri hunobva pakutenda kwenyu, ndinofara uye ndinofarisisa nemi mose. <verse number="18" style="v"/>Saka nemiwo munofanira kufara nokufarisisa neni.</para>
  <para style="s1">Timoti naEpafrodhitasi</para>
  <para style="p">
    <verse number="19" style="v"/>Ndine tariro muna Ishe Jesu kuti nditume Timoti kwamuri nokukurumidza, kuti neniwo ndifare pandichanzwa mashoko pamusoro penyu. <verse number="20" style="v"/>Handina mumwe akaita saye, ane hanya kwazvo nokugara kwenyu kwakanaka. <verse number="21" style="v"/>Nokuti munhu wose anozvitsvakira zvake, zvisati zviri zvaJesu Kristu. <verse number="22" style="v"/>Asi munoziva kuti Timoti akaratidza kutendeka kwake, nokuti somwanakomana ana baba vake akashanda neni mubasa revhangeri. <verse number="23" style="v"/>Naizvozvo, ndine tariro yokuti ndimutume nokukurumidza kana ndaona kuti zvinhu zvinondifambira sei. <verse number="24" style="v"/>Ndinovimba muna She kuti ini pachangu ndichauya nokukurumidza.</para>
  <para style="p">
    <verse number="25" style="v"/>Asi ndinofunga kuti zvakafanira kuti nditumirezve kwamuri Epafrodhitasi, hama yangu, mubati pamwe chete neni uye murwi pamwe chete neni, iye nhume yenyuwo, wamakatuma kuti azondibatsira pane zvandaishayiwa. <verse number="26" style="v"/>Nokuti anokushuvai mose uye ari kutambudzika nokuti makanzwa kuti akanga achirwara. <verse number="27" style="v"/>Zvechokwadi akanga achirwara, uye akapotsa afa. Asi Mwari akava nengoni naye, uye kwete kwaari oga asi kwandiriwo, kuti ndirege kuva nokusuwa pamusoro pokusuwa. <verse number="28" style="v"/>Naizvozvo ndinoshinga kwazvo kuti ndimutume, kuti pamunomuonazve mugofara uye ini ndive nokufunganya kushoma. <verse number="29" style="v"/>Mugamuchirei muna She nomufaro mukuru, uye mukudze munhu akaita saiyeye, <verse number="30" style="v"/>nokuti akapotsa afa nokuda kwebasa raKristu, akaisa upenyu hwake panjodzi kuti akwanise kubatsira kwamakanga musingagoni kundiitira imi.</para>
  <chapter number="3" style="c"/>
  <para style="s1">Kusavimba neNyama</para>
  <para style="p">
    <verse number="1" style="v"/>Pakupedzisira, hama dzangu, farai muna She! Harisi dambudziko kwandiri kuti ndinyore zvinhu zvimwe chetezvo zvakare kwamuri, uye zvinokuchengetedzai imi.</para>
  <para style="p">
    <verse number="2" style="v"/>Chenjererai imbwa dziya, vanhu vanoita zvakaipa, vaya vanoremadza nyama nokucheka. <verse number="3" style="v"/>Nokuti tisu vokudzingiswa, tisu tinonamata noMweya waMwari, vanozvirumbidza muna Kristu Jesu, uye vasingavimbi nenyama, <verse number="4" style="v"/>kunyange zvangu ini ndine chikonzero chokuvimba kwakadaro.</para>
  <para style="p">Kana pano munhu zvake anofunga kuti ane chikonzero chokuvimba nenyama, ini ndinazvo zvakawanda: <verse number="5" style="v"/>ndakadzingiswa pazuva rorusere, ndiri mumwe wavanhu veIsraeri, worudzi rwaBhenjamini, muHebheru wavaHebheru; pamurayiro, ndiri muFarisi; <verse number="6" style="v"/>kana kuri kushingaira, ndichitambudza kereke; kana kuri kuchengetedza murayiro, handina mhosva.</para>
  <para style="p">
    <verse number="7" style="v"/>Asi zvose zvakanga zviri pfuma kwandiri, ndakaona kuri kurasikirwa nokuda kwaKristu. <verse number="8" style="v"/>Chimwezve ndakati zvinhu zvose kurasikirwa hako kana zvichienzaniswa noukuru hunopfurikidza hwokuziva Kristu Jesu, Ishe wangu, nokuti nokuda kwake ndakarasikirwa nezvinhu zvose. Ndakazviita marara, kuti ndiwane Kristu. <verse number="9" style="v"/>Uye kuti ndiwanikwe maari, ndisina kururama kwangu kunobva pamurayiro, asi uko kunouya kubudikidza nokutenda kuri muna Kristu, iko kururama kunobva kuna Mwari uye kuri kwokutenda. <verse number="10" style="v"/>Ndinoda kuziva Kristu nesimba rokumuka kwake uye nokuwadzana kwokugovana naye mumatambudziko ake, ndifanane naye pakufa kwake, <verse number="11" style="v"/>uye kuti, zvimwe, ndiwane kumuka kubva kuvakafa.</para>
  <para style="s1">Kushingaira Kusvika kuMagumo</para>
  <para style="p">
    <verse number="12" style="v"/>Kwete kuti ndatowana zvose izvi kare, kana kuti ndatokwana pakururama, asi ndinoshingaira kuti ndichibate icho chandakabatirwa naKristu Jesu. <verse number="13" style="v"/>Hama dzangu, handisi kuti ndatochibata. Asi ndinoita chinhu chimwe: Ndinokanganwa zviri shure ndichivavarira zviri mberi, <verse number="14" style="v"/>ndinoshingairira kuchinangwa chokupedzisira kuti ndiwane mubayiro wandakadanirwa naMwari kudenga muna Kristu Jesu.</para>
  <para style="p">
    <verse number="15" style="v"/>Isu tose takura tinofanira kuva nepfungwa iyoyo. Uye kana pane dzimwe nguva imi muchifunga zvakasiyana, izvozvowo Mwari achazvijekesa kwamuri. <verse number="16" style="v"/>Ngatiraramei bedzi zvinopindirana nezvatakawana.</para>
  <para style="p">
    <verse number="17" style="v"/>Batanai navamwe mukutevera muenzaniso wangu, hama, uye mucherechedze avo vanorarama zviri maererano netsika dzatakakudzidzisai. <verse number="18" style="v"/>Nokuti, sezvandaimbokuudzai kare uye ndinodarozve kunyange zvino nemisodzi kuti, vazhinji vanorarama savavengi vomuchinjikwa waKristu. <verse number="19" style="v"/>Magumo avo ndiko kuparadzwa kwavo, Mwari wavo idumbu ravo, uye kuzvirumbidza kwavo ndiko kunyadziswa kwavo. Pfungwa dzavo dzinofunga zvinhu zvenyika. <verse number="20" style="v"/>Asi nyika yedu iri kudenga. Uye tinomirira Muponesi anobva ikoko, iye Ishe Jesu Kristu, <verse number="21" style="v"/>uyo ane simba rinomugonesa kuti auyise zvinhu zvose pasi pesimba rake, achavandudza miviri yedu yakazvidzika kuti ifanane nomuviri wake wokubwinya.</para>
  <chapter number="4" style="c"/>
  <para style="p">
    <verse number="1" style="v"/>Naizvozvo, hama dzangu, iyemi vandinoda uye vandinoshuva, mufaro wangu nekorona yangu, ndiko kuti mumire nesimba muna She, hama dzinodiwa!</para>
  <para style="s1">Kurudziro</para>
  <para style="p">
    <verse number="2" style="v"/>Ndinokumbira zvikuru kuna Yudhia uyewo ndinokumbira zvikuru Sindike kuti vatenderane muna She. <verse number="3" style="v"/>Hongu, uye ndinokukumbira iwe wakatendeka, musungwa pamwe chete neni pajoko, batsira vakadzi ava vakarwa pamwe chete neni mubasa revhangeri, pamwe chete naKiremenzi uye navamwe vose vakabata basa pamwe chete neni, mazita avo ari mubhuku roupenyu.</para>
  <para style="p">
    <verse number="4" style="v"/>Farai muna She nguva dzose. Ndichapamhidzazve: Farai! <verse number="5" style="v"/>Unyoro hwenyu ngahuonekwe kuna vose. Ishe ava pedyo. <verse number="6" style="v"/>Musafunganya pamusoro pechimwe chinhu, asi muzvinhu zvose, kumbirai Mwari neminyengetero, nemikumbiro uye nokuvonga. <verse number="7" style="v"/>Uye rugare rwaMwari, runopfuura kunzwisisa kwose, rucharinda mwoyo yenyu nemifungo yenyu muna Kristu Jesu.</para>
  <para style="p">
    <verse number="8" style="v"/>Pakupedzisira hama, ndinoti kwamuri: fungai pamusoro pezvinhu izvi zvose zvechokwadi, zvose zvinokudzwa, zvose zvakarurama, zvose zvakachena, zvose zvinodikanwa, zvose zvinoyevedza, kana paine chinhu chakaisvonaka kana chinorumbidzwa, fungai pamusoro pezvinhu izvi zvakadai. <verse number="9" style="v"/>Zvinhu zvipi zvazvo zvamakadzidza kana zvamakagamuchira kana zvamakanzwa kubva kwandiri, kana zvamakaona mandiri, itai izvozvo. Uye Mwari worugare ngaave nemi.</para>
  <para style="s1">Anovonga Zvipo Zvavo</para>
  <para style="p">
    <verse number="10" style="v"/>Ndinofara zvikuru muna She kuti pakupedzisira makavandudza hanya yenyu nokuda kwangu. Zvirokwazvo, makanga mune hanya henyu, asi makanga musina mukana wokuti muzviratidze. <verse number="11" style="v"/>Handirevi izvi nokuda kwokuti ndinoshayiwa, nokuti ndakadzidza kugutsikana nezvinenge zviripo. <verse number="12" style="v"/>Ndinoziva kuti kushayiwa chii, uye ndinoziva kuva nezvakawanda. Ndakadzidza chakavanzika chokugutsikana mune zvipi zvazvo uye mumamiriro ose zvawo, kungava kuguta kana kunzwa nzara, kana kuva nezvakawanda kana kushayiwa. <verse number="13" style="v"/>Ndinogona kuita zvinhu zvose kubudikidza naiye anondipa simba.</para>
  <para style="p">
    <verse number="14" style="v"/>Asi makaita zvakanaka kuti makagovana neni mumatambudziko angu. <verse number="15" style="v"/>Pamusoro paizvozvo, sezvamunoziva imi vaFiripi, pamazuva enyu okutanga kundiziva nevhangeri, pandakasimuka kubva kuMasedhonia, hakuna kereke yakagovana neni panyaya yokupa nokugamuchira, kunze kwenyu chete; <verse number="16" style="v"/>nokuti kunyange pandakanga ndiri muTesaronika, makanditumira rubatsirozve uye mukapamha pandainge ndiri pakushayiwa. <verse number="17" style="v"/>Handirevi kuti ndinotsvaka chipo, asi ndinotsvaka izvo zvamungazopfumiswa nazvo. <verse number="18" style="v"/>Ndakagamuchira mubayiro uzere uye kunyange zvizhinji; ndava nezvakakwana, zvino zvandagamuchira kubva kuna Epafrodhitasi zvipo zvamakanditumira. Zvakaita sechipiriso chinonhuhwira, chibayiro chakafanira, chinofadza Mwari. <verse number="19" style="v"/>Uye Mwari wangu achazadzisa zvamunoshayiwa zvose maererano nokubwinya kwepfuma yake muna Kristu Jesu.</para>
  <para style="p">
    <verse number="20" style="v"/>Mwari naBaba vedu ngaave nokubwinya nokusingaperi-peri. Ameni.</para>
  <para style="b"/>
  <para style="s1">Mashoko Okupedzisira</para>
  <para style="p">
    <verse number="21" style="v"/>Kwazisai vatsvene vose muna Kristu Jesu.</para>
  <para style="p">Hama dzandinadzo dzinokukwazisai.</para>
  <para style="p">
    <verse number="22" style="v"/>Vatsvene vose vanokukwazisai, kunyanya avo veimba yaKesari.</para>
  <para style="b"/>
  <para style="p">
    <verse number="23" style="v"/>Nyasha dzaIshe Jesu Kristu ngadzive nomweya wenyu. Ameni.</para>
</usx>
