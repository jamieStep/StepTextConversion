<?xml version="1.0" encoding="UTF-8"?>
<usx version="2.6">
  <book code="TIT" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Tito</para>
  <para style="toc1">Tito</para>
  <para style="toc2">Tito</para>
  <para style="toc3">Tito</para>
  <para style="mt1">TITO</para>
  <chapter number="1" style="c"/>
  <para style="p">
    <verse number="1" style="v"/>Pauro, muranda waMwari nomupostori waJesu Kristu nokuda kwokutenda kwavasanangurwa vaMwari nokuziva chokwadi chinotungamirira kuumwari, <verse number="2" style="v"/>kutenda nokuziva kunobva patariro youpenyu husingaperi, hwakapikirwa naMwari, iye asingatongonyepi, akavimbisa idzo nguva dzisati dzavapo, <verse number="3" style="v"/>panguva yake yakatarwa akazivisa shoko rake nokuparidza kwandakapiwa nokurayira kwaMwari Muponesi wedu, <verse number="4" style="v"/>kuna Tito, mwanakomana wangu chaiye pakutenda kwedu tose:</para>
  <para style="b"/>
  <para style="p">Nyasha norugare zvinobva kuna Mwari Baba naKristu Jesu Muponesi wedu.</para>
  <para style="b"/>
  <para style="s1">Basa raTito paKirete</para>
  <para style="p">
    <verse number="5" style="v"/>Ndakakusiya paKirete kuti upedzise zvakasara zvisina kupera uye kuti ugadze vakuru mumaguta ose, sezvandakakurayira. <verse number="6" style="v"/>Mukuru anofanira kuva munhu asina chaangapomerwa, murume womukadzi mumwe chete, munhu ane vana vanotenda uye vasingapiwi mhosva yokuti havazvidzori kana kuti havateereri. <verse number="7" style="v"/>Sezvo mutariri akapiwa basa raMwari, anofanira kuva munhu asina chaangapomerwa, asingakurumidzi kutsamwa, asingadhakwi, asingarwi, asingafariri pfuma yakaipa. <verse number="8" style="v"/>Asi anoitira vaeni rudo, munhu anoda zvakanaka, anozvidzora, akarurama, mutsvene uye anozvibata. <verse number="9" style="v"/>Anofanira kubatisisa shoko rechokwadi sezvarakadzidziswa, kuitira kuti agokurudzira vamwe nedzidziso yakarurama uye agodzivisa vaya vanoipikisa.</para>
  <para style="p">
    <verse number="10" style="v"/>Nokuti kune vazhinji vasingateereri vanongotaura zvisina maturo uye vanyengeri, zvikuru sei vaya veboka rokudzingiswa. <verse number="11" style="v"/>Vanofanira kunyaradzwa miromo yavo, nokuti vari kuparadza mhuri dzizere vachidzidzisa zvinhu zvavasingafaniri kudzidzisa, uye vachizviita kuti vawane pfuma yakaipa. <verse number="12" style="v"/>Kunyange mumwe wavaprofita wavo akati, “VaKirete vanogara vachireva nhema, zvikara zvakaipa, simbe dzinokara.” <verse number="13" style="v"/>Uchapupu uhu ndohwechokwadi. Naizvozvo vatsiure zvikuru, kuti varurame pakutenda <verse number="14" style="v"/>uye kuti varege kuteerera ngano dzavaJudha, kana kurayira kwavanhu vakaramba chokwadi. <verse number="15" style="v"/>Kune vakachena, zvinhu zvose zvakachena, asi kuna avo vakaora uye vasingatendi, hakuna chinhu chakachena. Asi kutoti zvose pfungwa dzavo nehana dzavo zvakaora. <verse number="16" style="v"/>Vanoti vanoziva Mwari, asi vanomuramba namabasa avo. Vanonyangadza, havateereri uye havana kufanirwa nokuita chinhu chakanaka.</para>
  <chapter number="2" style="c"/>
  <para style="s1">Zvinofanira kudzidziswa Vatendi</para>
  <para style="p">
    <verse number="1" style="v"/>Unofanira kudzidzisa zviri maererano nedzidziso yakarurama. <verse number="2" style="v"/>Dzidzisa varume vakuru kuti vave vanozvibata, vakafanira kukudzwa, vanozvidzora, uye vakarurama mukutenda, murudo nomukutsungirira.</para>
  <para style="p">
    <verse number="3" style="v"/>Saizvozvowo, dzidzisa vakadzi vakuru kuti vave nomufambiro wakafanira, vasingacheri, kana kuda waini zhinji, asi kuti vadzidzise zvakanaka. <verse number="4" style="v"/>Uye kuti vadzidzise vakadzi vaduku kuti vade varume vavo navana vavo, <verse number="5" style="v"/>kuti vave vanozvidzora uye vakachena, vanoshanda kumba, vave vanyoro uye kuti vazviise pasi pavarume vavo, kuitira kuti pashayikwe angazvidza shoko raMwari.</para>
  <para style="p">
    <verse number="6" style="v"/>Zvimwe chetezvo, kurudzira majaya kuti azvidzore. <verse number="7" style="v"/>Pazvinhu zvose iwe uvaratidze somuenzaniso nokuita zvakanaka. Pakudzidzisa kwako udzidzise zvakakwana, uchirevesa <verse number="8" style="v"/>uye nokutaura kwakarurama kusingagoni kushorwa, kuitira kuti vaya vanokupikisa vanyadziswe nokuti havana chinhu chavangareva pamusoro pedu.</para>
  <para style="p">
    <verse number="9" style="v"/>Udzidzise varanda kuti vazviise pasi pavanavatenzi vavo pazvinhu zvose kuti vavafadze, varege kupindurana navo, <verse number="10" style="v"/>uye kuti varege kuvabira, asi kuti varatidze kuti vakatendeka zvikuru kwazvo, kuitira kuti vashongedze dzidziso yaMwari Muponesi wedu pazvinhu zvose.</para>
  <para style="p">
    <verse number="11" style="v"/>Nokuti nyasha dzaMwari dzinouyisa ruponeso dzakaratidzwa kuvanhu vose. <verse number="12" style="v"/>Dzinotidzidzisa kuti tirambe zvinhu zvisina umwari nokuchiva kwenyika, uye tirarame upenyu hwokuzvidzora, hwokururama uye hwoumwari munguva ino, <verse number="13" style="v"/>takamirira tariro yakaropafadzwa, kuonekwa kwokubwinya kwaMwari wedu mukuru noMuponesi, Jesu Kristu, <verse number="14" style="v"/>akazvipa nokuda kwedu kuti atidzikinure kubva pakuipa kwose, nokuzvinatsira vanhu vari vake chaivo, vanoshingaira kuita zvinhu zvakanaka.</para>
  <para style="p">
    <verse number="15" style="v"/>Zvino, izvi ndizvo zvinhu zvaunofanira kudzidzisa. Kurudzira uye utsiure nesimba rose. Ngakurege kuva nomunhu anokuzvidza.</para>
  <chapter number="3" style="c"/>
  <para style="s1">Kuita zvinhu zvakanaka</para>
  <para style="p">
    <verse number="1" style="v"/>Uyeuchidze vanhu kuti vazviise pasi pavatongi navane simba, kuti vave vanoteerera, kuti vave vanhu vakagadzirira kuita zvose zvakanaka, <verse number="2" style="v"/>kuti varege kuchera vamwe, vagare murunyararo, vaitire vamwe zvakanaka, uye kuti varatidze kuzvininipisa kwechokwadi kuvanhu vose.</para>
  <para style="p">
    <verse number="3" style="v"/>Pane imwe nguva nesuwo takanga tiri mapenzi, tisingateereri, takanyengerwa, takatapwa nokuchiva kwose uye nezvinofadza. Taigara muruvengo negodo, tichivengwa nokuvengana. <verse number="4" style="v"/>Asi pakaratidzwa ngoni norudo rwaMwari Muponesi wedu, <verse number="5" style="v"/>akatiponesa, kwete nokuda kwezvinhu zvakarurama zvatakaita, asi nokuda kwetsitsi dzake. Akatiponesa kubudikidza nokuberekwa patsva nokuvandudzwa noMweya Mutsvene, <verse number="6" style="v"/>uyo waakadurura wakawanda kwazvo pamusoro pedu kubudikidza naJesu Kristu Muponesi wedu, <verse number="7" style="v"/>kuitira kuti mushure mokunge taruramisirwa nenyasha dzake, tive vadyi venhaka tine tariro youpenyu husingaperi. <verse number="8" style="v"/>Iri ishoko rezvokwadi. Uye ndinoda kuti usimbise kwazvo zvinhu izvi, kuitira kuti vaya vakatenda Mwari vachenjere kuti varambe vachiita mabasa akanaka. Zvinhu izvi zvakanaka uye zvinobatsira munhu wose.</para>
  <para style="p">
    <verse number="9" style="v"/>Asi unzvenge mibvunzo youpenzi nenhoroondo dzamazita amadzitateguru, negakava nokukakavara pamusoro pomurayiro, nokuti izvi hazvina maturo uye hazvibatsiri. <verse number="10" style="v"/>Yambira munhu anotsausa kokutanga uye ugomuyambirazve kechipiri. Mushure mezvo usava nechokuita naye. <verse number="11" style="v"/>Uve nechokwadi chokuti munhu akadaro akatsauka uye mutadzi; akazvirasa iye amene.</para>
  <para style="b"/>
  <para style="s1">Mashoko Okupedzisira</para>
  <para style="p">
    <verse number="12" style="v"/>Pandichatuma Atema kana Tikikasi kwauri, edza napaunogona napo pose kuti uuye kwandiri paNikopori, nokuti ndichagarako panguva yechando. <verse number="13" style="v"/>Ita zvose zvaungagona kuti ubatsire Zenasi mududziri womurayiro naAporosi parwendo rwavo uye uite kuti varege kushayiwa chinhu.</para>
  <para style="b"/>
  <para style="p">
    <verse number="14" style="v"/>Vanhu vedu vanofanira kudzidza kuzvipira kuita zvakanaka, kuitira kuti vagone kutibatsira pazvinhu zvinodiwa mazuva ose uye kuti vasararama upenyu husina zvibereko.</para>
  <para style="b"/>
  <para style="p">
    <verse number="15" style="v"/>Vose vari kwandiri vanokukwazisa.</para>
  <para style="p">Ukwazise vose vanotida mukutenda.</para>
  <para style="b"/>
  <para style="p">Nyasha ngadzive nemi mose.</para>
</usx>
