<?xml version="1.0" encoding="UTF-8"?>
<usx version="2.6">
  <book code="LAM" style="id">- Shona Contemporary Bible (Bhaibheri Dzvene MuChiShona Chanhasi)</book>
  <para style="rem">Copyright © 2005, 2018 by Biblica, Inc.®</para>
  <para style="h">Kuungudza kwaJeremia</para>
  <para style="toc1">Kuungudza kwaJeremia</para>
  <para style="toc2">Kuungudza kwaJeremia</para>
  <para style="toc3">Kuu</para>
  <para style="mt1">KUUNGUDZA KWAJEREMIA</para>
  <chapter number="1" style="c"/>
  <para style="q1">
    <verse number="1" style="v"/>Ko, muguta zvamusisina vanhu,</para>
  <para style="q2">iro rakanga rizere navanhu!</para>
  <para style="q1">Zvarangova sechirikadzi,</para>
  <para style="q2">iro rakanga riri guru pakati pendudzi!</para>
  <para style="q1">Iro rakanga riri mambokadzi pakati penyika,</para>
  <para style="q2">zvino rava nhapwa.</para>
  <para style="b"/>
  <para style="q1">
    <verse number="2" style="v"/>Rinochema zvikuru usiku,</para>
  <para style="q2">misodzi iri pamatama aro.</para>
  <para style="q1">Pakati pavadiwa varo vose</para>
  <para style="q2">hakuna anorivaraidza.</para>
  <para style="q1">Shamwari dzaro dzose dzarimukira;</para>
  <para style="q2">dzava vavengi varo.</para>
  <para style="b"/>
  <para style="q1">
    <verse number="3" style="v"/>Shure kwokutambudzika nokushanda zvakaomarara,</para>
  <para style="q2">Judha akaenda kuutapwa.</para>
  <para style="q1">Anogara pakati pendudzi;</para>
  <para style="q2">haawani nzvimbo yokuzorora.</para>
  <para style="q1">Vose vaimudzinganisa vakamubata</para>
  <para style="q2">ari pakati pokutambudzika kwake.</para>
  <para style="b"/>
  <para style="q1">
    <verse number="4" style="v"/>Nzira dzinoenda kuZioni dzinochema,</para>
  <para style="q2">nokuti hakuna anouya kumitambo yaro yakatarwa.</para>
  <para style="q1">Masuo aro ose haasisina vanhu,</para>
  <para style="q2">vaprista varo vanogomera,</para>
  <para style="q1">varandakadzi varo vanochema,</para>
  <para style="q2">uye iro riri pakurwadziwa kukuru.</para>
  <para style="b"/>
  <para style="q1">
    <verse number="5" style="v"/>Vavengi varo ndivo vava vatongi varo;</para>
  <para style="q2">vavengi varo vagere zvakanaka,</para>
  <para style="q1">Jehovha akarivigira kutambudzika</para>
  <para style="q2">nokuda kwezvivi zvaro zvizhinji.</para>
  <para style="q1">Vana varo vakaenda kuutapwa,</para>
  <para style="q2">vava nhapwa pamberi pavavengi.</para>
  <para style="b"/>
  <para style="q1">
    <verse number="6" style="v"/>Kuyevedza kwose kwabva</para>
  <para style="q2">paMwanasikana weZioni.</para>
  <para style="q1">Machinda aro aita senondo</para>
  <para style="q2">dzashayiwa mafuro.</para>
  <para style="q1">Mukushayiwa simba vakatiza</para>
  <para style="q2">pamberi peanovadzinganisa.</para>
  <para style="b"/>
  <para style="q1">
    <verse number="7" style="v"/>Mumazuva okutambudzika nokudzungaira kwaro,</para>
  <para style="q2">Jerusarema rinorangarira pfuma yose</para>
  <para style="q2">yakanga iri yaro pamazuva akare.</para>
  <para style="q1">Pakawira vanhu varo mumaoko omuvengi,</para>
  <para style="q2">rakashaya anoribatsira.</para>
  <para style="q1">Vavengi varo vakaritarisa,</para>
  <para style="q2">vakariseka pakuparadzwa kwaro.</para>
  <para style="b"/>
  <para style="q1">
    <verse number="8" style="v"/>Jerusarema rakatadza zvikuru kwazvo,</para>
  <para style="q2">naizvozvo rasvibiswa.</para>
  <para style="q1">Vose vairikudza vorizvidza,</para>
  <para style="q2">nokuti vakaona kushama kwaro;</para>
  <para style="q1">iro pacharo rinogomera,</para>
  <para style="q2">richidzokera shure.</para>
  <para style="b"/>
  <para style="q1">
    <verse number="9" style="v"/>Tsvina yaro yakanamatira panguo dzaro;</para>
  <para style="q2">harina kurangarira ramangwana raro.</para>
  <para style="q1">Kuwa kwaro kwakashamisa;</para>
  <para style="q2">hakuna akarinyaradza.</para>
  <para style="q1">“Haiwa Jehovha, tarirai kurwadziwa kwangu,</para>
  <para style="q2">nokuti muvengi akunda.”</para>
  <para style="b"/>
  <para style="q1">
    <verse number="10" style="v"/>Muvengi akatora</para>
  <para style="q2">pfuma yaro yose;</para>
  <para style="q1">rakaona ndudzi dzechihedheni</para>
  <para style="q2">dzichipinda panzvimbo yaro tsvene,</para>
  <para style="q1">avo vamakanga madzivisa</para>
  <para style="q2">kupinda paungano yenyu.</para>
  <para style="b"/>
  <para style="q1">
    <verse number="11" style="v"/>Vanhu varo vose vanogomera</para>
  <para style="q2">pavanotsvaka chingwa;</para>
  <para style="q1">vanotsinhanisa pfuma yavo nezvokudya</para>
  <para style="q2">kuti vazviraramise.</para>
  <para style="q1">“Tarirai, imi Jehovha, uye murangarire,</para>
  <para style="q2">nokuti ndava munhu akazvidzwa.”</para>
  <para style="b"/>
  <para style="q1">
    <verse number="12" style="v"/>“Hamuna hanya here, imi mose munopfuura?</para>
  <para style="q2">Tarirai pose pose muone.</para>
  <para style="q1">Pano kutambudzika sokutambudzika kwangu here,</para>
  <para style="q2">kwakaiswa pamusoro pangu,</para>
  <para style="q1">kwakauyiswa naJehovha pamusoro pangu</para>
  <para style="q2">pazuva rokutsamwa kwake kunotyisa?</para>
  <para style="b"/>
  <para style="q1">
    <verse number="13" style="v"/>“Akatuma moto kubva kumusoro-soro,</para>
  <para style="q2">akautumira mumapfupa angu.</para>
  <para style="q1">Akateya makumbo angu nomumbure</para>
  <para style="q2">uye akandidzosera shure.</para>
  <para style="q1">Akandisiya ndisina chinhu,</para>
  <para style="q2">ndikapera simba zuva rose.</para>
  <para style="b"/>
  <para style="q1">
    <verse number="14" style="v"/>“Zvivi zvangu zvasungwa zvikaitwa joko;</para>
  <para style="q2">namaoko ake zvakarukirwa pamwe chete,</para>
  <para style="q1">zvauya pamutsipa wangu</para>
  <para style="q2">uye Ishe apedza simba rangu.</para>
  <para style="q1">Akandiisa mumaoko avanhu</para>
  <para style="q2">vandisingagoni kukunda.</para>
  <para style="b"/>
  <para style="q1">
    <verse number="15" style="v"/>“Ishe akaramba</para>
  <para style="q2">mhare dzose dziri pakati pangu;</para>
  <para style="q1">akakokera hondo kuzondirwisa</para>
  <para style="q2">kuzopwanya majaya angu.</para>
  <para style="q1">Ishe akatsika-tsika Mhandara Mwanasikana waJudha</para>
  <para style="q2">muchisviniro chake chewaini.</para>
  <para style="b"/>
  <para style="q1">
    <verse number="16" style="v"/>“Ndokusaka ndichichema</para>
  <para style="q2">uye maziso angu achierera misodzi.</para>
  <para style="q1">Hapana ari pedyo kuti andinyaradze,</para>
  <para style="q2">hakuna anovandudza mweya wangu.</para>
  <para style="q1">Vana vangu vari kutambudzika</para>
  <para style="q2">nokuti muvengi akunda.”</para>
  <para style="b"/>
  <para style="q1">
    <verse number="17" style="v"/>Zioni rinotambanudza maoko aro,</para>
  <para style="q2">asi hakuna munhu anorinyaradza.</para>
  <para style="q1">Jehovha akaisa chirevo pamusoro paJakobho,</para>
  <para style="q2">kuti vavakidzani vake vave vavengi vake;</para>
  <para style="q1">Jerusarema rava</para>
  <para style="q2">chinhu chisina kunatswa pakati pavo.</para>
  <para style="b"/>
  <para style="q1">
    <verse number="18" style="v"/>“Jehovha akarurama,</para>
  <para style="q2">asi ini ndakamukira murayiro wake.</para>
  <para style="q1">Inzwai, imi vanhu mose;</para>
  <para style="q2">onai kutambudzika kwangu.</para>
  <para style="q1">Majaya angu navarandakadzi vangu</para>
  <para style="q2">vakaenda kuutapwa.</para>
  <para style="b"/>
  <para style="q1">
    <verse number="19" style="v"/>“Ndakadana kushamwari dzangu</para>
  <para style="q2">asi vakandipandukira.</para>
  <para style="q1">Vaprista vangu navakuru vangu</para>
  <para style="q2">vakafira muguta,</para>
  <para style="q1">pavakanga vachitsvaka zvokudya</para>
  <para style="q2">kuti vazviraramise.</para>
  <para style="b"/>
  <para style="q1">
    <verse number="20" style="v"/>“Tarirai, imi Jehovha kutambudzika kwangu!</para>
  <para style="q2">Ndiri kurwadziwa mukati mangu,</para>
  <para style="q1">uye ndakakanganisika mumwoyo mangu,</para>
  <para style="q2">nokuti ndakakumukirai zvikuru.</para>
  <para style="q1">Kunze, munondo unondiurayira hama;</para>
  <para style="q2">mukati, munongova norufu.</para>
  <para style="b"/>
  <para style="q1">
    <verse number="21" style="v"/>“Vanhu vakanzwa kugomera kwangu,</para>
  <para style="q2">asi hakuna anondinyaradza.</para>
  <para style="q1">Vavengi vangu vose vakanzwa kutambura kwangu;</para>
  <para style="q2">vanofara nezvamakaita.</para>
  <para style="q1">Dai mauyisa henyu zuva ramakazivisa</para>
  <para style="q2">kuti vagofanana nemi.</para>
  <para style="b"/>
  <para style="q1">
    <verse number="22" style="v"/>“Zvakaipa zvavo zvose ngazviuye pamberi penyu;</para>
  <para style="q2">muvaitire</para>
  <para style="q1">sezvamakaita kwandiri</para>
  <para style="q2">nokuda kwezvivi zvangu zvose.</para>
  <para style="q1">Kugomera kwangu kwawanda,</para>
  <para style="q2">uye mwoyo wangu wapera simba.”</para>
  <chapter number="2" style="c"/>
  <para style="q1">
    <verse number="1" style="v"/>Ishe akafukidza sei Mwanasikana weZioni</para>
  <para style="q2">negore rokutsamwa kwake!</para>
  <para style="q1">Akapotsera pasi kubwinya kweIsraeri,</para>
  <para style="q2">kubva kudenga kusvika panyika;</para>
  <para style="q1">haana kurangarira chitsiko chetsoka dzake</para>
  <para style="q2">muzuva rokutsamwa kwake.</para>
  <para style="b"/>
  <para style="q1">
    <verse number="2" style="v"/>Ishe akamedza ugaro hwose hwaJakobho</para>
  <para style="q2">akasavanzwira tsitsi;</para>
  <para style="q1">mukutsamwa kwake akakoromorera pasi</para>
  <para style="q2">nhare dzoMwanasikana weJudha.</para>
  <para style="q1">Akawisira pasi umambo hwake namachinda ahwo</para>
  <para style="q2">mukunyadziswa.</para>
  <para style="b"/>
  <para style="q1">
    <verse number="3" style="v"/>Mukutsamwa kwake kunotyisa akagura</para>
  <para style="q2">nyanga dzose dzaIsraeri.</para>
  <para style="q1">Akadzosa ruoko rwake rworudyi</para>
  <para style="q2">pakasvika muvengi.</para>
  <para style="q1">Akapisa muna Jakobho somurazvo womoto</para>
  <para style="q2">unoparadza zvose zviri kumativi ose.</para>
  <para style="b"/>
  <para style="q1">
    <verse number="4" style="v"/>Akawembura uta hwake somuvengi;</para>
  <para style="q2">ruoko rwake rworudyi rwagadzirira.</para>
  <para style="q1">Somuvengi akauraya vose vaifadza kuona;</para>
  <para style="q2">akadurura hasha dzake semoto</para>
  <para style="q2">patende roMwanasikana weZioni.</para>
  <para style="b"/>
  <para style="q1">
    <verse number="5" style="v"/>Ishe akafanana nomuvengi;</para>
  <para style="q2">akamedza Israeri.</para>
  <para style="q1">Akamedza mizinda yake yose</para>
  <para style="q2">uye akaparadza mhare dzake.</para>
  <para style="q1">Akawedzera kuungudza nokuchema</para>
  <para style="q2">kwoMwanasikana weJudha.</para>
  <para style="b"/>
  <para style="q1">
    <verse number="6" style="v"/>Akaparadza ugaro hwake sebindu;</para>
  <para style="q2">akaparadza nzvimbo yake yokusanganira.</para>
  <para style="q1">Jehovha akaita kuti Zioni rikanganwe</para>
  <para style="q2">mitambo yaro yakatarwa namaSabata aro;</para>
  <para style="q1">mukutsamwa kwake kunotyisa,</para>
  <para style="q2">akaramba vose mambo nomuprista.</para>
  <para style="b"/>
  <para style="q1">
    <verse number="7" style="v"/>Ishe akaramba aritari yake</para>
  <para style="q2">uye akasiya nzvimbo yake tsvene.</para>
  <para style="q1">Akaisa mumaoko omuvengi</para>
  <para style="q2">masvingo emizinda yake;</para>
  <para style="q1">vakaita ruzha mumba maJehovha</para>
  <para style="q2">sapazuva romutambo wakatarwa.</para>
  <para style="b"/>
  <para style="q1">
    <verse number="8" style="v"/>Jehovha akafunga kuparadza</para>
  <para style="q2">rusvingo rwakakomberedza Mwanasikana weZioni.</para>
  <para style="q1">Akatambanudza rwodzi rwokuyera</para>
  <para style="q2">uye haana kudzosa ruoko rwake pakuparadza.</para>
  <para style="q1">Akaita kuti mirwi namasvingo zviungudze;</para>
  <para style="q2">zvose zvakaparara pamwe chete.</para>
  <para style="b"/>
  <para style="q1">
    <verse number="9" style="v"/>Masuo aro anyura muvhu,</para>
  <para style="q2">akavhuna mazariro aro ndokuaparadza.</para>
  <para style="q1">Mambo waro namachinda aro vakaenda kuutapwa pakati pendudzi,</para>
  <para style="q2">murayiro hapachina,</para>
  <para style="q1">uye vaprofita varo havachawanizve</para>
  <para style="q2">zviratidzo zvinobva kuna Jehovha.</para>
  <para style="b"/>
  <para style="q1">
    <verse number="10" style="v"/>Vakuru voMwanasikana weZioni</para>
  <para style="q2">vagere pasi vanyerere;</para>
  <para style="q1">vamwaya guruva pamisoro yavo</para>
  <para style="q2">ndokupfeka masaga.</para>
  <para style="q1">Vakadzi vechidiki veJerusarema</para>
  <para style="q2">vakotamisa misoro yavo pasi.</para>
  <para style="b"/>
  <para style="q1">
    <verse number="11" style="v"/>Meso angu aneta nokuchema,</para>
  <para style="q2">ndiri kurwadziwa mukati mangu,</para>
  <para style="q1">mwoyo wangu wadururirwa pasi</para>
  <para style="q2">nokuti vanhu vangu vaparadzwa,</para>
  <para style="q1">nokuti vana navacheche voziya</para>
  <para style="q2">munzira dzomuguta.</para>
  <para style="b"/>
  <para style="q1">
    <verse number="12" style="v"/>Vanoti kuna vanamai vavo,</para>
  <para style="q2">“Zvokudya newaini zviripiko?”</para>
  <para style="q1">pavanoziya somurume akuvadzwa</para>
  <para style="q2">munzira dzomuguta,</para>
  <para style="q1">panodururwa upenyu hwavo.</para>
  <para style="q2">Mumaoko avanamai vavo.</para>
  <para style="b"/>
  <para style="q1">
    <verse number="13" style="v"/>Ndingareveiko pamusoro pako?</para>
  <para style="q2">Ndingakuenzanisa neiko,</para>
  <para style="q2">iwe Mwanasikana weJerusarema?</para>
  <para style="q1">Ndingakufananidze neiko,</para>
  <para style="q2">kuti zvimwe ndikunyaradze,</para>
  <para style="q2">iwe Mhandara Mwanasikana weZioni?</para>
  <para style="q1">Vanga rako rakadzika segungwa.</para>
  <para style="q2">Ndianiko achakuporesa?</para>
  <para style="b"/>
  <para style="q1">
    <verse number="14" style="v"/>Zviratidzo zvavaprofita vako</para>
  <para style="q2">zvakanga zviri zvenhema uye zvisina maturo;</para>
  <para style="q1">havana kubudisa zvivi zvako pachena</para>
  <para style="q2">kuti vabvise kutapwa kwako,</para>
  <para style="q1">zvirevo zvavakakupa</para>
  <para style="q2">zvakanga zviri zvenhema uye zvaitsausa.</para>
  <para style="b"/>
  <para style="q1">
    <verse number="15" style="v"/>Vose vanopfuura nepauri</para>
  <para style="q2">vacharova maoko vachikuseka;</para>
  <para style="q1">vanoseka uye vanodzungudza misoro yavo</para>
  <para style="q2">pamusoro peMhandara yeJerusarema vachiti:</para>
  <para style="q1">“Ko, ndiro here guta rainzi</para>
  <para style="q2">kukwana kworunako,</para>
  <para style="q2">mufaro wenyika yose?”</para>
  <para style="b"/>
  <para style="q1">
    <verse number="16" style="v"/>Vavengi vako vose vanoshama miromo yavo</para>
  <para style="q2">pamusoro pako;</para>
  <para style="q1">vanoseka uye vanorumanya meno avo</para>
  <para style="q2">vachiti, “Tarimedza.</para>
  <para style="q1">Iri ndiro zuva ratanga takamirira;</para>
  <para style="q2">takararama kuti tirione.”</para>
  <para style="b"/>
  <para style="q1">
    <verse number="17" style="v"/>Jehovha aita zvaakaronga;</para>
  <para style="q2">azadzisa shoko rake,</para>
  <para style="q2">raakatema kare.</para>
  <para style="q1">Akakukoromora asina tsitsi,</para>
  <para style="q2">akarega muvengi achifara pamusoro pako,</para>
  <para style="q2">akasimudza runyanga rwavavengi vako.</para>
  <para style="b"/>
  <para style="q1">
    <verse number="18" style="v"/>Mwoyo yavanhu</para>
  <para style="q2">inodana kuna She.</para>
  <para style="q1">Iwe rusvingo rwoMwanasikana weZioni,</para>
  <para style="q2">rega misodzi yako iyerere sorwizi</para>
  <para style="q2">masikati nousiku;</para>
  <para style="q1">usazvipa zororo,</para>
  <para style="q2">meso ako asazorora.</para>
  <para style="b"/>
  <para style="q1">
    <verse number="19" style="v"/>Simuka, danidzira usiku,</para>
  <para style="q2">panotanga varindi vousiku;</para>
  <para style="q1">durura mwoyo wako semvura</para>
  <para style="q2">pamberi paShe.</para>
  <para style="q1">Simudzira maoko ako kwaari</para>
  <para style="q2">nokuda kwoupenyu hwavana vako,</para>
  <para style="q1">vanoziya nenzara</para>
  <para style="q2">pamavambo enzira dzose.</para>
  <para style="b"/>
  <para style="q1">
    <verse number="20" style="v"/>“Tarirai, imi Jehovha, murangarire kuti:</para>
  <para style="q2">Ndiani wamakamboitira zvakadai?</para>
  <para style="q1">Ko, vakadzi vanofanira kudya vana vavo,</para>
  <para style="q2">ivo vana vavakarera here?</para>
  <para style="q1">Ko, vaprista navaprofita vangaurayirwa</para>
  <para style="q2">munzvimbo tsvene yaShe here?</para>
  <para style="b"/>
  <para style="q1">
    <verse number="21" style="v"/>“Majaya navatana vavata pamwe chete</para>
  <para style="q2">muguruva romunzira;</para>
  <para style="q1">majaya angu navarandakadzi vangu</para>
  <para style="q2">vaurayiwa nomunondo.</para>
  <para style="q1">Makavauraya pazuva rokutsamwa kwenyu;</para>
  <para style="q2">makavabaya musina tsitsi.</para>
  <para style="b"/>
  <para style="q1">
    <verse number="22" style="v"/>“Sokukokera kwamunoita zuva romutambo,</para>
  <para style="q2">saizvozvo makandikokera kutyisa kumativi ose.</para>
  <para style="q1">Pazuva rokutsamwa kwaJehovha</para>
  <para style="q2">hakuna akapunyuka kana kurarama;</para>
  <para style="q1">vaya vandakachengeta uye ndikarera,</para>
  <para style="q2">vaparadzwa navavengi vangu.”</para>
  <chapter number="3" style="c"/>
  <para style="q1">
    <verse number="1" style="v"/>Ndini munhu akaona kutambudzika</para>
  <para style="q2">neshamhu yehasha dzake.</para>
  <para style="q1">
    <verse number="2" style="v"/>Akandidzingira kure akaita kuti ndifambe</para>
  <para style="q2">murima panzvimbo yomuchiedza;</para>
  <para style="q1">
    <verse number="3" style="v"/>zvirokwazvo, akashandura ruoko rwake kuti rundirwise</para>
  <para style="q2">nguva nenguva, zuva rose.</para>
  <para style="b"/>
  <para style="q1">
    <verse number="4" style="v"/>Akasakadza ganda rangu nenyama yangu</para>
  <para style="q2">uye akavhuna mapfupa angu.</para>
  <para style="q1">
    <verse number="5" style="v"/>Akandikomba akandipoteredza</para>
  <para style="q2">neshungu nokurwadziswa.</para>
  <para style="q1">
    <verse number="6" style="v"/>Akandigarisa murima</para>
  <para style="q2">savanhu vakafa kare kare.</para>
  <para style="b"/>
  <para style="q1">
    <verse number="7" style="v"/>Akandipfigira kuti ndisapunyuka,</para>
  <para style="q2">akandiremedza nengetani.</para>
  <para style="q1">
    <verse number="8" style="v"/>Kunyange ndikadana kana kuridza mhere kuti ndibatsirwe,</para>
  <para style="q2">anopfigira munyengetero wangu kunze.</para>
  <para style="q1">
    <verse number="9" style="v"/>Akadzivira nzira yangu namatombo;</para>
  <para style="q2">akaminamisa nzira dzangu.</para>
  <para style="b"/>
  <para style="q1">
    <verse number="10" style="v"/>Sebere rakavandira,</para>
  <para style="q2">seshumba yakavanda,</para>
  <para style="q1">
    <verse number="11" style="v"/>akandikwekweredza kubva munzira uye akandibvarura-bvarura</para>
  <para style="q2">akandisiya ndisina mubatsiri.</para>
  <para style="q1">
    <verse number="12" style="v"/>Akawembura uta hwake</para>
  <para style="q2">akandiita chinhu chinonangwa nemiseve yake.</para>
  <para style="b"/>
  <para style="q1">
    <verse number="13" style="v"/>Akabaya mwoyo wangu</para>
  <para style="q2">nemiseve yaibva mugoba rake.</para>
  <para style="q1">
    <verse number="14" style="v"/>Ndakava chiseko chavanhu vangu vose;</para>
  <para style="q2">vakandihomera nenziyo pazuva rose.</para>
  <para style="q1">
    <verse number="15" style="v"/>Akandigutsa nemiriwo inovava,</para>
  <para style="q2">uye akandinwisa nduru.</para>
  <para style="b"/>
  <para style="q1">
    <verse number="16" style="v"/>Akagura mazino angu nerukangarabwe;</para>
  <para style="q2">akanditsokodzera muguruva.</para>
  <para style="q1">
    <verse number="17" style="v"/>Ndakatorerwa rugare;</para>
  <para style="q2">ndakakanganwa kuti kubudirira chii.</para>
  <para style="q1">
    <verse number="18" style="v"/>Naizvozvo ndinoti, “Kubwinya kwangu kwaenda,</para>
  <para style="q2">uye nezvose zvandanga ndakatarisira kuna Jehovha.”</para>
  <para style="b"/>
  <para style="q1">
    <verse number="19" style="v"/>Ndinorangarira kutambudzika kwangu nokudzungaira kwangu,</para>
  <para style="q2">kurwadziwa uye nenduru.</para>
  <para style="q1">
    <verse number="20" style="v"/>Ndinozvirangarira kwazvo,</para>
  <para style="q2">uye mweya wangu wasuruvara mukati mangu.</para>
  <para style="q1">
    <verse number="21" style="v"/>Asi izvi ndinozvirangarira mupfungwa</para>
  <para style="q2">uye naizvozvo ndine tariro:</para>
  <para style="b"/>
  <para style="q1">
    <verse number="22" style="v"/>Nokuda kwerudo rukuru rwaJehovha, hatina kuparadzwa,</para>
  <para style="q2">nokuti tsitsi dzake hadzitongoperi.</para>
  <para style="q1">
    <verse number="23" style="v"/>Itsva mangwanani oga oga,</para>
  <para style="q2">kutendeka kwenyu kukuru.</para>
  <para style="q1">
    <verse number="24" style="v"/>Ndinoti kumwoyo wangu, “Jehovha ndiye mugove wangu;</para>
  <para style="q2">naizvozvo ndichamumirira.”</para>
  <para style="b"/>
  <para style="q1">
    <verse number="25" style="v"/>Jehovha akanaka kuna avo vanovimba naye,</para>
  <para style="q2">kumunhu anomutsvaka;</para>
  <para style="q1">
    <verse number="26" style="v"/>chinhu chakanaka kumirira</para>
  <para style="q2">ruponeso rwaJehovha unyerere.</para>
  <para style="q1">
    <verse number="27" style="v"/>Chinhu chakanaka kuti munhu atakure joko</para>
  <para style="q2">achiri mudiki.</para>
  <para style="b"/>
  <para style="q1">
    <verse number="28" style="v"/>Ngaagare ari oga anyerere,</para>
  <para style="q2">nokuti Jehovha ndiye akariturika paari.</para>
  <para style="q1">
    <verse number="29" style="v"/>Ngaavige chiso chake muguruva,</para>
  <para style="q2">zvimwe tariro ichiripo.</para>
  <para style="q1">
    <verse number="30" style="v"/>Ngaape dama rake kumunhu anomurova,</para>
  <para style="q2">uye ngaazadzwe nenyadzi.</para>
  <para style="b"/>
  <para style="q1">
    <verse number="31" style="v"/>Nokuti vanhu havangaraswi</para>
  <para style="q2">naIshe nokusingaperi.</para>
  <para style="q1">
    <verse number="32" style="v"/>Kunyange achiuyisa kusuwa, achanzwira hake tsitsi,</para>
  <para style="q2">rukuru sei rudo rwake rusingaperi.</para>
  <para style="q1">
    <verse number="33" style="v"/>Nokuti haafariri kuuyisa kurwadziwa</para>
  <para style="q2">kana kusuwa kuvana vavanhu.</para>
  <para style="b"/>
  <para style="q1">
    <verse number="34" style="v"/>Kutsikira pasi petsoka</para>
  <para style="q2">vasungwa vose venyika,</para>
  <para style="q1">
    <verse number="35" style="v"/>kurambira munhu kodzero yake</para>
  <para style="q2">pamberi peWokumusoro-soro,</para>
  <para style="q1">
    <verse number="36" style="v"/>kutadzisa munhu kuwana kururamisirwa kwake</para>
  <para style="q2">ko, Ishe haangaoni zvinhu zvakadai here?</para>
  <para style="b"/>
  <para style="q1">
    <verse number="37" style="v"/>Ndiani angataura akaita kuti zviitike</para>
  <para style="q2">kana Ishe asina kuzvirayira?</para>
  <para style="q1">
    <verse number="38" style="v"/>Ko, hazvibvi mumuromo weWokumusoro-soro here</para>
  <para style="q2">zvose zvakaipa nezvinhu zvakanaka zvinouya?</para>
  <para style="q1">
    <verse number="39" style="v"/>Ko, munhu mupenyu anonyunyutirei</para>
  <para style="q2">kana arangwa nokuda kwezvivi zvake?</para>
  <para style="b"/>
  <para style="q1">
    <verse number="40" style="v"/>Ngatinzverei nzira dzedu uye ngatidziedzei,</para>
  <para style="q2">uyewo ngatidzokerei kuna Jehovha.</para>
  <para style="q1">
    <verse number="41" style="v"/>Ngatisimudzei mwoyo yedu namaoko edu</para>
  <para style="q2">kuna Mwari ari kudenga, tigoti:</para>
  <para style="q1">
    <verse number="42" style="v"/>“Takatadza uye takakumukirai</para>
  <para style="q2">uye imi hamuna kukanganwira.</para>
  <para style="b"/>
  <para style="q1">
    <verse number="43" style="v"/>“Makazvifukidza nokutsamwa mukatidzingirira;</para>
  <para style="q2">makauraya musinganzwiri ngoni.</para>
  <para style="q1">
    <verse number="44" style="v"/>Makazvifukidza negore</para>
  <para style="q2">kuti kurege kuva nomunyengetero ungasvikako.</para>
  <para style="q1">
    <verse number="45" style="v"/>Makatiita marara netsvina</para>
  <para style="q2">pakati pendudzi.</para>
  <para style="b"/>
  <para style="q1">
    <verse number="46" style="v"/>“Vavengi vedu vose vakashama miromo yavo</para>
  <para style="q2">kwazvo kuti vatituke.</para>
  <para style="q1">
    <verse number="47" style="v"/>Takawirwa nokutya uye takateyiwa nehunza,</para>
  <para style="q2">kuparara nokuparadzwa kukuru.”</para>
  <para style="q1">
    <verse number="48" style="v"/>Hova dzemisodzi dzinoyerera kubva mumaziso angu,</para>
  <para style="q2">nokuti vanhu vangu vaparadzwa.</para>
  <para style="b"/>
  <para style="q1">
    <verse number="49" style="v"/>Meso angu acharamba achiyerera misodzi,</para>
  <para style="q2">pasina zvinoyamura,</para>
  <para style="q1">
    <verse number="50" style="v"/>kusvikira Jehovha aringira pasi</para>
  <para style="q2">kubva kudenga akaona.</para>
  <para style="q1">
    <verse number="51" style="v"/>Zvandinoona zvinochemedza mweya wangu,</para>
  <para style="q2">nokuda kwavakadzi vose veguta rangu.</para>
  <para style="b"/>
  <para style="q1">
    <verse number="52" style="v"/>Avo vakanga vari vavengi vangu ini pasina chikonzero</para>
  <para style="q2">vakandivhima seshiri.</para>
  <para style="q1">
    <verse number="53" style="v"/>Vakaedza kundiuraya mugomba</para>
  <para style="q2">uye vakapotsera matombo kwandiri;</para>
  <para style="q1">
    <verse number="54" style="v"/>mvura zhinji yakafukidza musoro wangu,</para>
  <para style="q2">uye ndakafunga kuti ndava pedyo nokufa.</para>
  <para style="b"/>
  <para style="q1">
    <verse number="55" style="v"/>Ndakadana zita renyu, imi Jehovha,</para>
  <para style="q2">ndiri mugomba rakadzika.</para>
  <para style="q1">
    <verse number="56" style="v"/>Makanzwa kukumbira kwangu: “Regai kudzivira nzeve dzenyu</para>
  <para style="q2">pandinochemera rubatsiro.”</para>
  <para style="q1">
    <verse number="57" style="v"/>Makaswedera pedyo pandakakudanai,</para>
  <para style="q2">mukati, “Usatya.”</para>
  <para style="b"/>
  <para style="q1">
    <verse number="58" style="v"/>Haiwa Ishe, makandireverera mhaka yangu;</para>
  <para style="q2">makadzikinura upenyu hwangu.</para>
  <para style="q1">
    <verse number="59" style="v"/>Makaona imi Jehovha, zvakaipa zvandakaitirwa.</para>
  <para style="q2">Nditongerei mhaka yangu!</para>
  <para style="q1">
    <verse number="60" style="v"/>Makaona udzamu hwokutsva kwavo,</para>
  <para style="q2">idzo rangano dzavo dzose pamusoro pangu.</para>
  <para style="b"/>
  <para style="q1">
    <verse number="61" style="v"/>Haiwa Jehovha, makanzwa kutuka kwavo,</para>
  <para style="q2">idzo rangano dzavo dzose pamusoro pangu,</para>
  <para style="q1">
    <verse number="62" style="v"/>dzinozevezerwa nokungurumwa navavengi vangu</para>
  <para style="q2">pamusoro pangu zuva rose.</para>
  <para style="q1">
    <verse number="63" style="v"/>Tarirai kwavari! Vakagara kana kumira,</para>
  <para style="q2">vanondituka nenziyo dzavo.</para>
  <para style="b"/>
  <para style="q1">
    <verse number="64" style="v"/>Varipidzirei zvakavafanira, imi Jehovha,</para>
  <para style="q2">zvakaitwa namaoko avo.</para>
  <para style="q1">
    <verse number="65" style="v"/>Isai chidziro pamwoyo yavo,</para>
  <para style="q2">uye kutuka kwenyu ngakuve pamusoro pavo!</para>
  <para style="q1">
    <verse number="66" style="v"/>Vadzinganisei makatsamwa muvaparadze,</para>
  <para style="q2">vabve pasi pamatenga aJehovha.</para>
  <chapter number="4" style="c"/>
  <para style="q1">
    <verse number="1" style="v"/>Haiwa, goridhe rasviba sei,</para>
  <para style="q2">goridhe rakaisvonaka harichabwinyi sei!</para>
  <para style="q1">Matombo matsvene aparadzirwa</para>
  <para style="q2">kumusoro kwenzira imwe neimwe.</para>
  <para style="b"/>
  <para style="q1">
    <verse number="2" style="v"/>Haiwa vanakomana vanokosha veZioni,</para>
  <para style="q2">kare vaimbokodzera chiero chavo chegoridhe,</para>
  <para style="q1">zvino voonekwa sehari dzevhu,</para>
  <para style="q2">iro basa ramaoko omuumbi wehari!</para>
  <para style="b"/>
  <para style="q1">
    <verse number="3" style="v"/>Kunyange makava anopa mazamu awo</para>
  <para style="q2">kuti anwise vana vawo,</para>
  <para style="q1">asi vanhu vangu vava vasina hanya</para>
  <para style="q2">seshiri dzemhou dziri mugwenga.</para>
  <para style="b"/>
  <para style="q1">
    <verse number="4" style="v"/>Nokuda kwenyota rurimi rwomwana mucheche</para>
  <para style="q2">runonamira mumukanwa make;</para>
  <para style="q1">vana vanopemha chingwa,</para>
  <para style="q2">asi hakuna anovapa.</para>
  <para style="b"/>
  <para style="q1">
    <verse number="5" style="v"/>Avo vaisidya zvinonaka</para>
  <para style="q2">vava vapemhi mumugwagwa.</para>
  <para style="q1">Avo vakarerwa vachifuka nguo dzepepuru</para>
  <para style="q2">zvino vava kuvata pamadurunhuru edota.</para>
  <para style="b"/>
  <para style="q1">
    <verse number="6" style="v"/>Kurangwa kwavanhu vangu</para>
  <para style="q2">kukuru kupinda kweSodhomu,</para>
  <para style="q1">rakaparadzwa pakarepo</para>
  <para style="q2">pasina ruoko rwakadzoka kuzoribatsira.</para>
  <para style="b"/>
  <para style="q1">
    <verse number="7" style="v"/>Machinda avo aipenya kupfuura chando,</para>
  <para style="q2">uye akanga akachena kupfuura mukaka,</para>
  <para style="q1">miviri yavo yakanga yakatsvuka kupfuura matombo anokosha amarubhi,</para>
  <para style="q2">kuratidzika kwavo kwakaita sokwesafiri.</para>
  <para style="b"/>
  <para style="q1">
    <verse number="8" style="v"/>Asi zvino vasviba kupfuura chinʼai;</para>
  <para style="q2">hapana angavaziva mumigwagwa.</para>
  <para style="q1">Ganda ravo ranamira pamapfupa avo;</para>
  <para style="q2">raoma zvokufanana nedanda.</para>
  <para style="b"/>
  <para style="q1">
    <verse number="9" style="v"/>Avo vakaurayiwa nomunondo vari nani</para>
  <para style="q2">pane avo vanourayiwa nenzara;</para>
  <para style="q1">vabayiwa nenzara, vaonda kwazvo</para>
  <para style="q2">nokuda kwokushayiwa zvokudya zvinobva muminda.</para>
  <para style="b"/>
  <para style="q1">
    <verse number="10" style="v"/>Namaoko avo vakadzi vaiva nomwoyo munyoro</para>
  <para style="q2">vakabika vana vavo,</para>
  <para style="q1">vakava zvokudya zvavo,</para>
  <para style="q2">pakaparadzwa vanhu vangu.</para>
  <para style="b"/>
  <para style="q1">
    <verse number="11" style="v"/>Jehovha akaratidza kutsamwa kwake kwose;</para>
  <para style="q2">akadurura hasha dzake dzinotyisa.</para>
  <para style="q1">Akabatidza moto paZioni</para>
  <para style="q2">akapisa nheyo dzaro.</para>
  <para style="b"/>
  <para style="q1">
    <verse number="12" style="v"/>Madzimambo enyika haana kutenda,</para>
  <para style="q2">kunyange navanhu vose vagere panyika,</para>
  <para style="q1">kuti vavengi vangapinda</para>
  <para style="q2">pamasuo eJerusarema.</para>
  <para style="b"/>
  <para style="q1">
    <verse number="13" style="v"/>Zvakaitika nokuda kwezvivi zvavaprofita varo</para>
  <para style="q2">uye nokuda kwezvakaipa zvavaprista varo,</para>
  <para style="q1">vakateura ropa</para>
  <para style="q2">ravakarurama mukati maro.</para>
  <para style="b"/>
  <para style="q1">
    <verse number="14" style="v"/>Vanodzungaira munzira dzaro</para>
  <para style="q2">savarume mapofu.</para>
  <para style="q1">Vakasvibiswa neropa</para>
  <para style="q2">zvokuti hapana angada kubata nguo dzavo.</para>
  <para style="b"/>
  <para style="q1">
    <verse number="15" style="v"/>Vanhu vanodanidzira kwavari vachiti, “Ibvai! Hamuna kuchena!</para>
  <para style="q2">Ibvai! Ibvai! Musatibata!”</para>
  <para style="q1">Panguva yokutiza nokudzungaira kwavo,</para>
  <para style="q2">vanhu pakati pendudzi vanoti,</para>
  <para style="q2">“Havangarambi vachigara pano.”</para>
  <para style="b"/>
  <para style="q1">
    <verse number="16" style="v"/>Kutsamwa kwaJehovha kwavaparadzira;</para>
  <para style="q2">haachavachengetedza.</para>
  <para style="q1">Havana kukudza uprista,</para>
  <para style="q2">uye havana kuremekedza vakuru.</para>
  <para style="b"/>
  <para style="q1">
    <verse number="17" style="v"/>Meso edu oonera madzerere,</para>
  <para style="q2">tichitarisira rubatsiro rusingauyi;</para>
  <para style="q1">tiri pashongwe dzedu takatarisira</para>
  <para style="q2">rudzi rwaizotiponesa.</para>
  <para style="b"/>
  <para style="q1">
    <verse number="18" style="v"/>Vanhu vakatitevera kwose kwatakaenda,</para>
  <para style="q2">zvokuti takatadza kufamba munzira dzedu chaidzo.</para>
  <para style="q1">Magumo edu akanga ava pedyo, mazuva edu apera,</para>
  <para style="q2">nokuti magumo akanga asvika.</para>
  <para style="b"/>
  <para style="q1">
    <verse number="19" style="v"/>Vaitidzinganisa vaimhanya kupfuura</para>
  <para style="q2">makondo okudenga;</para>
  <para style="q1">vakatidzinganisa napamusoro pamakomo</para>
  <para style="q2">uye vakatigaririra murenje.</para>
  <para style="b"/>
  <para style="q1">
    <verse number="20" style="v"/>Muzodziwa waJehovha, iye mweya wedu wokufema chaiwo,</para>
  <para style="q2">akanga abatwa mumisungo yavo.</para>
  <para style="q1">Takafunga kuti mumumvuri wake</para>
  <para style="q2">taizorarama pakati pendudzi.</para>
  <para style="b"/>
  <para style="q1">
    <verse number="21" style="v"/>Pembera ufare, iwe Mwanasikana weEdhomu,</para>
  <para style="q2">iwe unogara munyika yeUzi.</para>
  <para style="q1">Asi newewo uchapiwa mukombe uyu;</para>
  <para style="q2">uchadhakwa uye uchazvibvisa nguo.</para>
  <para style="b"/>
  <para style="q1">
    <verse number="22" style="v"/>Iwe, Mwanasikana weZioni, kurangwa kwako kuchaguma;</para>
  <para style="q2">haangawedzeri mazuva ako outapwa.</para>
  <para style="q1">Asi, iwe Mwanasikana weEdhomu, acharanga chivi chako</para>
  <para style="q2">agoratidza kuipa kwako.</para>
  <chapter number="5" style="c"/>
  <para style="q1">
    <verse number="1" style="v"/>Rangarirai Jehovha, zvakatiwira;</para>
  <para style="q2">tarirai, mugoona kunyadziswa kwedu.</para>
  <para style="q1">
    <verse number="2" style="v"/>Nhaka yedu yakapiwa kuvatorwa,</para>
  <para style="q2">misha yedu kumabvakure.</para>
  <para style="q1">
    <verse number="3" style="v"/>Tava nherera, hatina vabereki,</para>
  <para style="q2">vanamai vedu sechirikadzi.</para>
  <para style="q1">
    <verse number="4" style="v"/>Tinofanira kutenga mvura yatinonwa;</para>
  <para style="q2">huni dzedu dzinongowanikwa chete nomutengo.</para>
  <para style="q1">
    <verse number="5" style="v"/>Avo vanotidzinganisa vari pedyo pedyo;</para>
  <para style="q2">taneta uye hatina zororo.</para>
  <para style="q1">
    <verse number="6" style="v"/>Takazviisa pasi peIjipiti neAsiria,</para>
  <para style="q2">kuti tiwane chingwa chakakwana.</para>
  <para style="q1">
    <verse number="7" style="v"/>Madzibaba edu akatadza uye vakafa,</para>
  <para style="q2">uye tava kurangwa nokuda kwavo.</para>
  <para style="q1">
    <verse number="8" style="v"/>Varanda vanotitonga,</para>
  <para style="q2">uye hapana angatisunungura kubva pamaoko avo.</para>
  <para style="q1">
    <verse number="9" style="v"/>Tinowana chingwa chedu nokuisa upenyu hwedu munjodzi,</para>
  <para style="q2">nokuda kwomunondo murenje.</para>
  <para style="q1">
    <verse number="10" style="v"/>Ganda redu rava kupisa sechoto,</para>
  <para style="q2">nokuda kwokupisa kwenzara.</para>
  <para style="q1">
    <verse number="11" style="v"/>Vakachinya vakadzi muZioni,</para>
  <para style="q2">mhandara, mumaguta eJudha.</para>
  <para style="q1">
    <verse number="12" style="v"/>Machinda akasungirirwa namaoko avo;</para>
  <para style="q2">vakuru havakudzwi.</para>
  <para style="q1">
    <verse number="13" style="v"/>Majaya anoshanda paguyo;</para>
  <para style="q2">vakomana vanotatarika vakatakura mitoro yehuni.</para>
  <para style="q1">
    <verse number="14" style="v"/>Vakuru vakabva pasuo reguta;</para>
  <para style="q2">majaya akarega kuimba kwavo.</para>
  <para style="q1">
    <verse number="15" style="v"/>Mufaro mumwoyo medu waguma;</para>
  <para style="q2">kutamba kwedu kwapinduka kukava kuchema.</para>
  <para style="q1">
    <verse number="16" style="v"/>Korona yawa kubva pamusoro wedu.</para>
  <para style="q2">Tine nhamo isu, nokuti takatadza!</para>
  <para style="q1">
    <verse number="17" style="v"/>Nokuda kwaizvozvi mwoyo yedu yapera simba,</para>
  <para style="q2">nokuda kwezvinhu izvi meso edu otadza kuona,</para>
  <para style="q1">
    <verse number="18" style="v"/>nokuti Gomo reZioni rava dongo,</para>
  <para style="q2">makava ofambamo.</para>
  <para style="q1">
    <verse number="19" style="v"/>Imi Jehovha, munotonga nokusingaperi;</para>
  <para style="q2">chigaro chenyu choushe chiripo kuzvizvarwa zvose.</para>
  <para style="q1">
    <verse number="20" style="v"/>Sei muchigara muchitikanganwa?</para>
  <para style="q2">Sei muchitikanganwa kwenguva yakareba kudai?</para>
  <para style="q1">
    <verse number="21" style="v"/>Tidzoserei kwamuri, Jehovha, kuti tigodzoka;</para>
  <para style="q2">vandudzai mazuva edu senguva yekare,</para>
  <para style="q1">
    <verse number="22" style="v"/>kana musina kutiramba zvachose</para>
  <para style="q2">kana kutitsamwira zvikuru kwazvo.</para>
</usx>
