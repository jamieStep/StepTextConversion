<?xml version="1.0" encoding="UTF-8"?>
<usx version="2.6">
  <book code="RUT" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">Ruth</para>
  <para style="toc1">Ruth</para>
  <para style="toc2">Ruth</para>
  <para style="toc3">Ruth</para>
  <para style="mt1">Ruth</para>
  <chapter number="1" style="c"/>
  <para style="s1">Ang Pakikiramay ni Ruth kay Naomi</para>
  <para style="p">
    <verse number="1-2" style="v"/>Noong panahon na hindi pa mga hari ang namumuno<note caller="+" style="f"><char style="fr" closed="false">1:1-2 </char><char style="fq" closed="false">Noong panahon … namumuno</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Noong panahon na ang mga “shoftim” (mga pinuno/hukom) ang siyang namumuno.</char></note> <char style="add">sa Israel</char>, nagkaroon ng taggutom sa lupaing ito. Kaya si Elimelec na taga-Betlehem na sakop ng Juda ay pumunta sa Moab kasama ang asawa at dalawang anak niyang lalaki, para roon muna manirahan. Ang pangalan ng asawa niya ay Naomi at ang dalawang anak nila ay sina Mahlon at Kilion. Mga angkan sila ni Efrata na taga-Betlehem.</para>
  <para style="p">Habang naroon sila sa Moab, <verse number="3" style="v"/>namatay si Elimelec, kaya si Naomi at ang dalawa niyang anak na lalaki ang naiwan. <verse number="4" style="v"/>Nag-asawa ang mga anak niya ng mga Moabita. Ang pangalan ng isa ay Orpah at Ruth naman ang isa. Pagkalipas ng mga sampung taon, <verse number="5" style="v"/>namatay sina Mahlon at Kilion, kaya si Naomi na lang ang naiwan.</para>
  <para style="p">
    <verse number="6" style="v"/>Nang mabalitaan ni Naomi na pinagpala ng <char style="nd">Panginoon</char> ang bayan niya sa pamamagitan ng pagbibigay sa kanila ng mabuting ani, naghanda siya at ang mga manugang niya para bumalik sa Juda. <verse number="7" style="v"/>At habang naglalakbay na sila pabalik sa Juda, <verse number="8" style="v"/>sinabi ni Naomi sa dalawang manugang niya, “Bumalik na lang kayo sa inyong ina. Pagpalain nawa kayo ng <char style="nd">Panginoon</char> sa mabuti ninyong pakikitungo sa mga yumao <char style="add">ninyong asawa</char> at sa akin. <verse number="9" style="v"/>At loobin sana ng <char style="nd">Panginoon</char> na makapag-asawa kayong muli para magkaroon kayo ng maayos na kalagayan sa panibagong tahanan.”</para>
  <para style="p">Pagkatapos, hinalikan sila ni Naomi. Humagulgol sila <verse number="10" style="v"/>at sinabi sa kanya, “Sasama kami sa inyo sa pagbalik nʼyo sa kababayan ninyo.” <verse number="11-12" style="v"/>Pero sinabi ni Naomi, “Umuwi na kayo mga anak. Bakit pa kayo sasama sa akin? Akala nʼyo ba makakapag-asawa pa ako at makakapanganak ng mga lalaking mapapangasawa ninyo? Hindi na maaari dahil matanda na ako. Pero ipagpalagay natin na makapag-asawa ako ngayong gabi at magkaanak pa, <verse number="13" style="v"/>hihintayin nʼyo ba silang lumaki? Hindi ba kayo mag-aasawa alang-alang sa kanila? Hindi maaari mga anak. Ang totoo, mas mapait ang sinapit ko kaysa sa inyo, dahil pinahirapan ako ng <char style="nd">Panginoon</char>.”</para>
  <para style="p">
    <verse number="14" style="v"/>At umiyak na naman sila nang malakas. Pagkatapos, hinalikan ni Orpah ang biyenan niya at umuwi,<note caller="+" style="f"><char style="fr" closed="false">1:14 </char><char style="fq" closed="false">at umuwi</char><char style="fqa" closed="false">: </char><char style="ft" closed="false">Itoʼy nasa Septuagint pero wala sa Hebreo.</char></note> pero si Ruth naman ay nagpaiwang kasama ni Naomi. <verse number="15" style="v"/>Sinabi ni Naomi, “Bumalik na ang bilas mo sa mga kababayan niya at sa kanyang dios,<note caller="+" style="f"><char style="fr" closed="false">1:15 </char><char style="fq" closed="false">dios</char><char style="fqa" closed="false">: </char><char style="ft" closed="false">o, </char><char style="fqa" closed="false">mga dios.</char></note> kaya sumama ka na rin sa kanya.” <verse number="16" style="v"/>Pero sumagot si Ruth, “Huwag po ninyo akong piliting iwan kayo, dahil kung saan kayo pupunta, doon din ako pupunta, at kung saan kayo tumira, doon din po ako titira. Ang mga kababayan nʼyo ay magiging kababayan ko rin, at ang Dios ninyo ay magiging Dios ko rin. <verse number="17" style="v"/>Kung saan kayo mamamatay, doon din po ako mamamatay at ililibing. Parusahan nawa ako ng <char style="nd">Panginoon</char> nang mabigat kapag humiwalay ako sa inyo, maliban na lang kung ang kamatayan na ang maghihiwalay sa ating dalawa.”</para>
  <para style="p">
    <verse number="18" style="v"/>Nang makita ni Naomi na desidido si Ruth na sumama sa kanya, tumahimik na lang siya. <verse number="19" style="v"/>Kaya nagpatuloy silang dalawa sa paglalakbay hanggang sa nakarating sila sa Betlehem. Ang lahat ng taoʼy nabigla sa kanilang pagdating. Sinabi ng mga babae, “Si Naomi ba talaga ito?”</para>
  <para style="p">
    <verse number="20" style="v"/>Sinabi ni Naomi sa kanila, “Huwag nʼyo na akong tawaging Naomi,<note caller="+" style="f"><char style="fr" closed="false">1:20 </char><char style="fq" closed="false">Naomi</char><char style="fqa" closed="false">: </char><char style="ft" closed="false">Ang ibig sabihin, </char><char style="fqa" closed="false">masarap.</char></note> kundi tawagin ninyo akong Mara,<note caller="+" style="f"><char style="fr" closed="false">1:20 </char><char style="fq" closed="false">Mara</char><char style="fqa" closed="false">: </char><char style="ft" closed="false">Ang ibig sabihin, </char><char style="fqa" closed="false">mapait.</char></note> dahil pinapait ng Makapangyarihang Dios ang buhay ko. <verse number="21" style="v"/>Pag-alis ko rito ay nasa sa akin ang lahat, pero ibinalik ako ng <char style="nd">Panginoon</char> nang walang-wala. Kaya huwag na ninyo akong tawaging Naomi, dahil pinahirapan ako ng Makapangyarihang <char style="nd">Panginoon</char>.”</para>
  <para style="p">
    <verse number="22" style="v"/>Nagsisimula pa lang ang anihan ng sebada<note caller="+" style="f"><char style="fr" closed="false">1:22 </char><char style="fq" closed="false">sebada</char><char style="fqa" closed="false">: </char><char style="ft" closed="false">sa Ingles, </char><char style="fqa" closed="false">“barley.”</char></note> nang dumating si Naomi sa Betlehem kasama ang manugang niyang si Ruth na Moabita.</para>
  <chapter number="2" style="c"/>
  <para style="s1">Nakilala ni Ruth si Boaz</para>
  <para style="p">
    <verse number="1-3" style="v"/>Isang araw, sinabi ni Ruth kay Naomi, “Gusto ko po sanang pumunta sa bukid at mamulot<note caller="+" style="f"><char style="fr" closed="false">2:1-3 </char><char style="fq" closed="false">mamulot</char><char style="fqa" closed="false">: </char><char style="ft" closed="false">Kaugalian ng mga Israelita ang mag-iwan ng mga uhay para pulutin ng mga mahihirap, biyuda, o dayuhan. (Tingnan ang Lev. 19:9-10; 23:22; Deu. 24:19-22.)</char></note> ng mga nalaglag na uhay mula sa mga tagapag-ani sa bukid ng taong magpapahintulot sa akin.” Sumagot si Naomi, “O sige anak.” Kaya umalis si Ruth at namulot ng mga nalaglag mula sa mga tagapag-ani. Nagkataon na doon siya namulot sa bukid ni Boaz na kamag-anak ni Elimelec. Si Boaz ay mayaman at makapangyarihan.</para>
  <para style="p">
    <verse number="4" style="v"/>Habang nandoon si Ruth ay dumating si Boaz mula sa Betlehem at binati ang mga tagapag-ani, “Sumainyo nawa ang <char style="nd">Panginoon</char>!” Sumagot ang mga tagapag-ani, “Pagpalain nawa kayo ng <char style="nd">Panginoon</char>!” <verse number="5" style="v"/>Tinanong ni Boaz ang kanyang katiwala na nangangasiwa sa mga tagapag-ani, “Sino ang dalagang iyan?” <verse number="6" style="v"/>Sumagot ang katiwala, “Isa po siyang Moabita na sumama kay Naomi na bumalik mula sa Moab. <verse number="7" style="v"/>Nakiusap siya sa akin na payagan ko siyang mamulot ng mga uhay na nalaglag mula sa mga tagapag-ani. Mula kaninang umaga tuloy-tuloy ang pagtatrabaho niya hanggang ngayon. Nagpahinga lang siya ng sandali sa kubol.”<note caller="+" style="f"><char style="fr" closed="false">2:7 </char><char style="fq" closed="false">Mula kaninang … kubol</char><char style="fqa" closed="false">: </char><char style="ft" closed="false">o, </char><char style="fqa" closed="false">Mula kaninang umaga hanggang ngayon ay wala siyang pahinga kahit sandali lang.</char></note> <verse number="8" style="v"/>Sinabi ni Boaz kay Ruth, “Anak, makinig ka. Huwag ka nang pumunta sa ibang bukid para mamulot ng mga nalaglag. Dito ka na lang mamulot kasama ng mga utusan kong babae. <verse number="9" style="v"/>Tingnan mo kung saan nag-aani ang mga tauhan ko at sumunod ka sa mga utusan <char style="add">kong</char> babae. Sinabihan ko na ang mga tauhan ko na huwag kang galawin. At kapag nauhaw ka, uminom ka lang sa mga tapayan na inigiban ng mga tauhan ko.”</para>
  <para style="p">
    <verse number="10" style="v"/>Nagpatirapa si Ruth sa harapan ni Boaz <char style="add">bilang paggalang</char> at sinabi, “Bakit napakabuti nʼyo po sa akin gayong isang dayuhan lang ako?” <verse number="11" style="v"/>Sumagot si Boaz, “May nagkwento sa akin ng lahat ng ginawa mo para sa biyenan mong babae mula pa noong namatay ang asawa mo. Iniwan mo raw ang iyong ama at ina at ang bayang sinilangan mo para manirahang kasama ng mga taong hindi mo kilala. <verse number="12" style="v"/>Pagpalain ka nawa ng <char style="nd">Panginoon</char> dahil sa iyong ginawa. Malaking gantimpala nawa ang matanggap mo mula sa <char style="nd">Panginoon</char>, ang Dios ng Israel, na siyang pinagkanlungan mo.” <verse number="13" style="v"/>Sinabi ni Ruth, “Napakabuti po ninyo sa akin. Pinalakas ninyo ang loob ko at sinabihan ng mabuti kahit hindi ako isa sa mga utusan ninyo.”</para>
  <para style="p">
    <verse number="14" style="v"/>Nang oras na para kumain, sinabi ni Boaz kay Ruth, “Halika, kumuha ka ng pagkain at isawsaw mo sa suka.” Kaya naupo si Ruth kasama ng mga tagapag-ani, at inabutan siya ni Boaz ng binusa na trigo. Kumain siya hanggang sa nabusog, at may natira pa siya. <verse number="15" style="v"/>Nang tumayo na si Ruth para mamulot <char style="add">ulit</char> ng mga nalaglag na uhay, nag-utos si Boaz sa mga tauhan niya, “Huwag ninyong hihiyain si Ruth kahit mamulot pa siya malapit sa mga binigkis na uhay.<note caller="+" style="f"><char style="fr" closed="false">2:15 </char><char style="fq" closed="false">Huwag ninyong hihiyain … binigkis na uhay</char><char style="fqa" closed="false">: </char><char style="ft" closed="false">Pagkatapos kunin ang mga binigkis na mga uhay, pwede nang pulutin ang natirang mga uhay. Pero pinayagan ni Boaz si Ruth na mamulot kahit hindi pa nakuha ang mga binigkis na mga uhay.</char></note> <verse number="16" style="v"/>Kumuha kayo ng mga uhay sa mga binigkis at iwan para sa kanya, at huwag nʼyo siyang sasawayin.”</para>
  <para style="p">
    <verse number="17" style="v"/>Kaya namulot si Ruth ng mga nalaglag na uhay hanggang sa lumubog ang araw. At nang magiik na niya ang naipon niyang sebada<note caller="+" style="f"><char style="fr" closed="false">2:17 </char><char style="fq" closed="false">sebada</char><char style="fqa" closed="false">: </char><char style="ft" closed="false">sa Ingles, </char><char style="fqa" closed="false">“barley.”</char></note> ay umabot ito ng mga kalahating sako. <verse number="18" style="v"/>Dinala niya ito pauwi sa bayan at ipinakita sa kanyang biyenan<note caller="+" style="f"><char style="fr" closed="false">2:18 </char><char style="fq" closed="false">at ipinakita sa kanyang biyenan</char><char style="fqa" closed="false">: </char><char style="ft" closed="false">o, </char><char style="fqa" closed="false">at nakita ito ng kanyang biyenan.</char></note> <char style="add">na si Naomi</char>. Pagkatapos kinuha niya ang natira niyang pagkain at ibinigay kay Naomi. <verse number="19" style="v"/>Nagtanong si Naomi sa kanya, “Saan ka namulot ng mga nalaglag na uhay kanina? Kaninong bukirin? Pagpalain nawa ang taong nagmagandang-loob sa iyo!”</para>
  <para style="p">Ikinuwento ni Ruth kay Naomi na doon siya namulot sa bukid ng taong ang pangalan ay Boaz. <verse number="20" style="v"/>Sinabi ni Naomi kay Ruth, “Pagpalain nawa ng <char style="nd">Panginoon</char> si Boaz. Ipinapakita niya ang kanyang kabutihan sa mga taong buhay pa at sa mga patay na.” At sinabi pa niya, “Si Boaz na sinasabi mo ay malapit nating kamag-anak; isa siya sa may tungkuling mangalaga sa atin.”</para>
  <para style="p">
    <verse number="21" style="v"/>Sinabi ni Ruth kay Naomi, “Sinabi pa po ni Boaz sa akin na sa mga tauhan lang niya ako sumama sa pamumulot hanggang matapos ang lahat ng mga aanihin niya.” <verse number="22" style="v"/>Sinabi naman ni Naomi kay Ruth, “Anak, mabuti nga na sa mga utusan niyang babae ka sumama, dahil baka kung ano pa ang mangyari sa iyo sa ibang bukid.”</para>
  <para style="p">
    <verse number="23" style="v"/>Kaya sumama si Ruth sa mga utusang babae ni Boaz sa pamumulot ng mga nalaglag na uhay hanggang sa matapos ang anihan ng sebada at trigo. At patuloy siyang nanirahan kasama ng biyenan niya.</para>
  <chapter number="3" style="c"/>
  <para style="s1">Ang Kahilingan ni Ruth kay Boaz</para>
  <para style="p">
    <verse number="1" style="v"/>Isang araw, sinabi ni Naomi kay Ruth, “Anak, gusto kong makapag-asawa ka na para sa ikabubuti mo. <verse number="2" style="v"/>Natatandaan mo ba si Boaz na kamag-anak natin, na ang kanyang mga utusang babae ay nakasama mo sa pagtatrabaho? Alam mo, maggigiik siya ng sebada mamayang gabi. <verse number="3" style="v"/>Kaya maligo ka, magpabango, at isuot ang pinakamaganda mong damit. Pumunta ka sa giikan, pero huwag kang magpakita sa kanya hanggang sa makakain at makainom siya. <verse number="4" style="v"/>Kapag matutulog na siya, tingnan mo kung saan siya hihiga. At kapag tulog na siya, puntahan mo at iangat ang kumot sa paanan niya, at doon ka mahiga.<note caller="+" style="f"><char style="fr" closed="false">3:4 </char><char style="fq" closed="false">iangat … mahiga</char><char style="fqa" closed="false">: </char><char style="ft" closed="false">Maaaring pagpapakita na humihingi siya ng proteksyon kay Boaz.</char></note> At sasabihin niya sa iyo kung ano ang gagawin mo.” <verse number="5" style="v"/>Sumagot si Ruth, “Gagawin ko po ang lahat ng sinabi ninyo.” <verse number="6" style="v"/>Kaya pumunta siya sa giikan para gawin ang lahat ng sinabi sa kanya ng biyenan niya.</para>
  <para style="p">
    <verse number="7" style="v"/>Nang matapos kumain at uminom si Boaz, gumanda ang pakiramdam niya. Nahiga siya sa tabi ng bunton ng sebada para matulog. Dahan-dahang lumapit si Ruth at iniangat ang kumot sa paanan niya at nahiga roon. <verse number="8" style="v"/>At nang maghahatinggabi na ay nagising si <char style="add">Boaz</char>, at nang nag-inat<note caller="+" style="f"><char style="fr" closed="false">3:8 </char><char style="fq" closed="false">nag-inat</char><char style="fqa" closed="false">: </char><char style="ft" closed="false">o, </char><char style="fqa" closed="false">bumaling.</char></note> siya, nagulat siya na may babaeng nakahiga sa paanan niya. <verse number="9" style="v"/>Nagtanong si Boaz, “Sino ka?” Sumagot siya, “Ako po si Ruth. Isa po ako sa malapit nʼyong kamag-anak na dapat nʼyong pangalagaan. Takpan nʼyo po ako ng damit ninyo <char style="add">para ipakita na pakakasalan at pangangalagaan nʼyo ako</char>.” <verse number="10" style="v"/>Sinabi ni Boaz, “Anak, pagpalain ka nawa ng <char style="nd">Panginoon</char>. Ang katapatan na ipinakita mo ngayon <char style="add">sa pamilya mo</char> ay mas higit pa sa ipinakita mo noon.<note caller="+" style="f"><char style="fr" closed="false">3:10 </char><char style="ft" closed="false">Ang katapatan na ipinakita niya noon sa pamilya niya ay ang pagsama niya sa kanyang biyenan pabalik sa Juda. At ang katapatan na ipinakita niya ngayon ay ang pagpapahalaga niya na makapag-asawa ng kamag-anak ng yumao niyang asawa.</char></note> Sapagkat hindi ka humabol sa mga binata, mayaman man o mahirap. <verse number="11" style="v"/>Kaya huwag kang mag-alala, anak. Gagawin ko ang lahat ng hinihiling mo, dahil alam ng lahat ng kababayan ko na mabuti kang babae. <verse number="12" style="v"/>Totoong malapit mo akong kamag-anak, na may tungkuling pangalagaan ka, pero mayroon ka pang mas malapit na kamag-anak kaysa sa akin. <verse number="13" style="v"/>Manatili ka rito nang magdamag, at bukas ng umaga ay malalaman natin kung gagampanan niya ang tungkulin niya sa iyo. Kung papayag siya, mabuti, pero kung hindi, isinusumpa ko sa buhay na <char style="nd">Panginoon</char> na gagampanan ko ang tungkulin ko sa iyo. Sige, dito ka muna matulog hanggang umaga.”</para>
  <para style="p">
    <verse number="14" style="v"/>Kaya natulog si Ruth sa paanan ni Boaz hanggang sa mag-umaga, pero madilim-dilim pa ay bumangon na si Ruth para hindi siya makilala, dahil ayaw ni Boaz na may makaalam na pumunta si Ruth doon sa giikan niya. <verse number="15" style="v"/>Sinabi ni Boaz <char style="add">kay Ruth</char>, “Dalhin mo rito sa akin ang balabal mo at ilatag mo.” Inilatag ito ni Ruth, at nilagyan ni Boaz ng mga anim na kilong sebada at ipinasan kay Ruth. At bumalik si Ruth<note caller="+" style="f"><char style="fr" closed="false">3:15 </char><char style="fq" closed="false">si Ruth</char><char style="fqa" closed="false">: </char><char style="ft" closed="false">o, </char><char style="fqa" closed="false">si Boaz.</char></note> sa bayan.</para>
  <para style="p">
    <verse number="16" style="v"/>Pagdating ni Ruth sa biyenan niya, tinanong siya, “Kumusta, anak?” Ikinuwento naman ni Ruth ang lahat ng ginawa ni Boaz. <verse number="17" style="v"/>At sinabi pa ni Ruth, “Ayaw po ni Boaz na umuwi ako sa inyo nang walang dala, kaya binigyan niya ako nitong anim na kilong sebada.” <verse number="18" style="v"/>Sinabi ni Naomi, “Maghintay ka lang, anak, hanggang malaman mo kung ano ang mangyayari, dahil hindi titigil si Boaz hanggang sa maisaayos niya sa araw na ito ang hinihiling mo sa kanya.”</para>
  <chapter number="4" style="c"/>
  <para style="s1">Nagpakasal si Boaz kay Ruth</para>
  <para style="p">
    <verse number="1" style="v"/>Pumunta si Boaz sa pintuang bayan<note caller="+" style="f"><char style="fr" closed="false">4:1 </char><char style="fq" closed="false">pintuang bayan</char><char style="fqa" closed="false">: </char><char style="ft" closed="false">Dito ginaganap ang pagtitipon ng mga tao kung may mga bagay sila na kailangang ayusin.</char></note> at naupo roon. Nang dumaan ang sinasabi niyang mas malapit na kamag-anak <char style="add">ni Elimelec</char>, sinabi ni Boaz sa kanya, “Kaibigan, halikaʼt maupo ka.” Lumapit naman ang lalaki at naupo. <verse number="2" style="v"/>At tinipon ni Boaz ang sampung mga tagapamahala ng bayan at pinaupo rin doon. At nang nakaupo na sila, <verse number="3" style="v"/>sinabi ni Boaz sa kamag-anak niya, “Bumalik na si Naomi mula sa Moab, at gusto niyang ipagbili ang lupa ng kamag-anak nating si Elimelec. <verse number="4" style="v"/>Naisip kong ipaalam ito sa iyo. Kaya kung gusto mo, bilhin mo ito sa harapan ng mga tagapamahala ng mga kababayan ko at ng iba pang mga nakaupo rito. Pero kung ayaw mo, sabihin mo at nang malaman ko. Kung tutuusin, ikaw ang may tungkuling tumubos nito, at pangalawa lang ako.” Sumagot ang lalaki, “Sige, tutubusin ko.” <verse number="5" style="v"/>Pero sinabi ni Boaz, “Sa araw na tubusin mo ang lupa kay Naomi, kailangang pakasalan mo si Ruth, ang Moabitang biyuda,<note caller="+" style="f"><char style="fr" closed="false">4:5 </char><char style="fq" closed="false">Sa araw … biyuda</char><char style="fqa" closed="false">: </char><char style="ft" closed="false">Ganito ito sa ibang teksto, pero sa Hebreo, </char><char style="fqa" closed="false">Sa araw na bibilhin mo ang lupa kay Naomi at kay Ruth na Moabita, kinakailangang kunin (</char><char style="ft" closed="false">sa literal, </char><char style="fqa" closed="false">bilhin) mo bilang asawa ang biyuda.</char></note> para <char style="add">kapag nagkaanak kayo,</char> mananatili ang lupa sa pamilya ng kamag-anak nating namatay.”<note caller="+" style="f"><char style="fr" closed="false">4:5 </char><char style="ft" closed="false">Kapag nagkaanak ang lalaki kay Ruth, ang anak niya ay ituturing na anak ni Mahlon, ang unang asawa ni Ruth na namatay. Si Ruth at ang anak niya ang magmamay-ari ng lupa at hindi ang taong nagpakasal sa kanya. Sa ganitong paraan mananatili ang lupa sa pamilya ni Mahlon.</char></note></para>
  <para style="p">
    <verse number="6" style="v"/>
    <char style="add">Nang marinig ito ng lalaki,</char> sinabi niya, “Kung ganoon, hindi ko na tutubusin ang lupa dahil baka magkaproblema pa ako sa sarili kong lupa <char style="add">dahil pati ang magiging anak namin ni Ruth ay may bahagi na sa lupa ko</char>. Ikaw na lang ang tumubos, hindi ko kasi magagawa iyan.”</para>
  <para style="p">
    <verse number="7" style="v"/>Nang panahong iyon sa Israel, para matiyak ang pagtubos ng lupa o ang paglilipat ng karapatan sa pagtubos ng lupa, hinuhubad ng isa ang sandalyas niya at ibinibigay sa isa. Ganito ang ginagawa noon sa Israel bilang katibayan ng kanilang transaksyon.</para>
  <para style="p">
    <verse number="8" style="v"/>Kaya nang sabihin ng lalaki kay Boaz, “Ikaw na lang ang tumubos ng lupa,” hinubad agad niya ang kanyang sandalyas at ibinigay kay Boaz.<note caller="+" style="f"><char style="fr" closed="false">4:8 </char><char style="fq" closed="false">at ibinigay kay Boaz</char><char style="fqa" closed="false">: </char><char style="ft" closed="false">Ito ang nasa Septuagint, pero wala sa Hebreo.</char></note> <verse number="9" style="v"/>Sinabi ni Boaz sa mga tagapamahala ng bayan at sa lahat ng tao roon, “Mga saksi kayo ngayong araw na bibilhin ko na kay Naomi ang lahat ng lupain ni Elimelec, <char style="add">na minana</char> nina Kilion at Mahlon. <verse number="10" style="v"/>At bukod pa rito, pakakasalan ko si Ruth na Moabita, na biyuda ni Mahlon, para <char style="add">kapag nagkaanak kami,</char> mananatili ang lupain ni Mahlon sa kanyang pamilya,<note caller="+" style="f"><char style="fr" closed="false">4:10 </char><char style="ft" closed="false">Tingnan ang “footnote” sa 4:5.</char></note> at hindi mawawala ang lahi niya sa kanyang mga kababayan. Saksi nga kayo sa araw na ito!”</para>
  <para style="p">
    <verse number="11" style="v"/>Sumagot ang mga tagapamahala ng bayan at ang lahat ng tao roon sa pintuan, “Oo, mga saksi nga kami. Nawaʼy ang magiging asawa mo ay gawin ng <char style="nd">Panginoon</char> na katulad nina Raquel at Lea <char style="add">na nagkaanak</char> ng mga naging mamamayan ng Israel. Nawaʼy maging mayaman ka sa Efrata at maging tanyag sa Betlehem. <verse number="12" style="v"/>Nawaʼy magpatanyag sa pamilya mo ang mga anak na ibibigay sa iyo ng <char style="nd">Panginoon</char> sa iyo sa pamamagitan ng babaeng iyon ay magpatanyag sa pamilya mo katulad ng pamilya ni Perez, ang anak ni Juda kay Tamar.”</para>
  <para style="s1">Ang mga Ninuno ni David</para>
  <para style="p">
    <verse number="13" style="v"/>Kaya nagpakasal si Boaz kay Ruth, at niloob ng <char style="nd">Panginoon</char> na magdalantao si Ruth at manganak ng isang lalaki. <verse number="14" style="v"/>Sinabi ng mga kababaihan kay Naomi, “Purihin ang <char style="nd">Panginoon</char>! Binigyan ka niya ngayon ng apo na mag-aaruga sa iyo. Nawaʼy maging tanyag siya sa Israel! <verse number="15" style="v"/>Palalakasin at aalagaan ka niya kapag matanda ka na, dahil anak siya ng manugang mo na nagmamahal sa iyo ng higit pa sa pagmamahal ng pitong anak na lalaki.”</para>
  <para style="p">
    <verse number="16" style="v"/>Palaging kinukuha ni Naomi ang bata at kinakalong. At siya ang nagbabantay nito. <verse number="17" style="v"/>Sinabi ng mga babaeng kapitbahay ni Naomi, “May apong lalaki na si Naomi!” Pinangalanan nila ang bata na Obed. <char style="add">At nang malaki na</char> si Obed, nagkaanak siya na Jesse ang pangalan. At si Jesse ang naging ama ni David.</para>
  <para style="p">
    <verse number="18" style="v"/>Ito ang mga angkan ni Perez <char style="add">hanggang kay David</char>:</para>
  <para style="p">Si Perez ang ama ni Hezron, <verse number="19" style="v"/>si Hezron ang ama ni Ram, si Ram ang ama ni Aminadab, <verse number="20" style="v"/>si Aminadab ang ama ni Nashon, si Nashon ang ama ni Salmon, <verse number="21" style="v"/>si Salmon ang ama ni Boaz, si Boaz ang ama ni Obed, <verse number="22" style="v"/>si Obed ang ama ni Jesse, at si Jesse ang ama ni David.</para>
</usx>
