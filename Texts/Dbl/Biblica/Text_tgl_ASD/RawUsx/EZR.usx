<?xml version="1.0" encoding="UTF-8"?>
<usx version="2.6">
  <book code="EZR" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">Ezra</para>
  <para style="toc1">Ezra</para>
  <para style="toc2">Ezra</para>
  <para style="toc3">Ezra</para>
  <para style="mt1">Ezra</para>
  <chapter number="1" style="c"/>
  <para style="s1">Pinabalik ni Haring Cyrus ang mga Judio sa Kanilang Lupain</para>
  <para style="r">(<ref loc="2CH 36:22-23">2 Cro. 36:22-23</ref>)</para>
  <para style="p">
    <verse number="1" style="v"/>Noong unang taon ng paghahari ni Cyrus sa Persia, tinupad ng <char style="nd">Panginoon</char> ang kanyang sinabi sa pamamagitan ni Jeremias.<note caller="+" style="f"><char style="fr" closed="false">1:1 </char><char style="fq" closed="false">tinupad … Jeremias</char><char style="fqa" closed="false">: </char><char style="ft" closed="false">para mangyari na mapalaya ang mga Israelita sa pagkabihag sa Babilonia paglipas ng 70 taon (Tingnan sa Jer. 25:11 at 29:10).</char></note> Hinipo niya ang puso ni Cyrus para gumawa ng isang pahayag. Isinulat ito at ipinadala sa buo niyang kaharian.</para>
  <para style="p">
    <verse number="2" style="v"/>“Ito ang mensahe ni Haring Cyrus ng Persia:</para>
  <para style="p">“Ibinigay sa akin ng <char style="nd">Panginoon</char>, ang Dios ng kalangitan, ang lahat ng kaharian dito sa mundo, at ipinagkatiwala niya sa akin ang pagpapatayo ng templo para sa kanya roon sa Jerusalem na sakop ng Juda. <verse number="3" style="v"/>Kayong lahat na mamamayan ng Dios, bumalik na kayo sa Jerusalem at muli ninyong ipatayo roon ang templo ng <char style="nd">Panginoon</char>, ang Dios ng Israel, na nakatira sa lungsod na iyon. At samahan niya sana kayo. <verse number="4" style="v"/>Ang mga natitirang tao sa mga lugar na tinitirhan nʼyong mga Israelita ay dapat tumulong sa inyong paglalakbay. Magbibigay sila ng mga pilak at ginto, mga kakailanganing bagay, mga hayop, at pagtulong na kusang-loob para sa templo ng Dios sa Jerusalem.”</para>
  <para style="p">
    <verse number="5" style="v"/>May mga Israelitang hinipo ng <char style="nd">Panginoon</char> para bumalik sa Jerusalem. Kaya naghanda silang pumunta roon para ipatayo ang templo ng <char style="nd">Panginoon</char>. Kasama sa kanila ang mga pinuno ng mga pamilyang mula sa mga lahi ni Juda at ni Benjamin, pati ang mga pari, at ang mga Levita. <verse number="6" style="v"/>Ang ibang mga tao ay tumulong sa kanila sa pamamagitan ng pagbibigay ng mga gamit na gawa sa pilak at ginto, mga kakailanganing bagay, mga hayop, iba pang mga mamahaling bagay, at pagtulong na kusang-loob <char style="add">para sa templo</char>.</para>
  <para style="p">
    <verse number="7" style="v"/>Ibinalik din sa kanila ni Haring Cyrus ang mga gamit sa templo ng <char style="nd">Panginoon</char> na kinuha ni Haring Nebucadnezar sa Jerusalem at dinala sa templo ng mga dios-diosan niya. <verse number="8" style="v"/>Ipinagkatiwala ito ni Haring Cyrus kay Mitredat na ingat-yaman ng kaharian niya. Binilang ito ni Mitredat at ibinigay ang listahan kay Sheshbazar, ang gobernador ng Juda. <verse number="9-10" style="v"/>Ito ang bilang ng mga gamit:</para>
  <table>
    <row style="tr">
      <cell style="tc1" align="start">mga gintong bandehado </cell>
      <cell style="tcr2" align="end">30</cell>
    </row>
    <row style="tr">
      <cell style="tc1" align="start">mga pilak na bandehado </cell>
      <cell style="tcr2" align="end">1,000</cell>
    </row>
    <row style="tr">
      <cell style="tc1" align="start">mga kutsilyo </cell>
      <cell style="tcr2" align="end">29</cell>
    </row>
    <row style="tr">
      <cell style="tc1" align="start">mga gintong mangkok </cell>
      <cell style="tcr2" align="end">30</cell>
    </row>
    <row style="tr">
      <cell style="tc1" align="start">mga pilak na mangkok </cell>
      <cell style="tcr2" align="end">410</cell>
    </row>
    <row style="tr">
      <cell style="tc1" align="start">iba pang mga gamit </cell>
      <cell style="tcr2" align="end">1,000</cell>
    </row>
  </table>
  <para style="p">
    <verse number="11" style="v"/>Sa kabuuan, may mga 5,400 gamit na ginto at pilak. Dinala lahat ito ni Sheshbazar nang bumalik siya sa Jerusalem mula sa Babilonia kasama ng ibang mga bihag.</para>
  <chapter number="2" style="c"/>
  <para style="s1">Ang Talaan ng mga Bumalik Mula sa Pagkabihag</para>
  <para style="r">(<ref loc="NEH 7:4-73">Neh. 7:4-73</ref>)</para>
  <para style="p">
    <verse number="1" style="v"/>Ang mga sumusunod ay ang mga Israelita sa probinsya ng Juda na binihag noon ni Haring Nebucadnezar at dinala sa Babilonia. Ngayon umalis na sila sa lugar na iyon at bumalik na sa Jerusalem at sa sarili nilang mga bayan sa Juda. <verse number="2" style="v"/>Ang mga namuno sa pagbalik nila sa Jerusalem ay sina Zerubabel, Jeshua, Nehemias, Seraya, Reelaya, Mordecai, Bilshan, Mispar, Bigvai, Rehum, at Baana.</para>
  <para style="p">Ito ang talaan ng mga mamamayan ng Israel <char style="add">na bumalik mula sa pagkabihag</char>:</para>
  <para style="p">
    <verse number="3-20" style="v"/>Mga angkan nina</para>
  <table>
    <row style="tr">
      <cell style="tc1" align="start">Paros </cell>
      <cell style="tcr2" align="end">2,172</cell>
    </row>
    <row style="tr">
      <cell style="tc1" align="start">Shefatia </cell>
      <cell style="tcr2" align="end">372</cell>
    </row>
    <row style="tr">
      <cell style="tc1" align="start">Ara </cell>
      <cell style="tcr2" align="end">775</cell>
    </row>
    <row style="tr">
      <cell style="tc1" align="start">Pahat Moab (mula sa mga pamilya nina Jeshua at Joab) </cell>
      <cell style="tcr2" align="end">2,812</cell>
    </row>
    <row style="tr">
      <cell style="tc1" align="start">Elam </cell>
      <cell style="tcr2" align="end">1,254</cell>
    </row>
    <row style="tr">
      <cell style="tc1" align="start">Zatu </cell>
      <cell style="tcr2" align="end">945</cell>
    </row>
    <row style="tr">
      <cell style="tc1" align="start">Zacai </cell>
      <cell style="tcr2" align="end">760</cell>
    </row>
    <row style="tr">
      <cell style="tc1" align="start">Bani </cell>
      <cell style="tcr2" align="end">642</cell>
    </row>
    <row style="tr">
      <cell style="tc1" align="start">Bebai </cell>
      <cell style="tcr2" align="end">623</cell>
    </row>
    <row style="tr">
      <cell style="tc1" align="start">Azgad </cell>
      <cell style="tcr2" align="end">1,222</cell>
    </row>
    <row style="tr">
      <cell style="tc1" align="start">Adonikam </cell>
      <cell style="tcr2" align="end">666</cell>
    </row>
    <row style="tr">
      <cell style="tc1" align="start">Bigvai </cell>
      <cell style="tcr2" align="end">2,056</cell>
    </row>
    <row style="tr">
      <cell style="tc1" align="start">Adin </cell>
      <cell style="tcr2" align="end">454</cell>
    </row>
    <row style="tr">
      <cell style="tc1" align="start">Ater (na tinatawag ding Hezekia)<note caller="+" style="f"><char style="fr" closed="false">2:3-20 </char><char style="fq" closed="false">na tinatawag ding Hezekia</char><char style="fqa" closed="false">: </char><char style="ft" closed="false">o, </char><char style="fqa" closed="false">mula sa pamilya ni Hezekia.</char></note> </cell>
      <cell style="tcr2" align="end">98</cell>
    </row>
    <row style="tr">
      <cell style="tc1" align="start">Bezai </cell>
      <cell style="tcr2" align="end">323</cell>
    </row>
    <row style="tr">
      <cell style="tc1" align="start">Jora </cell>
      <cell style="tcr2" align="end">112</cell>
    </row>
    <row style="tr">
      <cell style="tc1" align="start">Hashum </cell>
      <cell style="tcr2" align="end">223</cell>
    </row>
    <row style="tr">
      <cell style="tc1" align="start">Gibar </cell>
      <cell style="tcr2" align="end">95</cell>
    </row>
  </table>
  <para style="p">
    <verse number="21-35" style="v"/>
    <char style="add">Ito ang bilang ng mga tao na nakabalik mula sa pagkabihag, na ang mga ninuno ay nakatira sa mga sumusunod na bayan</char>:</para>
  <table>
    <row style="tr">
      <cell style="tc1" align="start">Betlehem </cell>
      <cell style="tcr2" align="end">123</cell>
    </row>
    <row style="tr">
      <cell style="tc1" align="start">Netofa </cell>
      <cell style="tcr2" align="end">56</cell>
    </row>
    <row style="tr">
      <cell style="tc1" align="start">Anatot </cell>
      <cell style="tcr2" align="end">128</cell>
    </row>
    <row style="tr">
      <cell style="tc1" align="start">Azmavet </cell>
      <cell style="tcr2" align="end">42</cell>
    </row>
    <row style="tr">
      <cell style="tc1" align="start">Kiriat Jearim, Kefira, at Beerot </cell>
      <cell style="tcr2" align="end">743</cell>
    </row>
    <row style="tr">
      <cell style="tc1" align="start">Rama at Geba </cell>
      <cell style="tcr2" align="end">621</cell>
    </row>
    <row style="tr">
      <cell style="tc1" align="start">Micmash </cell>
      <cell style="tcr2" align="end">122</cell>
    </row>
    <row style="tr">
      <cell style="tc1" align="start">Betel at Ai </cell>
      <cell style="tcr2" align="end">223</cell>
    </row>
    <row style="tr">
      <cell style="tc1" align="start">Nebo </cell>
      <cell style="tcr2" align="end">52</cell>
    </row>
    <row style="tr">
      <cell style="tc1" align="start">Magbis </cell>
      <cell style="tcr2" align="end">156</cell>
    </row>
    <row style="tr">
      <cell style="tc1" align="start">ang isa pang Elam </cell>
      <cell style="tcr2" align="end">1,254</cell>
    </row>
    <row style="tr">
      <cell style="tc1" align="start">Harim </cell>
      <cell style="tcr2" align="end">320</cell>
    </row>
    <row style="tr">
      <cell style="tc1" align="start">Lod, Hadid, at Ono </cell>
      <cell style="tcr2" align="end">725</cell>
    </row>
    <row style="tr">
      <cell style="tc1" align="start">Jerico </cell>
      <cell style="tcr2" align="end">345</cell>
    </row>
    <row style="tr">
      <cell style="tc1" align="start">Senaa </cell>
      <cell style="tcr2" align="end">3,630</cell>
    </row>
  </table>
  <para style="p">
    <verse number="36-39" style="v"/>
    <char style="add">Ito ang mga angkan ng</char> mga pari <char style="add">na bumalik mula sa pagkabihag</char>:</para>
  <para style="p">Mga angkan nina</para>
  <table>
    <row style="tr">
      <cell style="tc1" align="start">Jedaya (mula sa pamilya ni Jeshua) </cell>
      <cell style="tcr2" align="end">973</cell>
    </row>
    <row style="tr">
      <cell style="tc1" align="start">Imer </cell>
      <cell style="tcr2" align="end">1,052</cell>
    </row>
    <row style="tr">
      <cell style="tc1" align="start">Pashur </cell>
      <cell style="tcr2" align="end">1,247</cell>
    </row>
    <row style="tr">
      <cell style="tc1" align="start">Harim </cell>
      <cell style="tcr2" align="end">1,017</cell>
    </row>
  </table>
  <para style="p">
    <verse number="40-42" style="v"/>
    <char style="add">Ito ang mga angkan ng</char> mga Levita <char style="add">na bumalik din mula sa pagkabihag</char>:</para>
  <table>
    <row style="tr">
      <cell style="tc1" align="start">Mga angkan nina Jeshua at Kadmiel (mula sa pamilya ni Hodavia) </cell>
      <cell style="tcr2" align="end">74</cell>
    </row>
    <row style="tr">
      <cell style="tc1" align="start">Mga mang-aawit sa templo na mula sa angkan ni Asaf </cell>
      <cell style="tcr2" align="end">128</cell>
    </row>
    <row style="tr">
      <cell style="tc1" align="start">Mga guwardya ng pintuan <char style="add">ng templo</char> na mula sa angkan nina Shalum, Ater, Talmon, Akub, Hatita, at Shobai </cell>
      <cell style="tcr2" align="end">139</cell>
    </row>
  </table>
  <para style="p">
    <verse number="43-54" style="v"/>
    <char style="add">Ito naman ang mga angkan ng</char> mga utusan sa templo <char style="add">na bumalik din mula sa pagkabihag</char>:</para>
  <para style="p">Mga angkan nina Ziha, Hasufa, Tabaot, Keros, Siaha, Padon, Lebana, Hagaba, Akub, Hagab, Shalmai, Hanan, Gidel, Gahar, Reaya, Rezin, Nekoda, Gazam, Uza, Pasea, Besai, Asna, Meunim, Nefusim, Bakbuk, Hakufa, Harhur, Bazlut, Mehida, Harsha, Barkos, Sisera, Tema, Nezia, at Hatifa.</para>
  <para style="p">
    <verse number="55-57" style="v"/>
    <char style="add">Bumalik din mula sa pagkabihag</char> ang mga angkan ng mga alipin ni Solomon:</para>
  <para style="p">Ang mga angkan nina Sotai, Hasoferet, Peruda, Jaala, Darkon, Gidel, Shefatia, Hatil, Pokeret Hazebaim, at Ami.</para>
  <para style="p">
    <verse number="58" style="v"/>Ang kabuuang bilang ng mga <char style="add">angkan ng mga</char> utusan sa templo at mga angkan ng mga alipin ni Solomon ay 392.</para>
  <para style="p">
    <verse number="59-60" style="v"/>May 652 din na bumalik <char style="add">sa Juda</char> mula sa mga bayan ng Tel Mela, Tel Harsha, Kerub, Adon, at Imer. Sila ang mga angkan nina Delaya, Tobia, at Nekoda, pero hindi nila mapatunayan na silaʼy talagang mga Israelita.</para>
  <para style="p">
    <verse number="61" style="v"/>Hindi rin mapatunayan ng mga angkan nina Hobaya, Hakoz at Barzilai na mga pari sila. (Nang nag-asawa si Barzilai, dinala niya ang pangalan ng biyenan niyang si Barzilai na taga-Gilead.) <verse number="62" style="v"/>Dahil nga hindi nila makita ang talaan ng mga ninuno nila, hindi sila tinanggap na mga pari. <verse number="63" style="v"/>Pinagbawalan sila ng gobernador <char style="add">ng Juda</char> na kumain ng mga pagkaing inihandog sa Dios habang walang pari na sasangguni <char style="add">sa <char style="nd">Panginoon</char> tungkol sa pagkapari nila</char> sa pamamagitan ng “Urim” at “Thummim”.<note caller="+" style="f"><char style="fr" closed="false">2:63 </char><char style="fq" closed="false">“Urim” at “Thummim”</char><char style="fqa" closed="false">: </char><char style="ft" closed="false">Dalawang bagay na ginagamit sa pagkaalam ng kalooban ng Dios.</char></note></para>
  <para style="p">
    <verse number="64-67" style="v"/>Ang kabuuang bilang ng mga bumalik mula sa pagkabihag ay 42,360, maliban sa 7,337 na mga alipin nila, at 200 lalaki at babaeng mang-aawit. May dala silang 736 na mga kabayo, 245 mola,<note caller="+" style="f"><char style="fr" closed="false">2:64-67 </char><char style="fq" closed="false">mola</char><char style="fqa" closed="false">: </char><char style="ft" closed="false">sa Ingles, </char><char style="fqa" closed="false">“mule.” </char><char style="ft" closed="false">Hayop na parang kabayo.</char></note> 435 kamelyo, at 6,720 asno. <verse number="68" style="v"/>Pagdating nila sa templo ng <char style="nd">Panginoon</char> sa Jerusalem, ang ibang mga pinuno ng mga pamilya ay nagbigay ng kusang-loob na tulong sa muling pagpapatayo ng templo sa dati nitong pinagtayuan. <verse number="69" style="v"/>Nagbigay sila ayon sa makakaya nila para sa gawaing ito. At ang kabuuang natipon nila ay mga 500 kilong ginto, mga 3,000 kilong pilak, at 100 pirasong kasuotan para sa mga pari. <verse number="70" style="v"/>Ang bawat isa sa kanila ay bumalik sa kani-kanilang bayan, pati na ang mga pari, ang mga Levita, ang mga mang-aawit, ang mga guwardya ng mga pintuan <char style="add">ng templo</char>, at ang mga utusan sa templo.</para>
  <chapter number="3" style="c"/>
  <para style="s1">Ang Pagpapatayo ng Bagong Altar</para>
  <para style="p">
    <verse number="1" style="v"/>Nang dumating ang ikapitong buwan, noong nakatira na ang mga Israelita sa kani-kanilang bayan, nagtipon silang lahat sa Jerusalem nang may pagkakaisa. <verse number="2" style="v"/>Pagkatapos, muling itinayo ang altar ng Dios ng Israel para makapag-alay dito ng mga handog na sinusunog ayon sa nakasulat sa Kautusan ni Moises na kanyang lingkod.<note caller="+" style="f"><char style="fr" closed="false">3:2 </char><char style="fq" closed="false">lingkod</char><char style="fqa" closed="false">: </char><char style="ft" closed="false">o, </char><char style="fqa" closed="false">propeta. </char><char style="ft" closed="false">Sa literal, </char><char style="fqa" closed="false">tao.</char></note> Ang nagpatayo nito ay si Jeshua<note caller="+" style="f"><char style="fr" closed="false">3:2 </char><char style="fq" closed="false">Jeshua</char><char style="fqa" closed="false">: </char><char style="ft" closed="false">Siya ay si Josue sa Hageo 1:1.</char></note> na anak ni Jozadak at ang iba pa niyang mga kasamahang pari, at si Zerubabel na anak ni Shealtiel at ang mga kamag-anak niya. <verse number="3" style="v"/>Kahit takot sila sa mga tao na dati nang nakatira sa lupaing iyon,<note caller="+" style="f"><char style="fr" closed="false">3:3 </char><char style="fq" closed="false">mga tao na dati nang nakatira sa lupaing iyon</char><char style="fqa" closed="false">: </char><char style="ft" closed="false">o, </char><char style="fqa" closed="false">mga taong nakatira sa paligid na mga lugar.</char></note> itinayo nila ang altar sa dating pinagtayuan nito. Pagkatapos, nag-alay sila sa <char style="nd">Panginoon</char> ng mga handog na sinusunog sa umaga at gabi.</para>
  <para style="p">
    <verse number="4" style="v"/>Ipinagdiwang din nila ang Pista ng Pagtatayo ng mga Kubol ayon sa nakasulat <char style="add">sa Kautusan ni Moises</char>. At nag-alay sila ng mga handog na sinusunog, na kinakailangang ihandog sa bawat araw <char style="add">ng ganitong pista</char>. <verse number="5" style="v"/>Bukod pa sa mga handog na sinusunog, naghahandog din sila ng mga handog sa bawat Pista ng Pagsisimula ng Buwan,<note caller="+" style="f"><char style="fr" closed="false">3:5 </char><char style="fq" closed="false">Pista ng Pagsisimula ng Buwan</char><char style="fqa" closed="false">: </char><char style="ft" closed="false">Tingnan sa Talaan ng mga Salita sa likod.</char></note> at sa iba pang mga pista sa pagsamba sa <char style="nd">Panginoon</char>. At nag-aalay din sila ng handog na kusang-loob para sa <char style="nd">Panginoon</char>. <verse number="6" style="v"/>Kahit hindi pa nasisimulan ang muling pagpapatayo ng templo ng <char style="nd">Panginoon</char>, nagsimula na ang mga Israelita sa pag-aalay ng mga handog na sinusunog nang unang araw ng ikapitong buwan <char style="add">nang taon ding iyon</char>.</para>
  <para style="s1">Muling Ipinatayo ang Templo</para>
  <para style="p">
    <verse number="7" style="v"/>Nagbigay ang mga Israelita ng pera na pambayad sa mga tagatabas ng bato at sa mga karpintero. Nagbigay din sila ng mga pagkain, inumin, at langis na pambayad sa mga taga-Sidon at taga-Tyre para sa mga kahoy na sedro na galing sa Lebanon. Ang mga kahoy na ito ay isasakay sa mga barko at dadalhin sa Jopa. Pinahintulutan ito ni Haring Cyrus ng Persia.</para>
  <para style="p">
    <verse number="8" style="v"/>Sinimulan ang pagpapatayo ng templo nang ikalawang buwan ng ikalawang taon mula nang makabalik ang mga Israelita sa Jerusalem. Tulong-tulong sa pagtatrabaho ang lahat ng nakabalik sa Jerusalem galing sa pagkabihag, kasama na rito sina Zerubabel na anak ni Shealtiel, Jeshua na anak ni Jozadak at ang mga kasamahan niyang pari, at ang mga Levita. Ang pinagkatiwalaan sa pamamahala sa pagpapatayo ng templo ng <char style="nd">Panginoon</char> ay ang mga Levita na nasa edad 20 taon pataas. <verse number="9" style="v"/>Silaʼy si Jeshua,<note caller="+" style="f"><char style="fr" closed="false">3:9 </char><char style="fq" closed="false">Jeshua</char><char style="fqa" closed="false">: </char><char style="ft" closed="false">Maaaring iba itong Jeshua sa talatang 8. Tingnan ang 2:36 at 2:40.</char></note> ang mga anak niya at mga kamag-anak, si Kadmiel at ang mga anak niya. Silang lahat ay mula sa lahi ni Juda.<note caller="+" style="f"><char style="fr" closed="false">3:9 </char><char style="fq" closed="false">Juda</char><char style="fqa" closed="false">: </char><char style="ft" closed="false">Maaaring siya rin si Hodavia (tingnan ang 2:40).</char></note> Tumulong din sa kanila ang mga angkan at mga kamag-anak ni Henadad na mga Levita rin.</para>
  <para style="p">
    <verse number="10" style="v"/>Nang matapos na ng mga karpintero ang pundasyon ng templo ng <char style="nd">Panginoon</char>, pumwesto na ang mga pari na nakasuot ng kanilang damit na pangpari para hipan ang mga trumpeta. Pumwesto rin ang mga Levita, na angkan ni Asaf, sa pagtugtog ng mga pompyang upang purihin ang <char style="nd">Panginoon</char> ayon sa kaparaanan na itinuro noon ni Haring David sa Israel. <verse number="11" style="v"/>Nagpuri sila at nagpasalamat sa <char style="nd">Panginoon</char> habang umaawit ng, “Napakabuti ng <char style="nd">Panginoon</char>, dahil ang pag-ibig niya sa Israel ay walang hanggan.” At sumigaw nang malakas ang lahat ng tao sa pagpupuri sa <char style="nd">Panginoon</char> dahil natapos na ang pundasyon ng templo. <verse number="12" style="v"/>Nandoon ang maraming matatandang pari, mga Levita, at mga pinuno ng mga pamilya na nakakita noon sa unang templo. Umiyak sila nang malakas nang makita nila ang pundasyon ng bagong templo. At marami rin ang sumigaw sa galak. <verse number="13" style="v"/>Hindi na malaman ang sigaw ng kagalakan at ang tinig ng pag-iyak dahil napakaingay ng mga tao, at naririnig ito sa malayo.</para>
  <chapter number="4" style="c"/>
  <para style="s1">Sinalungat ang Pagpapatayo ng Templo</para>
  <para style="p">
    <verse number="1" style="v"/>Nabalitaan ng mga kaaway ng mga taga-Juda at taga-Benjamin na muling ipinapatayo ng mga bumalik galing sa pagkabihag ang templo ng <char style="nd">Panginoon</char>, ang Dios ng Israel. <verse number="2" style="v"/>Kaya pumunta sila kay Zerubabel at sa mga pinuno ng mga pamilya, at nagsabi, “Tutulungan namin kayo sa pagpapatayo ng templo dahil sinasamba rin namin ang Dios nʼyo kagaya ng ginagawa ninyo. Matagal na kaming naghahandog sa kanya, mula pa noong panahon ni Haring Esarhadon ng Asiria na siyang nagdala sa amin dito.” <verse number="3" style="v"/>Ngunit ito ang sagot nina Zerubabel, Jeshua, at ng mga pinuno ng mga pamilya: “Inutusan kami ni Haring Cyrus ng Persia na muling ipatayo ang templo. Ngunit hindi kayo kasama sa pagpapatayo nito para sa aming Dios. Kami lang ang magpapatayo nito para sa <char style="nd">Panginoon</char>, ang Dios ng Israel.”</para>
  <para style="p">
    <verse number="4" style="v"/>Kaya pinahina ang loob at tinakot ng mga taong dati nang nakatira sa lupaing iyon<note caller="+" style="f"><char style="fr" closed="false">4:4 </char><char style="fq" closed="false">mga taong dati nang nakatira sa lupaing iyon</char><char style="fqa" closed="false">: </char><char style="ft" closed="false">Tingnan ang footnote sa 3:3.</char></note> ang mga tao sa Juda para hindi nila maipagpatuloy ang pagpapagawa nila <char style="add">ng templo</char>. <verse number="5" style="v"/>Sinuhulan nila ang mga opisyal ng gobyerno ng Persia para salungatin ang mga plano <char style="add">ng mga tao sa Juda</char>. Patuloy nila itong ginagawa mula nang panahon na si Cyrus ang hari ng Persia hanggang sa panahong si Darius na ang hari ng Persia.</para>
  <para style="s1">Ang Pagsalungat sa Pagpapatayo ng Templo nang Panahon ni Haring Artaserses</para>
  <para style="p">
    <verse number="6" style="v"/>Nang maging hari si Ahasuerus, ang mga kalaban ng mga naninirahan sa Jerusalem at ng iba pang mga nakatira sa Juda ay sumulat ng mga paratang laban sa kanila. <verse number="7" style="v"/>At kahit na noong si Artaserses na ang hari ng Persia, sumulat din sila sa kanya. Sila ay sina Bishlam, Mitredat, Tabeel, at ang iba pa nilang mga kasama. Isinulat nila ito sa wikang Aramico at isinalin ito <char style="add">sa wika ng mga taga-Persia</char>.</para>
  <para style="p">
    <verse number="8-11" style="v"/>Sumulat din kay Haring Artaserses si Rehum na gobernador at si Shimsai na kalihim laban sa mga taga-Jerusalem. Ito ang <char style="add">nilalaman ng</char> sulat nila:</para>
  <para style="p">“Mahal na Haring Artaserses,</para>
  <para style="p">“<char style="add">Una po sa lahat</char> nangungumusta kami sa inyo, kaming mga lingkod nʼyo rito sa <char style="add">lalawigan ng</char> kanluran ng Eufrates. Kasama po sa mga nangungumusta ay ang mga kasama naming mga pinuno at opisyal, ang mga tao sa Tripolis, Persia, Erec, Babilonia, at ang mga tao sa Susa sa lupain ng Elam. Kinukumusta rin po kayo ng mga taong pinaalis sa kanilang mga lugar ni Osnapar,<note caller="+" style="f"><char style="fr" closed="false">4:8-11 </char><char style="fq" closed="false">Osnapar</char><char style="fqa" closed="false">: </char><char style="ft" closed="false">o, </char><char style="fqa" closed="false">Ashurbanipal.</char></note> ang tanyag at makapangyarihan <char style="add">na hari ng Asiria</char>. Itong mga mamamayan ay pinatira niya sa lungsod ng Samaria at sa ibang mga lugar sa kanluran ng Eufrates.</para>
  <para style="p">
    <verse number="12" style="v"/>“Mahal na Hari, gusto po naming malaman nʼyo na muling ipinapatayo ng mga Judio ang lungsod ng Jerusalem. Ang mamamayan nito ay masasama at rebelde. Dumating ang mga ito sa lungsod mula sa mga lugar na inyong nasasakupan. Inaayos na nga nila ang mga pader pati na po ang mga pundasyon nito.<note caller="+" style="f"><char style="fr" closed="false">4:12 </char><char style="fq" closed="false">pati na po ang mga pundasyon nito</char><char style="fqa" closed="false">: </char><char style="ft" closed="false">o, </char><char style="fqa" closed="false">at ang mga pundasyon ng </char><char style="ft" closed="false">lungsod.</char></note> <verse number="13" style="v"/>Mahal na Hari, kapag muli pong naipatayo ang lungsod na ito at naayos na ang mga pader nito, hindi na magbabayad ng mga buwis at ng iba pang bayarin ang mga tao, at liliit na ang kita ng kaharian.</para>
  <para style="p">
    <verse number="14" style="v"/>“Dahil nga po may tungkulin kami sa inyo, Mahal na Hari, at hindi namin gustong mapahiya kayo, ipinapaalam namin ito sa inyo <verse number="15" style="v"/>para saliksikin po ninyo ang kasulatang itinago ng mga ninuno ninyo. Sa ganoong paraan, malalaman nʼyo po na ang mga nakatira sa lungsod ng Jerusalem ay rebelde mula pa noon. Kaya nga nilipol ang lungsod na ito dahil naging problema ito ng mga hari at ng mga lugar na gustong sumakop dito. <verse number="16" style="v"/>Ipinapaalam lang po namin sa inyo, Mahal na Hari, na kung muling maipatayo ang lungsod na ito at maiayos na ang mga pader nito, mawawala sa inyo ang lalawigan na nasa kanluran ng Eufrates.”</para>
  <para style="p">
    <verse number="17" style="v"/>Ito ang sagot na ipinadala ng hari:</para>
  <para style="p">“<char style="add">Nangungumusta ako</char> sa <char style="add">iyo</char> Gobernador Rehum, kay Shimsai na kalihim, at sa inyong mga kasama na nakatira sa Samaria at sa iba pang mga lugar sa kanluran ng Eufrates.</para>
  <para style="p">“Nawaʼy nasa mabuti kayong kalagayan.</para>
  <para style="p">
    <verse number="18" style="v"/>“Ang sulat na inyong ipinadala ay isinalin sa wika namin at binasa sa akin. <verse number="19" style="v"/>Nag-utos akong saliksikin ang mga kasulatan, at napatunayan na ang mga dating naninirahan sa Jerusalem ay kumakalaban nga sa mga hari. Nakasanayan na nga ng lugar na iyan ang pagrerebelde laban sa gobyerno. <verse number="20" style="v"/><char style="add">Nalaman ko rin sa pamamagitan ng mga kasulatan na</char> ang Jerusalem ay pinamahalaan at pinagbayad ng buwis at ng iba pang bayarin ng mga makapangyarihang hari, na namuno sa buong lalawigan sa kanluran ng Eufrates.</para>
  <para style="p">
    <verse number="21" style="v"/>“Ngayon, ipag-utos nʼyong itigil ng mga taong iyan ang muling pagpapatayo ng lungsod hanggaʼt hindi ko iniuutos. <verse number="22" style="v"/>Gawin nʼyo agad ito para hindi mapahamak ang kaharian ko.”</para>
  <para style="p">
    <verse number="23" style="v"/>Pagkatapos basahin kina Rehum, Shimsai, at sa mga kasama nila ang liham ni Haring Artaserses, pumunta agad sila sa Jerusalem at pinilit ang mga Judio na itigil ang muling pagpapatayo ng lungsod.</para>
  <para style="p">
    <verse number="24" style="v"/>Kaya natigil ang pagpapatayo ng templo ng Dios sa Jerusalem hanggang sa ikalawang taon ng paghahari ni Darius sa Persia.</para>
  <chapter number="5" style="c"/>
  <para style="s1">Ipinagpatuloy ang Pagpapatayo ng Templo</para>
  <para style="p">
    <verse number="1" style="v"/>Ngayon, inutusan ng Dios ng Israel, ang mga propeta na sina Hageo at Zacarias na apo ni Iddo para sabihin ang mensahe niya sa mga Judio sa Juda pati na sa Jerusalem. <verse number="2" style="v"/>Nakinig sa kanila sina Zerubabel na anak ni Shealtiel at Jeshua na anak ni Jozadak. Kaya ipinagpatuloy nila ang pagpapatayo ng templo ng Dios sa Jerusalem. Tinulungan sila ng dalawang propeta ng Dios.</para>
  <para style="p">
    <verse number="3" style="v"/>Ngunit hindi nagtagal, dumating sa Jerusalem si Tatenai na gobernador ng <char style="add">lalawigan sa</char> kanluran ng Eufrates, si Shetar Bozenai, at ang mga kasama nila. Nagtanong sila<note caller="+" style="f"><char style="fr" closed="false">5:3 </char><char style="fq" closed="false">sila</char><char style="fqa" closed="false">: </char><char style="ft" closed="false">Ito ang nasa tekstong Septuagint at Syriac. Pero sa Aramico, </char><char style="fqa" closed="false">kami.</char></note> sa mga Judio, “Sino ang nag-utos sa inyo na ipagpatuloy ang pagpapatayo ng templong ito?” <verse number="4" style="v"/>Nagtanong pa sila, “Ano ang pangalan ng mga taong nagtatrabaho rito?” <verse number="5-7" style="v"/>Ngunit iningatan ng Dios ang mga tagapamahala ng Judio, kaya nagpasya sina Tatenai, Shetar Bozenai, at ang kanilang kasamang mga opisyal ng <char style="add">lalawigan sa</char> kanluran ng Eufrates na hindi muna nila ipapatigil ang pagpapatayo ng templo hanggang sa maipaalam nila ang tungkol dito kay Haring Darius at makatanggap ng kanyang sagot.</para>
  <para style="p">Ito ang <char style="add">nilalaman ng</char> sulat na ipinadala nila kay Haring Darius:</para>
  <para style="p">“Mahal na Haring Darius,</para>
  <para style="p">“Nawaʼy nasa mabuti po kayong kalagayan.</para>
  <para style="p">
    <verse number="8" style="v"/>“Ipinapaalam po namin, Mahal na Hari, na pumunta kami sa lalawigan ng Juda, doon sa pinagtatayuan ng templo ng makapangyarihang Dios. Malalaking bato ang ginagamit sa pagpapatayo ng templo, at ang mga pader nito ay nilagyan ng mga troso <char style="add">upang tumibay</char>. Ginagawa po nila ito nang may kasipagan, kaya mabilis ang pagpapatayo nito. <verse number="9" style="v"/>Tinanong po namin ang mga tagapamahala nila kung sino ang nag-utos sa kanila sa muling pagpapatayo ng templo. <verse number="10" style="v"/>At tinanong din namin ang mga pangalan nila para maipaalam namin sa inyo kung sino ang mga namumuno sa pagpapatayo nito.</para>
  <para style="p">
    <verse number="11" style="v"/>“Ito po ang sagot nila sa amin: ‘Mga lingkod kami ng Dios ng langit at lupa, at muli naming ipinapatayo ang templo na itinayo noon ng isang makapangyarihang hari ng Israel. <verse number="12" style="v"/>Ngunit dahil ginalit ng aming mga ninuno ang Dios sa langit, pinabayaan niya sila na sakupin ni Haring Nebucadnezar ng Babilonia. Giniba ni Nebucadnezar ang templong ito at binihag niya sa Babilonia ang aming mga ninuno. <verse number="13" style="v"/>Ngunit sa unang taon ng paghahari ni Haring Cyrus sa Babilonia, nag-utos siya na muling ipatayo ang templo ng Dios. <verse number="14" style="v"/>Ibinalik din niya ang mga kagamitang ginto at pilak ng templo ng Dios. Ang mga ito ay kinuha noon ni Nebucadnezar sa templo ng Jerusalem at inilagay sa templo sa Babilonia. Ipinagkatiwala ni Haring Cyrus ang mga kagamitang ito kay Sheshbazar na pinili niyang gobernador ng Juda. <verse number="15" style="v"/>Sinabi ng hari kay Sheshbazar na muling ipatayo ang templo ng Dios sa Jerusalem sa dati nitong pinagtayuan, at ilagay doon ang mga kagamitan nito. <verse number="16" style="v"/>Kaya pumunta si Sheshbazar sa Jerusalem at itinayo niya ang mga pundasyon ng templo ng Dios. Hanggang ngayon ay ginagawa pa ang templo; hindi pa ito tapos.’</para>
  <para style="p">
    <verse number="17" style="v"/>“Ngayon, kung inyo pong mamarapatin, Mahal na Hari, ipasaliksik po ninyo ang mga kasulatan na ipinatago ng mga hari ng Babilonia kung totoo nga bang nag-utos si Haring Cyrus na muling ipatayo ang templo ng Dios sa Jerusalem. At agad nʼyo pong ipaalam sa amin kung ano ang inyong pasya tungkol dito.”</para>
  <chapter number="6" style="c"/>
  <para style="s1">Pumayag si Haring Darius sa Muling Pagpapatayo ng Templo</para>
  <para style="p">
    <verse number="1" style="v"/>Kaya nag-utos si Haring Darius na saliksikin ang mga kasulatang nakatago sa lalagyan ng mga kayamanan doon sa Babilonia. <verse number="2" style="v"/>Ngunit sa matatag na lungsod ng Ecbatana, na sakop ng lalawigan ng Media, nakita ang isang nakarolyong kasulatan na may nakasulat na:</para>
  <para style="p">
    <verse number="3" style="v"/>“Ang kasulatang ito ay nagpapaalala na sa unang taon ng paghahari ni Cyrus, nag-utos siya na muling ipatayo ang templo ng Dios sa Jerusalem kung saan iniaalay ang mga handog. Dapat matibay ang pundasyon nito. At dapat 90 talampakan ang taas at 90 talampakan din ang luwang nito. <verse number="4" style="v"/>Ang bawat tatlong patong ng malalaking bato nito ay papatungan ng isang troso. Ang lahat ng gastos ay kukunin sa pondo ng kaharian. <verse number="5" style="v"/>Ang mga kagamitang ginto at pilak sa templo ng Dios na dinala ni Haring Nebucadnezar sa Babilonia ay dapat ibalik sa lalagyan nito sa templo ng Jerusalem.”</para>
  <para style="p">
    <verse number="6" style="v"/>
    <char style="add">Kaya nagpadala si Haring Darius ng mensahe</char> kay Tatenai, na gobernador ng <char style="add">lalawigan sa</char> kanluran ng Eufrates, kay Shetar Bozenai, at sa mga kapwa nila opisyal sa lalawigang iyon:</para>
  <para style="p">
    <verse number="7" style="v"/>“Lumayo kayo riyan sa templo ng Dios. Huwag na ninyong pakialaman ang pagpapatayo nito. Pabayaan nʼyo na lang ang gobernador at ang iba pang mga tagapamahala ng mga Judio sa pagpapatayo nito sa dati nitong kinatatayuan.</para>
  <para style="p">
    <verse number="8" style="v"/>“Iniuutos ko rin na tulungan nʼyo ang mga tagapamahala ng mga Judio na mabayaran agad ang lahat ng gastusin para hindi maabala ang pagtatrabaho nila. Kunin nʼyo ang bayad sa pondo ng kaharian na nanggagaling sa mga buwis ng lalawigan ninyo. <verse number="9" style="v"/>Dapat nʼyong bigyan araw-araw ang mga pari sa Jerusalem ng mga pangangailangan nila gaya ng batang toro, lalaking tupa, at batang lalaking tupa bilang handog na sinusunog para sa Dios ng kalangitan,<note caller="+" style="f"><char style="fr" closed="false">6:9 </char><char style="fq" closed="false">Dios ng kalangitan</char><char style="fqa" closed="false">: </char><char style="ft" closed="false">o, </char><char style="fqa" closed="false">Dios na nasa langit.</char></note> pati na rin trigo, asin, katas ng ubas, at langis. Dapat hindi kayo pumalya sa pagbibigay, <verse number="10" style="v"/>para makapag-alay sila ng mga handog na makakalugod sa Dios ng kalangitan, at maipanalangin nila ako at ang mga anak ko.</para>
  <para style="p">
    <verse number="11" style="v"/>“Iniuutos ko rin na ang sinumang hindi tutupad nito ay tutuhugin ng kahoy na tinanggal sa bahay niya, at ang bahay niya ay gigibain hanggang sa wala nang bahagi nito ang maiwang nakatayo.<note caller="+" style="f"><char style="fr" closed="false">6:11 </char><char style="fq" closed="false">gigibain … nakatayo</char><char style="fqa" closed="false">: </char><char style="ft" closed="false">o, </char><char style="fqa" closed="false">gagawing tapunan ng basura.</char></note> <verse number="12" style="v"/>Nawaʼy ang Dios na pumili sa Jerusalem bilang lugar kung saan siya sasambahin, ang siyang lumipol sa kahit sinong hari o kayaʼy bansa na hindi tutupad sa utos na ito at gigiba ng templong ito sa Jerusalem.</para>
  <para style="p">“Ako, si Darius, ang nag-utos nito. Dapat itong tuparin.”</para>
  <para style="s1">Itinalaga ang Templo</para>
  <para style="p">
    <verse number="13" style="v"/>Tinupad nila Tatenai na gobernador, Shetar Bozenai, at ng mga kasama nila ang utos ni Haring Darius. <verse number="14" style="v"/>Kaya patuloy na nagtrabaho ang mga tagapamahala ng mga Judio habang pinapalakas sila ng mga mensahe ng mga propeta na sina Hageo at Zacarias na anak ni Iddo. Natapos nila ang templo ayon sa utos ng Dios ng Israel na ipinatupad nina Cyrus, Darius, at Artaserses, <char style="add">na magkakasunod</char> na mga hari ng Persia. <verse number="15" style="v"/>Natapos ang templo nang ikatlong araw ng <char style="add">ika-12 buwan, na siyang</char> buwan ng Adar, nang ikaanim na taon ng paghahari ni Darius.</para>
  <para style="p">
    <verse number="16" style="v"/>Masayang nagdiwang sa pagtatalaga ng templo ng Dios ang mamamayan ng Israel – ang mga pari, mga Levita, at ang iba pang bumalik galing sa pagkabihag. <verse number="17" style="v"/>Sa pagtatalagang ito ng templo ng Dios, naghandog sila ng 100 toro, 200 lalaking tupa, at 400 batang lalaking tupa. Naghandog din sila ng 12 lalaking kambing bilang handog sa paglilinis<note caller="+" style="f"><char style="fr" closed="false">6:17 </char><char style="fq" closed="false">handog sa paglilinis</char><char style="fqa" closed="false">: </char><char style="ft" closed="false">Sa ibang salin, </char><char style="fqa" closed="false">handog dahil sa kasalanan </char><char style="ft" closed="false">o, </char><char style="fqa" closed="false">handog dahil sa mga kasalanang hindi sinadya.</char></note> ng bawat lahi ng Israel. <verse number="18" style="v"/>Itinalaga nila ang mga pari at mga Levita sa kani-kanilang tungkulin sa templo ng Jerusalem ayon sa nakasulat sa Aklat ni Moises.</para>
  <para style="s1">Ang Pista ng Paglampas ng Anghel</para>
  <para style="p">
    <verse number="19" style="v"/>Nang ika-14 na araw ng unang buwan, <char style="add">nang sumunod na taon,</char> ipinagdiwang ng mga bumalik galing sa pagkabihag ang Pista ng Paglampas ng Anghel. <verse number="20" style="v"/>Nilinis ng mga pari at mga Levita ang kanilang sarili para maging karapat-dapat sila sa pangunguna nila sa mga seremonya. Pagkatapos, kinatay ng mga Levita ang mga tupang handog sa pagdiriwang ng Pista ng Paglampas ng Anghel. <char style="add">Ginawa nila ito</char> para sa lahat ng bumalik galing sa pagkabihag, para sa mga paring kamag-anak nila, at para sa sarili nila. <verse number="21" style="v"/>Ang mga handog na ito ay kinain ng mga Israelitang bumalik galing sa pagkabihag at ng ibang mga taong nakatira roon na tumalikod na sa mga ginagawa ng mga taong hindi kumikilala sa Dios. <char style="add">Tumalikod sila sa mga bagay na ito</char> para sambahin ang <char style="nd">Panginoon</char>, ang Dios ng Israel. <verse number="22" style="v"/>Sa loob ng pitong araw ipinagdiwang nila nang may kagalakan ang Pista ng Tinapay na Walang Pampaalsa. Sapagkat binigyan sila ng <char style="nd">Panginoon</char> ng kagalakan nang binago niya ang puso ng hari ng Asiria para tulungan sila sa paggawa ng templo ng Dios, ang Dios ng Israel.</para>
  <chapter number="7" style="c"/>
  <para style="s1">Dumating si Ezra sa Jerusalem</para>
  <para style="p">
    <verse number="1-6" style="v"/>Pagkalipas ng maraming taon, nang si Artaserses ang hari ng Persia, dumating si Ezra <char style="add">sa Jerusalem</char> galing sa Babilonia. Si Ezra ay anak ni Seraya. Si Seraya ay anak ni Azaria. Si Azaria ay anak ni Hilkia. Si Hilkia ay anak ni Shalum. Si Shalum ay anak ni Zadok. Si Zadok ay anak ni Ahitub. Si Ahitub ay anak ni Amaria. Si Amaria ay anak ni Azaria. Si Azaria ay anak ni Merayot. Si Merayot ay anak ni Zerahia. Si Zerahia ay anak ni Uzi. Si Uzi ay anak ni Buki. Si Buki ay anak ni Abishua. Si Abishua ay anak ni Finehas. Si Finehas ay anak ni Eleazar. Si Eleazar ay anak ni Aaron na punong pari.</para>
  <para style="p">Si Ezra ay isang tagapagturo na lubos ang kaalaman sa Kasulatan na ibinigay kay Moises ng <char style="nd">Panginoon</char>, ang Dios ng Israel. Ibinigay ng hari ang lahat ng hiniling niya dahil tinutulungan siya ng <char style="nd">Panginoon</char> na kanyang Dios. <verse number="7" style="v"/>May sumama ring mga Israelita sa kanya nang bumalik siya sa Jerusalem noong ikapitong taon ng paghahari ni Artaserses. Kabilang sa mga sumama ay ang mga pari, mga Levita, mga mang-aawit, mga guwardya ng mga pintuan <char style="add">ng templo</char>, at mga utusan sa templo. <verse number="8-9" style="v"/>Umalis si Ezra sa Babilonia nang unang araw ng unang buwan. At sa tulong ng Dios, nakarating siya sa Jerusalem nang unang araw ng ikalimang buwan, nang ikapitong taon ng paghahari ni Artaserses. <verse number="10" style="v"/><char style="add">Tinulungan siya ng Dios</char> dahil itinalaga niya ang sarili niya sa pag-aaral at pagtupad ng Kautusan ng <char style="nd">Panginoon</char>, at sa pagtuturo ng mga tuntunin at mga utos nito sa mga Israelita.</para>
  <para style="s1">Ang Sulat ni Artaserses kay Ezra</para>
  <para style="p">
    <verse number="11" style="v"/>Ito ang <char style="add">nilalaman ng</char> sulat na ibinigay ni Haring Artaserses kay Ezra na pari at tagapagturo, na lubos na nakakaalam ng mga utos at mga tuntunin na ibinigay ng <char style="nd">Panginoon</char> sa mga taga-Israel:</para>
  <para style="p">
    <verse number="12" style="v"/>“Ako si Haring Artaserses ang hari ng mga hari. Nangungumusta ako sa iyo, Ezra, na pari at tagapagturo ng Kautusan ng Dios ng kalangitan.</para>
  <para style="p">
    <verse number="13" style="v"/>“Iniuutos ko na kahit sino sa mga Israelita rito sa kaharian ko, pati mga pari at mga Levita, na gustong sumama sa iyo sa pagbalik sa Jerusalem ay maaari mong isama. <verse number="14" style="v"/>Inuutusan kita at ng aking pitong tagapayo na alamin mo ang mga nangyayari sa Juda at sa Jerusalem kung talaga bang sinusunod nila ang Kautusan ng iyong Dios, na lubos mong nalalaman.<note caller="+" style="f"><char style="fr" closed="false">7:14 </char><char style="fq" closed="false">na lubos mong nalalaman</char><char style="fqa" closed="false">: </char><char style="ft" closed="false">o, </char><char style="fqa" closed="false">na ipinagkatiwala sa iyo.</char></note> <verse number="15" style="v"/><char style="add">Inuutusan din kita na</char> dalhin mo ang mga ginto at pilak na kusang-loob kong ibinibigay at ng mga tagapayo ko sa Dios ng Israel na nananahan sa Jerusalem. <verse number="16" style="v"/>Dalhin mo rin ang lahat ng pilak at ginto na matatanggap mo galing sa lalawigan ng Babilonia, pati na rin ang mga kusang-loob na tulong ng mga mamamayan <char style="add">ng Israel</char> at ng mga pari nila para sa templo ng kanilang Dios sa Jerusalem. <verse number="17" style="v"/>Tiyakin mo na ang perang ito ay gagamiting pambili ng mga toro, mga lalaking tupa, mga batang lalaking tupa, mga butil, at inuming handog sa altar ng templo ng inyong Dios sa Jerusalem. <verse number="18" style="v"/>Ang matitirang ginto at pilak ay pwede nʼyong gamitin ng mga kababayan mo sa kahit anong gusto nʼyo ayon sa kalooban ng Dios. <verse number="19" style="v"/>Ngunit ang mga kagamitang ipinagkatiwala sa iyo na gagamitin sa paglilingkod sa templo ng iyong Dios ay ibigay mong lahat sa Dios ng Jerusalem. <verse number="20" style="v"/>Kung may iba ka pang kailangan para sa templo, kumuha ka lang ng panggastos sa pondo ng kaharian.</para>
  <para style="p">
    <verse number="21" style="v"/>“Ako, si Haring Artaserses, ang nag-uutos sa lahat ng ingat-yaman ng <char style="add">lalawigan sa</char> kanluran ng Eufrates na ibigay nʼyo ang anumang hilingin sa inyo ni Ezra na pari at tagapagturo ng Kautusan ng Dios ng kalangitan. <verse number="22" style="v"/>Bigyan nʼyo siya hanggang 3,500 kilong pilak, 300 sakong trigo, 550 galong alak, 550 galong langis ng olibo, at kahit gaano kadaming asin na kinakailangan. <verse number="23" style="v"/>Ibigay nʼyo rin ang lahat ng kinakailangan sa templo ayon sa iniutos ng Dios ng kalangitan. Sapagkat kung hindi, magagalit siya sa kaharian ko at sa mga anak ko. <verse number="24" style="v"/>Ipinapaalam din namin sa inyo na huwag ninyong pagbayarin ng buwis at ng iba pang bayarin ang mga pari, mga Levita, mga musikero, mga guwardya ng mga pintuan <char style="add">ng templo</char>, mga utusan sa templo, at iba pang nagtatrabaho sa templo ng Dios.</para>
  <para style="p">
    <verse number="25" style="v"/>“At ikaw, Ezra, ayon sa karunungang ibinigay sa iyo ng Dios, pumili ka ng mga tagapamahala at mga hukom na nakakaalam ng Kautusan ng iyong Dios at sila ang mangangasiwa sa lahat ng tao sa <char style="add">lalawigan sa</char> kanluran ng Eufrates. At ang mga tao na hindi nakakaalam ng Kautusan ay turuan mo. <verse number="26" style="v"/>Sinumang hindi tumupad sa Kautusan ng iyong Dios o kayaʼy sa kautusan ng hari ay parurusahan ng kamatayan, o paaalisin sa lugar niya, o kukunin ang ari-arian niya, o ikukulong siya.”</para>
  <para style="s1">Pinuri ni Ezra ang Dios</para>
  <para style="p">
    <verse number="27" style="v"/>
    <char style="add">Sinabi ni Ezra,</char> “Purihin ang <char style="nd">Panginoon</char>, ang Dios ng mga ninuno natin, na humipo ng puso ng hari na parangalan niya ang templo ng <char style="nd">Panginoon</char> sa Jerusalem. <verse number="28" style="v"/>Dahil sa kabutihan sa akin ng <char style="nd">Panginoon</char>, mabuti ang pagtrato sa akin ng hari at ng mga tagapayo niya, at pati na ng lahat ng makapangyarihan niyang opisyal. At dahil nga tinutulungan ako ng <char style="nd">Panginoon</char> na aking Dios, nagkaroon ako ng lakas ng loob para tipunin ang mga pinuno ng Israel para sumama sa akin sa Jerusalem.”</para>
  <chapter number="8" style="c"/>
  <para style="s1">Ang mga Bumalik Galing sa Pagkabihag Kasama ni Ezra</para>
  <para style="p">
    <verse number="1" style="v"/>
    <char style="add">Sinabi ni Ezra,</char> “Ito ang mga pinuno ng mga pamilya na sumama sa akin <char style="add">sa Jerusalem</char> galing sa Babilonia, noong panahon ng paghahari ni Haring Artaserses:</para>
  <para style="li1">
    <verse number="2" style="v"/>si Gershom, na galing sa pamilya ni Finehas;</para>
  <para style="li1">si Daniel, na galing sa pamilya ni Itamar;</para>
  <para style="li1">
    <verse number="3" style="v"/>si Hatush na anak ni Shecania, na galing sa pamilya ni David;</para>
  <para style="li1">si Zacarias at ang 150 lalaking kasama niya, na galing sa pamilya ni Paros (mayroong talaan ng mga ninuno nila);</para>
  <para style="li1">
    <verse number="4" style="v"/>si Eliehoenai na anak ni Zerahia at ang 200 lalaking kasama niya, na galing sa pamilya ni Pahat Moab;</para>
  <para style="li1">
    <verse number="5" style="v"/>si Shecania na anak ni Jahaziel at ang 300 lalaking kasama niya, na galing sa pamilya ni Zatu;</para>
  <para style="li1">
    <verse number="6" style="v"/>si Ebed na anak ni Jonatan at ang 50 lalaking kasama niya, na galing sa pamilya ni Adin;</para>
  <para style="li1">
    <verse number="7" style="v"/>si Jeshaya na anak ni Atalia at ang 70 lalaking kasama niya, na galing sa pamilya ni Elam;</para>
  <para style="li1">
    <verse number="8" style="v"/>si Zebadia na anak ni Micael at ang 80 lalaking kasama niya, na galing sa pamilya ni Shefatia;</para>
  <para style="li1">
    <verse number="9" style="v"/>si Obadias na anak ni Jehiel at ang 218 lalaking kasama niya, na galing sa pamilya ni Joab;</para>
  <para style="li1">
    <verse number="10" style="v"/>si Shelomit na anak ni Josifia at ang 160 lalaking kasama niya, na galing sa pamilya ni Bani;</para>
  <para style="li1">
    <verse number="11" style="v"/>si Zacarias na anak ni Bebai at ang 28 lalaking kasama niya, na galing sa pamilya ni Bebai;</para>
  <para style="li1">
    <verse number="12" style="v"/>si Johanan na anak ni Hakatan at ang 110 lalaking kasama niya, na galing sa pamilya ni Azgad;</para>
  <para style="li1">
    <verse number="13" style="v"/>si Elifelet, si Jeuel, at si Shemaya at ang 60 lalaking kasama nila, na galing sa pamilya ni Adonikam;</para>
  <para style="li1">
    <verse number="14" style="v"/>si Utai at si Zacur at ang 70 lalaking kasama niya, na galing sa pamilya ni Bigvai.”</para>
  <para style="s1">Ang Pagbalik nina sa Ezra sa Jerusalem</para>
  <para style="p">
    <verse number="15" style="v"/>Tinipon ko ang sasama sa akin <char style="add">sa Jerusalem</char> doon sa ilog na dumadaloy papunta sa <char style="add">lugar ng</char> Ahava. Nagkampo kami roon ng tatlong araw. Nang tingnan ko ang talaan ng mga tao na sasama sa akin, pati na ang mga pari, nalaman kong walang mga Levita roon. <verse number="16" style="v"/>Kaya ipinatawag ko ang mga pinuno ng grupo na sina Eliezer, Ariel, Shemaya, Elnatan, Jarib, Elnatan, Natan, Zacarias, at Meshulam, at ang dalawang matalinong tao na sina Joyarib at Elnatan. <verse number="17" style="v"/>Pinapunta ko sila kay Iddo na pinuno ng lugar ng Casifia para hilingin sa kanya at sa mga kamag-anak niyang utusan sa templo na magpadala sila ng mga tao na maglilingkod sa templo ng Dios. <verse number="18" style="v"/>Dahil tinulungan kami ng Dios, ipinadala nila sa amin si Sherebia, kasama ang kanyang mga anak at mga kapatid niyang lalaki, na ang kabuuang bilang ay 18. Si Sherebia ay maabilidad na tao at mula siya sa pamilya ni Mahli na lahi ni Levi. Si Levi ay anak ni Israel. <verse number="19" style="v"/>Ipinadala rin nila si Hashabia at ang mga kapatid at mga pamangkin nitong lalaki na 20 ang bilang, kasama si Jeshaya na galing sa pamilya ni Merari. <verse number="20" style="v"/>Ipinadala pa nila ang 220 utusan sa templo. Ang mga utusan sa templo ay pinili noon ni Haring David at ng mga opisyal niya para tumulong sa mga Levita. Nakalista lahat ang mga pangalan nila.</para>
  <para style="s1">Nag-ayuno at Nanalangin Sina Ezra</para>
  <para style="p">
    <verse number="21" style="v"/>Doon sa tabi ng Ilog Ahava, sinabi ko sa grupo na mag-ayuno kami at magpakumbaba ng mga sarili namin sa presensya ng aming Dios para hilingin sa kanya na ingatan kami sa paglalakbay, pati ang aming mga anak at mga ari-arian. <verse number="22" style="v"/>Sapagkat nahihiya akong humingi sa hari ng mga sundalo at mangangabayo na magbabantay sa amin laban sa mga kalaban habang naglalakbay kami, dahil sinabi na namin sa hari na tinutulungan ng aming Dios ang lahat ng nagtitiwala sa kanya, pero galit na galit siya sa mga nagtatakwil sa kanya. <verse number="23" style="v"/>Kaya nag-ayuno at nanalangin kami sa aming Dios na ingatan niya kami, at tinugon niya ang dalangin namin.</para>
  <para style="s1">Ang mga Handog para sa Templo</para>
  <para style="p">
    <verse number="24" style="v"/>Pumili ako ng 12 tao mula sa mga namumunong pari, hindi kabilang sina<note caller="+" style="f"><char style="fr" closed="false">8:24 </char><char style="fq" closed="false">hindi kabilang sina</char><char style="fqa" closed="false">: </char><char style="ft" closed="false">o, </char><char style="fqa" closed="false">na sina.</char></note> Sherebia, Hashabia, at ang sampu sa kamag-anak nila. <verse number="25" style="v"/>Pagkatapos, ipinagkatiwala ko sa kanila ng walang kulang<note caller="+" style="f"><char style="fr" closed="false">8:25 </char><char style="fqa" closed="false">ipinagkatiwala ko sa kanila ng walang kulang </char><char style="ft" closed="false">sa literal, </char><char style="fqa" closed="false">tinimbang ko at ipinagkatiwala sa kanila.</char></note> ang mga pilak, ginto, at mga kagamitang ibinigay ng hari, at ng mga tagapayo niya at mga opisyal, at ng maraming Israelita, bilang tulong sa templo ng aming Dios. <verse number="26-27" style="v"/>Ito ang aking ipinagkatiwala sa kanila:</para>
  <para style="li1">22 toneladang pilak</para>
  <para style="li1">3 toneladang kasangkapang pilak</para>
  <para style="li1">3 toneladang ginto</para>
  <para style="li1">20 gintong mangkok na mga waloʼt kalahating kilo,</para>
  <para style="li1">2 tansong mangkok<note caller="+" style="f"><char style="fr" closed="false">8:26-27 </char><char style="fq" closed="false">mangkok</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">kagamitan.</char></note> na pinakintab na kasinghalaga ng <char style="add">mga mangkok na</char> ginto.</para>
  <para style="p">
    <verse number="28" style="v"/>Sinabi ko sa mga pari, “Kayo at ang mga kagamitang ito ay ibinukod para sa <char style="nd">Panginoon</char>. Ang mga pilak at ginto ay handog na kusang-loob para sa <char style="nd">Panginoon</char>, ang Dios ng inyong mga ninuno. <verse number="29" style="v"/>Ingatan nʼyo itong mabuti hanggang sa madala nʼyo ito sa mga bodega templo ng <char style="nd">Panginoon</char> sa Jerusalem na walang kulang,<note caller="+" style="f"><char style="fr" closed="false">8:29 </char><char style="fq" closed="false">na walang kulang</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">na tinimbang. </char><char style="ft" closed="false">Ganito rin sa talatang 30,32.</char></note> sa harap ng mga namumunong pari, mga Levita, at ng mga pinuno ng mga pamilya ng mga Israelita.”</para>
  <para style="p">
    <verse number="30" style="v"/>Kaya kinuha ng mga pari at ng mga Levita ang mga pilak, ginto, at ang mga kagamitan, na walang kulang, para dalhin sa templo ng aming Dios sa Jerusalem.</para>
  <para style="s1">Ang Pagbalik sa Jerusalem</para>
  <para style="p">
    <verse number="31" style="v"/>Umalis kami sa Ilog Ahava at naglakbay papuntang Jerusalem nang ika-12 araw ng unang buwan. Tinulungan kami ng aming Dios at iningatan kami sa mga kalaban at tulisan habang naglalakbay kami. <verse number="32" style="v"/>Pagdating namin sa Jerusalem, nagpahinga muna kami ng tatlong araw.</para>
  <para style="p">
    <verse number="33" style="v"/>Nang ikaapat na araw, pumunta kami sa templo ng aming Dios at ipinagkatiwala namin ang mga pilak, ginto, at mga kagamitan ng walang kulang kay Meremot na pari na anak ni Uria. Kasama niya si Eleazar na anak ni Finehas at ang dalawang Levita na sina Jozabad na anak ni Jeshua at Noadia na anak ni Binui. <verse number="34" style="v"/>Binilang at tinimbang ito lahat, at inilista.</para>
  <para style="p">
    <verse number="35" style="v"/>Pagkatapos, ang lahat ng bumalik galing sa pagkabihag ay nag-alay sa Dios ng Israel ng mga handog na sinusunog: 12 toro para sa buong Israel, 96 na lalaking tupa, at 77 batang lalaking tupa. Nag-alay din sila ng 12 lalaking kambing bilang handog sa paglilinis. Ang lahat ng ito ay ang mga handog na sinusunog para sa <char style="nd">Panginoon</char>. <verse number="36" style="v"/>Ibinigay din nila sa mga gobernador at mga opisyal ng lalawigan sa kanluran ng Eufrates ang dokumento kung saan nakasulat ang utos ng hari. At ang mga pinunong ito ay tumulong sa mga mamamayan <char style="add">ng Israel</char> at sa templo ng Dios.</para>
  <chapter number="9" style="c"/>
  <para style="s1">Nagsipag-asawa ng mga Dayuhan ang mga Israelita</para>
  <para style="p">
    <verse number="1" style="v"/>
    <char style="add">Sinabi pa ni Ezra:</char> Pagkatapos ng pangyayaring iyon, pumunta sa akin ang mga pinuno <char style="add">ng mga Judio</char> at nagsabi, “Marami sa mamamayan ng Israel, pati na ang mga pari at mga Levita, ang namumuhay katulad ng mga tao sa paligid nila. Ginagawa nila ang mga kasuklam-suklam na gawain ng mga Cananeo, Heteo, Perezeo, Jebuseo, Ammonita, Moabita, Egipcio, at Amoreo. <verse number="2" style="v"/>Nagsipag-asawa pa sila at ang mga anak nila ng mga babaeng mula sa mga mamamayang nabanggit. Kaya ang mga mamamayang pinili ng Dios ay nahaluan ng ibang mga lahi. At ang mga pinuno at mga opisyal pa <char style="add">natin</char> ang siyang nangunguna sa paggawa nito.”</para>
  <para style="p">
    <verse number="3" style="v"/>Nang marinig ko ito, pinunit ko ang damit ko, sinabunutan ko ang buhok ko, hinila ko ang balbas ko, at naupo akong tulala. <verse number="4" style="v"/>Nagtipon sa akin ang mga tao na takot sa mensahe ng Dios ng Israel dahil sa pagtataksil ng mga kapwa nila Israelitang bumalik galing sa pagkabihag. Naupo akong tulala, hanggang sa dumating ang oras ng panggabing paghahandog. <verse number="5" style="v"/>Pagdating ng oras na iyon, tumigil ako sa pagdadalamhati. Lumuhod akong gutay-gutay ang damit, at nanalangin na nakataas ang mga kamay sa <char style="nd">Panginoon</char> na aking Dios. <verse number="6" style="v"/>Sinabi ko, “Dios ko, hiyang-hiya po ako. Hindi ako makatingala sa inyo sa sobrang hiya, dahil sobra na ang mga kasalanan namin; parang umaapaw na po ito sa ulo namin at umabot na sa langit. <verse number="7" style="v"/>Simula pa po sa kapanahunan ng mga ninuno namin hanggang ngayon, sobra na ang kasalanan namin; at dahil dito, kami at ang aming mga hari at mga pari ay palaging sinasakop ng mga hari ng ibang mga bansa. Pinatay nila ang iba sa amin, at ang iba naman ay binihag, ninakawan at pinahiya, katulad ng nangyayari sa amin ngayon.</para>
  <para style="p">
    <verse number="8" style="v"/>“At ngayon, sa maikling panahon, kinahabagan nʼyo po kami, <char style="nd">Panginoon</char> na aming Dios. Niloob nʼyong may matira sa amin, at pinatira nʼyo kami nang may katiyakan sa lugar na ito na inyong pinili. Binigyan nʼyo po kami ng pag-asa at pinagaan nʼyo ang aming kalagayan sa pagkaalipin. <verse number="9" style="v"/>Kahit mga alipin kami, hindi nʼyo kami pinabayaan sa pagkaalipin, sa halip ipinapakita nʼyo sa amin ang inyong pag-ibig sa pamamagitan ng mabuting pagtrato ng mga hari ng Persia sa amin. Ginawa nʼyo ito para mabigyan kami ng bagong buhay, at para maipatayo namin muli ang templo nʼyong nagiba, at mabigyan nʼyo po kami ng kalinga <char style="add">dito</char> sa Juda at Jerusalem.</para>
  <para style="p">
    <verse number="10" style="v"/>“Pero ngayong nagkasala kami, O aming Dios, ano pa ang masasabi namin? Sapagkat binalewala namin ang mga utos nʼyo <verse number="11" style="v"/>na ibinigay nʼyo sa amin sa pamamagitan ng mga propetang lingkod ninyo. Sinabi nila sa amin na ang lupaing pupuntahan namin para angkinin ay maruming lupain dahil sa kasamaan ng mga naninirahan dito. Dinumihan nila ang lahat ng bahagi ng lupaing ito sa pamamagitan ng mga kasuklam-suklam nilang gawain. <verse number="12" style="v"/>Sinabi rin sa amin ng mga propeta na huwag kaming magsisipag-asawa sa kanila, at huwag kaming tutulong na umunlad sila, para maging matibay at maunlad kami,<note caller="+" style="f"><char style="fr" closed="false">9:12 </char><char style="fq" closed="false">maunlad kami</char><char style="fqa" closed="false">: </char><char style="ft" closed="false">o, </char><char style="fqa" closed="false">makakain kami ng pinakamabubuting ani ng lupain.</char></note> at para manatili ang pag-unlad na ito sa mga lahi namin magpakailanman. <verse number="13" style="v"/>Pinarusahan nʼyo kami, O aming Dios, dahil sa mga kasalanan namin. Pero ang parusa nʼyo sa amin ay kulang pa po sa nararapat naming tanggapin, at niloob nʼyo pa na may matirang buhay sa amin. <verse number="14" style="v"/>Pero sa kabila nito, sinuway ulit namin ang mga utos nʼyo, at nagsipag-asawa kami ng mga taong gumagawa ng mga kasuklam-suklam na gawain. Talagang magagalit kayo sa amin at lilipulin kami hanggang sa wala nang matira sa amin. <verse number="15" style="v"/>O <char style="nd">Panginoon</char>, Dios ng Israel, makatarungan po kayo, sapagkat niloob nʼyo na may matira pang buhay sa amin hanggang ngayon. Inaamin po namin ang aming mga kasalanan, at hindi kami makakatayo sa presensya nʼyo dahil sa mga kasalanang ito.”</para>
  <chapter number="10" style="c"/>
  <para style="s1">Ang Pagpapahayag ng mga Israelita ng Kanilang mga Kasalanan</para>
  <para style="p">
    <verse number="1" style="v"/>Habang nakaluhod si Ezra na nananalangin sa harapan ng templo ng Dios, umiiyak siya at nagpapahayag <char style="add">ng mga kasalanan ng mga mamamayan ng Israel</char>. Maraming Israelitang lalaki, babae, at mga kabataan ang nakapaligid sa kanya na umiiyak din nang malakas. <verse number="2" style="v"/>Pagkatapos, sinabi sa kanya ni Shecania na anak ni Jehiel, na angkan ni Elam, “Hindi kami naging tapat sa Dios natin dahil nagsipag-asawa kami ng mga dayuhang babae na galing sa mga sambayanang nasa paligid natin. Pero sa kabila nito, may pag-asa pa rin ang <char style="add">mga mamamayan ng</char> Israel. <verse number="3" style="v"/>Kaya ngayon, susundin namin ang payo nʼyo at ng iba pang gumagalang sa mga utos ng ating Dios. Gagawa kami ng kasunduan sa ating Dios na palalayasin namin ang mga babaeng ito pati na ang kanilang mga anak. Tutuparin namin ang sinasabi ng Kautusan. <verse number="4" style="v"/>Tumayo po kayo, dahil tungkulin nʼyo na gabayan kami sa mga bagay na ito. Magpakatatag kayo at gawin ang nararapat. Tutulungan namin kayo.”</para>
  <para style="p">
    <verse number="5" style="v"/>Kaya tumayo si Ezra at pinanumpa niya ang mga namumunong pari, mga Levita, at ang lahat ng mga Israelita, na gagawin nila ang sinasabi ni Shecania. At nanumpa sila. <verse number="6" style="v"/>Pagkatapos, umalis si Ezra sa harapan ng templo ng Dios at pumunta sa kwarto ni Jehohanan na anak ni Eliashib. Pagdating niya roon, hindi siya kumain at uminom, dahil nalulungkot siya dahil hindi naging tapat ang mga Israelitang bumalik mula sa pagkabihag.</para>
  <para style="p">
    <verse number="7-8" style="v"/>Ipinabatid ng mga pinuno at mga tagapamahala sa mga Israelita sa buong Juda pati na sa Jerusalem na ang lahat ng bumalik galing sa pagkabihag ay magtipon sa Jerusalem. At ang sinumang hindi pupunta doon sa loob ng tatlong araw, kukunin sa kanya ang lahat niyang mga ari-arian at hindi na siya ituturing na kabilang sa mga tao na bumalik galing sa pagkabihag.</para>
  <para style="p">
    <verse number="9" style="v"/>Kaya sa loob ng tatlong araw, nagtipon ang buong mamamayan ng Juda at Benjamin, at naupo sila doon sa plasa ng templo ng Dios sa Jerusalem. Nangyari ito nang ika-20 araw ng ikasiyam na buwan. Nanginginig ang mga tao dahil napakaseryoso ng pinag-uusapan nila at dahil sa malakas na ulan.</para>
  <para style="p">
    <verse number="10" style="v"/>Pagkatapos, tumayo si Ezra na pari at sinabi, “Nagkasala kayo dahil nagsipag-asawa kayo ng mga dayuhan. Dahil dito, dinagdagan nʼyo pa ang kasalanan ng Israel. <verse number="11" style="v"/>Ngayon, ipahayag nʼyo ang mga kasalanan nʼyo sa <char style="nd">Panginoon</char> ng mga ninuno nʼyo, at gawin nʼyo ang kalooban niya. Ibukod nʼyo ang sarili nʼyo sa mga tao sa paligid ninyo, at hiwalayan nʼyo ang mga asawa nʼyong dayuhan.”</para>
  <para style="p">
    <verse number="12" style="v"/>Sumagot nang malakas ang buong mamamayan, “Tama ka! Gagawin namin ang sinabi mo. <verse number="13" style="v"/>Ngunit ang bagay na ito ay hindi matatapos sa isa o dalawang araw lamang dahil napakarami sa amin ang nakagawa ng ganitong kasalanan. Tag-ulan pa ngayon, at hindi namin kayang magpaulan dito sa labas. <verse number="14" style="v"/>Ang mga opisyal na lang natin ang magpaiwan dito at mag-asikaso nito para sa buong mamamayan. Papuntahin na lang dito sa takdang oras ang mga nagsipag-asawa ng dayuhan kasama ang mga tagapamahala at mga hukom ng bayan nila. Gawin natin ito upang mapawi ang matinding galit ng Dios sa atin dahil sa bagay na ginawa natin.”</para>
  <para style="p">
    <verse number="15" style="v"/>Walang sumuway sa planong ito maliban kina Jonatan na anak ni Asahel at Jazea na anak ni Tikva. Sinuportahan din sila nina Meshulam at Shabetai na Levita.</para>
  <para style="p">
    <verse number="16-17" style="v"/>Tinupad ng mga bumalik sa pagkabihag ang planong iyon. Kaya pumili si Ezra na pari ng mga lalaking pinuno ng mga pamilya, at inilista ang pangalan nila. At nang unang araw ng ikasampung buwan, naupo sila at sinimulan nila ang pagsisiyasat tungkol sa pag-aasawa ng mga Israelita ng mga dayuhang babae. Natapos nila ang pagsisiyasat ng lahat ng kaso nang unang araw ng unang buwan, <char style="add">ng sumunod na taon.</char></para>
  <para style="s1">Ang mga Lalaki na Nagsipag-asawa ng mga Dayuhan</para>
  <para style="p">
    <verse number="18-19" style="v"/>Ito ang mga lalaking nagsipag-asawa ng mga dayuhan, at nangakong hihiwalayan nila ang mga asawa nila: (Naghandog sila ng mga lalaking tupa bilang pambayad sa mga kasalanan nila.)</para>
  <para style="p">Sa mga pari:</para>
  <para style="li1">sina Maaseya, Eliezer, Jarib, at Gedalia, na galing sa pamilya ni Jeshua na anak ni Jozadak at ang mga kapatid niya;</para>
  <para style="li1">
    <verse number="20" style="v"/>sina Hanani at Zebadia, na galing sa pamilya ni Imer;</para>
  <para style="li1">
    <verse number="21" style="v"/>sina Maaseya, Elias, Shemaya, Jehiel at Uzia, na galing sa pamilya ni Harim;</para>
  <para style="li1">
    <verse number="22" style="v"/>sina Elyoenai, Maaseya, Ishmael, Natanael, Jozabad, at Elasa, na galing sa pamilya ni Pashur.</para>
  <para style="b"/>
  <para style="li1">
    <verse number="23" style="v"/>Mula sa mga Levita:</para>
  <para style="li1">sina Jozabad, Shimei, Kelaya (na tinatawag din na Kelita), Petahia, Juda, at Eliezer.</para>
  <para style="li1">
    <verse number="24" style="v"/>Mula sa mga musikero:</para>
  <para style="li1">si Eliashib.</para>
  <para style="li1">Mula sa mga guwardya ng mga pintuan ng templo ay sina:</para>
  <para style="li2">Shalum, Telem, at Uri.</para>
  <para style="b"/>
  <para style="li1">
    <verse number="25" style="v"/>Mula sa iba pang mga Israelita:</para>
  <para style="li1">sina Ramia, Izia, Malkia, Mijamin, Eleazar, Malkia, at Benaya, na galing sa pamilya ni Paros;</para>
  <para style="li1">
    <verse number="26" style="v"/>sina Matania, Zacarias, Jehiel, Abdi, Jeremat, at Elias, na galing sa pamilya ni Elam;</para>
  <para style="li1">
    <verse number="27" style="v"/>sina Elyoenai, Eliashib, Matania, Jeremot, Zabad, at Asisa, na galing sa pamilya ni Zatu;</para>
  <para style="li1">
    <verse number="28" style="v"/>sina Jehohanan, Hanania, Zabai, at Atlai, na galing sa pamilya ni Bebai;</para>
  <para style="li1">
    <verse number="29" style="v"/>sina Meshulam, Maluc, Adaya, Jashub, Sheal, at Jeremot, na galing sa pamilya ni Bani;</para>
  <para style="li1">
    <verse number="30" style="v"/>sina Adna, Kelal, Benaya, Maaseya, Matania, Bezalel, Binui, at Manase, na galing sa pamilya ni Pahat Moab;</para>
  <para style="li1">
    <verse number="31-32" style="v"/>sina Eliezer, Ishya, Malkia, Shemaya, Simeon, Benjamin, Maluc at Shemaria, na galing sa pamilya ni Harim;</para>
  <para style="li1">
    <verse number="33" style="v"/>sina Matenai, Matata, Zabad, Elifelet, Jeremai, Manase at Shimei, na galing sa pamilya ni Hashum;</para>
  <para style="li1">
    <verse number="34-37" style="v"/>sina Maadai, Amram, Uel, Benaya, Bedia, Keluhi, Vania, Meremot, Eliashib, Matania, Matenai at Jaasu, na galing sa pamilya ni Bani;</para>
  <para style="li1">
    <verse number="38-42" style="v"/>sina Shimei, Shelemia, Natan, Adaya, Macnadebai, Shasai, Sharai, Azarel, Shelemia, Shemaria, Shalum, Amaria at Jose, na galing sa pamilya ni Binui;</para>
  <para style="li1">
    <verse number="43" style="v"/>sina Jeyel, Matitia, Zabad, Zebina, Jadai, Joel at Benaya, na galing sa pamilya ni Nebo.</para>
  <para style="p">
    <verse number="44" style="v"/>Silang lahat ang nagsipag-asawa ng mga dayuhang babae, at ang iba sa kanila ay may mga anak sa mga babaeng ito.<note caller="+" style="f"><char style="fr" closed="false">10:44 </char><char style="fq" closed="false">at … babaeng ito</char><char style="fqa" closed="false">: </char><char style="ft" closed="false">o, </char><char style="fqa" closed="false">at pinalayas nila ang mga asawaʼt mga anak nila.</char></note></para>
</usx>
