<?xml version="1.0" encoding="UTF-8"?>
<usx version="2.6">
  <book code="NAM" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">Nahum</para>
  <para style="toc1">Nahum</para>
  <para style="toc2">Nahum</para>
  <para style="toc3">Nah.</para>
  <para style="mt1">Nahum</para>
  <chapter number="1" style="c"/>
  <para style="p">
    <verse number="1" style="v"/>Ang mensahe ng aklat na ito ay tungkol sa Nineve.<note caller="+" style="f"><char style="fr" closed="false">1:1 </char><char style="fq" closed="false">Nineve</char><char style="fqa" closed="false">: </char><char style="ft" closed="false">Ito ang kabisera ng Asiria at kumakatawan sa buong bansa ng Asiria.</char></note> Itoʼy ipinahayag <char style="add">ng <char style="nd">Panginoon</char></char> kay Nahum na taga-Elkosh.</para>
  <para style="s1">Ang Galit ng <char style="nd">Panginoon</char> sa Nineve</para>
  <para style="p">
    <verse number="2" style="v"/>Ayaw ng <char style="nd">Panginoong</char> Dios na sumamba ang mga tao sa ibang mga dios.<note caller="+" style="f"><char style="fr" closed="false">1:2 </char><char style="fq" closed="false">Ayaw … dios</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Ang <char style="nd">Panginoon</char> ay mapanibughuing Dios.</char></note> Galit siya sa kanyang mga kaaway at pinaghihigantihan niya sila. <verse number="3" style="v"/>Ang <char style="nd">Panginoon</char> ay hindi madaling magalit, ngunit dakila ang kanyang kapangyarihan at tiyak na parurusahan niya ang nagkasala. Kapag dumadaan siya, umuugong ang hangin at bumabagyo. Ang mga ulap ay parang alikabok sa kanyang mga paa. <verse number="4" style="v"/>Sa utos lamang niyaʼy natutuyo ang mga dagat at mga ilog. Nalalanta ang mga tanim sa Bashan, sa <char style="add">Bundok ng</char> Carmel at sa Lebanon. <verse number="5" style="v"/>Nayayanig ang mundo sa kanyang presensya, pati na ang mga bundok at mga burol, at ang mga tao sa mundo ay nanginginig. <verse number="6" style="v"/>Sino ang makakatagal sa matinding galit ng <char style="nd">Panginoon</char>? Kapag siya ay nagalit, para siyang bumubuga ng apoy, at ang mga bato ay nabibiyak sa harap niya.</para>
  <para style="p">
    <verse number="7" style="v"/>Ang <char style="nd">Panginoon</char> ay mabuti; matibay siyang kanlungan sa oras ng kagipitan, at inaalagaan niya ang nananalig sa kanya. <verse number="8" style="v"/>Para siyang rumaragasang baha na lubusang pupuksain ang kanyang mga kaaway. Tutugisin niya sila hanggang sa mamatay.<note caller="+" style="f"><char style="fr" closed="false">1:8 </char><char style="fq" closed="false">hanggang sa mamatay</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">hanggang sa kailaliman; </char><char style="ft" closed="false">ang ibig sabihin, ang lugar ng mga patay.</char></note> <verse number="9" style="v"/><char style="add">Mga taga-Asiria,</char> kung ano man ang masamang binabalak ninyo laban sa <char style="add">mga mamamayan ng</char> <char style="nd">Panginoon</char>, wawakasan iyan ng <char style="nd">Panginoon</char> at hindi na mauulit pa. <verse number="10" style="v"/>Para kayong mga lasing na nakapulupot sa matinik na halaman. Lilipulin kayo na parang natutupok na dayami. <verse number="11" style="v"/>Ang isa sa inyong mga pinuno ay nagbalak ng masama laban sa <char style="add">mga mamamayan ng</char> <char style="nd">Panginoon</char>. Masama ang kanyang ipinapayo.</para>
  <para style="p">
    <verse number="12" style="v"/>Ito ang sinasabi ng <char style="nd">Panginoon</char> <char style="add">sa mga taga-Juda</char>: “Kahit na malakas at marami ang kalaban ninyong taga-Asiria, lilipulin ko sila hanggang sa mawala. Kahit na pinarusahan ko kayo, hindi ko na iyon uulitin pang muli. <verse number="13" style="v"/>Sapagkat palalayain ko na kayo ngayon mula sa kapangyarihan ng mga taga-Asiria.”</para>
  <para style="p">
    <verse number="14" style="v"/>Ito naman ang sinasabi ng <char style="nd">Panginoon</char> sa mga taga-Asiria: “Mawawala ang lahi ninyo at wawasakin ko ang mga rebulto ninyong kahoy o metal sa templo ng inyong mga dios-diosan. Ihahanda ko na ang inyong mga libingan dahil hindi na kayo dapat mabuhay.”</para>
  <para style="p">
    <verse number="15" style="v"/>Mga taga-Juda, tingnan ninyo ang kabundukan! Dumarating na ang mensaherong maghahatid ng magandang balita ng kapayapaan sa inyong bayan. Kaya ipagdiwang ninyo ang inyong mga pista, at tuparin ninyo ang inyong mga panata <char style="add">sa <char style="nd">Panginoon</char></char>. Sapagkat ang masamang <char style="add">bansa ng Asiria</char> ay hindi na sasalakay sa inyo, dahil lubusan na silang lilipulin.</para>
  <chapter number="2" style="c"/>
  <para style="s1">Ang Pagkawasak ng Nineve</para>
  <para style="p">
    <verse number="1" style="v"/>Mga taga-Nineve, sinasalakay na kayo ng inyong mga kalaban na magpapangalat sa inyo. Kaya guwardyahan ninyo ang pader ng inyong lungsod at bantayan ang mga daan. Tipunin ninyo ang inyong mga sundalo at humanda kayo sa digmaan. <verse number="2" style="v"/>Kahit na nilipol ninyo ang Israel at Juda<note caller="+" style="f"><char style="fr" closed="false">2:2 </char><char style="fq" closed="false">Israel at Juda</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Jacob at Israel.</char></note> na parang mga tanim na ubas<note caller="+" style="f"><char style="fr" closed="false">2:2 </char><char style="fq" closed="false">na parang … ubas</char><char style="fqa" closed="false">: </char><char style="ft" closed="false">o, </char><char style="fqa" closed="false">at nawala ang kanilang mga awit.</char></note> na pinatay, ibabalik ng <char style="nd">Panginoon</char> ang kanilang kapangyarihan.</para>
  <para style="p">
    <verse number="3" style="v"/>Pula ang kalasag at damit ng mga sundalo ng inyong kalaban. At sa oras ng kanilang pagsalakay kumikislap ang metal ng kanilang mga karwahe at nagtatatakbo ang kanilang mga kabayo.<note caller="+" style="f"><char style="fr" closed="false">2:3 </char><char style="fq" closed="false">nagtatatakbo ang kanilang mga kabayo</char><char style="fqa" closed="false">: </char><char style="ft" closed="false">Ito ang nasa Septuagint at sa Syriac. Sa Hebreo, </char><char style="fqa" closed="false">iwinawagayway nila ang kanilang mga (sibat na gawa sa) kahoy na sipres.</char></note> <verse number="4" style="v"/>Humahagibis ang kanilang mga karwahe sa mga lansangan, parooʼt parito na sumusugod sa mga plasa. Nagliliwanag ang mga ito na parang sulo, at kumikislap na parang kidlat. <verse number="5" style="v"/>Inuutusan ng hari ang mga opisyal ng mga kawal. Nagkakandarapa sila papunta sa mga pader para maglagay ng mga pananggalang para sa mga sundalong wawasak ng pader. <verse number="6" style="v"/>Mabubuksan ang mga pintuan ng <char style="add">inyong lungsod sa bandang</char> ilog at magigiba ang palasyo. <verse number="7" style="v"/>Naipahayag na, na bibihagin kayo<note caller="+" style="f"><char style="fr" closed="false">2:7 </char><char style="fq" closed="false">bibihagin kayo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">huhubaran kayo.</char></note> at dadalhin sa ibang bayan. Uungol ang inyong mga utusang babae na parang kalapati habang dinadagukan nila ang kanilang dibdib <char style="add">dahil sa kalungkutan</char>. <verse number="8" style="v"/>Ang <char style="add">mga taong tumatakas mula sa</char> Nineve ay parang tubig na umagos mula sa nawasak na imbakan ng tubig. Ang mga tumatakas ay pinapabalik ng kanilang mga kasama pero wala ni isa mang bumalik.</para>
  <para style="p">
    <verse number="9" style="v"/>
    <char style="add">Kayong mga sumasalakay sa Nineve,</char> kunin ninyo ang mga pilak at ginto ng lungsod na ito dahil puno ito ng kayamanan. <verse number="10" style="v"/>Malilipol, mawawasak at magiging mapanglaw na ang Nineve! Kaya natatakot ang mga mamamayan nito, nanghihina ang buong katawan nila, nanginginig ang kanilang mga tuhod, at namumutla silang lahat. <verse number="11-12" style="v"/>Ang Nineve ay parang yungib na tinitirhan ng mag-asawang leon at ng mga anak nito. Walang pwedeng manakit sa kanila sa yungib. Pinapatay at nilalapa ng lalaking leon ang kanyang biktima at ibinibigay sa kanyang asawa at mga anak. Pinupuno niya ang kanyang yungib ng karne ng kanyang mga biktima.<note caller="+" style="f"><char style="fr" closed="false">2:11-12 </char><char style="ft" closed="false">Ang ibig sabihin nito ay nag-iisip ang mga taga-Nineve na walang gagalaw sa kanila. Sinasalakay nila ang ibang mga bansa, sinasamsam ang mga ari-arian nito at dinadala sa kanilang lugar para ang kanilang mga mamamayan ay makinabang.</char></note> Pero ngayon, ang Nineve ay wawasakin na. <verse number="13" style="v"/>Sapagkat sinasabi ng <char style="nd">Panginoong</char> Makapangyarihan, “Makinig kayong mga taga-Nineve! Kalaban ko kayo! Kaya susunugin ko ang inyong mga karwahe at mamamatay sa digmaan ang inyong mga kawal.<note caller="+" style="f"><char style="fr" closed="false">2:13 </char><char style="fq" closed="false">mga kawal</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">mga batang leon.</char></note> Wawakasan ko na ang inyong pambibiktima sa lupain. Hindi na kayo makapagpapadala ng mga mensahero sa ibang bansa.”</para>
  <chapter number="3" style="c"/>
  <para style="s1">Kahabag-habag ang Nineve</para>
  <para style="p">
    <verse number="1" style="v"/>Kahabag-habag ang lungsod <char style="add">ng Nineve</char>. Ito ay puno ng kasakiman at kasinungalingan, lungsod ng mamamatay-tao at hindi nauubusan ng mabibiktima. <verse number="2" style="v"/><char style="add">Sasalakayin sila ng mga kalaban nila. Maririnig nila</char> ang paghagupit ng latigo, ang ingay ng mga gulong ng mga karwahe, ang yabag ng paa ng mga kabayo, at ang rumaragasang mga karwahe. <verse number="3" style="v"/><char style="add">Makikita nila</char> ang sumusugod na mga mangangabayo, ang kumikinang na mga espada at mga sibat, at ang nakabunton na mga patay na di-mabilang. Matitisod sa mga bangkay ang mga sundalo. <verse number="4" style="v"/>Mangyayari ito sa Nineve dahil para siyang babaeng bayaran na paulit-ulit na ibinenta ang katawan. Nang-aakit siya at nanggagayuma, kaya naeengganyo niya ang mga bansa na magpasakop sa kanya.</para>
  <para style="p">
    <verse number="5" style="v"/>Sinabi ng <char style="nd">Panginoong</char> Makapangyarihan, “<char style="add">Mga taga-Nineve,</char> makinig kayo! Kalaban ko kayo! Kaya hihiyain ko kayo sa harap ng mga bansa at mga kaharian. Maihahalintulad kayo sa isang babaeng itinaas ang damit hanggang ulo at nakita ang kahubaran. <verse number="6-7" style="v"/>Kasusuklaman ko kayo tulad ng isang taong hinagisan ng basura, kaya ang lahat ng makakakita sa inyo ay mandidiri at iiwas sa inyo. Sasabihin nila, ‘Giba na ang Nineve. Walang iiyak o aaliw sa kanya.’ ”</para>
  <para style="p">
    <verse number="8" style="v"/>Higit bang mabuti ang Nineve kaysa sa <char style="add">lungsod ng</char> Tebes na malapit sa <char style="add">Ilog ng</char> Nilo? Ang ilog na ito ang pinakapader ng Tebes na nagsisilbing proteksyon nito. <verse number="9" style="v"/>Ang Etiopia<note caller="+" style="f"><char style="fr" closed="false">3:9 </char><char style="fq" closed="false">Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Cush.</char></note> at ang <char style="add">buong</char> Egipto ang pinanggagalingan ng lakas ng Tebes, at ang akala niyaʼy mananatili ito magpakailanman. Ang Put at ang Libya ay mga bansang kakampi rin niya. <verse number="10" style="v"/>Ganoon pa man, naging bihag pa rin ang kanyang mga mamamayan at dinala sa ibang lugar. Ang kanilang mga anak ay pinagdudurog sa mga lansangan. Ginapos ng kadena ang kanilang mga tanyag na mamamayan at pinaghiwa-hiwalay <char style="add">para gawing alipin</char> sa pamamagitan ng palabunutan. <verse number="11" style="v"/>Kayo rin <char style="add">na mga taga-Nineve</char>, magiging pareho kayo sa lasing <char style="add">na hindi alam kung ano ang nangyayari</char>. Sasalakayin din kayo ng inyong mga kalaban at maghahanap kayo ng inyong matataguan na hindi kayo mahuhuli. <verse number="12" style="v"/>Ang lahat ng inyong mga napapaderang lungsod ay magiging parang mga puno ng igos na ang unang bunga ay hinog na; at kapag inuga ang puno, malalaglag ang mga bunga at maaari nang kainin. <verse number="13" style="v"/>Tingnan ninyo ang inyong mga kawal – para silang mga babae! Ang tarangkahan ng pintuan ng inyong lungsod ay masusunog, kaya madali na itong mapapasok ng inyong mga kalaban.</para>
  <para style="p">
    <verse number="14" style="v"/>
    <char style="add">Humanda na kayo</char> sa pagdating ng inyong kalaban. Mag-ipon na kayo ng tubig. Patibayin ninyo ang mga pader sa palibot ng inyong lungsod. Gumawa kayo ng mga tisa at ayusin ninyo ang mga pader na ito. <verse number="15" style="v"/>Pero mamamatay kayo sa inyong kinaroroonan sa pamamagitan ng apoy at espada. Para kayong halamanang sinalakay ng mga balang.</para>
  <para style="p">Dumami kayo na parang balang! <verse number="16" style="v"/>Pinarami ninyo ang inyong mga mangangalakal na higit pa sa mga bituin sa langit. Pero magiging tulad sila ng mga balang na pagkatapos na maubos ang mga tanim ay lumipad nang palayo. <verse number="17" style="v"/>Ang inyong mga tagapagbantay at mga opisyal ay kasindami ng mga balang na nakadapo sa mga pader kapag malamig ang panahon. Pero pagsikat ng araw ay nagliliparan at walang nakakaalam kung saan sila pumunta. <verse number="18" style="v"/>Hari ng Asiria, mamamatay ang iyong mga pinuno. Mangangalat sa kabundukan ang iyong mga mamamayan, at wala nang magtitipon sa kanila. <verse number="19" style="v"/>Ang katulad moʼy taong nasugatan nang malubha na hindi gumagaling. Ang lahat ng makakabalita sa sinapit mo ay magpapalakpakan sa tuwa, dahil silang lahat ay nakaranas ng iyong kalupitan.</para>
</usx>
