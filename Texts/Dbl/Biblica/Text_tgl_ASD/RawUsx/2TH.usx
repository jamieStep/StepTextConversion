<?xml version="1.0" encoding="UTF-8"?>
<usx version="2.6">
  <book code="2TH" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">2 Tesalonica</para>
  <para style="toc1">Ang Ikalawang Sulat ni Pablo sa mga Taga-Tesalonica</para>
  <para style="toc2">2 Tesalonica</para>
  <para style="toc3">2 Tes.</para>
  <para style="mt2">Ang Ikalawang Sulat ni Pablo sa mga</para>
  <para style="mt1">Taga-Tesalonica</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>
    <char style="add">Mula kay</char> Pablo, <char style="add">kasama</char> sina Silas at Timoteo.</para>
  <para style="p">
    <char style="add">Mahal kong mga kapatid</char> sa iglesya<note caller="+" style="f"><char style="fr" closed="false">1:1 </char><char style="fq" closed="false">iglesya</char><char style="fqa" closed="false">: </char><char style="ft" closed="false">Tingnan sa Talaan ng mga Salita sa likod.</char></note> diyan sa Tesalonica na nasa Dios na ating Ama at sa Panginoong Jesu-Cristo:</para>
  <para style="p">
    <verse number="2" style="v"/>Sumainyo nawa ang biyaya at kapayapaang galing sa Dios Ama at sa Panginoong Jesu-Cristo.</para>
  <para style="s1">Ang Pagbabalik ni Cristo at ang Paghuhukom</para>
  <para style="p">
    <verse number="3" style="v"/>Mga kapatid, lagi kaming nagpapasalamat sa Dios dahil sa inyo. Nararapat lang na gawin namin ito, dahil patuloy na lumalago ang pananampalataya nʼyo <char style="add">kay Cristo</char> at pagmamahalan sa isaʼt isa. <verse number="4" style="v"/>Kaya naman, ipinagmamalaki namin kayo sa mga iglesya ng Dios <char style="add">sa ibang lugar</char> dahil sa katatagan at pananampalataya nʼyo, sa kabila ng lahat ng dinaranas ninyong paghihirap at pag-uusig.</para>
  <para style="p">
    <verse number="5" style="v"/>Nagpapatunay ang mga ito na makatarungan ang hatol ng Dios, dahil ang dinaranas ninyong paghihirap para sa kaharian niya ay gagamitin niyang patotoo na karapat-dapat nga kayong mapabilang dito. <verse number="6" style="v"/>Gagawin ng Dios ang nararapat; tiyak na pahihirapan niya ang mga nagpapahirap sa inyo. <verse number="7" style="v"/>At kayong mga naghihirap ay bibigyan niya ng kapahingahan kasama namin. Mangyayari ito pagbalik ng Panginoong Jesus galing sa langit kasama ng makapangyarihan niyang mga anghel. <verse number="8" style="v"/><char style="add">Darating siyang</char> napapalibutan ng nagliliyab na apoy, at parurusahan niya ang mga hindi kumikilala sa Dios at hindi sumusunod sa Magandang Balita tungkol sa ating Panginoong Jesus. <verse number="9" style="v"/>Parurusahan sila ng walang hanggang paghihirap at pagkawalay sa Panginoon, at hindi na nila makikita pa ang dakila niyang kapangyarihan. <verse number="10" style="v"/><char style="add">Mangyayari ito</char> sa araw ng pagbabalik niya, at papapurihan at pararangalan siya ng mga pinabanal niya na walang iba kundi ang lahat ng sumasampalataya sa kanya. <char style="add">Kabilang kayo rito,</char> dahil sumampalataya kayo sa ipinahayag namin <char style="add">sa inyo</char>.</para>
  <para style="p">
    <verse number="11" style="v"/>Ito ang dahilan kung bakit lagi namin kayong ipinapanalangin. Dalangin namin na tulungan sana kayo ng Dios na mamuhay nang karapat-dapat bilang mga tinawag niya. At dalangin din namin na sa tulong ng kapangyarihan niya, magawa nʼyo ang lahat ng mabubuting bagay na gusto ninyong gawin dahil sa inyong pananampalataya. <verse number="12" style="v"/>Sa ganitong paraan, mapaparangalan nʼyo ang ating Panginoong Jesus at kayo naman ay mapaparangalan niya ayon sa biyaya ng ating Dios at ng Panginoong Jesu-Cristo.</para>
  <chapter number="2" style="c"/>
  <para style="s1">Ang mga Mangyayari Bago Bumalik ang Panginoon</para>
  <para style="p">
    <verse number="1" style="v"/>Tungkol naman sa pagbabalik ng ating Panginoong Jesu-Cristo at sa pagtitipon natin sa kanya, hinihiling namin, mga kapatid, <verse number="2" style="v"/>na huwag kayong mag-alala o mabahala dahil sa mga taong nagsasabing bumalik na ang Panginoon. Huwag kayong maniwala kahit sabihin pa nilang sinabi ito ng Espiritu sa kanila, nabalitaan, o nabasa man sa isang sulat na galing daw sa amin. <verse number="3" style="v"/>Huwag kayong magpadaya sa kanila sa anumang paraan. Sapagkat hindi darating ang araw ng pagbabalik ng Panginoon hanggaʼt hindi pa nagsisimula ang huling paghihimagsik ng mga tao sa Dios, at hindi pa dumarating ang masamang tao na itinalaga sa walang hanggang kaparusahan. <verse number="4" style="v"/>Kakalabanin niya ang lahat ng sinasamba at itinuturing na dios ng mga tao, at itataas ang sarili sa lahat ng mga ito. Uupo siya sa loob ng templo ng Dios at itatanghal ang sarili bilang Dios.</para>
  <para style="p">
    <verse number="5" style="v"/>Hindi baʼt sinabi ko na ang mga bagay na ito nang kasama nʼyo pa ako riyan? <verse number="6" style="v"/>Alam nʼyo kung ano ang pumipigil sa pagpapakita niya. Ngunit sa takdang panahon, magpapakita siya. <verse number="7" style="v"/>Kahit ngayon, palihim nang kumikilos ang kasamaan ng taong ito, at mananatiling palihim hanggaʼt hindi pa inaalis ang pumipigil sa pagpapakita niya. <verse number="8" style="v"/>Ihahayag siya kapag inalis na ang pumipigil. Ngunit sa pagdating ng Panginoong Jesu-Cristo, papatayin niya ang masamang taong ito sa pamamagitan lang ng isang ihip niya.</para>
  <para style="p">
    <verse number="9" style="v"/>Ihahayag ang taong masama na taglay ang kapangyarihan ni Satanas. Gagawa siya ng lahat ng uri ng nakalilinlang na himala, kababalaghan, at kamangha-manghang bagay. <verse number="10" style="v"/>Gagamitin niya ang lahat ng uri ng pandaraya sa mga taong mapapahamak. Mapapahamak sila dahil ayaw nilang pahalagahan ang katotohanang makakapagligtas <char style="add">sana</char> sa kanila. <verse number="11" style="v"/>Kaya pababayaan na lang sila ng Dios sa matinding pagkalinlang para maniwala sila sa kasinungalingan, <verse number="12" style="v"/>nang sa ganoon, maparusahan ang lahat ng ayaw maniwala sa katotohanan at nagpakaligaya sa kasamaan.</para>
  <para style="s1">Pinili Kayo para Hindi Mahatulan</para>
  <para style="p">
    <verse number="13" style="v"/>Mga kapatid, lagi kaming nagpapasalamat sa Dios dahil sa inyo na mga minamahal ng Panginoon. At nararapat lang kaming magpasalamat, dahil noong una pa man ay pinili na kayong maligtas ng Dios sa pamamagitan ng Espiritung nagpapabanal sa inyo, at sa pamamagitan ng pananampalataya nʼyo sa katotohanan. <verse number="14" style="v"/>Tinawag kayo ng Dios sa pamamagitan ng Magandang Balita na ipinahayag namin sa inyo para makabahagi kayo sa kadakilaan ng Panginoong Jesu-Cristo. <verse number="15" style="v"/>Kaya nga, mga kapatid, manatili kayong matatag at panghawakan nʼyo ang mga itinuro namin sa inyo, maging sa salita o sa sulat. <verse number="16-17" style="v"/>Aliwin at palakasin nawa kayo ng ating Panginoong Jesu-Cristo at ng Dios na ating Ama. Mahal tayo ng Dios at siya ang nagbigay sa atin ng walang hanggang kaaliwan at kalakasan, at matibay na pag-asa dahil sa biyaya niya. At nawaʼy bigyan din niya kayo ng lakas ng loob na maipahayag at maisagawa ang lahat ng mabuti.</para>
  <chapter number="3" style="c"/>
  <para style="s1">Ipanalangin Ninyo Kami</para>
  <para style="p">
    <verse number="1" style="v"/>At ngayon, mga kapatid, ipanalangin nʼyo kami para lumaganap nang mabilis ang salita ng Panginoon at malugod na tanggapin sa iba pang mga lugar, katulad <char style="add">ng pagtanggap</char> ninyo. <verse number="2" style="v"/>Ipanalangin nʼyo rin na maligtas kami sa mga masasama at makasalanang tao; dahil hindi lahat ng taoʼy naniniwala <char style="add">sa itinuturo namin</char>. <verse number="3" style="v"/>Pero tapat ang Panginoon; bibigyan niya kayo ng lakas at iingatan laban sa diyablo. <verse number="4" style="v"/>Dahil sa Panginoon, nagtitiwala kaming ginagawa nʼyo at patuloy na gagawin ang mga ibinilin namin. <verse number="5" style="v"/>Gabayan nawa kayo ng Panginoon para makita sa inyo ang pag-ibig ng Dios at katatagan ni Cristo.</para>
  <para style="s1">Tungkol sa Katamaran</para>
  <para style="p">
    <verse number="6" style="v"/>Mga kapatid, sa pangalan ng ating Panginoong Jesu-Cristo, iniuutos namin sa inyo na layuan nʼyo ang sinumang kapatid na tamad at hindi sumusunod sa mga ipinangaral namin sa inyo. <verse number="7" style="v"/>Sapagkat alam naman ninyo na dapat nʼyo kaming tularan dahil hindi kami naging tamad noong nariyan pa kami. <verse number="8" style="v"/>Hindi kami tumanggap ng pagkain mula sa inyo nang hindi namin binayaran. Sa halip, nagtrabaho kami araw at gabi para hindi kami maging pabigat kaninuman sa inyo. <verse number="9" style="v"/><char style="add">Ginawa namin ito,</char> hindi dahil wala kaming karapatang <char style="add">tumanggap ng tulong galing sa inyo</char>, kundi para bigyan kayo ng halimbawa para sundin ninyo. <verse number="10" style="v"/>Nang kasama nʼyo pa kami, sinabi namin sa inyo na huwag pakainin ang sinumang ayaw magtrabaho.</para>
  <para style="p">
    <verse number="11" style="v"/>Binabanggit namin ito dahil nabalitaan namin na ang ilan sa inyo ay tamad, ayaw magtrabaho, at walang ginagawa kundi makialam sa buhay ng iba. <verse number="12" style="v"/>Kaya sa <char style="add">pangalan ng</char> Panginoong Jesu-Cristo, mahigpit naming inuutusan ang mga taong ito na maghanapbuhay at huwag makialam sa buhay ng iba.</para>
  <para style="p">
    <verse number="13" style="v"/>At sa inyo naman, mga kapatid, huwag kayong magsawa sa paggawa ng mabuti. <verse number="14" style="v"/>Kung mayroon mang ayaw sumunod sa mga sinabi namin sa sulat na ito, tandaan nʼyo kung sino siya at iwasan para mapahiya siya. <verse number="15" style="v"/>Ngunit huwag nʼyo siyang ituring na kaaway, kundi paalalahanan siya bilang kapatid.</para>
  <para style="s1">Paalam at Bendisyon</para>
  <para style="p">
    <verse number="16" style="v"/>Nawaʼy ang Panginoon na pinagmumulan ng kapayapaan ang siya ring magbigay sa inyo ng kapayapaan sa lahat ng pagkakataon, maging anuman ang kalagayan ninyo. At patnubayan nawa kayong lahat ng Panginoon.</para>
  <para style="p">
    <verse number="17" style="v"/>Akong si Pablo ang mismong sumusulat ng pagbating ito: <char style="add">Binabati ko kayong lahat.</char> Ganito ang ginagamit kong paraan sa lahat ng sulat ko para malaman nʼyo na ako nga ang sumulat. <verse number="18" style="v"/>Pagpalain nawa kayong lahat ng ating Panginoong Jesu-Cristo.</para>
</usx>
