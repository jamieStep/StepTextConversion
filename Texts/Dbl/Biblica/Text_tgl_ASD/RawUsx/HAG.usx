<?xml version="1.0" encoding="UTF-8"?>
<usx version="2.6">
  <book code="HAG" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">Hageo</para>
  <para style="toc1">Hageo</para>
  <para style="toc2">Hageo</para>
  <para style="toc3">Hageo</para>
  <para style="mt1">Hageo</para>
  <chapter number="1" style="c"/>
  <para style="s1">Ang Panawagan ng Dios na Muling Ipatayo ang Templo</para>
  <para style="p">
    <verse number="1" style="v"/>Noong unang araw ng ikaanim na buwan, nang ikalawang taon ng paghahari ni Darius <char style="add">sa Persia</char>, may sinabi ang <char style="nd">Panginoon</char> kina Zerubabel at Josue sa pamamagitan ni Propeta Hageo. Si Zerubabel na anak ni Shealtiel ang gobernador ng Juda, at si Josue na anak ni Jehozadak ang punong pari.</para>
  <para style="p">
    <verse number="2-3" style="v"/>Ito ang sinabi ng <char style="nd">Panginoong</char> Makapangyarihan sa pamamagitan ni Propeta Hageo, “Sinasabi ninyo na hindi pa ito ang panahon upang muling itayo ang aking templo. <verse number="4" style="v"/>Matitiis nʼyo bang tumira sa magagandang bahay habang wasak ang templo? <verse number="5" style="v"/>Isipin ninyo ang mga nangyayari sa inyo. <verse number="6" style="v"/>Marami ang inihasik ninyo, pero kakaunti ang inyong ani. May pagkain nga kayo, pero kulang. May inumin nga kayo, pero hindi rin sapat. May damit kayo, pero giniginaw pa rin kayo. At may tinatanggap kayong sweldo, pero kulang pa rin. <verse number="7" style="v"/>Kaya isipin ninyo ang mga nangyayari sa inyo. <verse number="8" style="v"/>Ngayon, umakyat kayo sa bundok at kumuha ng mga kahoy, at itayo ninyong muli ang templo. Sa ganitong paraan, masisiyahan ako at mapaparangalan. <char style="add">Ako,</char> ang <char style="nd">Panginoon</char>, ang nagsasabi nito.”</para>
  <para style="p">
    <verse number="9" style="v"/>Sinabi pa ng <char style="nd">Panginoong</char> Makapangyarihan, “Marami ang <char style="add">aning</char> inaasahan ninyo, pero kakaunti lang ang naani ninyo. At sinira ko pa ito nang iuwi ninyo sa inyong bahay. Ginawa ko ito dahil wasak ang aking templo habang ang bawat isa sa inyo ay abalang gumagawa ng bahay ninyo. <verse number="10" style="v"/>Kaya dahil sa inyo, ang langit ay hindi na magbibigay ng hamog, at ang lupa ay hindi na magbibigay ng ani. <verse number="11" style="v"/>Pinatuyo ko ang lupain at ang mga kabundukan, <char style="add">kaya naapektuhan</char> ang mga butil, katas ng ubas, langis, at ang iba pang mga ani, maging ang mga tao, at ang kanilang mga hayop at mga pananim.”</para>
  <para style="p">
    <verse number="12" style="v"/>At sinunod nga nina Zerubabel, Josue, at ng lahat ng Israelitang nakabalik sa Israel mula sa pagkabihag sa Babilonia ang sinabi ng <char style="nd">Panginoon</char> na kanilang Dios sa pamamagitan ni Propeta Hageo na kanyang sugo. Sa pamamagitan nito, ipinakita nila ang kanilang paggalang sa <char style="nd">Panginoon</char>.</para>
  <para style="p">
    <verse number="13" style="v"/>Sinabi ni Hageo na sugo ng <char style="nd">Panginoon</char> sa mga Israelita, “Sinasabi ng <char style="nd">Panginoon</char> na kasama ninyo siya.” <verse number="14" style="v"/>Pinalakas ng <char style="nd">Panginoon</char> ang loob nina Zerubabel, Josue, at ng lahat ng Israelitang nakabalik sa Israel, upang muling itayo ang templo ng kanilang <char style="nd">Panginoong</char> Dios na Makapangyarihan. <verse number="15" style="v"/><char style="add">Sinimulan nila ang pagtatayo ng templo</char> noong ika-24 na araw ng ikaanim na buwan, nang ikalawang taon ng paghahari ni Darius.</para>
  <chapter number="2" style="c"/>
  <para style="s1">Ang Kagandahan ng Bagong Templo</para>
  <para style="p">
    <verse number="1-2" style="v"/>Noong ika-21 ng sumunod na buwan,<note caller="+" style="f"><char style="fr" closed="false">2:1-2 </char><char style="fq" closed="false">sumunod na buwan</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">ikapitong buwan.</char></note> sinugo ng <char style="nd">Panginoon</char> si Propeta Hageo para sabihin kina Zerubabel, Josue, at sa iba pang mga Israelitang nakabalik sa Israel: <verse number="3" style="v"/>“Sino sa inyo ang nakakita ng kagandahan noon ng templong ito? Ano ngayon ang tingin ninyo rito kung ihahambing sa dati? Maaaring sabihin ninyo na balewala lang ito. <verse number="4" style="v"/>Pero magpakatatag kayo! Ipagpatuloy ninyo ang paggawa ng templo dahil kasama ninyo ako, ang Makapangyarihang <char style="nd">Panginoon</char>. <verse number="5" style="v"/>Ganito rin ang ipinangako ko sa inyong <char style="add">mga ninuno</char> nang inilabas ko sila<note caller="+" style="f"><char style="fr" closed="false">2:5 </char><char style="fq" closed="false">sila</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">kayo.</char></note> sa Egipto. At ngayon, ang aking Espiritu ay mananatiling kasama ninyo, kaya huwag kayong matakot.</para>
  <para style="p">
    <verse number="6" style="v"/>“<char style="add">Ako,</char> ang <char style="nd">Panginoong</char> Makapangyarihan, ang nagsasabi na hindi magtatagal ay minsan ko pang yayanigin ang langit at ang mundo, ang lupa at ang dagat. <verse number="7" style="v"/>Yayanigin ko ang lahat ng bansa at dadalhin nila rito sa templo ang kanilang mga kayamanan. Kaya mapupuno ang templong ito ng mga mamahaling bagay. <verse number="8" style="v"/>Sapagkat ang mga ginto at mga pilak ay akin. <verse number="9" style="v"/>Magiging mas maganda ang bagong templo kaysa sa dati. At bibigyan ko ang lugar na ito<note caller="+" style="f"><char style="fr" closed="false">2:9 </char><char style="fq" closed="false">ang lugar na ito</char><char style="fqa" closed="false">: </char><char style="ft" closed="false">Ang templo o ang Jerusalem.</char></note> ng kapayapaan at mabuting kalagayan sa buhay. <char style="add">Ako,</char> ang <char style="nd">Panginoong</char> Dios, ang nagsasabi nito.”</para>
  <para style="s1">Ang Pangako ng Dios na Pagpapala</para>
  <para style="p">
    <verse number="10" style="v"/>Nang ika-24 ng ikasiyam na buwan, noong ikalawang taon ng paghahari ni Darius, sinabi ng <char style="nd">Panginoon</char> kay Hageo, <verse number="11" style="v"/>“Tanungin mo ang mga pari kung ano ang sinasabi ng kautusan tungkol sa bagay na ito: <verse number="12" style="v"/>Halimbawa, may isang tao na may dalang sagradong karne<note caller="+" style="f"><char style="fr" closed="false">2:12 </char><char style="fq" closed="false">sagradong karne</char><char style="fqa" closed="false">: </char><char style="ft" closed="false">Ang ibig sabihin, </char><char style="fqa" closed="false">karneng handog sa Dios.</char></note> sa kanyang damit, at nasagi ito sa tinapay, sabaw, inumin, langis, o anumang pagkain, maaapektuhan ba ang mga ito ng pagkasagrado ng karne?” Sumagot ang mga pari, “Hindi.” <verse number="13" style="v"/>Kaya nagtanong pa si Hageo, “Kung halimbawa, ang mga pagkaing nabanggit ay nasagi ng taong itinuturing na marumi dahil nakahipo siya ng patay, magiging marumi rin ba ang mga pagkaing iyon?” Sumagot ang mga pari “Oo.” <verse number="14" style="v"/>Sinabi ni Hageo, “Ganyan din noon ang mga mamamayan ng Israel, sabi ng <char style="nd">Panginoon</char>. Noon anuman ang kanilang mga ginawa at mga inihandog ay marumi sa paningin ng <char style="nd">Panginoon</char>. <verse number="15" style="v"/>Mula ngayon, isipin ninyong mabuti ang mga nangyari sa inyo bago ninyo umpisahan ang pagtatayo ng templo ng <char style="nd">Panginoon</char>. <verse number="16" style="v"/>Sapagkat noon, kapag pumunta kayo sa mga bunton ng inyong mga trigo na umaasang makakaipon ng mga 20 takal, ang nakukuha ninyo ay sampu lang. At kapag pumunta kayo sa pisaan ng inyong ubas na umaasang makakakuha ng 50 galon, ang nakukuha ninyo ay 20 galon lang. <verse number="17" style="v"/>Sinira ng <char style="nd">Panginoon</char> ang inyong mga pananim sa pamamagitan ng mainit na hangin, peste, at <char style="add">pagpapaulan ng</char> yelo na parang mga bato, pero hindi pa rin kayo nagbalik-loob sa kanya. <verse number="18" style="v"/>Ika-24 na araw ngayon ng ikasiyam na buwan, at ngayong araw na ito natapos ang pundasyon ng templo. Tingnan ninyo kung ano ang mangyayari mula sa araw na ito. <verse number="19" style="v"/>Kahit wala nang natirang trigo, at wala nang bunga ang mga ubas at ang mga kahoy ng igos, pomegranata, at olibo, pagpapalain naman kayo ng <char style="nd">Panginoon</char> simula sa araw na ito.”</para>
  <para style="s1">Ang Pangako ng Dios kay Zerubabel</para>
  <para style="p">
    <verse number="20" style="v"/>Nang araw ding iyon,<note caller="+" style="f"><char style="fr" closed="false">2:20 </char><char style="fq" closed="false">Nang araw ding iyon</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Nang ika-24 na araw ng buwan na iyon.</char></note> muling nagsalita ang <char style="nd">Panginoon</char> kay Hageo. <verse number="21" style="v"/>Sinabi niya, “Sabihin mo kay Zerubabel na yayanigin ko ang langit at ang mundo. <verse number="22" style="v"/>Ibabagsak ko ang mga kaharian at wawakasan ang kapangyarihan nila. Ibubuwal ko ang <char style="add">kanilang</char> mga karwahe at ang mga sakay nito. Mamamatay ang mga kabayo at magpapatayan ang mga mangangabayo. <verse number="23" style="v"/>At sabihin mo rin kay Zerubabel na aking lingkod na sa araw na iyon ay pamamahalain ko siya sa pamamagitan ng aking kapangyarihan, dahil siya ay hinirang ko. <char style="add">Ako,</char> ang <char style="nd">Panginoong</char> Makapangyarihan, ang nagsasabi nito.”</para>
</usx>
