<?xml version="1.0" encoding="UTF-8"?>
<usx version="2.6">
  <book code="GAL" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">Galacia</para>
  <para style="toc1">Ang Sulat ni Pablo sa mga Taga-Galacia</para>
  <para style="toc2">Galacia</para>
  <para style="toc3">Gal.</para>
  <para style="mt2">Ang Sulat ni Pablo sa mga</para>
  <para style="mt1">Taga-Galacia</para>
  <para style="ie"/>
  <chapter number="1" style="c"/>
  <para style="p">
    <verse number="1-2" style="v"/>
    <char style="add">Mula kay</char> Pablo na isang apostol, kasama ang lahat ng kapatid dito. Ang pagka-apostol ko ay hindi galing sa tao o sa pamamagitan ng tao, kundi sa pamamagitan ni Jesu-Cristo at ng Dios Ama na muling bumuhay sa kanya mula sa kamatayan.</para>
  <para style="p">
    <char style="add">Mahal kong mga kapatid</char> sa mga iglesya<note caller="+" style="f"><char style="fr" closed="false">1:1-2 </char><char style="fq" closed="false">iglesya</char><char style="fqa" closed="false">: </char><char style="ft" closed="false">Tingnan sa Talaan ng mga Salita sa likod.</char></note> diyan sa Galacia:</para>
  <para style="p">
    <verse number="3" style="v"/>Sumainyo nawa ang biyaya at kapayapaang galing sa Dios Ama at sa ating Panginoong Jesu-Cristo. <verse number="4" style="v"/>Inialay ni Cristo ang sarili niya para sa mga kasalanan natin, ayon sa kalooban ng ating Dios at Ama. Ginawa niya ito para mailigtas tayo sa kasamaan nitong kasalukuyang mundo. <verse number="5" style="v"/>Purihin natin ang Dios magpakailanman! Amen.</para>
  <para style="s1">Iisa Lang ang Magandang Balita</para>
  <para style="p">
    <verse number="6" style="v"/>Nagtaka ako dahil ang dali ninyong tumalikod sa Dios na tumawag sa inyo sa pamamagitan ng biyaya ni Cristo. Bumaling kayo sa ibang magandang balita na hindi naman totoo. <verse number="7" style="v"/><char style="add">Ang totoo,</char> walang ibang magandang balita. Nasabi ko ito dahil may mga taong nanggugulo sa inyo, at gusto nilang baluktutin ang Magandang Balita tungkol kay Cristo. <verse number="8" style="v"/>Sumpain nawa ng Dios ang sinuman – kami o maging isang anghel galing sa langit – na mangangaral sa inyo ng magandang balita na iba kaysa sa ipinangaral namin sa inyo. <verse number="9" style="v"/>Sinabi na namin sa inyo noon at muli kong sasabihin: Kung may mangangaral sa inyo ng magandang balita na iba kaysa sa tinanggap ninyo, sumpain siya ng Dios! <verse number="10" style="v"/>Huwag ninyong isipin na ang nais ko ay malugod sa akin ang tao. <char style="add">Hindi!</char> Ang nais ko ay malugod sa akin ang Dios. Kung ang ikalulugod ng tao ang hinahanap ko, hindi ako tunay na lingkod ni Cristo.</para>
  <para style="s1">Paano Naging Apostol si Pablo</para>
  <para style="p">
    <verse number="11" style="v"/>Gusto kong malaman ninyo, mga kapatid, na ang Magandang Balitang ipinangaral ko sa inyo ay hindi gawa-gawa lang ng tao. <verse number="12" style="v"/>At hindi ko rin ito tinanggap o natutunan mula sa mga tao, kundi ipinahayag mismo sa akin ni Jesu-Cristo.</para>
  <para style="p">
    <verse number="13" style="v"/>Alam naman ninyo ang dati kong pamumuhay noong kasapi ako sa relihiyon ng mga Judio. Inusig ko nang lubos ang iglesya ng Dios at sinikap ko itong lipulin. <verse number="14" style="v"/>At tungkol naman sa pagsunod sa relihiyon ng mga Judio, nahigitan ko ang marami sa mga kaedad ko, dahil tapat kong sinunod ang mga tradisyong nanggaling pa sa mga ninuno namin.</para>
  <para style="p">
    <verse number="15-16" style="v"/>Ngunit sa awa ng Dios, bago pa man ako ipanganak, pinili na niya ako at tinawag upang ihayag sa akin ang kanyang Anak para maipangaral siya sa mga hindi Judio. Nang mangyari ito, hindi ako sumangguni kaninuman. <verse number="17" style="v"/>Hindi rin ako pumunta sa Jerusalem para makipagkita sa mga naunang naging apostol kaysa sa akin. Sa halip, pumunta ako sa Arabia at pagkatapos ay bumalik ako sa Damascus. <verse number="18" style="v"/>Pagkatapos ng tatlong taon, pumunta ako sa Jerusalem para makipagkita kay Pedro. Dalawang linggo akong namalagi sa kanya. <verse number="19" style="v"/>Wala na akong nakita pang ibang apostol maliban kay Santiago na kapatid ng Panginoon.</para>
  <para style="p">
    <verse number="20" style="v"/>Totoo ang lahat ng sinasabi ko sa sulat na ito, at alam ng Dios na hindi ako nagsisinungaling.</para>
  <para style="p">
    <verse number="21" style="v"/>Pagkatapos, pumunta na ako sa Syria at Cilicia. <verse number="22" style="v"/>Nang panahong iyon, hindi pa ako personal na nakikita ng mga iglesya sa Judea na nakay Cristo. <verse number="23" style="v"/>Nabalitaan lang nila na ang dating umuusig sa kanila ay nangangaral na ngayon ng tungkol sa pananampalatayang sinikap niyang puksain noon. <verse number="24" style="v"/>Kaya pinapurihan nila ang Dios dahil sa ginawa niya sa akin.</para>
  <chapter number="2" style="c"/>
  <para style="s1">Ang Pagtanggap kay Pablo bilang Apostol</para>
  <para style="p">
    <verse number="1" style="v"/>Pagkatapos ng 14 na taon, pumunta ulit ako sa Jerusalem. Kasama ko sina Bernabe at Tito. <verse number="2" style="v"/>Bumalik ako dahil nangusap sa akin ang Dios na dapat akong pumunta roon. Nakipagkita ako nang sarilinan sa mga pinuno ng iglesya, at ipinaliwanag ko sa kanila ang Magandang Balita na ipinangangaral ko sa mga hindi Judio. Ginawa ko ito para masiguro ko na hindi masasayang ang mga pinagpaguran ko noon hanggang ngayon. <verse number="3" style="v"/><char style="add">Nalaman kong sang-ayon sila sa ipinangangaral ko</char> dahil hindi nila pinilit na magpatuli ang kasama kong si Tito kahit na hindi siya Judio. <verse number="4" style="v"/><char style="add">Lumabas ang usapin tungkol sa pagtutuli</char> dahil sa ilang mga nagpapanggap na mga kapatid na nakisalamuha sa atin para sirain ang kalayaang natamo natin kay Cristo Jesus, at gawin ulit tayong alipin <char style="add">ng Kautusan ni Moises</char>. <verse number="5" style="v"/>Ngunit kahit minsan, hindi kami sumang-ayon sa gusto nila, upang maingatan namin para sa inyo ang mga katotohanang itinuturo ng Magandang Balita.</para>
  <para style="p">
    <verse number="6" style="v"/>Ang mga namumuno sa mga mananampalataya <char style="add">sa Jerusalem</char> ay wala namang idinagdag sa mga itinuturo ko. (Kung sabagay hindi mahalaga sa akin kung sinuman sila, dahil walang itinatangi ang Dios.) <verse number="7" style="v"/>Sa halip <char style="add">na dagdagan nila ang mga itinuturo ko</char>, kinilala nilang pinagkatiwalaan ako ng Dios sa pagpapahayag ng Magandang Balita sa mga hindi Judio, tulad ni Pedro na pinagkatiwalaan sa pagpapahayag ng Magandang Balita sa mga Judio. <verse number="8" style="v"/>Sapagkat ang Dios na kumikilos sa gawain ni Pedro bilang apostol sa mga Judio ang siya ring kumikilos sa gawain ko <char style="add">bilang apostol</char> sa mga hindi Judio. <verse number="9" style="v"/>Kaya nang malaman ng mga kinikilalang pinuno ng iglesya, na sina Santiago, Pedro at Juan, na ipinagkaloob sa akin ng Dios ang gawaing ito, tinanggap nila kami ni Bernabe bilang mga kamanggagawa <char style="add">sa pangangaral ng Magandang Balita</char>. Napagkasunduan namin na kami <char style="add">ang mangangaral</char> sa mga hindi Judio, at sila naman <char style="add">ang mangangaral</char> sa mga Judio. <verse number="10" style="v"/>Ang tanging hiling nila ay huwag naming kalilimutang tulungan ang mga mahihirap, at iyan din naman talaga ang nais kong gawin.</para>
  <para style="s1">Pinagsabihan ni Pablo si Pedro</para>
  <para style="p">
    <verse number="11" style="v"/>Noong dumating si Pedro sa Antioc, pinagsabihan ko siya nang harapan dahil mali ang ginawa niya. <verse number="12" style="v"/>Sapagkat bago dumating ang ilang tao mula kay Santiago, kumakain si Pedro kasama ng mga hindi Judio. Pero nang dumating ang mga iyon, nagsimula na siyang umiwas at ayaw nang kumaing kasama ng mga hindi Judio. Natakot siya sa maaaring sabihin ng mga Judiong nagpupumilit na magpatuli ang mga hindi Judio <char style="add">para maligtas</char>. <verse number="13" style="v"/>Pati tuloy ang ibang mga <char style="add">kapatid na</char> Judio ay nakigaya sa pagkukunwari niya, at maging si Bernabe ay napagaya na rin.</para>
  <para style="p">
    <verse number="14" style="v"/>Nang makita kong hindi na ayon sa katotohanan ng Magandang Balita ang ginagawa nila, pinagsabihan ko si Pedro sa harap ng lahat, “Bakit mo pinipilit ang mga hindi Judio na mamuhay na parang mga Judio? Ikaw nga mismo na isang Judio ay namumuhay na parang hindi Judio.”</para>
  <para style="s1">Ang Kaligtasan ay para sa Lahat</para>
  <para style="p">
    <verse number="15" style="v"/>Kaming mga ipinanganak na Judio ay iba sa mga hindi Judio na itinuturing <char style="add">ng mga kapwa naming Judio</char> na makasalanan. <verse number="16" style="v"/>Ngunit alam namin na ang tao ay itinuturing na matuwid <char style="add">ng Dios</char> sa pamamagitan ng pananampalataya kay Jesu-Cristo at hindi sa pagsunod sa Kautusan. Kaya nga kaming mga Judio ay sumampalataya rin kay Cristo Jesus para maituring na matuwid sa pamamagitan ng pananampalataya, at hindi dahil sa pagsunod sa Kautusan. Sapagkat walang sinumang maituturing na matuwid sa pamamagitan ng pagsunod sa Kautusan. <verse number="17" style="v"/>Ngayon, kung lumalabas na makasalanan pa rin kami sa kagustuhan naming maituring na matuwid sa pamamagitan ng pakikipag-isa kay Cristo, masasabi bang si Cristo ang dahilan ng pagiging makasalanan namin? Hindi! <verse number="18" style="v"/>Ngunit kung babalikan ko naman ang <char style="add">pagsunod sa Kautusang</char> iniwan ko na, ako na rin ang nagpapatunay na makasalanan ako. <verse number="19" style="v"/>Sa katunayan, sa pamamagitan mismo ng Kautusan, nalaman ko na wala nang kapangyarihan ang Kautusan sa akin. Kaya malaya na akong mamuhay para sa Dios. <verse number="20" style="v"/>Namatay akong kasama ni Cristo sa krus. Hindi na ako ang nabubuhay sa aking sarili, kundi si Cristo na. Ipinapamuhay ko ang buhay kong ito sa pamamagitan ng pananampalataya sa Anak ng Dios na nagmahal sa akin at nag-alay ng buhay niya para sa akin. <verse number="21" style="v"/>Hindi ko binabalewala ang biyaya ng Dios, dahil kung maituturing na matuwid ang tao sa pamamagitan ng Kautusan, walang saysay ang pagkamatay ni Cristo!</para>
  <chapter number="3" style="c"/>
  <para style="s1">Ang Pagsunod sa Kautusan at ang Pananampalataya kay Cristo</para>
  <para style="p">
    <verse number="1" style="v"/>Ano ba naman kayong mga taga-Galacia! Hindi ba kayo makaintindi? Bakit kayo naniniwala sa mga nanlilinlang sa inyo? Hindi baʼt malinaw na ipinangaral ko sa inyo ang kahulugan ng pagkamatay ni Cristo sa krus? <verse number="2" style="v"/>Ito ngayon ang gusto kong itanong sa inyo: Tinanggap nʼyo ba ang <char style="add">Banal na</char> Espiritu dahil sa pagsunod sa Kautusan, o dahil sumampalataya kayo sa <char style="add">Magandang Balita na</char> napakinggan nʼyo? <verse number="3" style="v"/>Talagang hindi nga kayo makaintindi! Nagsimula kayo <char style="add">bilang mananampalataya</char> sa pamamagitan <char style="add">ng kapangyarihan</char> ng Espiritu, bakit ngayon pinipilit ninyong magpakabanal sa pamamagitan ng sarili nʼyong pagsisikap? <verse number="4" style="v"/>Wala na bang halaga sa inyo ang naranasan ninyo? Mawawalan na lang ba ito ng kabuluhan? <verse number="5" style="v"/>Hindi baʼt ibinigay sa inyo ng Dios ang kanyang Espiritu, at sa pamamagitan niyaʼy gumagawa kayo ng mga himala? Tinanggap nʼyo ba ito dahil sa pagsunod sa Kautusan o dahil sumampalataya kayo sa <char style="add">Magandang Balita na</char> napakinggan ninyo?</para>
  <para style="p">
    <verse number="6" style="v"/>Tingnan nʼyo ang nangyari kay Abraham. <char style="add">Ayon sa Kasulatan,</char> “Sumampalataya siya sa Dios, kaya itinuring siyang matuwid.”<note caller="+" style="f"><char style="fr" closed="false">3:6 </char><char style="ft" closed="false">Gen. 15:16.</char></note> <verse number="7" style="v"/>Malinaw na ang mga sumasampalataya sa Dios ang siyang mga tunay na anak ni Abraham. <verse number="8" style="v"/>Noon pa man, sinasabi na sa Kasulatan na ituturing na matuwid ng Dios ang mga hindi Judio sa pamamagitan ng pananampalataya <char style="add">nila</char>. At ang Magandang Balitang itoʼy ipinahayag ng Dios kay Abraham <char style="add">nang sabihin niya</char>, “Pagpapalain <char style="add">ko</char> ang lahat ng bansa sa pamamagitan mo.”<note caller="+" style="f"><char style="fr" closed="false">3:8 </char><char style="ft" closed="false">Gen. 12:3; 18:18; 22:18.</char></note> <verse number="9" style="v"/>Sumampalataya si Abraham sa Dios <char style="add">at pinagpala siya</char>. Kaya lahat ng sumasampalataya <char style="add">sa Dios</char> ay pinagpapala rin tulad ni Abraham.</para>
  <para style="p">
    <verse number="10" style="v"/>Ngunit ang lahat ng umaasang maituturing na matuwid sa pamamagitan ng pagsunod sa Kautusan ay isinumpa na <char style="add">ng Dios</char>. Sapagkat sinasabi sa Kasulatan, “Isinusumpa ang sinumang hindi sumusunod sa lahat ng nasusulat sa aklat ng Kautusan.”<note caller="+" style="f"><char style="fr" closed="false">3:10 </char><char style="ft" closed="false">Deu. 27:26.</char></note> <verse number="11" style="v"/>Malinaw na walang taong ituturing na matuwid sa harap ng Dios sa pamamagitan ng pagsunod sa Kautusan dahil <char style="add">sinasabi sa Kasulatan</char>, “Ang taong itinuring na matuwid ng Dios dahil sa pananampalataya niya ay mabubuhay.”<note caller="+" style="f"><char style="fr" closed="false">3:11 </char><char style="ft" closed="false">Hab. 2:4.</char></note> <verse number="12" style="v"/>Ang Kautusan ay hindi nakabatay sa pananampalataya. Sapagkat <char style="add">sinasabi sa Kasulatan</char>, “Ang nagnanais mabuhay sa pamamagitan ng Kautusan ay kailangang sumunod sa lahat ng iniuutos nito.”<note caller="+" style="f"><char style="fr" closed="false">3:12 </char><char style="ft" closed="false">Lev. 18:5.</char></note> <verse number="13" style="v"/>Ngunit hindi natin masunod ang lahat ng iniuutos ng Kautusan, kaya sinumpa tayo <char style="add">ng Dios</char>. Pero ngayon, tinubos na tayo ni Cristo sa sumpang ito. Sinumpa siya alang-alang sa atin, dahil sinasabi sa Kasulatan, “Isinumpa ang sinumang binitay sa puno.”<note caller="+" style="f"><char style="fr" closed="false">3:13 </char><char style="ft" closed="false">Deu. 21:23.</char></note> <verse number="14" style="v"/><char style="add">Ginawa ito ng Dios</char> para ang pagpapalang ibinigay niya kay Abraham ay matanggap din ng mga hindi Judio sa pamamagitan ni Cristo Jesus; at para matanggap natin ang ipinangakong Espiritu sa pamamagitan ng pananampalataya.</para>
  <para style="s1">Ang Kautusan at ang Pangako ng Dios</para>
  <para style="p">
    <verse number="15" style="v"/>Mga kapatid, bibigyan ko kayo ng halimbawa. Hindi maaaring basta na lang ipawalang-bisa o dagdagan ang anumang kasunduang nalagdaan na. Ganoon din naman sa mga pangako ng Dios. <verse number="16" style="v"/>Ngayon, nangako ang Dios kay Abraham at sa kanyang salinlahi. Hindi niya sinabi, “sa mga apo<note caller="+" style="f"><char style="fr" closed="false">3:16 </char><char style="fq" closed="false">apo</char><char style="fqa" closed="false">: </char><char style="ft" closed="false">sa Ingles, </char><char style="fqa" closed="false">“descendant.”</char></note> mo,” na nangangahulugang marami, kundi “sa apo mo,” na ang ibig sabihin ay iisa, at itoʼy walang iba kundi si Cristo. <verse number="17" style="v"/>Ito ang ibig kong sabihin: May kasunduang ginawa ang Dios kay Abraham, at ipinangako niyang tutuparin ito. Ang pangakong ito ay ibinigay niya 430 taon bago dumating ang Kautusan. Kaya ang pangakong iyon ay hindi mapapawalang-bisa o mapapawalang-saysay ng Kautusan. <verse number="18" style="v"/>Sapagkat kung matatanggap natin ang pagpapala sa pamamagitan ng pagsunod sa Kautusan, walang kabuluhan ang pangako ng Dios kay Abraham. Ngunit ang totoo, ibinigay ng Dios ang pagpapala bilang pagtupad sa pangako niya.</para>
  <para style="p">
    <verse number="19" style="v"/>Kung ganoon, ano ba ang silbi ng Kautusan? Ibinigay ito para malaman ng tao na nagkakasala sila. Ngunit itoʼy hanggang sa dumating lamang ang ipinangakong apo <char style="add">ni Abraham</char>. Ibinigay ng Dios ang Kautusan sa pamamagitan ng mga anghel, at sila ang nagbigay nito sa mga tao sa tulong ng isang tagapamagitan. <verse number="20" style="v"/><char style="add">Ngunit ang pangako ay hindi tulad nito.</char> Dahil nang ibigay ito ng Dios <char style="add">kay Abraham</char>, hindi siya gumamit ng tagapamagitan o mga anghel kundi siya mismo.</para>
  <para style="p">
    <verse number="21" style="v"/>Kung ganoon, taliwas ba ang Kautusan sa mga pangako ng Dios? Hindi! Sapagkat kung ang Kautusan ay makapagbibigay-buhay, ito na sana ang naging paraan ng Dios para ituring tayong matuwid. <verse number="22" style="v"/>Ngunit sinasabi ng Kautusan na ang buong mundo ay alipin ng kasalanan. Kaya ang mga sumasampalataya lamang kay Jesu-Cristo ang makakatanggap ng mga ipinangako ng Dios.</para>
  <para style="p">
    <verse number="23" style="v"/>Noong hindi pa dumarating itong tinatawag na pananampalataya <char style="add">kay Cristo</char>, para tayong mga bilanggo. Binilanggo tayo ng kautusan hanggang sa araw na inihayag ang <char style="add">kaligtasan natin sa pamamagitan ng</char> pananampalataya. <verse number="24" style="v"/>Ang Kautusan ay naging tagapag-alaga natin hanggang sa dumating si Cristo, para sa pamamagitan ng pananampalataya <char style="add">sa kanya</char> ay maituring tayong matuwid. <verse number="25" style="v"/>At ngayong may pananampalataya na, wala na tayo sa patnubay ng <char style="add">Kautusan na</char> tagapag-alaga.</para>
  <para style="s1">Mga Anak ng Dios sa Pananampalataya</para>
  <para style="p">
    <verse number="26" style="v"/>Kayong lahat ay mga anak ng Dios dahil sa pananampalataya ninyo kay Cristo Jesus. <verse number="27" style="v"/>Sapagkat binautismuhan kayo sa pakikipag-isa ninyo kay Cristo<note caller="+" style="f"><char style="fr" closed="false">3:27 </char><char style="fq" closed="false">sa pakikipag-isa ninyo kay Cristo</char><char style="fqa" closed="false">: </char><char style="ft" closed="false">o, </char><char style="fqa" closed="false">bilang tanda na kayo ay nakay Cristo na.</char></note> at namumuhay kayong katulad niya. <verse number="28" style="v"/>Ngayon, wala nang pagkakaiba ang Judio sa hindi Judio, ang alipin sa malaya, ang lalaki sa babae. Kayong lahat ay iisa na dahil kayoʼy nakay Cristo na. <verse number="29" style="v"/>At dahil kayoʼy kay Cristo na, kabilang na kayo sa lahi ni Abraham at mga tagapagmana ng mga ipinangako <char style="add">ng Dios sa kanya</char>.</para>
  <chapter number="4" style="c"/>
  <para style="p">
    <verse number="1" style="v"/>Ito ang ibig kong sabihin: Habang bata pa ang tagapagmana, wala siyang ipinagkaiba sa mga alipin kahit kanya ang lahat ng ari-arian. <verse number="2" style="v"/>Itinatagubilin siya sa mga taong nag-aalaga sa kanya at namamahala ng mga ari-arian niya hanggang sa araw na itinakda ng kanyang ama.</para>
  <para style="p">
    <verse number="3" style="v"/>Ganoon din naman ang kalagayan natin bago dumating si Cristo<note caller="+" style="f"><char style="fr" closed="false">4:3 </char><char style="fq" closed="false">bago dumating si Cristo</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">noong mga bata pa tayo.</char></note> – inalipin tayo ng mga panuntunan ng mundong ito. <verse number="4" style="v"/>Ngunit nang dumating na ang takdang panahon, isinugo ng Dios ang kanyang Anak <char style="add">sa mundo</char>. Ipinanganak siya ng isang babae at namuhay sa ilalim ng Kautusan <verse number="5" style="v"/>para palayain ang mga nasa ilalim ng Kautusan, nang sa ganoon ay maging anak tayo <char style="add">ng Dios</char>. <verse number="6" style="v"/>At dahil mga anak na tayo ngayon <char style="add">ng Dios</char>, isinugo ng Dios ang Espiritu ng kanyang Anak sa ating puso, kaya makakatawag na tayo sa kanya ng “Ama.” <verse number="7" style="v"/>Ngayon, hindi na tayo mga alipin kundi mga anak. At kung mga anak tayo <char style="add">ng Dios</char>, tagapagmana rin tayo <char style="add">ng mga pangako niya</char>.</para>
  <para style="s1">Ang Pagmamalasakit ni Pablo sa mga Taga-Galacia</para>
  <para style="p">
    <verse number="8" style="v"/>Noong hindi nʼyo pa kilala ang Dios, naging alipin kayo ng mga dios-diosan. <verse number="9" style="v"/>Ngunit ngayong kilala nʼyo na ang Dios (o mas mabuting sabihin na kinilala kayo ng Dios <char style="add">bilang mga anak</char>) bakit bumabalik pa kayo sa walang bisa at mga walang kwentang panuntunan? Bakit gusto ninyong magpaaliping muli sa mga ito? <verse number="10" style="v"/>May pinapahalagahan pa kayong mga araw, buwan, panahon at mga taon! <verse number="11" style="v"/>Nag-aalala ako na baka nasayang lang ang lahat ng pagsisikap ko sa inyo.</para>
  <para style="p">
    <verse number="12" style="v"/>Nakikiusap ako sa inyo mga kapatid, na tularan ninyo ako, <char style="add">dahil kahit isa akong Judio, tinalikuran ko ang pagsunod sa Kautusan ng mga Judio at</char> naging katulad ninyong hindi Judio.</para>
  <para style="p">Wala kayong kasalanan sa akin. <verse number="13" style="v"/>Alam naman ninyo na ang pagkakasakit ko ang naging dahilan kaya ko naipangaral sa inyo ang Magandang Balita sa unang pagkakataon. <verse number="14" style="v"/>Kahit naging pagsubok sa inyo ang sakit ko, hindi nʼyo ako hinamak o itinakwil. Sa halip, tinanggap nʼyo pa nga ako na parang isang anghel ng Dios o parang ako na mismo si Jesu-Cristo. <verse number="15" style="v"/>Napakasaya natin noon. Ano ang nangyari? Ako mismo ang makakapagpatunay na kung maaari lang noon ay dinukit na ninyo ang inyong mga mata para ibigay sa akin. <verse number="16" style="v"/>Naging kaaway na ba ninyo ako dahil sinasabi ko ang katotohanan?</para>
  <para style="p">
    <verse number="17" style="v"/>May mga tao riyan na nagpapakita ng pagmamalasakit sa inyo, pero hindi mabuti ang hangarin nila. Gusto lang nila akong siraan, para sila ang sundin ninyo. <verse number="18" style="v"/>Hindi masamang magpakita sila ng pagmamalasakit kahit wala ako sa piling nʼyo, bastaʼt mabuti lang ang hangarin nila. <verse number="19" style="v"/><char style="add">Minamahal</char> kong mga anak, hanggaʼt hindi nakikita sa inyo ang buhay ni Cristo, maghihirap akong parang isang <char style="add">babaeng</char> nanganganak. <verse number="20" style="v"/>Kung maaari lang sana, makapunta na ako riyan at makausap kayo nang maayos dahil nag-aalala ako ng labis sa inyo!</para>
  <para style="s1">Ang Halimbawa ni Sara at Hagar</para>
  <para style="p">
    <verse number="21" style="v"/>Ngayon, sabihin nga ninyo sa akin, kayong mga nais magpailalim sa Kautusan, hindi ba ninyo alam ang sinasabi sa Kautusan? <verse number="22" style="v"/>Sinasabi roon na may dalawang anak si Abraham. Ang isaʼy anak niya sa kanyang alipin <char style="add">na si Hagar</char>, at ang isa naman ay anak niya sa asawa niya <char style="add">na si Sara</char>. <verse number="23" style="v"/>Ang kanyang anak sa alipin ay ipinanganak ayon sa karaniwang panganganak. Ngunit ang anak niya sa kanyang asawa ay ipinanganak ayon sa pangako <char style="add">ng Dios</char>. <verse number="24" style="v"/>Maaari nating tingnan ang dalawang babaeng ito bilang isang paghahalintulad. Kumakatawan sila sa dalawang kasunduan. Si Hagar ay kumakatawan sa kasunduan na ibinigay <char style="add">ng Dios kay Moises</char> sa Bundok ng Sinai. Ipinanganak na mga alipin ang mga anak niya. <verse number="25" style="v"/>Si Hagar, na kumakatawan sa Bundok ng Sinai sa Arabia ay kumakatawan din sa kasalukuyang Jerusalem. Sapagkat ang mga tao sa Jerusalem ay naging alipin <char style="add">ng Kautusan</char>. <verse number="26" style="v"/>Ngunit <char style="add">ang asawang si Sara ay</char> hindi alipin, <char style="add">at siya</char> ang <char style="add">kumakatawan sa</char> Jerusalem na nasa langit, at siya ang ating ina <char style="add">dahil hindi tayo alipin ng Kautusan</char>. <verse number="27" style="v"/>Sapagkat sinasabi sa Kasulatan:</para>
  <para style="q1">“Matuwa ka, baog na babae, ikaw na hindi pa nagkakaanak!</para>
  <para style="q1">Humiyaw ka sa kagalakan, ikaw na hindi pa nakakaranas ng sakit sa panganganak.</para>
  <para style="q2">Sapagkat kahit iniwan ka ng asawa mo,</para>
  <para style="q2">mas marami ang magiging anak mo kaysa sa babaeng kapiling ang kanyang asawa.”<note caller="+" style="f"><char style="fr" closed="false">4:27 </char><char style="ft" closed="false">Isa. 54:1.</char></note></para>
  <para style="p">
    <verse number="28" style="v"/>Mga kapatid, mga anak kayo ng Dios ayon sa pangako niya, tulad ni Isaac <char style="add">na ipinanganak ayon sa pangako ng Dios</char>. <verse number="29" style="v"/>Noong una, si <char style="add">Isaac na</char> ipinanganak ayon sa Espiritu ay inusig ni <char style="add">Ishmael na</char> ipinanganak ayon sa karaniwang panganganak. Ganoon din ang nangyayari ngayon; <char style="add">inuusig tayo ng mga taong nais magpaalipin sa Kautusan.</char> <verse number="30" style="v"/>Pero ano ba ang sinasabi sa Kasulatan? “Palayasin mo ang babaeng alipin at ang anak niya, dahil ang anak ng babaeng alipin ay hindi maaaring makibahagi sa mamanahin ng anak ng babaeng hindi alipin.”<note caller="+" style="f"><char style="fr" closed="false">4:30 </char><char style="ft" closed="false">Gen. 21:10.</char></note> <verse number="31" style="v"/>Kaya nga mga kapatid, hindi tayo anak ng babaeng alipin, kundi anak ng babaeng hindi alipin.</para>
  <chapter number="5" style="c"/>
  <para style="s1">Ang Ating Kalayaan kay Cristo</para>
  <para style="p">
    <verse number="1" style="v"/>Pinalaya tayo ni Cristo <char style="add">sa ilalim ng Kautusan</char>. Kaya manindigan kayo <char style="add">sa pananampalataya nʼyo</char> at huwag na kayong magpaaliping muli. <verse number="2" style="v"/>Tandaan nʼyo ang sinasabi ko: Ako mismong si Pablo ang nagsasabi sa inyo na kung magpapatuli kayo <char style="add">para maging katanggap-tanggap sa Dios</char>, mawawalan ng kabuluhan ang ginawa ni Cristo para sa inyo. <verse number="3" style="v"/>Inuulit ko na ang sinumang magpapatuli <char style="add">para maging katanggap-tanggap sa Dios</char> ay obligadong sumunod sa buong Kautusan. <verse number="4" style="v"/>Kayong mga nagsisikap na ituring na matuwid ng Dios sa pamamagitan ng Kautusan ay nahiwalay na kay Cristo. Nahiwalay na kayo sa biyaya <char style="add">ng Dios</char>. <verse number="5" style="v"/>Ngunit umaasa kami at nananalig na sa pamamagitan ng <char style="add">Banal na</char> Espiritu at ng pananampalataya namin, ituturing kaming matuwid ng Dios. <verse number="6" style="v"/>Sapagkat sa mga nakay Cristo, walang halaga ang pagiging tuli o hindi. Ang tanging mahalaga ay ang pananampalatayang nakikita sa pamamagitan ng pagmamahalan.</para>
  <para style="p">
    <verse number="7" style="v"/>Mabuti noon ang mga ginagawa ninyo. Sino ang pumigil sa inyo sa pagsunod sa katotohanan? <verse number="8" style="v"/>Hindi maaaring ang Dios ang pumigil sa inyo dahil siya ang tumawag sa inyo <char style="add">sa pananampalataya</char>. <verse number="9" style="v"/><char style="add">Isipin nʼyo sana na ang maling aral ay parang</char> pampaalsa na kahit kaunti ay nakakapagpaalsa sa buong masa ng harina. <verse number="10" style="v"/>Umaasa ako sa Panginoon na hindi kayo magpapadala sa ibang pananaw. Parurusahan ng Dios ang mga nanggugulo sa inyo maging sino man sila.</para>
  <para style="p">
    <verse number="11" style="v"/>May mga nagsasabing itinuturo ko raw na kailangan ang pagtutuli <char style="add">para maging katanggap-tanggap sa Dios</char>. Kung totoo iyan, mga kapatid, bakit inuusig pa rin ako hanggang ngayon? At kung iyan nga ang itinuturo ko, walang kabuluhan ang <char style="add">mensahe tungkol sa kamatayan ni Cristo sa</char> krus, ang mensaheng hindi matanggap ng iba. <verse number="12" style="v"/>At sa mga nanggugulo naman sa inyo, hindi lang sana sila magpatuli kundi magpakapon na rin.</para>
  <para style="p">
    <verse number="13" style="v"/>Mga kapatid, tinawag kayo upang maging malaya. Ngunit huwag ninyong gamitin ang kalayaan nʼyo para pagbigyan ang mga pagnanasa ng laman. Sa halip, magmahalan kayoʼt magtulungan. <verse number="14" style="v"/>Sapagkat ang buod ng buong Kautusan ay nasa isang utos: “Mahalin mo ang iyong kapwa gaya ng iyong sarili.”<note caller="+" style="f"><char style="fr" closed="false">5:14 </char><char style="ft" closed="false">Lev. 19:18.</char></note> <verse number="15" style="v"/>Ngunit kung patuloy kayong mag-aaway-away na parang mga hayop, baka tuluyan na ninyong masira ang buhay ng isaʼt isa.</para>
  <para style="s1">Ang Pamumuhay sa Banal na Espiritu</para>
  <para style="p">
    <verse number="16" style="v"/>Kaya mamuhay kayo nang ayon sa nais ng <char style="add">Banal na</char> Espiritu para hindi ninyo mapagbigyan ang pagnanasa ng laman. <verse number="17" style="v"/>Sapagkat ang ninanasa ng laman ay laban sa nais ng Espiritu, at ang nais ng Espiritu ay laban sa ninanasa ng laman. Magkalaban ang dalawang ito, kaya hindi ninyo magawa ang gusto ninyong gawin. <verse number="18" style="v"/>Ngunit kung nagpasakop na kayo sa <char style="add">Banal na</char> Espiritu, hindi na kayo sakop ng Kautusan.</para>
  <para style="p">
    <verse number="19" style="v"/>Ang mga taong sumusunod sa ninanasa ng laman ay makikilala sa gawa nila: sekswal na imoralidad, kalaswaan, kahalayan, <verse number="20" style="v"/>pagsamba sa mga dios-diosan, pangkukulam, pagkapoot, pag-aaway-away, pagkasakim,<note caller="+" style="f"><char style="fr" closed="false">5:20 </char><char style="fq" closed="false">pagkasakim</char><char style="fqa" closed="false">: </char><char style="ft" closed="false">o, </char><char style="fqa" closed="false">pagkamakasarili.</char></note> pagkagalit, pagkakawatak-watak, pagkakahati-hati, <verse number="21" style="v"/>pagkainggit, paglalasing, pagkahilig sa kalayawan, at iba pang kasamaan. Binabalaan ko kayo tulad ng ginawa ko na noon: Ang mga namumuhay nang ganito ay hindi mapapabilang sa kaharian ng Dios.</para>
  <para style="p">
    <verse number="22" style="v"/>Ngunit ito ang bungang makikita sa taong namumuhay sa kapangyarihan ng <char style="add">Banal na</char> Espiritu: pag-ibig, kagalakan, kapayapaan, pagtitiis, kabutihan, kagandahang-loob, katapatan, <verse number="23" style="v"/>kahinahunan, at pagpipigil sa sarili. Kung ganito ang pamumuhay natin hindi natin malalabag ang mga utos ng Dios. <verse number="24" style="v"/>Ipinako na ng mga nakay Cristo ang pagnanasa at masasamang hangarin ng kanilang laman doon sa krus. <verse number="25" style="v"/>At dahil nga namumuhay na tayo sa kapangyarihan ng <char style="add">Banal na</char> Espiritu, magpatuloy tayo sa patnubay nito. <verse number="26" style="v"/>Huwag tayong maging mapagmataas, huwag nating galitin ang ating kapwa, at iwasan ang inggitan.</para>
  <chapter number="6" style="c"/>
  <para style="s1">Magtulungan Tayo</para>
  <para style="p">
    <verse number="1" style="v"/>Mga kapatid, kung may magkasala man sa inyo, kayong mga ginagabayan ng <char style="add">Banal na</char> Espiritu ang dapat tumulong sa kanya para magbalik-loob sa Panginoon. Ngunit gawin nʼyo ito nang buong hinahon, at mag-ingat kayo dahil baka kayo naman ang matukso. <verse number="2" style="v"/>Tulungan ninyo ang isaʼt isa sa mga problema, at sa ganitong paraan ay matutupad ninyo ang utos ni Cristo. <verse number="3" style="v"/>Kung mayroon sa inyong nag-aakala na nakakahigit siya sa iba gayong hindi naman, nililinlang lamang niya ang kanyang sarili. <verse number="4" style="v"/>Dapat suriin ng bawat isa ang ginagawa niya. At kung mabuti ang ginagawa niya, magalak siya. Pero huwag niyang ikukumpara ang sarili niya sa iba, <verse number="5" style="v"/>dahil may pananagutan ang bawat isa sa kanyang ginagawa.</para>
  <para style="p">
    <verse number="6" style="v"/>Ang mga tinuturuan ng salita <char style="add">ng Dios</char> ay dapat na tumulong at magbigay sa mga nagtuturo sa kanila.</para>
  <para style="p">
    <verse number="7" style="v"/>Huwag ninyong linlangin ang inyong sarili. Ang Dios ay hindi madadaya ninuman. Kung ano ang itinanim ng tao, iyon din ang kanyang aanihin. <verse number="8" style="v"/>Kung ang ninanasa ng laman ang sinusunod ng isang tao, kamatayan ang aanihin niya. Pero kung ang <char style="add">Banal na</char> Espiritu ang sinusunod ng isang tao, matatanggap niya mula sa Espiritu ang buhay na walang hanggan. <verse number="9" style="v"/>Kaya huwag tayong magsasawa sa paggawa ng mabuti, dahil sa tamang panahon matatanggap natin ang ating gantimpala kung hindi tayo susuko. <verse number="10" style="v"/>Kaya nga sa tuwing may pagkakataon, gumawa tayo ng kabutihan sa lahat ng tao, lalo na sa mga kapatid natin sa pananampalataya.</para>
  <para style="s1">Mga Huling Bilin</para>
  <para style="p">
    <verse number="11" style="v"/>Mapapansin ninyo na malalaki na ang mga letrang nakasulat dito. Ako na ang sumulat nito.</para>
  <para style="p">
    <verse number="12" style="v"/>Gusto lamang ng mga namimilit sa inyong magpatuli na magbigay-lugod <char style="add">sa kapwa nila Judio</char>. Sapagkat natatakot silang usigin ng mga ito kung ituturo nila na ang kamatayan lamang ni Cristo ang siyang makapagliligtas sa tao. <verse number="13" style="v"/>Sila mismong mga tinuli ay hindi naman sumusunod sa Kautusan. Ipinagpipilitan lang nila na magpatuli kayo para maipagmalaki nila na sumusunod kayo sa seremonyang ito.</para>
  <para style="p">
    <verse number="14" style="v"/>Ngunit para sa akin, wala akong ibang ipinagmamalaki maliban sa <char style="add">kamatayan ng</char> ating Panginoong Jesu-Cristo sa krus. At dahil sa kamatayan niya sa krus, wala nang halaga para sa akin ang mga bagay sa mundo, at wala rin akong halaga para sa mundo. <verse number="15" style="v"/>Hindi na mahalaga kung tuli tayo o hindi. Ang tanging mahalaga ay kung binago na tayo ng Dios.</para>
  <para style="p">
    <verse number="16" style="v"/>Sa lahat ng pinili ng Dios<note caller="+" style="f"><char style="fr" closed="false">6:16 </char><char style="fq" closed="false">pinili ng Dios</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">Israel ng Dios.</char></note> at namumuhay ayon sa mga turo kong ito, sumainyo nawa ang kapayapaan at awa <char style="add">ng Dios</char>.</para>
  <para style="p">
    <verse number="17" style="v"/>Mula ngayon, huwag nʼyo na akong guluhin. Ang tanda ng mga sugat sa katawan ko ay nagpapatunay na sinusunod ko si Jesus.</para>
  <para style="p">
    <verse number="18" style="v"/>Mga kapatid, pagpalain nawa kayo ng ating Panginoong Jesu-Cristo. Amen.</para>
</usx>
