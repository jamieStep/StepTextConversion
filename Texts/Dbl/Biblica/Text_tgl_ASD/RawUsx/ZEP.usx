<?xml version="1.0" encoding="UTF-8"?>
<usx version="2.6">
  <book code="ZEP" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">Zefanias</para>
  <para style="toc1">Zefanias</para>
  <para style="toc2">Zefanias</para>
  <para style="toc3">Zef.</para>
  <para style="mt1">Zefanias</para>
  <chapter number="1" style="c"/>
  <para style="p">
    <verse number="1" style="v"/>Ito ang ipinahayag ng <char style="nd">Panginoon</char> kay Zefanias noong si Josia na anak ni Amon ang hari ng Juda. Si Zefanias ay anak ni Cushi na anak ni Gedalia. Si Gedalia naman ay anak ni Amaria na anak ni Hezekia.</para>
  <para style="s1">Darating ang Parusa ng <char style="nd">Panginoon</char></para>
  <para style="p">
    <verse number="2" style="v"/>Sinabi ng <char style="nd">Panginoon</char>, “Lilipulin ko ang lahat ng bagay na nasa mundo – <verse number="3" style="v"/>ang mga tao, hayop, ibon at isda. Mawawala ang lahat ng nag-uudyok sa tao para magkasala pati ang mga makasalanan. Lilipulin ko nga ang lahat ng tao sa mundo. <char style="add">Ako,</char> ang <char style="nd">Panginoon</char>, ang nagsasabi nito.</para>
  <para style="p">
    <verse number="4" style="v"/>“Parurusahan ko ang mga mamamayan ng Juda, pati na ang lahat ng mamamayan ng Jerusalem. Lilipulin ko ang mga natitirang sumasamba sa dios-diosang si Baal pati na ang mga paring naglilingkod dito, para tuluyan na silang makalimutan. <verse number="5" style="v"/><char style="add">Lilipulin ko rin</char> ang mga taong umaakyat sa bubong ng kanilang bahay para sumamba sa araw, sa buwan at mga bituin. <char style="add">Lilipulin ko</char> ang mga sumasamba at sumusumpang maglilingkod sa akin, pero sumusumpa ring maglilingkod sa <char style="add">dios-diosang si</char> Molec.<note caller="+" style="f"><char style="fr" closed="false">1:5 </char><char style="fq" closed="false">Molec</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Malcom, </char><char style="ft" closed="false">na isa pang pangalan ni Molec.</char></note> <verse number="6" style="v"/><char style="add">Lilipulin ko</char> ang mga tumatalikod at hindi dumudulog sa akin.</para>
  <para style="p">
    <verse number="7" style="v"/>“Tumahimik kayo sa harapan ko, dahil malapit na ang araw ng aking pagpaparusa. Inihanda ko na ang <char style="add">aking mga mamamayan para patayin tulad ng</char> hayop na ihahandog. Pinili ko na ang mga <char style="add">kalaban na</char> tinawag ko <char style="add">na sasalakay sa Juda</char>. <verse number="8" style="v"/>Sa araw na iyon, papatayin ko ang <char style="add">mga taga-Juda na parang</char> hayop na ihahandog. Parurusahan ko ang <char style="add">kanilang</char> mga opisyal at ang mga anak ng <char style="add">kanilang</char> hari, at ang lahat <char style="add">sa kanila</char> na sumusunod sa <char style="add">masasamang</char> ugali ng ibang bansa.<note caller="+" style="f"><char style="fr" closed="false">1:8 </char><char style="fq" closed="false">sumusunod … bansa</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">nagsusuot ng damit ng taga-ibang bansa.</char></note> <verse number="9" style="v"/>Parurusahan ko rin sa araw na iyon ang lahat ng sumasali sa mga seremonya ng mga hindi nakakakilala sa akin, at ang mga nagmamalupit at nandaraya para punuin <char style="add">ng mga bagay</char> ang bahay ng kanilang panginoon.<note caller="+" style="f"><char style="fr" closed="false">1:9 </char><char style="fq" closed="false">ang bahay ng kanilang panginoon</char><char style="fqa" closed="false">: </char><char style="ft" closed="false">o, </char><char style="fqa" closed="false">ang templo ng kanilang dios-diosan.</char></note></para>
  <para style="p">
    <verse number="10" style="v"/>“<char style="add">Ako,</char> ang <char style="nd">Panginoon</char> ay nagsasabing sa araw na iyon maririnig ang iyakan sa pintuan na tinatawag na Isda<note caller="+" style="f"><char style="fr" closed="false">1:10 </char><char style="fq" closed="false">pintuan na tinatawag na Isda</char><char style="fqa" closed="false">: </char><char style="ft" closed="false">Maaaring dito idinadaan ang mga isdang dinadala sa lungsod.</char></note> <char style="add">ng lungsod ng Jerusalem</char> at sa bagong bahagi ng lungsod. Maririnig din ang malakas na ingay <char style="add">ng mga nagigibang bahay</char> sa mga burol. <verse number="11" style="v"/>Mag-iyakan kayo, kayong mga naninirahan sa mababang bahagi<note caller="+" style="f"><char style="fr" closed="false">1:11 </char><char style="fq" closed="false">mababang bahagi</char><char style="fqa" closed="false">: </char><char style="ft" closed="false">o, </char><char style="fqa" closed="false">pamilihan.</char></note> <char style="add">ng lungsod ng Jerusalem</char> dahil mamamatay ang lahat ng inyong mga mangangalakal.</para>
  <para style="p">
    <verse number="12" style="v"/>“Sa araw ding iyon, susuyurin kong mabuti<note caller="+" style="f"><char style="fr" closed="false">1:12 </char><char style="fq" closed="false">susuyurin kong mabuti</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">susuyurin ko sa pamamagitan ng mga ilaw.</char></note> ang Jerusalem at parurusahan ko ang mga taong nagpapasarap lang sa buhay at nagsasabi sa kanilang sarili, ‘Walang gagawin ang <char style="nd">Panginoon</char> sa amin mabuti man o masama.’ <verse number="13" style="v"/>Aagawin sa mga taong ito ang kanilang mga pag-aari at wawasakin ang kanilang mga bahay. Hindi sila ang titira sa mga bahay na kanilang itinayo. At hindi sila ang iinom ng inuming mula sa ubas na kanilang itinanim.”</para>
  <para style="s1">Ang Nakakatakot na Araw ng Pagpaparusa ng <char style="nd">Panginoon</char></para>
  <para style="p">
    <verse number="14" style="v"/>Malapit na ang nakakatakot na araw ng pagpaparusa ng <char style="nd">Panginoon</char>. Itoʼy mabilis na dumarating. Mapait ang araw na iyon, dahil kahit na ang matatapang na sundalo ay sisigaw <char style="add">para humingi ng tulong</char>. <verse number="15" style="v"/>Sa araw na iyon, ipapakita ng Dios ang kanyang galit. Magiging araw iyon ng pighati at paghihirap, araw ng pagkasira at lubusang pagkawasak. Magiging maulap at madilim ang araw na iyon, <verse number="16" style="v"/>at maririnig ang tunog ng trumpeta at sigawan ng mga sundalong sumasalakay sa mga napapaderang lungsod at sa matataas na tore nito.</para>
  <para style="p">
    <verse number="17" style="v"/>
    <char style="add">Sinabi ng <char style="nd">Panginoon</char>,</char> “Ipaparanas ko ang paghihirap sa mga tao, at lalakad sila na parang bulag dahil nagkasala sila sa akin. Dadaloy na parang tubig<note caller="+" style="f"><char style="fr" closed="false">1:17 </char><char style="fq" closed="false">tubig</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">buhangin.</char></note> ang kanilang dugo, at mabubulok na parang dumi<note caller="+" style="f"><char style="fr" closed="false">1:17 </char><char style="fq" closed="false">mabubulok na parang dumi</char><char style="fqa" closed="false">: </char><char style="ft" closed="false">o, </char><char style="fqa" closed="false">lalabas ang kanilang mga bituka sa kanilang katawan na parang dumi.</char></note> ang kanilang bangkay. <verse number="18" style="v"/>Hindi sila maililigtas ng kanilang mga pilak at ginto sa araw na ipapakita ko ang aking galit na parang apoy na tutupok sa buong mundo. Sapagkat bigla kong lilipulin ang lahat ng naninirahan sa lupa.”</para>
  <chapter number="2" style="c"/>
  <para style="s1">Panawagan para Magsisi</para>
  <para style="p">
    <verse number="1" style="v"/>
    <char style="add">Sinabi ni Zefanias sa mga taga-Juda:</char> Bansang walang kahihiyan, magtipon kayo <char style="add">at magsisi</char> <verse number="2" style="v"/>bago dumating ang itinakdang araw na kayoʼy palalayasin<note caller="+" style="f"><char style="fr" closed="false">2:2 </char><char style="fq" closed="false">palalayasin</char><char style="fqa" closed="false">: </char><char style="ft" closed="false">o, </char><char style="fqa" closed="false">lilipas.</char></note> at ipapadpad na parang mga ipa. <char style="add">Magsisi na kayo</char> bago dumating ang araw ng pagbuhos ng <char style="nd">Panginoon</char> ng kanyang matinding galit. <verse number="3" style="v"/>Kayo namang mga mapagpakumbaba at sumusunod sa mga utos ng <char style="nd">Panginoon</char>, lumapit kayo sa kanya. Magpatuloy kayong gumawa ng matuwid at magpakumbaba. Baka sakaling ingatan kayo ng <char style="nd">Panginoon</char> sa araw na ibuhos niya ang kanyang galit.</para>
  <para style="s1">Parusa sa Bansang Filistia</para>
  <para style="p">
    <verse number="4" style="v"/>Wala nang titira sa Gaza at Ashkelon. Ang <char style="add">mga mamamayan ng</char> Ashdod ay palalayasin sa loob lamang ng kalahating araw. Palalayasin din ang <char style="add">mga mamamayan ng</char> Ekron sa kanilang bayan. <verse number="5" style="v"/>Nakakaawa kayong mga Filisteo<note caller="+" style="f"><char style="fr" closed="false">2:5 </char><char style="fq" closed="false">Filisteo</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Kereteo. </char><char style="ft" closed="false">Mga taong sakop ng Filistia. At sa talatang ito ay kumakatawan sila sa lahat ng taga-Filistia.</char></note> na nakatira sa tabing-dagat. Ito ang sinasabi ng <char style="nd">Panginoon</char> laban sa inyo: “Kayong mga Filisteo sa Canaan, lilipulin ko kayo, at walang matitira sa inyo.” <verse number="6" style="v"/>Kaya ang inyong mga lupain sa tabing-dagat ay magiging pastulan at kulungan ng mga tupa. <verse number="7" style="v"/>Sasakupin iyon ng natitirang mga taga-Juda. Doon sila magpapastol ng kanilang mga hayop at pagsapit ng gabi ay matutulog sila sa mga bahay sa Ashkelon. Kahahabagan sila ng <char style="nd">Panginoon</char> na kanilang Dios at pauunlarin silang muli.</para>
  <para style="s1">Parusa sa mga Bansa ng Moab at Ammon</para>
  <para style="p">
    <verse number="8-9" style="v"/>Sinabi ng <char style="nd">Panginoong</char> Makapangyarihan, ang Dios ng Israel, “Narinig ko ang pang-iinsulto at panunuya ng mga taga-Moab at taga-Ammon sa aking mga mamamayan. Ipinagyayabang nilang kaya nilang sakupin ang lupain ng aking mga mamamayan. Kaya isinusumpa kong wawasakin ko ang Moab at Ammon katulad ng Sodom at Gomora. At ang kanilang lupain ay hindi na mapapakinabangan habang panahon. Tutubuan ito ng mga matitinik na damo, at mapupuno ng mga hukay na gawaan ng asin. Lulusubin ito ng natitira kong mga mamamayan at sasamsamin nila ang mga ari-arian nito.”</para>
  <para style="p">
    <verse number="10" style="v"/>
    <char style="add">Sinabi ni Zefanias:</char> Iyan ang ganti sa pagyayabang ng mga taga-Moab at taga-Ammon. Sapagkat ipinapahiya nila at nilalait ang mga mamamayan ng <char style="nd">Panginoong</char> Makapangyarihan. <verse number="11" style="v"/>Sisindakin sila ng <char style="nd">Panginoon</char> dahil lilipulin niya ang lahat ng mga dios-diosan sa buong mundo. At sasambahin siya ng mga tao sa lahat ng bansa sa kani-kanilang bayan.</para>
  <para style="s1">Ang Parusa sa mga Bansa ng Etiopia at Asiria</para>
  <para style="p">
    <verse number="12" style="v"/>
    <char style="add">Sinabi ng <char style="nd">Panginoon</char>,</char> “Kayo ring mga taga-Etiopia<note caller="+" style="f"><char style="fr" closed="false">2:12 </char><char style="fq" closed="false">taga-Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">taga-Cush.</char></note> ipapapatay ko kayo sa digmaan.</para>
  <para style="p">
    <verse number="13" style="v"/>“Parurusahan ko rin ang Asiria na nasa hilaga. Magiging tulad ng ilang ang Nineve,<note caller="+" style="f"><char style="fr" closed="false">2:13 </char><char style="fq" closed="false">Nineve</char><char style="fqa" closed="false">: </char><char style="ft" closed="false">Ito ang kabisera ng Asiria.</char></note> tigang na parang disyerto. <verse number="14" style="v"/>Magiging pastulan ito ng mga baka, kambing, at ng ibaʼt ibang uri ng mga hayop. Dadapo ang mga kuwago sa mga nasirang haligi, at maririnig ang kanilang huni sa mga bintana. Masisira ang mga pintuan at matatanggal ang mga sedrong kahoy nito. <verse number="15" style="v"/>Ganyan ang mangyayari sa lungsod ng Nineve, na nagmamalaki na walang sasalakay sa kanila at walang hihigit sa kanila. Pero lubusang mawawasak ang lungsod na iyon at titirhan na lamang ng mga hayop sa gubat. At ang bawat dadaan doon ay tatawa ng pakutya sa kinasapitan nito.”</para>
  <chapter number="3" style="c"/>
  <para style="s1">Ang Hinaharap ng Jerusalem</para>
  <para style="p">
    <verse number="1" style="v"/>
    <char style="add">Sinabi ni Zefanias:</char> Nakakaawa ang Jerusalem! Ang mga naninirahan dito ay nagrerebelde sa Dios at gumagawa ng karumihan. Ang kanyang mga pinuno ay mapang-api. <verse number="2" style="v"/>Hindi sila nakikinig kahit kanino, at ayaw nilang magpaturo. Hindi sila nagtitiwala sa <char style="nd">Panginoon</char> na kanilang Dios, ni lumalapit sa kanya. <verse number="3" style="v"/>Ang kanilang mga opisyal ay parang leon na umaatungal. Ang kanilang mga pinuno ay parang mga lobo na naghahanap ng makakain kung gabi, at walang itinitira pagsapit ng umaga. <verse number="4" style="v"/>Ang kanilang mga propeta ay padalos-dalos sa kanilang mga ginagawa at hindi mapagkakatiwalaan. Nilalapastangan ng kanilang mga pari ang mga bagay na banal at sinusuway ang Kautusan <char style="add">ng Dios</char>. <verse number="5" style="v"/><char style="add">Pero</char> naroon pa rin ang presensya ng <char style="nd">Panginoon</char> sa kanilang lungsod. Ginagawa ng <char style="nd">Panginoon</char> ang mabuti at hindi ang masama. Araw-araw ipinapakita niya ang kanyang katarungan, at nananatili siyang tapat. Pero ang masasama ay <char style="add">patuloy na gumagawa ng masama at</char> hindi sila nahihiya.</para>
  <para style="p">
    <verse number="6" style="v"/>
    <char style="add">Sinabi ng <char style="nd">Panginoon</char>,</char> “Nilipol ko ang mga bansa; giniba ko ang kanilang mga lungsod pati ang kanilang mga pader at mga tore. Wala nang natirang mga mamamayan, kaya wala nang makikitang taong naglalakad sa kanilang mga lansangan. <verse number="7" style="v"/>Dahil sa mga ginawa kong ito akala ko igagalang na ako ng aking mga mamamayan at tatanggapin na nila ang aking pagsaway sa kanila, para hindi na magiba ang kanilang lungsod ayon sa itinakda ko sa kanila. Pero lalo pa silang nagpakasama.</para>
  <para style="p">
    <verse number="8" style="v"/>“<char style="add">Kaya kayong tapat na mga taga-Jerusalem,</char> hintayin ninyo ang araw na uusigin ko ang mga bansa. Sapagkat napagpasyahan kong tipunin ang mga bansa at ang mga kaharian para ibuhos sa kanila ang matindi kong galit na parang apoy na tutupok sa buong mundo. <verse number="9" style="v"/>Pagkatapos, babaguhin ko ang mga tao,<note caller="+" style="f"><char style="fr" closed="false">3:9 </char><char style="fq" closed="false">babaguhin … tao</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">papalitan ko ng malinis na labi ang labi ng mga tao.</char></note> para lahat silaʼy lalapit sa akin at magkakaisang maglilingkod sa akin. <verse number="10" style="v"/>Ang aking mga mamamayang nangalat sa kabilang ibayo ng mga ilog ng Etiopia<note caller="+" style="f"><char style="fr" closed="false">3:10 </char><char style="fq" closed="false">Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Cush.</char></note> ay magdadala ng mga handog sa akin.</para>
  <para style="p">
    <verse number="11" style="v"/>“Sa araw na iyon, <char style="add">kayong mga taga-Jerusalem ay</char> hindi na mapapahiya sa lahat ng mga kasalanang ginawa ninyo sa akin, dahil aalisin ko sa inyo ang mga mapagmataas at mayayabang. Kaya wala nang magyayabang doon sa aking banal na bundok.<note caller="+" style="f"><char style="fr" closed="false">3:11 </char><char style="fq" closed="false">banal na bundok</char><char style="fqa" closed="false">: </char><char style="ft" closed="false">o, </char><char style="fqa" closed="false">bundok ng Zion.</char></note> <verse number="12" style="v"/>Pero mag-iiwan ako sa Jerusalem ng mga taong aba at mahihirap na hihingi ng tulong<note caller="+" style="f"><char style="fr" closed="false">3:12 </char><char style="fq" closed="false">hihingi ng tulong sa akin</char><char style="fqa" closed="false">: </char><char style="ft" closed="false">o, </char><char style="fqa" closed="false">aasa.</char></note> sa akin. <verse number="13" style="v"/>Ang mga Israelitang ito ay hindi gagawa ng masama; hindi sila magsisinungaling o mandadaya. Kakain at matutulog silang payapa at walang kinatatakutan.”</para>
  <para style="s1">Matutuwa ang mga Israelita</para>
  <para style="p">
    <verse number="14" style="v"/>
    <char style="add">Sinabi ni Zefanias:</char> Kayong mga mamamayan ng Israel, sumigaw kayo sa tuwa! Kayong mga mamamayan ng Zion, ang lungsod ng Jerusalem, umawit kayo at magalak nang buong puso! <verse number="15" style="v"/><char style="add">Sapagkat</char> hindi na kayo parurusahan ng <char style="nd">Panginoon</char>. Palalayasin niya ang inyong mga kaaway. Kasama ninyo ang <char style="nd">Panginoon</char>, ang Hari ng Israel, kaya wala nang kasawiang dapat pang katakutan.</para>
  <para style="p">
    <verse number="16" style="v"/>Sa araw na iyon, sasabihin ng mga tao sa mga taga-Jerusalem, “<char style="add">Mga mamamayan ng</char> Zion, huwag kayong matakot; magpakatatag kayo. <verse number="17" style="v"/><char style="add">Sapagkat</char> kasama ninyo ang <char style="nd">Panginoon</char> na inyong Dios. Katulad siya ng isang makapangyarihang sundalo na magliligtas sa inyo. Magagalak siya sa inyo, at sa pamamagitan ng kanyang pag-ibig ay babaguhin niya ang inyong buhay. Aawit siya nang may kagalakan dahil sa inyo, <verse number="18" style="v"/>gaya <char style="add">ng taong nagsasaya</char> sa araw ng kapistahan.”</para>
  <para style="p">
    <char style="add">Sinabi pa ng <char style="nd">Panginoon</char>,</char> “Ililigtas ko kayo sa kasawian para hindi na kayo malagay sa kahihiyan. <verse number="19" style="v"/>Sa araw na iyon, parurusahan ko ang lahat ng umaapi sa inyo. Kayo ay parang mga tupang napilay at nangalat, pero ililigtas ko kayo at titipuning muli. Inilagay kayo sa kahihiyan noon, pero pararangalan ko kayo at gagawing tanyag sa buong mundo. <verse number="20" style="v"/><char style="add">Oo,</char> titipunin ko kayo sa araw na iyon at pababalikin ko kayo sa inyong bansa. Pararangalan ko kayo at gagawing tanyag sa buong mundo. <char style="add">Mangyayari ito</char> sa araw na panumbalikin ko ang inyong mabuting kalagayan at makikita ninyo mismo ito. <char style="add">Ako,</char> ang <char style="nd">Panginoon</char>, ang nagsasabi nito.”</para>
</usx>
