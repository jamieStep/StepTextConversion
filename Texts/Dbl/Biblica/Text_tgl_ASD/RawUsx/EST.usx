<?xml version="1.0" encoding="UTF-8"?>
<usx version="2.6">
  <book code="EST" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">Ester</para>
  <para style="toc1">Ester</para>
  <para style="toc2">Ester</para>
  <para style="toc3">Est.</para>
  <para style="mt1">Ester</para>
  <chapter number="1" style="c"/>
  <para style="s1">Pinalitan si Vasti bilang Reyna</para>
  <para style="p">
    <verse number="1-2" style="v"/>May isang hari sa Persia na ang pangalan ay Ahasuerus.<note caller="+" style="f"><char style="fr" closed="false">1:1-2 </char><char style="fq" closed="false">Ahasuerus</char><char style="fqa" closed="false">: </char><char style="ft" closed="false">Ibang pangalan ni Xerxes.</char></note> Nakatira siya sa palasyo niya sa lungsod ng Susa. Ang nasasakupan niya ay 127 probinsya mula sa India hanggang sa Etiopia.<note caller="+" style="f"><char style="fr" closed="false">1:1-2 </char><char style="fq" closed="false">Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Cush.</char></note> <verse number="3" style="v"/>Nang ikatlong taon ng paghahari niya, nagdaos siya ng malaking handaan para sa mga pinuno niya at sa iba pang lingkod sa palasyo. Dumalo rin ang mga pinuno ng mga kawal ng Persia at Media pati na ang mararangal na tao at mga pinuno ng mga probinsya. <verse number="4" style="v"/>Ang handaang iyon ay tumagal ng anim na buwan. At sa loob ng mga panahong iyon, ipinakita ni Ahasuerus ang kayamanan ng kaharian niya, ang kanyang kapangyarihan, at ang karangyaan ng kanyang pamumuhay.</para>
  <para style="p">
    <verse number="5" style="v"/>Pagkatapos noon, naghanda rin ang hari para sa lahat ng mga taga-Susa, mayaman man o dukha. Ang handaang iyon ay ginanap sa hardin ng palasyo ng hari, at tumagal ng isang linggo. <verse number="6" style="v"/>Naglagay sila ng kurtinang puti at asul na tinalian ng panaling <char style="add">gawa sa telang</char> linen na kulay ube. At ikinabit sa mga argolya na pilak sa mga haliging marmol. Ang mga upuan ay yari sa ginto at pilak. Ang sahig naman nito ay may disenyong yari sa kristal, marmol, nakar,<note caller="+" style="f"><char style="fr" closed="false">1:6 </char><char style="fq" closed="false">nakar</char><char style="fqa" closed="false">: </char><char style="ft" closed="false">sa Ingles, </char><char style="fqa" closed="false">“mother-of-pearl.”</char></note> at iba pang mamahaling bato. <verse number="7-8" style="v"/>Pati ang mga kopa na iniinuman ng mga panauhin ay yari sa ginto na ibaʼt iba ang hugis at disenyo. Nag-utos ang hari sa mga alipin niya na bigyan ng mamahaling alak ang mga panauhin niya hanggaʼt gusto nila.</para>
  <para style="p">
    <verse number="9" style="v"/>
    <char style="add">Habang nagdadaos ng handaan ang hari para sa mga kalalakihan</char>, nagdadaos din ng handaan si Reyna Vasti para sa mga kababaihan sa palasyo ni Haring Ahasuerus.</para>
  <para style="p">
    <verse number="10" style="v"/>At sa ikapitong araw ng pagdiriwang, masayang-masaya ang hari dahil sa labis na nainom. Ipinatawag niya ang pitong pinuno niya na may matataas na katungkulan na personal na nag-aasikaso sa kanya. Itoʼy sina, Mehuman, Bizta, Harbona, Bigta, Abagta, Zetar at Carcas. <verse number="11" style="v"/>Pagkatapos, ipinasundo niya si Reyna Vasti. Ipinasabi niyang isuot ng reyna ang kanyang korona para ipakita ang kagandahan niya sa mga pinuno at mga panauhin, dahil talagang maganda ito. <verse number="12" style="v"/>Pero nang masabi ng mga lingkod sa reyna ang gusto ng hari, sinabi nitong ayaw niyang pumunta roon. Kaya nagalit ang hari sa kanya.</para>
  <para style="p">
    <verse number="13" style="v"/>Nakaugalian na noon ng hari na humingi ng payo sa mga pantas na siyang nakakaalam ng mga batas at kaugalian ng kaharian. <verse number="14" style="v"/>Ang palagi niyang hinihingan ng payo ay sina Carshena, Shetar, Admata, Tarshish, Meres, Marsena at Memucan. Sila ang pitong pinakamataas na pinuno sa kaharian ng Persia at Media, at malapit sila sa hari.</para>
  <para style="p">
    <verse number="15" style="v"/>
    <char style="add">Nagtanong ang hari sa kanila</char>, “Ayon sa batas ng kaharian ng Persia, ano ang dapat gawin kay Reyna Vasti dahil hindi siya sumunod sa utos ko sa pamamagitan ng aking mga lingkod?” <verse number="16" style="v"/>Sumagot si Memucan, “Mahal na Hari, nagkasala po si Reyna Vasti hindi lang sa inyo, kundi pati na rin sa mga pinuno ng kaharian ng Persia at Media at sa mga mamamayan ng buong kaharian. <verse number="17" style="v"/>Ang ginawa ni Reyna Vasti ay tiyak na malalaman ng lahat ng kababaihan sa buong kaharian at gagayahin din nila iyon. Hindi rin sila magsisisunod sa asawa nila. Dahil mangangatwiran sila na si Reyna Vasti nga ay hindi sumunod noong pinapapunta siya ng hari roon sa kanya. <verse number="18" style="v"/>Kaya simula ngayon, maaaring ito rin ang gawin ng mga asawa ng mga pinuno ng Persia at Media, na makakabalita sa ginawa ng reyna. Kaya ang mangyayari, hindi na igagalang ng mga asawang babae ang kanilang mga asawang lalaki, at magagalit ang mga ito sa kanila.</para>
  <para style="p">
    <verse number="19" style="v"/>“Kaya kung gusto ninyo Mahal na Hari, iminumungkahi namin, na gumawa kayo ng isang kautusan na huwag nang magpakita pa sa inyo si Reyna Vasti, at palitan ninyo siya ng reynang mas mabuti kaysa sa kanya. Ipasulat po ninyo ang kautusang ito, at isama sa mga kautusan ng kaharian ng Persia at Media para hindi na mabago. <verse number="20" style="v"/>At kapag naipahayag na ito sa buong kaharian, tiyak na igagalang ng mga babae ang mga asawa nila mula sa pinakadakila hanggang sa pinakaaba.”</para>
  <para style="p">
    <verse number="21" style="v"/>Nagustuhan ng hari at ng mga pinuno ang payo ni Memucan, kaya sinunod niya ito. <verse number="22" style="v"/>Ipinasulat niya ito at ipinadala sa lahat ng probinsya na nasasakupan ng kaharian niya ayon sa kanilang wika. Sinasabi sa sulat na ang lalaki ang siyang dapat mamuno sa sambahayan niya.</para>
  <chapter number="2" style="c"/>
  <para style="s1">Naging Reyna si Ester</para>
  <para style="p">
    <verse number="1" style="v"/>Nang mawala na ang galit ni Haring Ahasuerus, naalala niya si Vasti at ang ginawa nito, at ang kautusan na nilagdaan niya laban dito. <verse number="2" style="v"/>Sinabi ng mga pinunong naglilingkod sa kanya, “Mahal na Hari, bakit po hindi kayo maghanap ng magagandang dalagang birhen? <verse number="3" style="v"/>Pumili po kayo ng mga pinuno sa bawat probinsyang nasasakupan ng kaharian ninyo para maghanap ng magagandang dalagang birhen at dalhin dito sa lungsod ng Susa, sa tahanan ng mga kababaihan. Ipaasikaso ninyo sila kay Hegai na isa sa mga pinuno ninyong mataas ang katungkulan, na nangangalaga sa tahanan ng mga kababaihan. Siya na po ang bahalang magbigay sa mga dalaga ng mga pangangailangan nila para sa pagpapaganda. <verse number="4" style="v"/>At ang dalaga pong magugustuhan ninyo ang siyang ipapalit ninyo kay Vasti bilang reyna.” Nagustuhan ng hari ang payong ito kaya sinunod niya.</para>
  <para style="p">
    <verse number="5" style="v"/>Nang panahong iyon, may isang Judio na nakatira sa lungsod ng Susa. Ang pangalan niyaʼy Mordecai na anak ni Jair, na apo ni Shimei na anak ni Kish, na kabilang sa lahi ni Benjamin. <verse number="6" style="v"/>Isa siya sa mga bihag ni Haring Nebucadnezar na dinala <char style="add">sa Babilonia</char> mula sa Jerusalem, kasama ni Haring Jehoyakin<note caller="+" style="f"><char style="fr" closed="false">2:6 </char><char style="fq" closed="false">Jehoyakin</char><char style="fqa" closed="false">: </char><char style="ft" closed="false">o, </char><char style="fqa" closed="false">Jeconia.</char></note> ng Juda. <verse number="7" style="v"/>Si Mordecai ay may pinsang dalaga. Nang itoʼy maulila, inalagaan niya ito, pinalaki at itinuring na parang sarili niyang anak. Ang pangalan niya ay Hadasa na tinatawag ding Ester. Maganda si Ester at maganda rin ang hugis ng katawan nito.</para>
  <para style="p">
    <verse number="8" style="v"/>Nang maihayag ang utos ng hari, maraming dalaga ang dinala sa palasyo ng hari roon sa Susa. Ang isa sa kanila ay si Ester. Ipinaasikaso sila kay Hegai dahil ito nga ang nangangasiwa sa mga babaeng dinadala roon. <verse number="9" style="v"/>Tuwang-tuwa si Hegai kay Ester, kaya mabuti ang pakikitungo niya rito. Binigyan niya agad ng pagkain si Ester at ng mga kailangan nito sa pagpapaganda. Ipinili niya ito ng pinakamagandang kwarto at binigyan ng pitong katulong na babae.</para>
  <para style="p">
    <verse number="10" style="v"/>Hindi sinabi ni Ester na isa siyang Judio, dahil pinagbilinan siya ni Mordecai na huwag itong sasabihin. <verse number="11" style="v"/>Araw-araw namang dumaraan si Mordecai malapit sa bakuran ng bahay na tinitirhan ng mga dalaga para malaman ang kalagayan ni Ester (at kung ano na ang mga nangyayari sa kanya).</para>
  <para style="p">
    <verse number="12" style="v"/>Bago humarap ang isang babae sa hari, kinakailangang matapos niya ang isang taon ng pagpapaganda. Sa unang anim na buwan, magpapahid siya ng langis ng mira sa katawan, at sa susunod na anim na buwan, magpapahid naman ng mga pabango at iba pang pampaganda. <verse number="13" style="v"/>At bago siya pumunta sa hari, bibigyan siya ng anumang damit at alahas na gusto niyang isuot para sa pagharap sa hari. <verse number="14" style="v"/>Pupunta siya sa hari pagsapit ng gabi at kinabukasan, dadalhin siya sa tirahan ng mga asawa ng hari na pinamamahalaan ni Shaasgaz na isa sa mga pinunong mataas ang katungkulan. Siya ang namamahala sa mga asawa ng hari. Walang sinuman sa kanila ang makakabalik sa hari maliban lang kung magustuhan siya at ipatawag ng hari.</para>
  <para style="p">
    <verse number="15-16" style="v"/>Nang ikasampung buwan, buwan ng Tibet, at ikapitong taon ng paghahari ni Ahasuerus, dumating ang araw na si Ester<note caller="+" style="f"><char style="fr" closed="false">2:15-16 </char><char style="fq" closed="false">Ester</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">anak ni Abihail na tito ni Mordecai, at pinalaki ni Mordecai bilang sarili niyang anak.</char></note> na ang haharap sa hari sa palasyo. Sinunod ni Ester ang payo ni Hegai, ang pinunong nangangalaga sa kanila sa tahanan ng mga babae. Isinuot niya ang damit na sinabi ni Hegai na isuot niya. Ganoon na lang ang paghanga at pagpuri ng mga nakakita sa kanya, at dinala siya sa palasyo ng hari.</para>
  <para style="p">
    <verse number="17" style="v"/>Nagustuhan ng hari si Ester ng higit kaysa sa ibang mga dalaga <char style="add">na dinala sa kanya</char>. Tuwang-tuwa siya kay Ester, at mabuti ang trato niya sa kanya. Kinoronahan niya ito at ginawang reyna bilang kapalit ni Vasti. <verse number="18" style="v"/>Nagdaos ang hari ng malaking handaan para parangalan si Ester. Inanyayahan niya ang lahat ng pinuno niya at ang iba pang naglilingkod sa kanya. Nang araw na iyon, ipinag-utos niya sa lahat at sa buong kaharian na magdiwang ng isang pista opisyal, at nagbigay siya ng maraming regalo sa mga tao.</para>
  <para style="s1">Iniligtas ni Mordecai ang Hari</para>
  <para style="p">
    <verse number="19" style="v"/>Sa pangalawang pagtitipon ng mga dalaga, si Mordecai ay <char style="add">isa nang opisyal na</char> nakapwesto sa pintuan ng palasyo. <verse number="20" style="v"/>Hindi pa rin sinasabi ni Ester na isa siyang Judio, tulad ng bilin ni Mordecai. Sinusunod pa rin ni Ester si Mordecai katulad noon, nang siyaʼy nasa pangangalaga pa nito.</para>
  <para style="p">
    <verse number="21" style="v"/>Nang panahong si Mordecai ay <char style="add">isa nang opisyal na</char> nakapwesto sa pintuan ng palasyo, may dalawang pinuno ng hari na ang mga pangalan ay Bigtana<note caller="+" style="f"><char style="fr" closed="false">2:21 </char><char style="fq" closed="false">Bigtana</char><char style="fqa" closed="false">: </char><char style="ft" closed="false">o, </char><char style="fqa" closed="false">Bigtan.</char></note> at Teres. Sila ang mga guwardya ng pintuan ng kwarto ng hari. Galit sila kay Haring Ahasuerus, at nagplano silang patayin ito. <verse number="22" style="v"/>Pero nalaman ni Mordecai ang planong ito, kaya sinabi niya ito kay Reyna Ester. Sinabi naman ito ni Ester sa hari at ipinaalam din niya sa kanya na si Mordecai ang nakatuklas sa planong pagpatay. <verse number="23" style="v"/>Ipinasiyasat ito ng hari. At nang mapatunayang totoo ito, ipinatuhog niya sina Bigtan at Teres sa nakatayong matulis na kahoy. At ang pangyayaring itoʼy ipinasulat ng hari sa aklat ng kasaysayan ng kaharian.</para>
  <chapter number="3" style="c"/>
  <para style="s1">Nagplano si Haman na Lipulin ang mga Judio</para>
  <para style="p">
    <verse number="1" style="v"/>Pagkatapos ng mga pangyayaring ito, itinaas ni Haring Ahasuerus sa tungkulin si Haman na anak ni Hamedata na Agageo.<note caller="+" style="f"><char style="fr" closed="false">3:1 </char><char style="fq" closed="false">Agageo</char><char style="fqa" closed="false">: </char><char style="ft" closed="false">Angkan ni Agag. Si Agag ay hari na lumaban sa mga Judio noon. (Tingnan ang 1 Sam. 15:1-33.)</char></note> Ginawa siyang pinakamataas na pinuno sa kaharian niya. <verse number="2" style="v"/>Inutusan niya ang lahat ng opisyal na yumukod kay Haman bilang paggalang sa kanya. Pero ayaw yumukod ni Mordecai. <verse number="3" style="v"/>Tinanong siya ng ibang pinuno kung bakit hindi niya sinusunod ang utos ng hari. <verse number="4" style="v"/>At sinabi niyang isa siyang Judio.<note caller="+" style="f"><char style="fr" closed="false">3:4 </char><char style="ft" closed="false">Maaaring ayaw yumukod ni Mordecai kay Haman dahil itinuturing ni Haman na dios ang sarili, at ang isang Judio na tapat sa pananampalataya niya ay hindi yuyukod sa dahilang ito.</char></note> Araw-araw, hinihikayat siya ng mga kapwa niya pinuno na yumukod kay Haman pero ayaw pa rin niyang sumunod. Dahil dito, isinumbong nila kay Haman si Mordecai para malaman nila kung pababayaan na lang siya sa ginagawa niya, dahil sinabi niyang isa siyang Judio.</para>
  <para style="p">
    <verse number="5" style="v"/>Nang makita ni Haman na hindi yumuyukod sa kanya si Mordecai para magbigay galang, nagalit siya ng labis. <verse number="6" style="v"/>At nang malaman pa niyang si Mordecai ay isang Judio, naisip niyang hindi lang si Mordecai ang ipapapatay niya kundi pati na ang lahat ng Judio sa buong kaharian ni Haring Ahasuerus. <verse number="7" style="v"/>Nang buwan ng Nisan, ang unang buwan <char style="add">ng taon</char>, noong ika-12 taon ng paghahari ni Ahasuerus, nag-utos si Haman na magpalabunutan para malaman kung ano ang tamang araw at buwan para ipatupad ang plano niya. (Ang ginagamit nila sa palabunutan ay tinatawag nilang “pur”.) At ang nabunot ay ang <char style="add">ika-13 araw ng</char><note caller="+" style="f"><char style="fr" closed="false">3:7 </char><char style="fq" closed="false">ika-13 araw ng</char><char style="fqa" closed="false">: </char><char style="ft" closed="false">Tingnan ang talatang 13.</char></note> ika-12 buwan, ang buwan ng Adar.</para>
  <para style="p">
    <verse number="8" style="v"/>Sinabi ni Haman kay Haring Ahasuerus, “Mahal na Hari, may isa pong grupo ng mga tao na naninirahan sa ibaʼt ibang probinsya ng inyong kaharian at may mga sarili po silang kautusan na iba kaysa sa ibang bansa. Hindi sila sumusunod sa mga kautusan ninyo at hindi ito makakabuti para sa inyo kung pababayaan na lang sila. <verse number="9" style="v"/>Kung gusto ninyo, Mahal na Hari, mag-utos kayo na patayin silang lahat. At magbibigay po ako ng 350 toneladang pilak sa mga pinuno ng inyong kaharian, at ilalagay nila ito sa taguan ng kayamanan ng hari.”</para>
  <para style="p">
    <verse number="10" style="v"/>Pagkatapos, kinuha ng hari ang kanyang singsing na pantatak,<note caller="+" style="f"><char style="fr" closed="false">3:10 </char><char style="fq" closed="false">singsing na pantatak</char><char style="fqa" closed="false">: </char><char style="ft" closed="false">Ibinigay ito ng hari kay Haman para matatakan niya ang kautusan na isusulat at ipapamigay sa mga tao. (Tingnan ang talatang 12.)</char></note> at ibinigay kay Haman na anak ni Hamedata na Agageo, ang kalaban ng mga Judio. <verse number="11" style="v"/>Sinabi ng hari sa kanya, “Sa iyo na lang ang pera mo, pero gawin mo ang gusto mong gawin sa mga Judio.” <verse number="12" style="v"/>Kaya noong ika-13 araw ng unang buwan, ipinatawag ni Haman ang lahat ng kalihim ng hari. Nagpagawa siya ng sulat sa kanila para sa mga gobernador ng mga probinsya, mga pinuno ng mga bayan at sa iba pang mga pinuno sa buong kaharian, sa kanilang sariling wika. Ang sulat ay ginawa sa pangalan ni Haring Ahasuerus at tinatakan ng singsing nito. <verse number="13" style="v"/>Ang sulat na iyon ay ipinadala sa lahat ng probinsya ng kaharian sa pamamagitan ng mga mensahero. Nakasulat dito ang utos na sa loob lang ng isang araw ay papatayin ang lahat ng Judio: bata, matanda, lalaki at babae, at sasamsamin ang lahat ng ari-arian nila. Gagawin ito sa ika-13 araw ng ika-12 buwan, ang buwan ng Adar.</para>
  <para style="p">
    <verse number="14-15" style="v"/>Sa utos ng hari, mabilis na nagsialis ang mga mensahero para ihatid sa bawat probinsya ang kopya ng kautusan ng hari, at ipinaalam ito sa mga tao para makapaghanda sila para sa araw ng pagpatay sa lahat ng Judio. At ang utos na itoʼy ipinaalam din sa lungsod ng Susa. Habang nakaupo at nag-iinuman ang hari at si Haman, nagkakagulo naman ang lungsod ng Susa dahil sa mga nangyayari.</para>
  <chapter number="4" style="c"/>
  <para style="s1">Humingi ng Tulong si Mordecai kay Ester</para>
  <para style="p">
    <verse number="1" style="v"/>Nang malaman ni Mordecai ang plano laban sa kanila, pinunit niya ang damit niya <char style="add">bilang pagpapakita ng kanyang pagdadalamhati</char>. At nagsuot siya ng sako, naglagay ng abo sa ulo, at pumasok sa lungsod na umiiyak nang napakalakas. <verse number="2" style="v"/>Pero hanggang doon lang siya sa labas ng pintuan ng palasyo, dahil hindi pinapayagang pumasok sa palasyo ang nakasuot ng sako. <verse number="3" style="v"/>Ang mga Judio sa bawat probinsya na nakarinig sa utos ng hari ay nagsipag-ayuno, nag-iyakan nang napakalakas, at nanaghoy. Marami sa kanila ang nagsuot ng sako at humiga sa abo.</para>
  <para style="p">
    <verse number="4" style="v"/>Nang malaman ni Reyna Ester ang tungkol kay Mordecai sa pamamagitan ng mga alipin niyang babae at mga pinunong nangangalaga sa kanya, nalungkot siya. Pinadalhan niya ng damit si Mordecai para palitan ang kanyang suot na sako, pero hindi niya ito tinanggap. <verse number="5" style="v"/>Kaya ipinatawag ni Ester si Hatak. Isa siya sa mga pinuno ng hari na itinalagang mag-asikaso sa kanya. Pinapunta niya si Hatak kay Mordecai para alamin kung bakit siya nagkakaganoon.</para>
  <para style="p">
    <verse number="6" style="v"/>Kaya pinuntahan naman ni Hatak si Mordecai sa plasa ng lungsod na nasa harap ng pintuan ng palasyo. <verse number="7" style="v"/>Sinabi sa kanya ni Mordecai ang lahat ng nangyari at kung magkano ang ipinangako ni Haman na ibibigay sa taguan ng kayamanan ng kaharian <char style="add">ng Susa</char>, para patayin ang lahat ng Judio. <verse number="8" style="v"/>Binigyan siya ni Mordecai ng isang kopya ng kautusan ng hari na ipinagbigay-alam sa mga taga-Susa, para ipakita kay Ester. Sinabihan din niya si Hatak na sabihing lahat kay Ester ang lahat ng nangyari, at pakiusapan ito na pumunta sa hari upang magmakaawa para sa mga kalahi niya.</para>
  <para style="p">
    <verse number="9" style="v"/>Bumalik si Hatak kay Ester at sinabi ang lahat ng sinabi ni Mordecai. <verse number="10" style="v"/>Pinabalik muli ni Ester si Hatak kay Mordecai at ipinasabi ang ganito. <verse number="11" style="v"/>“Alam ng lahat sa buong kaharian na ang sinumang lalapit sa hari sa loob ng kanyang bulwagan, lalaki man o babae na hindi ipinapatawag ay papatayin, maliban na lang kung ituturo ng hari ang kanyang gintong setro sa taong ito. At isang buwan na akong hindi ipinapatawag ng hari.”</para>
  <para style="p">
    <verse number="12" style="v"/>Pagkatapos na masabi kay Mordecai ang ipinapasabi ni Ester, <verse number="13" style="v"/>ito naman ang ipinasabi niya kay Ester, “Huwag mong isiping ikaw lang sa lahat ng Judio ang makakaligtas dahil sa palasyo ka nakatira. <verse number="14" style="v"/>Sapagkat kahit na manahimik ka sa panahong ito, may ibang tutulong at magliligtas sa mga Judio, pero ikaw at ang mga kamag-anak mo ay mamamatay. Baka nga kaya ka ginawang reyna ay para mailigtas mo ang kapwa mo mga Judio.”</para>
  <para style="p">
    <verse number="15" style="v"/>Ito naman ang ipinasabi ni Ester kay Mordecai, <verse number="16" style="v"/>“Humayo ka, tipunin mo ang lahat ng Judio na nandito sa Susa at mag-ayuno kayo para sa akin. Huwag kayong kumain o uminom sa loob ng tatlong araw. Ako at ang mga alipin kong babae ay mag-aayuno rin. At pagkatapos, pupunta ako sa hari kahit na labag sa batas. At kung papatayin man ako, handa akong mamatay.”</para>
  <para style="p">
    <verse number="17" style="v"/>Kaya umalis si Mordecai at ginawa niya ang ipinapagawa ni Ester.</para>
  <chapter number="5" style="c"/>
  <para style="s1">Nakiusap si Ester sa Hari</para>
  <para style="p">
    <verse number="1" style="v"/>Nang ikatlong araw, isinuot ni Ester ang kasuotan niyang pangreyna, at tumayo sa bulwagan ng palasyo na nakaharap sa trono ng hari. Nakaupo noon ang hari sa trono niya at nakaharap siya sa pintuan. <verse number="2" style="v"/>Nang makita niya si Reyna Ester, tuwang-tuwa siya at itinuro niya rito ang kanyang gintong setro. Kaya lumapit si Ester at hinipo ang dulo ng setro.</para>
  <para style="p">
    <verse number="3" style="v"/>Nagtanong ang hari sa kanya, “Ano ang kailangan mo Mahal na Reyna? Sabihin mo at ibibigay ko sa iyo kahit ang kalahati ng kaharian ko.” <verse number="4" style="v"/>Sumagot si Ester, “Mahal na Hari, kung ibig po ninyo, inaanyayahan ko po kayo at si Haman sa hapunang ihahanda ko para sa inyo.” <verse number="5" style="v"/>Sinabi ng hari <char style="add">sa mga alipin niya</char>, “Tawagin ninyo si Haman para masunod namin ang nais ni Ester.” Kaya pumunta agad ang hari at si Haman sa hapunang inihanda ni Ester. <verse number="6" style="v"/>At habang nag-iinuman sila, tinanong ng hari si Ester, “Ano ba talaga ang kailangan mo? Sabihin mo na dahil ibibigay ko sa iyo kahit ang kalahati ng kaharian ko.” <verse number="7" style="v"/>Sumagot si Ester, “Ito po ang kahilingan ko, <verse number="8" style="v"/>kung kalugod-lugod po ako sa inyo, at gusto ninyong ibigay ang kahilingan ko, minsan ko pa po kayong inaanyayahan at si Haman sa hapunan na ihahanda ko para sa inyo bukas. At saka ko po sasabihin ang kahilingan ko sa inyo.”</para>
  <para style="s1">Nagplano si Haman na Patayin si Mordecai</para>
  <para style="p">
    <verse number="9" style="v"/>Nang araw na iyon, masayang-masayang lumabas sa palasyo si Haman. Pero nagalit siya nang makita niya si Mordecai sa pintuan ng palasyo na hindi man lang tumayo o yumukod bilang paggalang sa kanya. <verse number="10" style="v"/>Ganoon pa man, pinigilan niya ang kanyang sarili at nagpatuloy sa pag-uwi.</para>
  <para style="p">Pagdating sa bahay niya, tinawag niya ang mga kaibigan niya at ang asawa niyang si Zeres. <verse number="11" style="v"/>Ipinagmalaki niya sa kanila ang kayamanan at mga anak niya, ang lahat ng pagpaparangal sa kanya ng hari pati na ang pagbibigay sa kanya ng pinakamataas na katungkulan sa lahat ng pinuno at sa iba pang mga lingkod ng hari. <verse number="12" style="v"/>Sinabi pa niya, “Hindi lang iyon, noong naghanda ng hapunan si Reyna Ester, ako lang ang inanyayahan niyang makasama ng hari. At muli niya akong inanyayahan sa ihahanda niyang hapunan bukas kasama ng hari. <verse number="13" style="v"/>Pero ang lahat ng itoʼy hindi makapagbibigay sa akin ng kaligayahan, habang nakikita ko ang Judiong si Mordecai na nakaupo sa pintuan ng palasyo.”</para>
  <para style="p">
    <verse number="14" style="v"/>Sinabi sa kanya ng kanyang asawaʼt mga kaibigan, “Bakit hindi ka magpagawa ng matulis na kahoy na 75 talampakan ang taas. At bukas ng umaga, hilingin mo sa hari na ituhog doon si Mordecai para maging maligaya kang kasama ng hari sa inihandang hapunan.” Nagustuhan iyon ni Haman kaya nagpagawa siya niyon.</para>
  <chapter number="6" style="c"/>
  <para style="s1">Pinarangalan si Mordecai</para>
  <para style="p">
    <verse number="1" style="v"/>Kinagabihan, hindi makatulog si Haring Ahasuerus, kaya ipinakuha niya ang aklat tungkol sa kasaysayan ng kaharian niya at ipinabasa habang nakikinig siya. <verse number="2" style="v"/>Nabasa ang bahagi ng kasaysayan tungkol sa pagkakatuklas ni Mordecai sa plano nina Bigtan at Teres na patayin si Haring Ahasuerus. Sina Bigtana at Teres ay mga lingkod ng hari. Sila ang guwardya ng pintuan ng kwarto ng hari.</para>
  <para style="p">
    <verse number="3" style="v"/>Sa nabasang iyon, nagtanong ang hari, “Anong gantimpala o parangal ang ginawa o ibinigay kay Mordecai dahil sa mabuting ginawa niya sa akin?” Sinabi ng lingkod ng hari, “Wala po, <char style="add">Mahal na Hari</char>.”</para>
  <para style="p">
    <verse number="4" style="v"/>Tamang-tama naman na nang oras ding iyon, papasok si Haman sa bulwagan ng palasyo para hilingin sa hari na ituhog si Mordecai sa matulis na kahoy na ipinagawa niya para dito. Nagtanong ang hari, “Sino ang nasa bulwagan?” <verse number="5" style="v"/>Sumagot ang mga lingkod ng hari, “Si Haman po.” Kaya sinabi ng hari, “Papasukin ninyo siya rito.”</para>
  <para style="p">
    <verse number="6" style="v"/>Nang naroon na si Haman, tinanong siya ng hari, “Ano ang mabuting gawin sa taong nais parangalan ng hari?” Ang akala ni Haman ay siya ang tinutukoy ng hari na pararangalan. <verse number="7" style="v"/>Kaya sinabi niya, “Ito po ang gawin nʼyo, Mahal na Hari: <verse number="8" style="v"/>Ipakuha nʼyo ang isa sa inyong mga damit na panghari na nasuot na, at ang isa sa mga sinasakyan nʼyong kabayo, na may sagisag ng hari na nakasuot sa ulo nito. <verse number="9" style="v"/>Pagkatapos, utusan po ninyo ang isa sa mga pinuno ninyo na isuot sa taong pararangalan ang damit ng hari at pasakayin siya sa kabayo ng hari, at ilibot sa buong bayan habang isinisigaw ng mga kasama niya, ‘Ganito ang ginagawa sa taong pinararangalan ng hari.’ ”</para>
  <para style="p">
    <verse number="10" style="v"/>Sinabi ng hari kay Haman, “Sige, ipakuha mo ang isa sa mga damit at kabayo ko, at gawin mo ang lahat ng sinabi mo kay Mordecai, ang Judiong nakaupo sa pintuan ng aking palasyo. Tiyakin mo na matutupad ang lahat ng sinabi mo.”</para>
  <para style="p">
    <verse number="11" style="v"/>Kaya kinuha ni Haman ang damit ng hari at isinuot kay Mordecai, at isinakay sa kabayo ng hari at inilibot sa lungsod habang sumisigaw siya, “Ganito ang ginagawa sa taong pinararangalan ng hari.”</para>
  <para style="p">
    <verse number="12" style="v"/>Pagkatapos, bumalik si Mordecai sa pintuan ng palasyo. Si Haman naman ay dali-daling umuwi na nakatalukbong dahil sa hiya at sama ng loob. <verse number="13" style="v"/>Pagdating niya sa bahay, isinalaysay niya sa asawa niyang si Zeres at sa mga kaibigan niya ang lahat ng nangyari. Sinabi sa kanya ng asawa niya at mga kaibigan <char style="add">na mga tagapayo niya</char>, “Unti-unti ka nang nadadaig ni Mordecai. Hindi mo siya madadaig dahil isa siyang Judio. Tiyak na ikaw ang matatalo.” <verse number="14" style="v"/>Habang nag-uusap pa sila, dumating ang ilang lingkod ng hari at dali-daling isinama si Haman sa inihandang hapunan ni Ester.</para>
  <chapter number="7" style="c"/>
  <para style="s1">Binitay si Haman</para>
  <para style="p">
    <verse number="1" style="v"/>Dumalo sina Haring Ahasuerus at Haman sa inihandang hapunan ni Reyna Ester. <verse number="2" style="v"/>At habang nag-iinuman sila, tinanong muli ng hari si Reyna Ester, “Ano ba talaga ang kahilingan mo? Sabihin mo na at ibibigay ko sa iyo kahit kalahati ng kaharian ko.” <verse number="3" style="v"/>“Mahal na Hari, kung kalugod-lugod po ako sa inyo, iligtas po ninyo ako at ang mga kalahi kong Judio. Iyan ang kahilingan ko sa inyo. <verse number="4" style="v"/>Dahil may gantimpalang ipinangako sa mga taong papatay sa amin. Kung ipinagbili po kami para maging alipin lang, magsasawalang-kibo na lang ako, dahil hindi iyon gaanong mahalaga para gambalain ko pa kayo.”</para>
  <para style="p">
    <verse number="5" style="v"/>Sinabi ni Haring Ahasuerus, “Sino ang nangahas na gumawa ng bagay na iyon at nasaan siya ngayon?” <verse number="6" style="v"/>Sumagot si Ester, “Ang kumakalaban po sa amin at ang kaaway namin ay ang masamang si Haman.”</para>
  <para style="p">Takot na takot si Haman habang nasa harap ng hari at ng reyna. <verse number="7" style="v"/>Galit na galit na tumayo ang hari. Iniwan niya ang kanyang iniinom at pumunta sa hardin ng palasyo. Naiwan si Haman na nagmamakaawa kay Reyna Ester dahil natitiyak niyang parurusahan siya ng hari.</para>
  <para style="p">
    <verse number="8" style="v"/>Pagbalik ng hari mula sa hardin, nakita niyang nakadapa si Haman <char style="add">na nagmamakaawa</char> sa harap ng hinihigaan ni Ester. Kaya sinabi ng hari, “At gusto mo pang pagsamantalahan ang reyna rito sa loob ng palasyo ko!” Nang masabi iyon ng hari, dinakip ng mga naroon si Haman at tinalukbungan ang ulo<note caller="+" style="f"><char style="fr" closed="false">7:8 </char><char style="fq" closed="false">tinalukbungan ang ulo</char><char style="fqa" closed="false">: </char><char style="ft" closed="false">Maaaring palatandaan ito na papatayin siya.</char></note> nito. <verse number="9" style="v"/>Sinabi ni Harbona, isa sa mga lingkod ng hari, “Nagpagawa po si Haman ng matulis na kahoy para tuhugin si Mordecai, na nagligtas sa inyong buhay. Ang taas po ng kahoy ay 75 talampakan at malapit ito sa bahay ni Haman.” <verse number="10" style="v"/>Kaya nag-utos ang hari, “Doon ninyo siya tuhugin!” At tinuhog nga nila si Haman doon sa ipinagawa niyang matulis na kahoy para kay Mordecai. At nawala ang galit ng hari.</para>
  <chapter number="8" style="c"/>
  <para style="s1">Hinirang ng Hari si Mordecai</para>
  <para style="p">
    <verse number="1" style="v"/>Nang araw ding iyon, ibinigay ni Haring Ahasuerus kay Reyna Ester ang ari-arian ni Haman, ang kalaban ng mga Judio. Sinabi ni Ester sa hari na kamag-anak niya si Mordecai, kaya ipinatawag ito ng hari. <verse number="2" style="v"/>Kinuha ng hari ang kanyang singsing na pantatak, na binawi niya kay Haman, at ibinigay kay Mordecai. At siya ang ginawang katiwala ni Ester sa lahat ng ari-arian ni Haman.</para>
  <para style="p">
    <verse number="3" style="v"/>Minsan pang lumapit si Ester kay Haring Ahasuerus habang nakaluhod at umiiyak sa kanyang paanan. Hiniling niyang huwag nang ituloy ang masamang plano ni Haman na Agageo laban sa mga Judio. <verse number="4-5" style="v"/>Itinuro ng hari ang kanyang gintong setro kay Ester, kaya tumayo siya sa harap ng hari at sinabi, “Kung kalugod-lugod po ako sa inyo, Mahal na Hari, at kung para sa inyoʼy tama at matuwid ito, nais ko sanang hilingin sa inyo na gumawa po kayo ng isang kautusan na magpapawalang bisa sa kautusang ipinakalat ni Haman na anak ni Hamedata na Agageo, na patayin ang lahat ng Judio sa inyong kaharian. <verse number="6" style="v"/>Hindi ko po matitiis na makitang nililipol ang mga kalahi at mga kamag-anak ko.”</para>
  <para style="p">
    <verse number="7" style="v"/>Sinabi ni Haring Ahasuerus kay Ester at kay Mordecai na Judio, “Ipinatuhog ko na si Haman dahil sa masama niyang plano na patayin ang mga Judio. Kaya ibinigay ko na sa iyo, Ester, ang mga ari-arian niya. <verse number="8" style="v"/>Kaya gumawa kayo ng kautusan sa aking pangalan ng anumang nais ninyong isulat para sa ikabubuti ng mga Judio, at pagkatapos ay tatakan ninyo ng singsing ko. Dahil anumang kasulatan na isinulat sa pangalan ng hari at tinatakan ng singsing niya ay hindi mababago.”</para>
  <para style="p">
    <verse number="9" style="v"/>Kaya noong ika-23 ng ikatlong buwan, ang buwan ng Sivan, ipinatawag ang mga kalihim ng hari. Isinulat nila ang lahat ng idinikta ni Mordecai. Ang sulat ay para sa mga Judio, mga gobernador, mga punong-bayan, at iba pang lingkod ng hari sa 127 lalawigan, mula sa India hanggang sa Etiopia.<note caller="+" style="f"><char style="fr" closed="false">8:9 </char><char style="fq" closed="false">Etiopia</char><char style="fqa" closed="false">: </char><char style="ft" closed="false">sa Hebreo, </char><char style="fqa" closed="false">Cush.</char></note> Isinulat ito sa bawat wika ng mga tao sa buong kaharian, pati na sa wika ng mga Judio. <verse number="10" style="v"/>Ipinasulat ni Mordecai sa pangalan ni Haring Ahasuerus at tinatakan ng singsing ng hari. At pagkatapos, ipinadala sa pamamagitan ng mga tagapaghatid ng sulat na nakasakay sa mabibilis na kabayo ng hari. <verse number="11" style="v"/>Ayon sa sulat na iyon, binigyan ng pahintulot ang lahat ng Judio na magsama-sama at ipagtanggol ang kanilang sarili, <char style="add">pati na ang kanilang</char> mga babae at mga bata. Maaari nilang patayin ang sinumang sasalakay sa kanila mula sa kahit anong bansa o probinsya. Pinahintulutan din silang samsamin ang mga ari-arian ng kanilang mga kaaway. <verse number="12" style="v"/>Gagawin ito ng mga Judio sa lahat ng probinsyang nasasakupan ni Haring Ahasuerus, sa ika-13 araw ng ika-12 buwan, ang buwan ng Adar. <verse number="13" style="v"/>Ang sulat na itoʼy ipapadala sa lahat ng probinsya bilang isang kautusan at dapat ipaalam sa lahat, para makapaghanda ang mga Judio sa pagtatanggol ng kanilang sarili laban sa mga kaaway nila sa araw na iyon.</para>
  <para style="p">
    <verse number="14" style="v"/>Kaya sa utos ng hari, nagmamadaling umalis ang mga tagapaghatid ng sulat na nakasakay sa mabibilis na kabayo ng hari. Ang utos na iyon ay ipinakalat din sa lungsod ng Susa.</para>
  <para style="p">
    <verse number="15" style="v"/>Nang lumabas si Mordecai sa palasyo, nakadamit siya ng damit panghari na puti at asul at nakabalabal ng pinong linen na kulay ube, at may malaking koronang ginto sa kanyang ulo. Nagsigawan sa tuwa ang mga tao sa lungsod ng Susa. <verse number="16" style="v"/>Labis ang katuwaan ng lahat ng Judio. <verse number="17" style="v"/>Sa bawat lungsod o probinsya na naabot ng utos ng hari, tuwang-tuwa ang mga Judio at nagdiwang sila. At marami sa lupaing iyon ang naging Judio dahil sa takot nila sa mga Judio.</para>
  <chapter number="9" style="c"/>
  <para style="s1">Nadaig ng mga Judio ang mga Kalaban Nila</para>
  <para style="p">
    <verse number="1" style="v"/>Dumating ang ika-13 araw ng ika-12 buwan ng Adar. Ito ang araw na ipapatupad ang kautusan ng hari. Sa araw na ito, inakala ng mga kalaban ng mga Judio na lubusan na nilang malilipol ang mga Judio. Pero kabaligtaran ang nangyari, dahil sila ang nalipol ng mga Judio. <verse number="2" style="v"/>Nang araw na iyon, nagtipon ang mga Judio sa kani-kanilang mga lungsod at probinsya na sakop ni Haring Ahasuerus para patayin ang sinumang mangahas na sumalakay sa kanila. Pero wala namang nangahas dahil takot sa kanila ang mga tao. <verse number="3" style="v"/>Tinulungan pa sila ng mga pinuno ng mga probinsya, ng mga gobernador, at ng iba pang lingkod ng hari sa bawat lugar dahil natatakot din sila kay Mordecai. <verse number="4" style="v"/>Sapagkat makapangyarihan na si Mordecai sa palasyo ng hari at tanyag na sa buong kaharian. At lalo pang nadadagdagan ang kanyang kapangyarihan.</para>
  <para style="p">
    <verse number="5" style="v"/>Pinatay ng mga Judio ang lahat ng kalaban nila nang araw na iyon sa pamamagitan ng espada. Ginawa nila ang gusto nila sa lahat ng nagagalit sa kanila. <verse number="6" style="v"/>Sa lungsod lang ng Susa, 500 na lalaki ang napatay nila. <verse number="7" style="v"/>Pinatay din nila sina Parshandata, Dalfon, Aspata, <verse number="8" style="v"/>Porata, Adalia, Aridata, <verse number="9" style="v"/>Parmasta, Arisai, Aridai at Vaizata <verse number="10" style="v"/>na mga anak ni Haman na kalaban ng mga Judio at anak ni Hamedata. Pero hindi sinamsam ng mga Judio ang mga ari-arian ng mga kalaban nila.</para>
  <para style="p">
    <verse number="11" style="v"/>Nang araw ding iyon, napag-alaman ng hari ang dami ng mga pinatay sa lungsod ng Susa. <verse number="12" style="v"/>Sinabi ng hari kay Reyna Ester, “Sa Susa pa lang 500 na lalaki ang pinatay ng mga Judio, at pinatay din nila ang sampung anak ni Haman. Ano kaya ang nangyari sa ibang lungsod at probinsya? Ano pa ngayon ang gusto mong hilingin at ibibigay ko sa iyo.” <verse number="13" style="v"/>Sinabi ni Ester, “Mahal na Hari, kung gusto po ninyo, payagan ninyong ipagtanggol pa ng mga Judio rito sa Susa ang kanilang sarili hanggang bukas, tulad ng ginagawa nila ngayon. At ituhog sa nakatayong kahoy ang mga bangkay ng sampung anak ni Haman.”</para>
  <para style="p">
    <verse number="14" style="v"/>Kaya nag-utos ang hari na gawin ang kahilingan ni Ester. Ipinaalam sa mga taga-Susa ang utos ng hari at ibinigay ang mga bangkay ng sampung anak ni Haman. <verse number="15" style="v"/><char style="add">Kinaumagahan,</char> ika-14 na araw ng buwan ng Adar, nagtipong muli ang mga Judio na nasa Susa at nakapatay pa sila ng 300 lalaki. Pero hindi rin nila sinamsam ang mga ari-arian <char style="add">ng mga kalaban nila</char>.</para>
  <para style="p">
    <verse number="16-17" style="v"/>Pero noong ika-13 araw ng buwan ng Adar, nagtipon ang mga Judio sa ibaʼt ibang probinsya ng kaharian para ipagtanggol ang kanilang sarili sa mga kalaban nila. At nakapatay sila ng 75,000 tao, pero hindi nila sinamsam ang mga ari-arian nito. Kinaumagahan, ika-14 na araw ng buwan ng Adar, nagpahinga sila at nagdiwang ng pista. <verse number="18" style="v"/>Pero sa Susa, patuloy pa ang pagpatay ng mga Judio sa kanilang mga kalaban. At nang ika-15 araw ng buwan ng Adar, nagpahinga sila at nagdiwang ng pista. <verse number="19" style="v"/>Ito ang dahilan kung bakit ang mga Judiong nasa probinsya ay nagdiriwang ng pista sa ika-14 na araw ng buwan ng Adar. Sa araw na iyon, nagbibigayan sila ng mga regalo.<note caller="+" style="f"><char style="fr" closed="false">9:19 </char><char style="fq" closed="false">regalo</char><char style="fqa" closed="false">: </char><char style="ft" closed="false">o, </char><char style="fqa" closed="false">regalong pagkain.</char></note></para>
  <para style="s1">Ang Pista ng “Purim”</para>
  <para style="p">
    <verse number="20" style="v"/>Isinulat ni Mordecai ang lahat ng nangyari, at nagpadala siya ng sulat sa lahat ng Judio sa malalayo at sa malalapit na probinsyang nasasakupan ni Haring Ahasuerus. <verse number="21" style="v"/>Sa sulat na ito, sinabi ni Mordecai sa mga Judio na dapat alalahanin nila at ipagdiwang ang ika-14 at ika-15 araw ng buwan ng Adar. <verse number="22" style="v"/>Itoʼy para alalahanin ang araw na nakaligtas sila sa mga kalaban, na ang kalungkutan nila ay naging kaligayahan at ang kanilang iyakan ay naging kasayahan. Kaya sinabi sa kanila ni Mordecai sa sulat na dapat magdiwang sila ng pista, magsaya sa araw na iyon, at magbigayan ng mga regalo<note caller="+" style="f"><char style="fr" closed="false">9:22 </char><char style="fq" closed="false">regalo</char><char style="fqa" closed="false">: </char><char style="ft" closed="false">Tingnan ang “footnote” sa talatang 19.</char></note> sa isaʼt isa at sa mahihirap. <verse number="23" style="v"/>Sinunod ng mga Judio ang utos ni Mordecai, na patuloy nilang ipagdiwang ang pistang iyon sa bawat taon.</para>
  <para style="s1">Ang Dahilan kung Bakit may Pista ng Purim</para>
  <para style="p">
    <verse number="24" style="v"/>Si Haman na anak ni Hamedata na Agageo, na kalaban ng mga Judio ay nagplanong patayin ang lahat ng Judio. Nagpalabunutan sila para malaman kung kailan isasagawa ang pagpatay. Ang uri ng palabunutan na ginamit ay tinatawag na “Pur”. <verse number="25" style="v"/>Pero nang malaman ng hari ang planong ito sa pamamagitan ni Reyna Ester, nagpasulat ang hari ng isang utos na ang masamang plano ni Haman laban sa mga Judio ay gawin kay Haman at sa mga anak nitong lalaki. At iyon nga ang nangyari. <verse number="26" style="v"/>Ito ang dahilan kaya tinawag ang pistang iyon na Purim,<note caller="+" style="f"><char style="fr" closed="false">9:26 </char><char style="fq" closed="false">Purim</char><char style="fqa" closed="false">: </char><char style="ft" closed="false">Ito ang tawag sa higit sa isang “pur”; kung sa Ingles, plural of “pur”.</char></note> na mula sa salitang “pur”, <char style="add">na ang ibig sabihin ay palabunutan.</char> At dahil sa sulat ni Mordecai at ayon sa karanasan nila, <verse number="27" style="v"/>nagkasundo ang mga Judio na ipagdiwang nila ang dalawang araw na iyon taun-taon katulad ng sinabi ni Mordecai, at napagpasyahan din nilang ipagdiwang ito ng kanilang angkan at ng lahat ng naging Judio. <verse number="28" style="v"/>Ang dalawang araw na ito ay aalalahanin at ipagdiriwang ng bawat sambahayan ng Judio sa bawat salinlahi nila, sa lahat ng lungsod at probinsya. Hindi ito dapat kalimutan o itigil ng alin mang lahi.</para>
  <para style="p">
    <verse number="29" style="v"/>Para lalong mapagtibay ang sulat ni Mordecai tungkol sa Pista ng Purim, sumulat din si Reyna Ester na anak ni Abihail patungkol dito. Kasama rin niya si Mordecai sa pagsulat nito. <verse number="30" style="v"/>At ipinadala iyon ni Mordecai sa 127 probinsya na sakop ng kaharian ni Haring Ahasuerus. Ang sulat ay nagdulot ng kapayapaan at katiwasayan sa mga Judio, <verse number="31" style="v"/>at itinalaga na ipagdiwang ang Pista ng Purim sa takdang panahon, ayon sa iniutos ni Mordecai at ni Reyna Ester. Dapat nila itong sundin katulad ng pagsunod ng lahi nila sa mga tuntunin tungkol sa pag-aayuno at pagdadalamhati. <verse number="32" style="v"/>At ang utos ni Ester na nagpapatibay ng pagganap ng Pista ng Purim ay isinulat sa aklat ng kasaysayan.</para>
  <chapter number="10" style="c"/>
  <para style="s1">Ang Kapangyarihan ni Haring Ahasuerus at Mordecai</para>
  <para style="p">
    <verse number="1" style="v"/>Pinagbayad ni Haring Ahasuerus ng buwis ang lahat ng mamamayan sa buong kaharian niya, pati na ang nakatira sa mga isla.<note caller="+" style="f"><char style="fr" closed="false">10:1 </char><char style="fq" closed="false">isla</char><char style="fqa" closed="false">: </char><char style="ft" closed="false">o, </char><char style="fqa" closed="false">lugar malapit sa dagat; </char><char style="ft" closed="false">o, </char><char style="fqa" closed="false">malalayong lugar.</char></note> <verse number="2" style="v"/>Ang kapangyarihan ni Haring Ahasuerus at ang lahat ng ginawa niya, pati na ang pagtataas niya ng katungkulan kay Mordecai at ang malaking karangalang ibinigay niya rito ay nakasulat lahat sa Aklat ng Kasaysayan ng hari ng Media at Persia. <verse number="3" style="v"/>Si Mordecai ay pangalawa kay Haring Ahasuerus. Tanyag siya sa mga kapwa niya Judio, at iginagalang nila dahil ginagawa niya ang lahat para sa ikabubuti ng mga kalahi niyang Judio, at siya ang nakikiusap <char style="add">sa hari</char> kapag mayroon silang kahilingan.</para>
</usx>
