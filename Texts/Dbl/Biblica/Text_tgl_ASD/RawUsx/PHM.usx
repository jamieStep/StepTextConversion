<?xml version="1.0" encoding="UTF-8"?>
<usx version="2.6">
  <book code="PHM" style="id">- Ang Salita ng Dios (Tagalog Contemporary Bible)</book>
  <para style="rem">Copyright © 2009, 2011, 2014, 2015 by Biblica, Inc.®</para>
  <para style="h">Filemon</para>
  <para style="toc1">Ang Sulat ni Pablo kay Filemon</para>
  <para style="toc2">Filemon</para>
  <para style="toc3">Flm.</para>
  <para style="mt2">Ang Sulat ni Pablo kay</para>
  <para style="mt1">Filemon</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>
    <char style="add">Mula kay</char> Pablo na nakabilanggo dahil kay Cristo Jesus, <char style="add">kasama si</char> Timoteo na <char style="add">ating</char> kapatid.</para>
  <para style="p">Filemon, aming minamahal na kamanggagawa <char style="add">sa Panginoon</char>, <verse number="2" style="v"/>kasama si Afia na <char style="add">ating</char> kapatid, si Arkipus na kapwa natin sundalo <char style="add">ni Cristo</char>, at ang mga mananampalatayang nagtitipon<note caller="+" style="f"><char style="fr" closed="false">1:2 </char><char style="fq" closed="false">mga mananampalatayang nagtitipon</char><char style="fqa" closed="false">: </char><char style="ft" closed="false">sa literal, </char><char style="fqa" closed="false">iglesya.</char></note> sa iyong tahanan <char style="add">sa pagsamba sa Dios</char>:</para>
  <para style="p">
    <verse number="3" style="v"/>Sumainyo nawa ang biyaya at kapayapaang galing sa Dios na ating Ama at sa Panginoong Jesu-Cristo.</para>
  <para style="s1">Ang Pag-ibig at Pananampalataya ni Filemon</para>
  <para style="p">
    <verse number="4" style="v"/>Lagi akong nagpapasalamat sa Dios sa tuwing ipinapanalangin kita, <verse number="5" style="v"/>dahil nabalitaan ko ang iyong pananampalataya sa Panginoong Jesus at ang pagmamahal mo sa lahat ng mga pinabanal<note caller="+" style="f"><char style="fr" closed="false">1:5 </char><char style="fq" closed="false">pinabanal</char><char style="fqa" closed="false">: </char><char style="ft" closed="false">sa Griego, </char><char style="fqa" closed="false">hagios, </char><char style="ft" closed="false">na ang ibig sabihin ay itinuring ng Dios na sa kanya.</char></note> <char style="add">ng Dios</char>. <verse number="6" style="v"/>Idinadalangin ko na sana ang pagiging mapagbigay mo, <char style="add">na bunga</char> ng iyong pananampalataya,<note caller="+" style="f"><char style="fr" closed="false">1:6 </char><char style="fq" closed="false">pagiging mapagbigay mo, na bunga ng iyong pananampalataya</char><char style="fqa" closed="false">: </char><char style="ft" closed="false">o, </char><char style="fqa" closed="false">pagbabahagi mo ng iyong pananampalataya.</char></note> ay magpatuloy habang lumalago ang iyong pang-unawa sa lahat ng mabubuting bagay na ibinigay sa atin dahil tayoʼy nakay Cristo. <verse number="7" style="v"/><char style="add">Minamahal kong</char> kapatid, labis na nagbigay kagalakan at kaaliwan sa akin ang iyong pagmamahal sa mga mananampalataya na nagpasigla sa kanila.</para>
  <para style="s1">Ang Hiling ni Pablo para kay Onesimus</para>
  <para style="p">
    <verse number="8" style="v"/>Ngayon, bilang apostol ni Cristo, maaari kitang utusan kung ano ang dapat mong gawin, <verse number="9" style="v"/>pero dahil mahal kita, minarapat kong makiusap na lamang sa iyo. Kaya bilang isang nakatatanda at bilanggo dahil kay Cristo, <verse number="10" style="v"/>nakikiusap ako sa iyo para kay Onesimus, <char style="add">na sana patawarin mo na siya.</char> Siyaʼy naging anak ko sa pananampalataya rito sa bilangguan. <verse number="11" style="v"/>Datiʼy wala siyang pakinabang sa iyo, ngunit ngayoʼy kapaki-pakinabang na siya sa ating dalawa.</para>
  <para style="p">
    <verse number="12" style="v"/>Pinababalik ko na sa iyo ang minamahal kong si Onesimus. <verse number="13" style="v"/>Gusto ko sanang dito na muna siya upang sa pamamagitan niya, makakatulong ka sa akin habang nakabilanggo ako dahil sa aking pagpapahayag ng Magandang Balita. <verse number="14" style="v"/>Ngunit ayaw ko itong gawin nang wala kang pahintulot, upang maging kusang-loob ang iyong pagtulong at hindi sapilitan.</para>
  <para style="p">
    <verse number="15" style="v"/>Marahil nahiwalay siya sa iyo nang saglit upang sa kanyang pagbabalik ay hindi na kayo magkahiwalay pang muli. <verse number="16" style="v"/>Kahit na alipin mo siya, isa na rin siyang minamahal na kapatid. Napamahal siya sa akin, at lalo na sa iyo, ngayong hindi mo lang siya alipin kundi kapatid pa sa Panginoon.</para>
  <para style="p">
    <verse number="17" style="v"/>Kaya kung itinuturing mo akong kamanggagawa<note caller="+" style="f"><char style="fr" closed="false">1:17 </char><char style="fq" closed="false">kamanggagawa</char><char style="fqa" closed="false">: </char><char style="ft" closed="false">o, </char><char style="fqa" closed="false">kapwa mananampalataya.</char></note> <char style="add">sa Panginoon,</char> tanggapin mo siya na parang ako ang iyong tinatanggap. <verse number="18" style="v"/>Kung siya man ay nagkasala o nagkautang sa iyo, ako na lamang ang singilin mo. <verse number="19" style="v"/>Ako mismo, si Pablo, ang sumulat nito: Ako ang magbabayad sa anumang pagkakautang niya sa iyo. Kahit na kung tutuusin ay utang mo sa akin ang iyong pagkakilala kay Cristo. <verse number="20" style="v"/>Kaya kapatid, pagbigyan mo sana ang aking kahilingan alang-alang sa Panginoon. Paligayahin mo ang puso ko bilang kapatid kay Cristo. <verse number="21" style="v"/>Sumulat ako dahil malaki ang tiwala kong pagbibigyan mo ang aking kahilingan, at alam kong higit pa roon ang iyong gagawin.</para>
  <para style="p">
    <verse number="22" style="v"/>Siya nga pala, ipaghanda mo ako ng matutuluyan, dahil umaasa akong makakabalik sa inyo dahil sa inyong panalangin.</para>
  <para style="s1">Pangwakas na Pagbati</para>
  <para style="p">
    <verse number="23" style="v"/>Kinukumusta ka ni Epafras na kapwa ko bilanggo dahil kay Cristo Jesus. <verse number="24" style="v"/>Kinukumusta ka rin ng mga kamanggagawa kong sina Marcos, Aristarcus, Demas at Lucas.</para>
  <para style="p">
    <verse number="25" style="v"/>Pagpalain nawa kayo ng Panginoong Jesu-Cristo.</para>
</usx>
