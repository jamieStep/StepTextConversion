<?xml version="1.0" encoding="UTF-8"?>
<usx version="2.6">
  <book code="JUD" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">JUDY</para>
  <para style="toc1">Judy</para>
  <para style="toc2">Judy</para>
  <para style="toc3">Jud</para>
  <para style="mt1">Judy</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Juda, sługa Jezusa Chrystusa i brat Jakuba, piszę do wszystkich powołanych i ukochanych przez Boga Ojca i chronionych przez Jezusa Chrystusa.</para>
  <para style="b"/>
  <para style="p">
    <verse number="2" style="v"/>Niech Bóg obficie obdarza was pokojem oraz miłością i współczuciem dla innych ludzi!</para>
  <para style="s1">Ostrzeżenie przed fałszywymi nauczycielami</para>
  <para style="p">
    <verse number="3" style="v"/>Kochani, chciałem napisać do was o naszym wspólnym zbawieniu. Uznałem jednak, że muszę raczej zachęcić was do walki w obronie wiary, która raz na zawsze została przekazana świętym.</para>
  <para style="p">
    <verse number="4" style="v"/>Piszę o tym dlatego, że pojawili się wśród was jacyś bezbożni ludzie, którzy twierdzą, że skoro Bóg okazał im łaskę, to mogą teraz prowadzić rozwiązłe życie. W ten sposób odrzucają Jezusa Chrystusa, naszego jedynego Władcę i Pana. Dawno już jednak wydany został na nich wyrok potępienia.</para>
  <para style="p">
    <verse number="5" style="v"/>Dobrze znacie historię wyzwolenia Izraelitów z niewoli w Egipcie. Chciałbym wam jednak przypomnieć, że spośród ludzi, którzy zostali wyzwoleni, Pan zgładził tych, którzy Mu nie uwierzyli. <verse number="6" style="v"/>Ukarał również aniołów, którzy nie pozostali tam, gdzie powinni, ale opuścili swoje miejsce. Uwięził ich w ciemnej otchłani, gdzie czekają na dzień Bożego sądu. <verse number="7" style="v"/>Przypomnijcie sobie również, co się stało z Sodomą i Gomorą oraz okolicznymi miastami. Życie mieszkańców tych miast było rozwiązłe, a ich pragnienia—sprzeczne z naturą. Dlatego kara, którą ponieśli, stała się przykładem kary wiecznego ognia.</para>
  <para style="p">
    <verse number="8" style="v"/>Ludzie, którzy wkradli się między was, są do nich podobni. Kierują się bowiem swoimi urojeniami i hańbią własne ciała. Odrzucają władzę Pana i obrażają niebiańskie istoty, <verse number="9" style="v"/>podczas gdy nawet archanioł Michał, spierając się z diabłem o ciało Mojżesza, nie ośmielił się go oskarżyć. Powiedział tylko: „Niech Pan cię potępi!”. <verse number="10" style="v"/>Ci zaś, którzy pojawili się wśród was, przeklinają to, o czym nie mają zielonego pojęcia. Skończą jednak jak nierozumne zwierzęta, które kierują się tylko zmysłami. <verse number="11" style="v"/>Marny ich los! Poszli bowiem w ślady Kaina, który był mordercą, oraz Baalama, który dla pieniędzy był gotów popełnić zło, a także Korego, który zbuntował się przeciwko Bogu i został za to zgładzony. Ich spotka taki sam los!</para>
  <para style="p">
    <verse number="12" style="v"/>Ludzie ci chętnie zasiadają z wami przy wspólnym stole. Myślą jednak tylko o tym, żeby się najeść, i wciąż sprawiają wam kłopoty. Są jak chmury gnane wiatrem, ale nie dające potrzebnego deszczu, i jak wyrwane z korzeniami, uschnięte drzewa, na których brak owoców. <verse number="13" style="v"/>Ich złe uczynki są jak spienione morskie fale, oni sami zaś—jak zabłąkane gwiazdy, których przeznaczeniem jest wieczna ciemność.</para>
  <para style="p">
    <verse number="14" style="v"/>Henoch, który żył siedem pokoleń po Adamie, prorokował o nich, mówiąc:</para>
  <para style="q1">„Pan nadchodzi z tysiącami swoich świętych,</para>
  <para style="q1">
    <verse number="15" style="v"/>aby osądzić wszystkich ludzi.</para>
  <para style="q1">On ukarze bezbożnych za złe czyny,</para>
  <para style="q1">których się dopuścili,</para>
  <para style="q1">oraz za zuchwałe słowa,</para>
  <para style="q1">którymi obrazili Boga”.</para>
  <para style="m">
    <verse number="16" style="v"/>Ludzie ci wiecznie narzekają na swój los i kierują się tylko swoimi własnymi pragnieniami. Używają wyszukanych słów i dobrze mówią o tych, od których spodziewają się coś dostać.</para>
  <para style="s1">Zachęta do wytrwania</para>
  <para style="p">
    <verse number="17" style="v"/>Wy jednak, kochani, pamiętajcie słowa apostołów naszego Pana, Jezusa Chrystusa, <verse number="18" style="v"/>którzy mówili:</para>
  <para style="q1">„W czasach ostatecznych pojawią się ludzie</para>
  <para style="q1">wyśmiewający Boże obietnice</para>
  <para style="q1">i kierujący się tylko swoimi bezbożnymi pragnieniami”.</para>
  <para style="m">
    <verse number="19" style="v"/>Oni to doprowadzają do podziałów, nie mają bowiem Ducha Świętego i myślą tylko o zaspokajaniu swoich pragnień.</para>
  <para style="p">
    <verse number="20" style="v"/>Ale wy, kochani, budujcie z samych siebie budowlę, opartą na fundamencie świętej wiary. Macie w sobie Ducha Świętego, więc módlcie się! <verse number="21" style="v"/>Trwajcie w Bożej miłości, czekając na dzień, w którym nasz Pan, Jezus Chrystus, okaże wam swoje współczucie i da wam wieczne życie. <verse number="22" style="v"/>Bądźcie wyrozumiali dla tych, którzy mają wątpliwości. <verse number="23" style="v"/>Wyrywajcie z ognia tych, którzy giną. Okazujcie współczucie tym, którzy tego potrzebują—nie miejcie jednak nic wspólnego z ich grzechami.</para>
  <para style="p">
    <verse number="24-25" style="v"/>Bóg może ochronić was przed upadkiem i sprawić, że—czyści i radośni—będziecie mogli stanąć przed Jego chwalebnym majestatem. On jest jedynym, prawdziwym Bogiem i Jemu należy się wieczna chwała, uwielbienie, moc i władza. Oddajmy Mu więc cześć, poprzez naszego Pana, Jezusa Chrystusa. Amen!</para>
</usx>
