<?xml version="1.0" encoding="UTF-8"?>
<usx version="2.6">
  <book code="2TI" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">2 TYMOTEUSZA</para>
  <para style="toc1">2 Tymoteusza</para>
  <para style="toc2">2 Tymoteusza</para>
  <para style="toc3">2Tm</para>
  <para style="mt1">2 Tymoteusza</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Paweł, powołany przez Boga na apostoła Chrystusa Jezusa, i głoszący ludziom obiecane życie wieczne, <verse number="2" style="v"/>piszę do ciebie, Tymoteuszu. Jesteś mi bowiem jak rodzony syn. Niech Bóg Ojciec, i Chrystus Jezus, nasz Pan, obdarzają cię swoją łaską, miłością i pokojem.</para>
  <para style="s1">Zachęta do wierności</para>
  <para style="p">
    <verse number="3" style="v"/>Podobnie jak moi przodkowie, tak i ja z czystym sumieniem służę Bogu. A zawsze, gdy modlę się do Niego—we dnie czy w nocy—dziękuję Mu za ciebie, drogi Tymoteuszu, i proszę Go, aby miał Cię w swojej opiece. <verse number="4" style="v"/>Chciałbym znowu cię zobaczyć i doznać radości, bo mam w pamięci twoje łzy rozstania. <verse number="5" style="v"/>Dobrze pamiętam również, że szczerze uwierzyłeś Chrystusowi, podobnie jak to wcześniej uczyniła twoja babcia—Lois i mama—Eunika. Jestem pewien, że masz w sercu tę samą wiarę. <verse number="6" style="v"/>Dlatego ponownie pragnę cię zachęcić, abyś w pełni wykorzystał ten duchowy dar, który otrzymałeś od Boga, gdy położyłem na ciebie ręce. <verse number="7" style="v"/>Bóg nie obdarował nas strachem, ale—poprzez Ducha Świętego—dał nam moc, miłość i rozsądek.</para>
  <para style="p">
    <verse number="8" style="v"/>Nie wstydź się mówić ludziom o naszym Panu oraz przyznawać się do mnie, który—z powodu wierności Chrystusowi—trafiłem do więzienia. Wierz w to, że Bóg da ci siłę, i—podobnie jak ja—bądź gotowy cierpieć z powodu głoszenia innym dobrej nowiny. <verse number="9" style="v"/>To On zbawił nas i powołał do życia w świętości. Uczynił to jednak nie ze względu na nasze osiągnięcia, ale z własnej woli i dzięki łasce Chrystusa Jezusa. Zaplanował to już bowiem przed wiekami, <verse number="10" style="v"/>a teraz ujawnił ten plan, posyłając na świat naszego Zbawiciela—Chrystusa Jezusa. On pokonał śmierć i dzięki swojej dobrej nowinie wskazał ludziom drogę do życia i nieśmiertelności. <verse number="11" style="v"/>Mnie zaś uczynił apostołem i nauczycielem, abym wszystkim o tym opowiadał. <verse number="12" style="v"/>Z tego właśnie powodu spotykają mnie cierpienia. Nie wstydzę się jednak tego, bo wiem, komu uwierzyłem. Jestem też pewien, że Chrystus—aż do dnia swojego powrotu—może ochronić wszystko to, co mi powierzył.</para>
  <para style="p">
    <verse number="13" style="v"/>Trzymaj się więc zdrowych zasad, które ode mnie usłyszałeś, i naśladuj wiarę oraz miłość samego Chrystusa. <verse number="14" style="v"/>Z pomocą Ducha Świętego, który w tobie mieszka, pilnuj tego wszystkiego, co ci powierzył Bóg.</para>
  <para style="b"/>
  <para style="p">
    <verse number="15" style="v"/>Jak już wiesz, opuścili mnie wszyscy wierzący, którzy przybyli tu z Azji, między innymi Figelos i Hermogenes. <verse number="16" style="v"/>Niech Bóg ma w swojej opiece Onezyfora i jego bliskich. Często bowiem podnosił mnie na duchu i wcale nie wstydził się tego, że jestem w więzieniu. <verse number="17" style="v"/>Wręcz przeciwnie, gdy przybył do Rzymu, wszędzie mnie szukał, aż wreszcie mnie odnalazł. <verse number="18" style="v"/>Sam zresztą dobrze wiesz, że już wcześniej bardzo pomagał mi w czasie mojego pobytu w Efezie. Niech Pan okaże mu miłość w dniu swojego powrotu.</para>
  <chapter number="2" style="c"/>
  <para style="s1">Bądź mocny</para>
  <para style="p">
    <verse number="1" style="v"/>Tymoteuszu, mój synu, niech łaska, którą okazał ci Chrystus Jezus, będzie dla ciebie źródłem siły. <verse number="2" style="v"/>Wszystko to, co słyszałeś ode mnie w obecności wielu świadków, przekaż ludziom godnym zaufania, którzy z kolei będą potrafili nauczać innych. <verse number="3" style="v"/>Jako dobry żołnierz Chrystusa, bądź gotowy na to, że—podobnie jak mnie—spotkają cię cierpienia. <verse number="4" style="v"/>Żołnierze starają się wykonywać rozkazy dowódcy, to jest ich najważniejszy cel i nie zajmują się niczym, co mogłoby im w tym przeszkodzić. <verse number="5" style="v"/>Również sportowcy, walczący na stadionie, przestrzegają ustalonych zasad, ich celem jest bowiem zdobycie nagrody. <verse number="6" style="v"/>Podobnie rolnicy, ciężko pracujący w polu, jako pierwsi korzystają z zebranych plonów. <verse number="7" style="v"/>Dobrze przemyśl te słowa, a Pan pomoże ci wszystko zrozumieć.</para>
  <para style="p">
    <verse number="8" style="v"/>Zawsze pamiętaj o Jezusie Chrystusie, który pochodzi z rodu króla Dawida i który zmartwychwstał. To On jest treścią dobrej nowiny, którą głoszę. <verse number="9" style="v"/>Z jej powodu teraz cierpię, siedzę bowiem w więzieniu i jestem traktowany jak jakiś groźny przestępca, ale Słowa Bożego nie da się zamknąć za kratami! <verse number="10" style="v"/>Dlatego jestem gotów dalej znosić cierpienia, aby tylko wybrani przez Boga zostali zbawieni przez Chrystusa i dostąpili wiecznej chwały.</para>
  <para style="p">
    <verse number="11" style="v"/>Oto prawda, której w pełni można zaufać:</para>
  <para style="q1">Jeśli z Panem umarliśmy,</para>
  <para style="q2">będziemy z Nim żyć.</para>
  <para style="q1">
    <verse number="12" style="v"/>Jeśli dla Niego cierpimy,</para>
  <para style="q2">będziemy z Nim królować.</para>
  <para style="q1">Jeśli się Go wyprzemy,</para>
  <para style="q2">i On się nas wyprze.</para>
  <para style="q1">
    <verse number="13" style="v"/>Jeśli jednak nie jesteśmy Mu wierni,</para>
  <para style="q2">On, mimo to, pozostaje wierny,</para>
  <para style="q1">bo nie może zaprzeć się samego siebie.</para>
  <para style="s1">Unikaj bezsensownych dyskusji</para>
  <para style="p">
    <verse number="14" style="v"/>Biorąc Boga na świadka, przypominaj te prawdy wszystkim wierzącym, aby nie spierali się już o znaczenie poszczególnych słów. Takie bezsensowne dyskusje do niczego bowiem nie prowadzą, przynoszą jedynie szkodę tym, którzy się im przysłuchują. <verse number="15" style="v"/>Staraj się, aby Bóg uznał cię za wzorowego pracownika, który właściwie naucza ludzi prawdy. <verse number="16" style="v"/>Unikaj zaś pustych, bezsensownych rozmów, które coraz bardziej odciągają ludzi od Boga. <verse number="17" style="v"/>Takie bezwartościowe dyskusje przypominają zaraźliwą chorobę. Ulegli jej już Hymenajos i Filetos, <verse number="18" style="v"/>którzy odeszli od prawdy, głosząc, że zmartwychwstanie już nastąpiło. W ten sposób podkopują wiarę niektórych ludzi.</para>
  <para style="p">
    <verse number="19" style="v"/>Boża prawda jest jednak jak niewzruszony fundament, opatrzony napisem: „Pan zna tych, którzy do Niego należą” oraz „Każdy, kto się przyznaje do Pana, musi porzucić zło”.</para>
  <para style="p">
    <verse number="20" style="v"/>W bogatym domu znajdują się naczynia ze złota i srebra, ale także z drewna i gliny. Te pierwsze są odświętne, drugie zaś—przeznaczone do codziennego użytku. <verse number="21" style="v"/>Jeśli ktoś oczyści się z wszelkiego zła, będzie jak to odświętne naczynie, lśniąco czyste, bardzo przydatne dla Pana i gotowe służyć Mu zawsze, gdy zaistnieje taka potrzeba.</para>
  <para style="p">
    <verse number="22" style="v"/>Tymoteuszu, nie ulegaj złym pragnieniom, przez które wielu innych młodych ludzi popada w grzech. Zabiegaj raczej o prawość, wiarę, miłość, pokój i współdziałaj z tymi, którzy mają czyste serca i oddają chwałę Panu. <verse number="23" style="v"/>Unikaj natomiast pustych i bezsensownych dyskusji, prowadzących jedynie do konfliktów. <verse number="24" style="v"/>Ten, kto pracuje dla Pana, nie powinien wdawać się w kłótnie z ludźmi, ale okazywać wszystkim serdeczność i cierpliwość. Powinien również nauczać innych <verse number="25" style="v"/>i w łagodny sposób zwracać uwagę tym, którzy się sprzeciwiają prawdzie. Być może Bóg sprawi kiedyś, że opamiętają się i przyjmą prawdę, <verse number="26" style="v"/>a wtedy wyrwą się z pułapki diabła, który teraz zmusza ich do wykonywania jego woli.</para>
  <chapter number="3" style="c"/>
  <para style="s1">Bezbożność w czasach ostatecznych</para>
  <para style="p">
    <verse number="1" style="v"/>Musisz wiedzieć, że w czasach ostatecznych nadejdą trudne chwile. <verse number="2" style="v"/>Ludzie będą bowiem bardzo samolubni i zachłanni. Staną się pewni siebie i zarozumiali. Zaczną obrażać Boga i lekceważyć rodziców. Będą niewdzięczni, bezbożni, <verse number="3" style="v"/>nieczuli, nieustępliwi, fałszywi, nieopanowani, okrutni i nienawidzący dobra. <verse number="4" style="v"/>Staną się podstępni, impulsywni i próżni. Ich własne przyjemności będą dla nich ważniejsze niż Bóg. <verse number="5" style="v"/>Ludzie ci będą zachowywać pozory pobożności, w rzeczywistości jednak ich życie będzie miało niewiele wspólnego z Bogiem. Takich osób strzeż się jak ognia. <verse number="6" style="v"/>Z nich bowiem wywodzą się ci, którzy krążą po domach i uwodzą kobiety opanowane przez grzeszne pragnienia. <verse number="7" style="v"/>One to ciągle słuchają nowych nauk, ale nigdy nie mogą poznać prawdy. <verse number="8" style="v"/>Podobnie jak niegdyś Jannes i Jambres zbuntowali się przeciwko Mojżeszowi, tak samo ci nauczyciele sprzeciwiają się prawdzie. Ludzie ci stracili zdrowy rozsądek a ich wiara nie przeszła próby. <verse number="9" style="v"/>Nie zajdą jednak zbyt daleko, bo ich głupota—podobnie jak to było w przypadku Jannesa i Jambresa—już niebawem wyjdzie na jaw.</para>
  <para style="s1">Wskazówki dla Tymoteusza</para>
  <para style="p">
    <verse number="10" style="v"/>Ty jednak przyjąłeś moją naukę, naśladujesz mój styl życia i dążysz do tego samego celu, co ja. Poszedłeś również śladem mojej wiary, cierpliwości, miłości i wytrwałości, <verse number="11" style="v"/>a nawet moich prześladowań i cierpień, jakich doznałem w Antiochii, Ikonium i Listrze. Często bowiem spotykały mnie różne prześladowania, za każdym razem jednak Pan przychodził mi z pomocą. <verse number="12" style="v"/>Wszyscy, którzy chcą podobać się Chrystusowi, mogą się spodziewać prześladowań. <verse number="13" style="v"/>Natomiast źli ludzie i oszuści będą się coraz dalej posuwać w swoich grzechach, pogrążając siebie samych i zwodząc innych.</para>
  <para style="p">
    <verse number="14" style="v"/>Ty jednak wytrwale trzymaj się tego, czego się nauczyłeś i czego jesteś pewien, pamiętając również, kto cię tego nauczył. <verse number="15" style="v"/>Już od dziecka poznawałeś bowiem Pismo Święte. Ono zaś daje mądrość, dzięki której człowiek może uwierzyć Chrystusowi Jezusowi i zostać zbawiony. <verse number="16" style="v"/>Całe to Pismo zostało natchnione przez Boga, więc pokazuje nam prawdę, pomaga wykrywać błędy, zwraca uwagę na nasze grzechy i uczy nas prawego życia, <verse number="17" style="v"/>tak abyśmy byli oddani Bogu, w pełni przygotowani do służenia Mu i gotowi do wykonania każdego dobrego zadania.</para>
  <chapter number="4" style="c"/>
  <para style="s1">Przestroga Pawła</para>
  <para style="p">
    <verse number="1" style="v"/>Gdy Chrystus Jezus powróci w chwale, aby ustanowić swoje królestwo, wtedy będzie sądził wszystkich ludzi—zarówno żywych, jak i umarłych. Stojąc przed obliczem Boga i Chrystusa, proszę cię więc: <verse number="2" style="v"/>Głoś słowo Boże i bądź gotowy w każdej sytuacji—bez względu na okoliczności. Ostrzegaj ludzi, zwracaj im uwagę na ich grzechy, ale również podnoś ich na duchu, okazując im cierpliwość i nauczając ich. <verse number="3" style="v"/>Przyjdzie bowiem czas, że ludzie nie będą chcieli słuchać zdrowej nauki, ale według swoich własnych upodobań będą dobierać sobie nauczycieli, którzy powiedzą im to, co chcą usłyszeć. <verse number="4" style="v"/>Przestaną słuchać prawdy, ale będą skłonni wierzyć w różne niedorzeczne historie. <verse number="5" style="v"/>Bądź więc ostrożny i wytrwale znoś cierpienia. Pamiętaj też o powierzonym ci zadaniu głoszenia dobrej nowiny i wywiąż się z tego, czego się podjąłeś.</para>
  <para style="p">
    <verse number="6" style="v"/>Mówię o tym, bo nadchodzi dla mnie czas złożenia ofiary Bogu i zbliża się chwila mojego odejścia. <verse number="7" style="v"/>Dobrze walczyłem dla Pana. Ukończyłem bieg i zachowałem wiarę. <verse number="8" style="v"/>Teraz zaś w niebie czeka na mnie wieniec, który Pan—sprawiedliwy Sędzia—wręczy mi w dniu swojego przyjścia. Zresztą nie tylko ja otrzymam tę nagrodę, ale wszyscy, którzy z utęsknieniem czekają na Jego powrót.</para>
  <para style="s1">Osobiste polecenia</para>
  <para style="p">
    <verse number="9" style="v"/>Tymoteuszu, postaraj się szybko do mnie przybyć, <verse number="10" style="v"/>bo jestem tu prawie sam. Demas pokochał ten świat i opuścił mnie, udając się do Tesaloniki. Krescens odszedł do Galacji, a Tytus—do Dalmacji. <verse number="11" style="v"/>Pozostał ze mną tylko Łukasz. Wyruszając do mnie, zabierz ze sobą Marka, gdyż potrzebuję jego pomocny. <verse number="12" style="v"/>Tychika sam wysłałem do Efezu. <verse number="13" style="v"/>Przynieś ze sobą mój płaszcz, który zostawiłem w Troadzie u Karposa, oraz moje księgi, zwłaszcza pergaminy.</para>
  <para style="p">
    <verse number="14" style="v"/>Aleksander, kowal, wyrządził mi wiele złego—Pan go za to ukarze. <verse number="15" style="v"/>Uważaj jednak na niego, gdyż ostro sprzeciwiał się naszej nauce.</para>
  <para style="p">
    <verse number="16" style="v"/>Podczas mojej pierwszej rozprawy w sądzie nikt nie udzielił mi pomocy. Wszyscy mnie opuścili. Mam nadzieję, że Bóg im to wybaczy. <verse number="17" style="v"/>Ale Pan był ze mną i dodał mi sił, abym mógł dokończyć dzieło, którego się podjąłem, i by wszyscy poganie mogli usłyszeć dobrą nowinę. Można więc powiedzieć, że zostałem wyrwany z samej paszczy lwa. <verse number="18" style="v"/>Pan zawsze wybawia mnie z każdej opresji i w końcu doprowadzi mnie do swojego królestwa w niebie. Jemu niech będzie wieczna chwała. Amen!</para>
  <para style="s1">Końcowe pozdrowienia</para>
  <para style="p">
    <verse number="19" style="v"/>Pozdrów ode mnie Pryscyllę i Akwilę oraz domowników Onezyfora. <verse number="20" style="v"/>Erast pozostał w Koryncie, a Trofima, ze względu na chorobę, zostawiłem w Milecie.</para>
  <para style="p">
    <verse number="21" style="v"/>Postaraj się przybyć tu przed zimą.</para>
  <para style="p">Pozdrowienia przesyłają ci: Eubulos, Pudens, Linus, Klaudia i wszyscy inni wierzący.</para>
  <para style="p">
    <verse number="22" style="v"/>Niech Pan będzie blisko ciebie i niech obdarza cię swoją łaską!</para>
</usx>
