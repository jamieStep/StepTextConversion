<?xml version="1.0" encoding="UTF-8"?>
<usx version="2.6">
  <book code="GAL" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">GALACJAN</para>
  <para style="toc1">Galacjan</para>
  <para style="toc2">Galacjan</para>
  <para style="toc3">Ga</para>
  <para style="mt1">Galacjan</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Paweł, nie zostałem powołany na apostoła przez ludzi, lecz przez samego Jezusa Chrystusa i Boga Ojca, który wskrzesił Go z martwych. <verse number="2" style="v"/>Dlatego razem z wierzącymi, którzy są ze mną, piszę do kościołów w Galicji. <verse number="3" style="v"/>Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!</para>
  <para style="b"/>
  <para style="p">
    <verse number="4" style="v"/>Jezus ofiarował siebie za nasze grzechy, aby wyrwać nas z tego złego świata. A dokonał tego zgodnie z planem Boga, naszego Ojca, <verse number="5" style="v"/>któremu należy się wieczna chwała. Amen!</para>
  <para style="s1">Nie ma innej dobrej nowiny</para>
  <para style="p">
    <verse number="6" style="v"/>Jestem zdumiony tym, że tak szybko odchodzicie od Boga, który w swojej łasce powołał was do życia w Chrystusie, i że szukacie innej dobrej nowiny. Ale innej dobrej nowiny nie ma! <verse number="7" style="v"/>Są tylko ludzie, którzy oszukują was i chcą zmienić treść nowiny o Chrystusie.</para>
  <para style="p">
    <verse number="8" style="v"/>Gdyby jednak ktoś—nawet jakiś wierzący z naszego grona albo anioł z nieba!—przedstawił wam dobrą nowinę inną od tej, którą od nas usłyszeliście, niech będzie przeklęty! <verse number="9" style="v"/>Jeszcze raz to powtórzę: Jeśli ktokolwiek głosiłby wam dobrą nowinę inną od tej, którą już przyjęliście, niech będzie przeklęty!</para>
  <para style="p">
    <verse number="10" style="v"/>Jak myślicie? Czy mówiąc to chcę zdobyć przychylność ludzi, czy Boga? Czy chcę w ten sposób zadowolić jakiegoś człowieka? Jeśli taki byłby mój cel, nie byłbym dobrym sługą Chrystusa.</para>
  <para style="s1">Paweł powołany przez Boga</para>
  <para style="p">
    <verse number="11" style="v"/>Przyjaciele, zapewniam was, że głoszona przeze mnie dobra nowina nie została wymyślona przez ludzi. <verse number="12" style="v"/>Nie przekazał mi jej żaden człowiek ani od nikogo się jej nie nauczyłem. Objawił mi ją osobiście sam Jezus Chrystus!</para>
  <para style="p">
    <verse number="13" style="v"/>Wiecie zapewne, że kiedyś, jako wyznawca judaizmu, bezlitośnie prześladowałem kościół Boży i próbowałem go zniszczyć. <verse number="14" style="v"/>Byłem chyba najgorliwszy ze wszystkich ludzi w kraju—stałem się wręcz fanatykiem tradycji naszych przodków. <verse number="15" style="v"/>Bóg jednak wybrał mnie jeszcze przed moim urodzeniem i przyciągnął mnie do siebie swoją łaską. <verse number="16" style="v"/>Uczynił to, aby przeze mnie objawić światu swojego Syna i abym przekazał poganom dobrą nowinę o Jezusie.</para>
  <para style="p">Gdy poznałem Jezusa, nikogo nie pytałem, co mam robić. <verse number="17" style="v"/>Nie poszedłem nawet do Jerozolimy—do tych, którzy zostali apostołami wcześniej ode mnie. Skierowałem się wówczas do Arabii, a potem wróciłem do Damaszku. <verse number="18" style="v"/>Dopiero po trzech latach udałem się do Jerozolimy, aby odwiedzić Piotra. Spędziłem z nim jednak tylko piętnaście dni. <verse number="19" style="v"/>Spośród innych apostołów nie spotkałem wówczas nikogo oprócz Jakuba, brata naszego Pana. <verse number="20" style="v"/>A Bóg mi świadkiem, że mówiąc to, nie kłamię. <verse number="21" style="v"/>Zaraz po tym skierowałem się w okolice Syrii i Cylicji, <verse number="22" style="v"/>tak że wierzący z kościołów Chrystusa w Judei nie wiedzieli nawet, jak wyglądam. <verse number="23" style="v"/>Słyszeli jedynie wieści o tym, że ich dawny prześladowca głosi teraz wiarę, którą przedtem zwalczał. <verse number="24" style="v"/>I z mojego powodu wielbili Boga.</para>
  <chapter number="2" style="c"/>
  <para style="s1">Paweł uznany przez apostołów</para>
  <para style="p">
    <verse number="1" style="v"/>Dopiero po czternastu latach powtórnie udałem się do Jerozolimy, tym razem z Barnabą. Zabraliśmy też ze sobą Tytusa. <verse number="2" style="v"/>Poszedłem tam ze względu na wyraźny nakaz Boga. Będąc na miejscu, przedstawiłem tamtejszym wierzącym dobrą nowinę, którą głoszę poganom. Wcześniej jednak spotkałem się z ich przywódcami, nie chciałem bowiem, aby moja wcześniejsza lub obecna praca poszła na marne. <verse number="3" style="v"/>Ostatecznie uznano, że Tytus, który przybył ze mną, nie musi poddawać się obrzędowi obrzezania, chociaż był z pochodzenia poganinem.</para>
  <para style="s1">Kontrowersje dotyczące żydowskich nakazów</para>
  <para style="p">
    <verse number="4" style="v"/>Kwestia ta w ogóle nie zostałaby poruszona, gdyby nie kilku ludzi, którzy podszyli się pod wierzących. Wślizgnęli się oni na nasze spotkanie, aby zobaczyć, jak korzystamy z wolności, którą otrzymaliśmy od Jezusa Chrystusa. Chcieli bowiem nakłonić nas do przestrzegania nakazów judaizmu. <verse number="5" style="v"/>W niczym jednak nie ustąpiliśmy im. Chcieliśmy bowiem zachować dla was prawdę dobrej nowiny.</para>
  <para style="p">
    <verse number="6" style="v"/>Wspomniani wcześniej przywódcy z Jerozolimy nie nałożyli na nas żadnych dodatkowych obowiązków. A trzeba dodać, że cieszą się oni ogromnym autorytetem. Jednak dla mnie pozycja człowieka ani jego przeszłość nie jest istotna—Bóg przecież traktuje wszystkich ludzi jednakowo.</para>
  <para style="p">
    <verse number="7" style="v"/>Nie nałożono więc na nas dodatkowych ciężarów, a wręcz przeciwnie! Przywódcy ci stwierdzili, że podobnie jak Piotrowi powierzono głoszenie dobrej nowiny wśród Żydów, tak mi powierzono głoszenie jej wśród pogan. <verse number="8" style="v"/>A sprawcą tego wszystkiego jest Bóg, który najpierw posłał Piotra—do Żydów, a potem mnie—do pogan. <verse number="9" style="v"/>Tak więc Jakub, Piotr i Jan, uważani za filary kościoła, potwierdzili, że Bóg zlecił mi tę szczególną misję. Dlatego podali mi i Barnabie dłoń na znak jedności. Odtąd my nadal mieliśmy głosić dobrą nowinę wśród pogan, a oni—wśród Żydów. <verse number="10" style="v"/>Przypomnieli nam jedynie o potrzebie pomocy biednym, starałem się więc pamiętać o tym w mojej służbie.</para>
  <para style="s1">Paweł przeciwstawia się Piotrowi</para>
  <para style="p">
    <verse number="11" style="v"/>Gdy jednak Piotr odwiedził pewnego dnia Antiochię, otwarcie mu się sprzeciwiłem, ponieważ na to zasłużył. <verse number="12" style="v"/>Spożywał bowiem posiłek razem z wierzącymi pochodzenia pogańskiego, ale gdy nagle przybyli żydowscy wierzący, przysłani przez Jakuba, Piotr przerwał posiłek i odsunął się od nich. Bał się bowiem, że żydowscy wierzący zobaczą, że—jedząc z poganami—łamie Prawo Mojżesza. Przybysze uważali je bowiem za wiążące. <verse number="13" style="v"/>Widząc to, inni wierzący Żydzi, zastani przy tym posiłku, zaczęli naśladować obłudę Piotra, tak że w końcu dał się w to wciągnąć nawet Barnaba.</para>
  <para style="p">
    <verse number="14" style="v"/>Stwierdziwszy, że nie postępują zgodnie z prawdą dobrej nowiny, powiedziałem Piotrowi przy wszystkich: „Jesteś Żydem, ale będąc wśród pogan nie przestrzegasz żydowskich praw. Jak więc możesz narzucać je poganom? <verse number="15" style="v"/>Od urodzenia jesteśmy Żydami, a nie poganami, którzy nie przestrzegają Prawa Mojżesza. <verse number="16" style="v"/>Wiemy jednak, że Bóg uniewinnia nie tych, którzy przestrzegają Prawa, ale tych, którzy wierzą Jezusowi Chrystusowi. Dlatego uwierzyliśmy Mu, pragnąc zostać uniewinnieni przez Boga. Nie mogliśmy bowiem osiągnąć tego dzięki przestrzeganiu Prawa. Na tej podstawie bowiem nikt nigdy nie zostanie uniewinniony ze swoich grzechów.</para>
  <para style="p">
    <verse number="17" style="v"/>Dlatego właśnie zabiegaliśmy o uniewinnienie dzięki Chrystusowi. W ten sposób przyznaliśmy, że my również jesteśmy grzesznikami i potrzebujemy ratunku. Czy to jednak znaczy, że Chrystus nakłonił nas do grzechu? Absolutnie nie! <verse number="18" style="v"/>To ja sam czynię siebie przestępcą, na nowo stawiając coś, co wcześniej zburzyłem. <verse number="19" style="v"/>Ale to właśnie dzięki Prawu przestałem istnieć dla Prawa, a żyję dla Boga. Razem z Chrystusem zostałem bowiem przybity do krzyża. <verse number="20" style="v"/>Sam nie kieruję już swoim życiem, lecz Chrystus żyje we mnie i prowadzi mnie. Teraz żyję bowiem wierząc Synowi Bożemu, który ukochał mnie i oddał za mnie życie. <verse number="21" style="v"/>I nigdy nie zrezygnuję z łaski Boga! Jeśli ktoś twierdzi, że dzięki przestrzeganiu Prawa można zostać uniewinnionym przez Boga, to w takim razie po co umarł Chrystus?”.</para>
  <chapter number="3" style="c"/>
  <para style="s1">Wiara albo Prawo Mojżesza</para>
  <para style="p">
    <verse number="1" style="v"/>Niemądrzy Galacjanie! Kto wam tak namieszał w głowach? Przecież dokładnie opowiedziałem wam o znaczeniu śmierci Jezusa Chrystusa! <verse number="2" style="v"/>Pozwólcie, że zadam wam tylko jedno pytanie: Czy Ducha Świętego otrzymaliście dlatego, że przestrzegaliście Prawa Mojżesza, czy dlatego, że uwierzyliście Jezusowi? <verse number="3" style="v"/>Chyba straciliście rozum! Rozpoczęliście życie z Bogiem dzięki Duchowi, a chcecie je doskonalić o własnych siłach? <verse number="4" style="v"/>Czy na próżno tyle wycierpieliście? Chyba rzeczywiście na próżno…</para>
  <para style="p">
    <verse number="5" style="v"/>Odpowiedzcie: Czy Bóg dał wam Ducha Świętego i dokonał w was niezwykłych rzeczy dlatego, że przestrzegaliście Prawa, czy też dlatego, że uwierzyliście Mu? <verse number="6" style="v"/>Przecież tak samo Abraham uwierzył Bogu i na podstawie tej wiary został uniewinniony. <verse number="7" style="v"/>Zrozumcie więc: prawdziwymi potomkami Abrahama są ci, którzy wierzą Bogu! <verse number="8" style="v"/>Co więcej, Pismo już wcześniej zapowiedziało, że Bóg przez wiarę zbawi pogan. Dlatego Abraham usłyszał tę dobrą nowinę: „Dzięki tobie będą szczęśliwe wszystkie narody”. <verse number="9" style="v"/>Tych więc, którzy wierzą Chrystusowi, spotyka to samo szczęście, co wierzącego Abrahama.</para>
  <para style="p">
    <verse number="10" style="v"/>Tych zaś, którzy chcą zdobyć przychylność Boga poprzez przestrzeganie Prawa, spotka Jego gniew. Pismo mówi: „Przeklęty będzie każdy, kto nie przestrzega wszystkiego, co zapisano w Prawie”. <verse number="11" style="v"/>Oczywiste jest więc to, że nikt nie zostanie uniewinniony przez Boga z powodu przestrzegania Prawa. Napisano bowiem: „Prawy człowiek będzie żył dzięki wierze”. <verse number="12" style="v"/>Natomiast droga wskazana przez Prawo Mojżesza nie opiera się na wierze, ponieważ naucza, że człowiek będzie żył dzięki przestrzeganiu Prawa.</para>
  <para style="p">
    <verse number="13" style="v"/>Chrystus wykupił nas od przekleństwa płynącego z Prawa. Umierając na drzewie krzyża, wziął to przekleństwo na siebie, ponieważ w Prawie napisane jest: „Przeklęty będzie każdy przestępca, stracony na drzewie”. <verse number="14" style="v"/>W ten sposób, dzięki śmierci Chrystusa Jezusa, szczęście Abrahama zostało darowane również poganom. Wierząc Jezusowi, otrzymaliśmy więc Ducha Świętego, obiecanego przez Boga.</para>
  <para style="s1">Prawo i obietnica</para>
  <para style="p">
    <verse number="15" style="v"/>Przyjaciele, użyję przykładu z życia. Nikt nie lekceważy ani nie zmienia podpisanej już umowy, mimo że jest ona zawierana tylko między ludźmi. <verse number="16" style="v"/>Natomiast Abraham i jego potomek otrzymali obietnicę od Boga. Pismo nie mówi o wielu potomkach, ale o jednym potomku, którym jest Chrystus. <verse number="17" style="v"/>Wniosek jest taki, że umowa zawarta przez Boga nie może być unieważniona przez Prawo Mojżesza, nadane czterysta trzydzieści lat później. Prawo to nie może też anulować obietnicy. <verse number="18" style="v"/>Jeżeli musielibyśmy przestrzegać Prawa, aby otrzymać Boży dar, to nie byłby on już właściwie rezultatem Bożej obietnicy. A przecież Abraham doświadczył łaski od Boga wskutek obietnicy.</para>
  <para style="p">
    <verse number="19" style="v"/>Jaki był zatem sens nadania Prawa Mojżesza? Zostało ono ustanowione z powodu ludzkich przestępstw i miało funkcjonować do czasu nadejścia Potomka Abrahama, który otrzymał obietnicę. Aniołowie przekazali Prawo Mojżeszowi jako mediatorowi między Bogiem a ludźmi. <verse number="20" style="v"/>Tam jednak, gdzie istnieje tylko jedna strona, nie potrzeba mediatora. A tak właśnie jest w przypadku Boga, który składa obietnicę.</para>
  <para style="p">
    <verse number="21" style="v"/>Czy to znaczy, że Prawo Mojżesza jest sprzeczne z obietnicą Boga? Skądże! Gdyby ustanowił On Prawo dające ludziom życie, to rzeczywiście dzięki jego przestrzeganiu można byłoby uzyskać uniewinnienie. <verse number="22" style="v"/>Pismo mówi jednak, że wszyscy ludzie znajdują się w niewoli grzechu, a Boża obietnica dotyczy tylko tych, którzy uwierzyli Jezusowi Chrystusowi.</para>
  <para style="p">
    <verse number="23" style="v"/>Do momentu przyjścia Chrystusa i nadejścia czasu wiary w Niego byliśmy pilnowani przez Prawo Mojżesza i podlegaliśmy mu. <verse number="24" style="v"/>Prawo to było naszym wychowawcą, prowadzącym nas do Chrystusa, abyśmy uwierzyli Mu i zostali w ten sposób uniewinnieni z grzechów. <verse number="25" style="v"/>Teraz, gdy nastał czas wiary, nie jesteśmy już pod opieką wychowawcy! <verse number="26" style="v"/>Uwierzyliście bowiem Chrystusowi i wszyscy staliście się dziećmi Boga! <verse number="27" style="v"/>Zostaliście zanurzeni w Chrystusa i jest On tak blisko was, jak ubranie, które macie na sobie. <verse number="28" style="v"/>Nie ma już więc różnicy między Żydem a poganinem, niewolnikiem a człowiekiem wolnym, mężczyzną a kobietą—zjednoczeni w Chrystusie Jezusie wszyscy stanowicie jedność. <verse number="29" style="v"/>A skoro należycie do Niego, jesteście potomkami Abrahama i zgodnie z obietnicą otrzymujecie dar od Boga.</para>
  <chapter number="4" style="c"/>
  <para style="s1">Bóg dał nam wolność</para>
  <para style="p">
    <verse number="1" style="v"/>Dopóki spadkobierca jest nieletni, prawie nie różni się od sługi, chociaż jest właścicielem wszystkiego. <verse number="2" style="v"/>Podlega bowiem swoim opiekunom i wychowawcom—aż minie czas wyznaczony przez ojca. <verse number="3" style="v"/>Podobnie było z nami. Byliśmy jak dzieci, poddane prawom tego świata. <verse number="4" style="v"/>Ale gdy nadszedł wyznaczony czas, Bóg posłał swojego Syna, urodzonego przez kobietę i podlegającego Prawu Mojżesza. <verse number="5" style="v"/>Posłał Go, aby wykupił tych, którzy żyli w niewoli Prawa. Dzięki temu zostaliśmy adoptowani przez Boga i staliśmy się Jego dziećmi. <verse number="6" style="v"/>A ponieważ jesteśmy Jego dziećmi, Bóg posłał do naszych serc Ducha swojego Syna, dzięki któremu możemy zwracać się do Boga: „Abba, Tato!”. <verse number="7" style="v"/>Odtąd nie jesteś już niewolnikiem, ale wolnym dzieckiem Boga—a tym samym Jego spadkobiercą.</para>
  <para style="s1">Troska Pawła o Galacjan</para>
  <para style="p">
    <verse number="8" style="v"/>Zanim poznaliście Boga, byliście niewolnikami nieprawdziwych bożków. <verse number="9" style="v"/>A teraz, gdy już Go poznaliście—choć właściwie to On poznał was—jak możecie wracać do rzeczy, które nie mają mocy ani wartości? Znowu chcecie stać się ich niewolnikami? <verse number="10" style="v"/>Przestrzegacie świętych dni, miesięcy, specjalnych okresów i lat. <verse number="11" style="v"/>Martwię się o was! Czy cała moja mozolna praca nad wami poszła na marne?</para>
  <para style="s1">Rozczarowanie Pawła</para>
  <para style="p">
    <verse number="12" style="v"/>Przyjaciele, błagam was, bierzcie ze mnie przykład, podobnie jak wcześniej ja wziąłem przykład z was. Nie doznałem od was krzywdy, <verse number="13" style="v"/>chociaż na pewno pamiętacie, w jakim byłem stanie, gdy przyniosłem wam dobrą nowinę. <verse number="14" style="v"/>Pomimo mojej choroby, nie zlekceważyliście mnie ani nie odrzuciliście. Wręcz przeciwnie, przyjęliście mnie jak Bożego anioła lub samego Jezusa Chrystusa. <verse number="15" style="v"/>Gdzie się więc podziała wasza radość? Przypomnę wam, że byliście wtedy gotowi zrobić dla mnie wszystko, nawet oddać mi swoje oczy, gdyby to mogło ulżyć moim cierpieniom. <verse number="16" style="v"/>Czy teraz stałem się waszym wrogiem, dlatego że mówię wam prawdę?</para>
  <para style="p">
    <verse number="17" style="v"/>Ci, którzy narzucają wam zbędne przykazania, starają się zdobyć waszą przychylność, ale nie czynią tego dla waszego dobra! Usiłują bowiem oderwać was ode mnie i pociągnąć za sobą. <verse number="18" style="v"/>Dobrze jest jednak podążać za tym, co dobre, i to nie tylko wtedy, gdy jestem wśród was. <verse number="19" style="v"/>Moje dzieci! Czuję się, jakbym ponownie w bólach wydawał was na świat, czekając aż Chrystus w pełni ukształtuje wasze życie. <verse number="20" style="v"/>Chciałbym teraz być wśród was i móc inaczej, łagodniej porozmawiać z wami. Tak bardzo się o was niepokoję!</para>
  <para style="s1">Hagar i Sara</para>
  <para style="p">
    <verse number="21" style="v"/>Odpowiedzcie mi wy, którzy chcecie poddać się Prawu Mojżesza: Czy w ogóle rozumiecie to Prawo? <verse number="22" style="v"/>Napisane jest w nim, że Abraham miał dwóch synów. Jeden był synem niewolnicy, drugi—wolnej kobiety. <verse number="23" style="v"/>Syn niewolnicy urodził się dzięki ludzkiemu planowi, ale syn wolnej—dzięki obietnicy Boga.</para>
  <para style="p">
    <verse number="24" style="v"/>Kobiety te stanowią symbol dwóch przymierzy. Hagar, niewolnica, symbolizuje przymierze zawarte na górze Synaj, które poddało ludzi w niewolę Prawa. <verse number="25" style="v"/>Hagar jest również symbolem góry Synaj w Arabii, której odpowiednikiem jest obecnie Jerozolima. Ona bowiem, wraz ze swoimi mieszkańcami, nadal znajduje się w niewoli Prawa. <verse number="26" style="v"/>Sara, która była wolna, symbolizuje natomiast Jerozolimę w niebie—naszą „matkę”. <verse number="27" style="v"/>O tym właśnie czytamy w Piśmie:</para>
  <para style="q1">„Raduj się, kobieto,</para>
  <para style="q2">która nigdy nie rodziłaś dzieci.</para>
  <para style="q1">Krzycz i wołaj,</para>
  <para style="q2">choć nie doznałaś bólów rodzenia.</para>
  <para style="q1">Samotna będzie bowiem miała więcej dzieci</para>
  <para style="q2">niż ta, która ma męża”.</para>
  <para style="p">
    <verse number="28" style="v"/>Przyjaciele! Tak jak Izaak—syn Sary—jesteście dziećmi urodzonymi zgodnie z obietnicą Boga. <verse number="29" style="v"/>A wiemy, że Izmael—syn Hagar—który urodził się dzięki ludzkim planom, prześladował Izaaka, urodzonego dzięki Duchowi Świętemu. Podobnie jest z wami—wy również jesteście prześladowani.</para>
  <para style="p">
    <verse number="30" style="v"/>Co na ten temat mówi Pismo?</para>
  <para style="q1">„Odeślij niewolnicę i jej syna,</para>
  <para style="q1">gdyż syn niewolnicy nie będzie spadkobiercą</para>
  <para style="q1">razem z synem wolnej”.</para>
  <para style="m">
    <verse number="31" style="v"/>Przyjaciele! Nie jesteśmy niewolnikami, ale ludźmi wolnymi!</para>
  <chapter number="5" style="c"/>
  <para style="s1">Wolność w Chrystusie</para>
  <para style="p">
    <verse number="1" style="v"/>Chrystus dał nam wolność. Strzeżcie więc tej wolności i nie dajcie się niczym zniewolić!</para>
  <para style="p">
    <verse number="2" style="v"/>Ja, Paweł, zapewniam was, że jeśli poddacie się obrzędowi obrzezania, sądząc, że dzięki temu zostaniecie uniewinnieni przez Boga, to Chrystus na nic się wam nie przyda. <verse number="3" style="v"/>Ponownie uprzedzam was, że ten, kto poddaje się obrzezaniu, jest zobowiązany do przestrzegania całego Prawa Mojżesza. <verse number="4" style="v"/>Wy, którzy pragniecie dostąpić uniewinnienia dzięki przestrzeganiu Prawa, wiedzcie, że zerwaliście z Chrystusem—sami pozbawiliście się Bożej łaski!</para>
  <para style="p">
    <verse number="5" style="v"/>My natomiast, zapewnieni przez Ducha Świętego, ufamy, że Bóg uniewinni nas dlatego, że wierzymy Jezusowi. <verse number="6" style="v"/>Jeśli ktoś bowiem wierzy Chrystusowi Jezusowi, to obrzezanie lub jego brak nie mają w jego przypadku żadnego znaczenia; liczy się tylko jego wiara, która objawia się w miłości do innych.</para>
  <para style="p">
    <verse number="7" style="v"/>Tak dobrze wystartowaliście! Kto wam przeszkodził biec drogą prawdy? <verse number="8" style="v"/>Z pewnością nie Ten, który was powołał do wolności. <verse number="9" style="v"/>Pamiętajcie, że odrobina kwasu przenika całe ciasto. <verse number="10" style="v"/>Pan dał mi przekonanie, że zgodzicie się ze mną. Ten zaś, który sieje wśród was zamęt, kimkolwiek jest, poniesie karę.</para>
  <para style="p">
    <verse number="11" style="v"/>Niektórzy twierdzą jednak, że nawet ja sam wzywałem pogan do poddania się obrzezaniu. Jeśli taka jest prawda, to dlaczego jestem prześladowany przez żydowskich przywódców? Gdybym nauczał ludzi, że mają poddać się obrzezaniu, to dobra nowina o śmierci Chrystusa na krzyżu nie spotykałaby się przecież z takim sprzeciwem. <verse number="12" style="v"/>Oby ci, którzy was podburzają i nakłaniają do obrzezania, sami sobie coś odcięli.</para>
  <para style="p">
    <verse number="13" style="v"/>Przyjaciele, zostaliście powołani do życia w wolności. Nie po to jednak, aby gonić za przyjemnościami, ale aby okazywać innym miłość i pomagać im. <verse number="14" style="v"/>Całe Prawo Mojżesza streszcza się bowiem w jednym przykazaniu: „Kochaj innych ludzi jak samego siebie!”. <verse number="15" style="v"/>Jeśli więc zachowujecie się jak dzikie zwierzęta, kąsające się nawzajem i skaczące innym do oczu, to uważajcie, żebyście się przypadkiem nawzajem nie pożarli.</para>
  <para style="s1">Życie poddane Duchowi Świętemu</para>
  <para style="p">
    <verse number="16" style="v"/>Posłuchajcie mnie! Niech waszym życiem kieruje Duch Święty, a wtedy nie będziecie ulegać grzesznym pragnieniom. <verse number="17" style="v"/>Pomiędzy Duchem a ludzkimi grzesznymi pragnieniami istnieje bowiem konflikt. Siły te są sobie przeciwne, dlatego nie możecie żyć tak, jak czujecie, że powinniście. <verse number="18" style="v"/>Jeżeli jednak pozwolicie się prowadzić Duchowi Świętemu, Prawo Mojżesza nie będzie miało nad wami żadnej władzy.</para>
  <para style="p">
    <verse number="19" style="v"/>Uleganie grzesznym ludzkim pragnieniom prowadzi do: rozwiązłości seksualnej, nieczystości, niemoralności, <verse number="20" style="v"/>oddawania czci podobiznom bożków, czarów, nienawiści, kłótliwości, zazdrości, gniewu, egoistycznych ambicji, niezgody, rozłamów, <verse number="21" style="v"/>zawiści, pijaństwa, hucznych imprez i innych tego typu zachowań. Po raz kolejny przypominam wam, że ci, którzy tak żyją, nie wejdą do królestwa Bożego.</para>
  <para style="p">
    <verse number="22" style="v"/>Natomiast owocem działania Ducha Świętego jest: miłość, radość, wewnętrzny pokój, cierpliwość, uprzejmość, dobroć, wierność, <verse number="23" style="v"/>łagodność, opanowanie. Takim postępowaniem nie łamie się Prawa. <verse number="24" style="v"/>Ci zaś, którzy należą do Chrystusa, przybili do Jego krzyża swoje ludzkie skłonności i grzeszne pragnienia.</para>
  <para style="p">
    <verse number="25" style="v"/>Skoro więc żyjemy dzięki Duchowi Świętemu, to pozwólmy, aby On nas prowadził. <verse number="26" style="v"/>I nie szukajmy taniej popularności, która prowadzi do wzajemnych nieporozumień i zawiści.</para>
  <chapter number="6" style="c"/>
  <para style="p">
    <verse number="1" style="v"/>Przyjaciele! Jeśli jakiś wierzący popadnie w grzech, wtedy wy, będąc posłuszni Duchowi, w łagodny sposób skierujcie go na dobrą drogę. Uważajcie jednak, abyście sami również nie zgrzeszyli. <verse number="2" style="v"/>Pomagajcie sobie wzajemnie w trudnych sytuacjach, w ten sposób bowiem wypełnicie prawo Chrystusa. <verse number="3" style="v"/>Ten zaś, kto uważa się za lepszego od innych, oszukuje samego siebie.</para>
  <para style="p">
    <verse number="4" style="v"/>Oceniajcie własne zachowanie i bądźcie dumni z waszych sukcesów, ale nie porównujcie się z innymi. <verse number="5" style="v"/>Każdy bowiem sam odpowie za swoje postępowanie.</para>
  <para style="p">
    <verse number="6" style="v"/>Ci, którzy słuchają słowa Bożego, powinni wspierać finansowo swoich nauczycieli.</para>
  <para style="s1">Zachęta do wytrwałości</para>
  <para style="p">
    <verse number="7" style="v"/>Nie łudźcie się! Boga nie da się oszukać! Każdy człowiek zbierze to, co zasiał. <verse number="8" style="v"/>Tego, kto zaspokaja swoje grzeszne pragnienia, spotka śmierć. Ten zaś, kto jest posłuszny Duchowi Świętemu, otrzyma dar życia wiecznego. <verse number="9" style="v"/>Jeśli będziemy wytrwale czynić dobro, to we właściwym czasie odbierzemy wspaniałą nagrodę. <verse number="10" style="v"/>Dlatego, gdy tylko mamy okazję, bądźmy dobrzy dla innych ludzi, a szczególnie dla innych wierzących. Oni są bowiem naszą rodziną.</para>
  <para style="s1">Bóg uczynił nas nowymi ludźmi</para>
  <para style="p">
    <verse number="11" style="v"/>Spójrzcie na te wielkie litery. Tak, to moje własnoręczne pismo. <verse number="12" style="v"/>Ci, którzy nakłaniają was do poddania się obrzezaniu, chcą zadowolić ludzi i uniknąć prześladowań. Wiedzą bowiem, że nauka o śmierci Chrystusa na krzyżu powoduje wielki sprzeciw. <verse number="13" style="v"/>Mimo że poddają się obrzezaniu, sami nie przestrzegają Prawa Mojżesza. Namawiają was jednak do tego, aby się potem chwalić, że jesteście ich uczniami.</para>
  <para style="p">
    <verse number="14" style="v"/>Jeśli o mnie chodzi, to nie daj Boże, abym chwalił się czymś innym niż krzyżem Jezusa Chrystusa, naszego Pana. Z powodu tego krzyża świat przestał się dla mnie liczyć, a ja jestem stracony dla świata. <verse number="15" style="v"/>Obrzezanie lub jego brak nie ma już więc żadnego znaczenia. Naprawdę liczy się tylko to, że Bóg uczynił nas nowymi ludźmi. <verse number="16" style="v"/>Niech On sam obdarzy pokojem i miłością tych, którzy tak wierzą! Są oni bowiem prawdziwym Bożym Izraelem.</para>
  <para style="p">
    <verse number="17" style="v"/>Na moim ciele mam blizny po prześladowaniach, które spotkały mnie z powodu Jezusa. Są one dowodem mojej przynależności do Niego. Proszę więc, nie sprawiajcie mi już więcej kłopotów.</para>
  <para style="p">
    <verse number="18" style="v"/>Przyjaciele, niech Jezus Chrystus, nasz Pan, obdarza was swoją łaską! Amen!</para>
</usx>
