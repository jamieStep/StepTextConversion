<?xml version="1.0" encoding="UTF-8"?>
<usx version="2.6">
  <book code="PHP" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">FILIPIAN</para>
  <para style="toc1">Filipian</para>
  <para style="toc2">Filipian</para>
  <para style="toc3">Flp</para>
  <para style="mt1">Filipian</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Paweł i Tymoteusz, jako słudzy Chrystusa Jezusa, piszemy do wszystkich świętych w Filippi—wraz z przywódcami i ich pomocnikami. <verse number="2" style="v"/>Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!</para>
  <para style="s1">Podziękowanie i modlitwa</para>
  <para style="p">
    <verse number="3" style="v"/>Za każdym razem, gdy was wspominam, dziękuję za was Bogu. <verse number="4" style="v"/>Wszyscy jesteście obecni w moich modlitwach. <verse number="5" style="v"/>Począwszy od dnia, w którym usłyszeliście dobrą nowinę, aż do dziś, jesteście bowiem wiernymi współpracownikami w głoszeniu jej innym ludziom. <verse number="6" style="v"/>Jestem pewien, że Bóg, który rozpoczął w was to dobre dzieło, będzie je kontynuował aż do czasu powrotu Jezusa Chrystusa.</para>
  <para style="s1">Miłość Pawła do Filipian</para>
  <para style="p">
    <verse number="7" style="v"/>Mam prawo tak o was myśleć, bo zajmujecie w moim sercu szczególne miejsce. Wszyscy wspieraliście mnie przecież, gdy byłem w więzieniu i gdy stawałem w obronie dobrej nowiny. <verse number="8" style="v"/>A Bóg dobrze wie, jak bardzo za wami tęsknię—Jezus Chrystus wlał bowiem w moje serce ogromną miłość do was. <verse number="9" style="v"/>Modlę się, aby również wasza miłość coraz bardziej wzrastała i aby prowadziła was do jeszcze większej duchowej wiedzy i rozeznania. <verse number="10" style="v"/>Dzięki temu będziecie bowiem umieli wybierać to, co najlepsze, i będziecie czyści oraz nienaganni w dniu powrotu Chrystusa. <verse number="11" style="v"/>On sprawi, że przez wasze prawe postępowanie oddacie chwałę i cześć Bogu.</para>
  <para style="s1">Nic nie może zatrzymać dobrej nowiny</para>
  <para style="p">
    <verse number="12" style="v"/>Przyjaciele, pragnę abyście wiedzieli, że napotkane przeze mnie przeszkody tak naprawdę pomogły tylko w głoszeniu dobrej nowiny! <verse number="13" style="v"/>Całe koszary i wszyscy dookoła wiedzą już, że zostałem uwięziony z powodu Chrystusa. <verse number="14" style="v"/>Ponadto coraz większa grupa wierzących, zachęconych moją postawą, z odwagą głosi słowo Boże, nie bojąc się nawet więzienia. <verse number="15" style="v"/>Są jednak i tacy, którzy mówią o Chrystusie dlatego, że zazdroszczą nam owoców naszej pracy. Wielu ma jednak zupełnie czyste motywy <verse number="16" style="v"/>i opowiada ludziom o Jezusie z miłości do Niego. Oni dobrze wiedzą, że znalazłem się tu, aby bronić dobrej nowiny. <verse number="17" style="v"/>Ci zaś, którzy mówią o Chrystusie powodowani zazdrością, nie mają szczerych zamiarów. Chcą bowiem przysporzyć mi jeszcze więcej cierpienia. <verse number="18" style="v"/>Ale to jest bez znaczenia. Liczy się tylko to, że—szczerze czy nieszczerze—mówi się o Chrystusie! A z tego mogę się tylko cieszyć, <verse number="19" style="v"/>bo wiem, że dzięki waszym modlitwom i pomocy Ducha Jezusa Chrystusa wszystko to przyczyni się do mojego uwolnienia.</para>
  <para style="p">
    <verse number="20" style="v"/>Jestem też przekonany, że niczego nie będę musiał się wstydzić. Wręcz przeciwnie! Jak zawsze, tak i teraz—żywy czy martwy—oddam chwałę Chrystusowi. <verse number="21" style="v"/>Życie oznacza bowiem dla mnie służbę Chrystusowi, a śmierć—to czysty zysk! <verse number="22" style="v"/>Jeśli więc mam pozostać przy życiu, to nadal będę Mu służył. Ale nie wiem, co wybrać, <verse number="23" style="v"/>pragnę bowiem zarówno śmierci, jak i życia. Gdybym zakończył życie, to znalazłbym się już z Jezusem—a to jest coś, o czym marzę. <verse number="24" style="v"/>Gdybym jednak pozostał przy życiu, to mógłbym jeszcze zrobić dla was wiele dobrego. <verse number="25" style="v"/>A mam pewność, że tak właśnie się stanie—że zostanę jeszcze z wami, aby dbać o wasz duchowy wzrost i pomóc wam czerpać radość z wiary. <verse number="26" style="v"/>Gdy się więc spotkamy, będziecie mogli być dumni z tego, że służę Jezusowi.</para>
  <para style="p">
    <verse number="27" style="v"/>Tymczasem postępujcie w sposób godny dobrej nowiny o Chrystusie. Chciałbym bowiem—niezależnie od tego, czy jestem z wami, czy nie—mieć pewność, że zachowujecie jedność, że wspólnie walczycie, głosząc dobrą nowinę, <verse number="28" style="v"/>i że nie dajecie się zastraszyć przeciwnikom. Taka postawa będzie dla nich zapowiedzią zagłady, dla was zaś—zapowiedzią Bożego zbawienia. <verse number="29" style="v"/>Bóg dał wam bowiem wielki przywilej—możecie nie tylko wierzyć Chrystusowi, ale także dla Niego cierpieć. <verse number="30" style="v"/>Teraz więc przechodzicie te same cierpienia, które kiedyś widzieliście w moim życiu i o których zresztą nadal słyszycie.</para>
  <chapter number="2" style="c"/>
  <para style="s1">Chrystus wzorem pokory</para>
  <para style="p">
    <verse number="1" style="v"/>Przykład Chrystusa stanowi dla was zachętę, Jego miłość niesie wam pocieszenie, a Duch Święty pomaga wam żyć w jedności i okazywać innym współczucie oraz miłość. <verse number="2" style="v"/>Sprawcie więc, żeby moja radość była pełna—bądźcie jednomyślni, zgodni i okazujcie sobie miłość oraz gotowość do współpracy! <verse number="3" style="v"/>Nie drażnijcie się nawzajem i nie okazujcie pychy. Przeciwnie, w pokorze uważajcie innych za ważniejszych od siebie <verse number="4" style="v"/>i dbajcie o ich sprawy, a nie tylko o własny interes.</para>
  <para style="p">
    <verse number="5" style="v"/>Niech postawa Jezusa Chrystusa będzie dla was wzorem:</para>
  <para style="q1">
    <verse number="6" style="v"/>On, chociaż od zawsze był Bogiem,</para>
  <para style="q1">nie pragnął za wszelką cenę</para>
  <para style="q1">zachować swoich boskich przywilejów.</para>
  <para style="q1">
    <verse number="7" style="v"/>Wręcz przeciwnie,</para>
  <para style="q1">wyrzekł się wszystkiego, przyjął postawę sługi</para>
  <para style="q1">i stał się człowiekiem podobnym do innych.</para>
  <para style="q1">Co więcej, uznano Go za zwykłego człowieka!</para>
  <para style="q1">
    <verse number="8" style="v"/>On jednak poniżył się jeszcze bardziej</para>
  <para style="q1">i posłusznie poszedł na śmierć</para>
  <para style="q1">—haniebną śmierć na krzyżu!</para>
  <para style="b"/>
  <para style="q1">
    <verse number="9" style="v"/>Ale właśnie dlatego Bóg niezwykle Go wywyższył</para>
  <para style="q1">i nadał Mu tytuł, który przewyższa wszystkie inne.</para>
  <para style="q1">
    <verse number="10" style="v"/>Słysząc go, każda istota,</para>
  <para style="q1">żyjąca w niebie, na ziemi i pod ziemią,</para>
  <para style="q1">padnie na kolana</para>
  <para style="q1">
    <verse number="11" style="v"/>a każdy, kto może mówić,</para>
  <para style="q1">wyzna, że Jezus Chrystus jest Panem,</para>
  <para style="q1">oddając w ten sposób chwałę Bogu Ojcu.</para>
  <para style="s1">Światła w ciemności</para>
  <para style="p">
    <verse number="12" style="v"/>Kochani, gdy byłem z wami, zawsze okazywaliście posłuszeństwo Bogu. Ale teraz, gdy jestem daleko, pielęgnujcie swoje zbawienie z podwójnym zapałem, okazując Bogu należny szacunek. <verse number="13" style="v"/>To On bowiem daje wam zarówno dobre chęci, jak i siły do działania.</para>
  <para style="p">
    <verse number="14" style="v"/>Cokolwiek robicie, nie narzekajcie ani nie sprzeczajcie się. <verse number="15" style="v"/>Nie dawajcie też nikomu podstaw do jakichkolwiek zarzutów, a wręcz przeciwnie—niech wszyscy widzą waszą nienaganność i czystość. Bądźcie jak światła jaśniejące w tym zepsutym i przewrotnym świecie. <verse number="16" style="v"/>Trzymajcie się słowa Bożego, które daje życie! W dzień powrotu Chrystusa będę z was bardzo dumny i będę cieszyć się, widząc, że moja praca i cały wysiłek nie poszły na marne. <verse number="17" style="v"/>Gdybym nawet tę służbę dla was miał przypłacić życiem, to i tak jestem pełen radości i cieszę się razem z wami. <verse number="18" style="v"/>Dlatego wy również bądźcie pełni radości i cieszcie się razem ze mną!</para>
  <para style="s1">Tymoteusz i Epafrodyt</para>
  <para style="p">
    <verse number="19" style="v"/>Chciałbym dowiedzieć się, co u was słychać. Dlatego mam nadzieję, że Pan pozwoli mi wkrótce wysłać do was Tymoteusza. <verse number="20" style="v"/>Nie mam tu nikogo innego, kto tak jak on troszczyłby się o wasze duchowe potrzeby. <verse number="21" style="v"/>Wszyscy pilnują tylko własnego interesu i nie przejmują się sprawami Jezusa Chrystusa. <verse number="22" style="v"/>Dobrze znacie oddanie Tymoteusza—w głoszeniu dobrej nowiny pomagał mi jak rodzony syn! <verse number="23" style="v"/>Zamierzam więc wysłać go do was, gdy tylko się wyjaśni, co ze mną będzie. <verse number="24" style="v"/>Ufam jednak, że Pan sprawi, iż także ja będę mógł wkrótce do was przybyć.</para>
  <para style="p">
    <verse number="25" style="v"/>Na razie uznałem za konieczne odesłać do was Epafrodyta, którego wysłaliście do mnie jako pomocnika. Cenię go jako przyjaciela, współpracownika i towarzysza broni w tej duchowej walce. <verse number="26" style="v"/>Widziałem jednak, jak bardzo za wami tęsknił i niepokoił się, wiedząc, że martwicie się jego chorobą. <verse number="27" style="v"/>Rzeczywiście był bowiem bliski śmierci, ale Bóg zlitował się nad nim. Zresztą nie tylko nad nim, ale i nade mną, abym w tej trudnej sytuacji nie przeżywał dodatkowego smutku.</para>
  <para style="p">
    <verse number="28" style="v"/>Szybko wysłałem go do was, aby sprawić wam radość jego przybyciem i bym ja nie musiał się już o niego niepokoić. <verse number="29" style="v"/>Przyjmijcie go z radością i okazujcie uznanie takim jak on. <verse number="30" style="v"/>Dokonał bowiem tego, w czym wy nie mogliście mi pomóc. A służąc Chrystusowi, ryzykował dla Niego życie.</para>
  <chapter number="3" style="c"/>
  <para style="s1">Prawdziwy powód do dumy</para>
  <para style="p">
    <verse number="1" style="v"/>Moi przyjaciele, cieszcie się z tego, że należycie do Pana! Wiem, że się powtarzam, ale czynię to celowo, dla waszego dobra.</para>
  <para style="p">
    <verse number="2" style="v"/>Strzeżcie się tych, którzy zachowują się jak psy, są złymi współpracownikami i nawołują was do poddania się obrzędowi obrzezania. <verse number="3" style="v"/>To my jesteśmy naprawdę obrzezani, służymy bowiem Bogu dzięki Duchowi Świętemu. A naszym powodem do dumy jest Jezus Chrystus, nie zaś nasze ludzkie osiągnięcia, <verse number="4" style="v"/>chociaż ja miałbym czym się chwalić, gdybym chciał polegać na moich dokonaniach. Jeżeli ktokolwiek uważa, że ma do tego prawo, to tym bardziej ja. <verse number="5" style="v"/>Jestem Hebrajczykiem, potomkiem Jakuba—praojca narodu Izraela—i pochodzę z rodu Beniamina. Ósmego dnia po urodzeniu, zgodnie z tradycją, byłem poddany obrzezaniu. Gdy dorosłem, zostałem członkiem ugrupowania faryzeuszy i sumiennie przestrzegałem Prawa Mojżesza. <verse number="6" style="v"/>Dowodem mojej gorliwości było to, że prześladowałem kościół. W świetle Prawa Mojżesza byłem więc nienagannym człowiekiem.</para>
  <para style="p">
    <verse number="7" style="v"/>Ale to, co kiedyś stanowiło dla mnie ogromną wartość, później—poznawszy Chrystusa—uznałem za bezwartościowe! <verse number="8" style="v"/>I nadal uważam, że te wszystkie „zalety” nie mają żadnej wartości, w porównaniu z przywilejem poznania Jezusa Chrystusa, mojego Pana. Ze względu na Niego porzuciłem to wszystko i uznaję to za śmieci. Teraz bowiem zależy mi tylko na Chrystusie <verse number="9" style="v"/>i na tym, żeby być blisko Niego. Tego zaś nie mógłbym osiągnąć dzięki mojej własnej prawości, polegającej na przestrzeganiu Prawa Mojżesza. Bóg przyjął mnie tylko dlatego, że uwierzyłem Chrystusowi. <verse number="10" style="v"/>Teraz zaś moim jedynym pragnieniem jest to, by poznać Chrystusa i doświadczyć w swoim życiu tej potężnej mocy, dzięki której zmartwychwstał. Jestem też gotów znosić cierpienia, a nawet umrzeć dla Niego, <verse number="11" style="v"/>wiedząc, że ostatecznie zostanę wzbudzony z martwych.</para>
  <para style="s1">Dążenie do celu</para>
  <para style="p">
    <verse number="12" style="v"/>Nie mówię, że osiągnąłem mój cel lub że jestem już doskonały. Nadal biegnę i zmierzam do celu, do którego wezwał mnie Chrystus. <verse number="13" style="v"/>Przyjaciele, jeszcze nie ukończyłem mojego biegu, więc nie oglądam się do tyłu, ale wytężam siły, <verse number="14" style="v"/>aby zdobyć Bożą nagrodę w niebie, zapewnioną przez Chrystusa Jezusa.</para>
  <para style="p">
    <verse number="15" style="v"/>My wszyscy, będąc dojrzali w wierze, powinniśmy właśnie w taki sposób patrzeć na nasze życie. Jeśli jednak jesteście innego zdania, to Bóg i tak doprowadzi was do właściwego zrozumienia, <verse number="16" style="v"/>o ile będziecie Mu posłuszni.</para>
  <para style="p">
    <verse number="17" style="v"/>Przyjaciele, naśladujcie mnie oraz tych, którzy nauczyli się ode mnie, jak żyć. <verse number="18" style="v"/>Wielokrotnie już wam mówiłem, a teraz przypominam ze łzami w oczach, że wielu ludzi żyje jak wrogowie krzyża Chrystusa. <verse number="19" style="v"/>Ich przeznaczeniem jest zagłada, ich bogiem—nienasycony brzuch, a dumą—to, czego powinni się wstydzić. Ludzie ci myślą jedynie o ziemskich sprawach. <verse number="20" style="v"/>Nasza ojczyzna jest jednak w niebie i stamtąd oczekujemy powrotu naszego Zbawiciela i Pana, Jezusa Chrystusa. <verse number="21" style="v"/>On bowiem przemieni nasze śmiertelne ciała w ciała pełne chwały, podobne do zmartwychwstałego ciała Jezusa. Chrystus dokona tego, ponieważ ma nad wszystkim władzę.</para>
  <chapter number="4" style="c"/>
  <para style="p">
    <verse number="1" style="v"/>Kochani przyjaciele, jesteście moją radością i nagrodą za mój trud! Wiernie trzymajcie się więc Pana!</para>
  <para style="s1">Przestrogi</para>
  <para style="p">
    <verse number="2" style="v"/>Gorąco zachęcam Ewodię i Syntychę, aby ze względu na Pana żyły w zgodzie. <verse number="3" style="v"/>A ciebie, mój prawdziwy towarzyszu, proszę, abyś pomógł im w tym, bo naprawdę ciężko pracowały głosząc dobrą nowinę razem ze mną, z Klemensem oraz z innymi moimi współpracownikami, których imiona zapisane są w księdze życia.</para>
  <para style="p">
    <verse number="4" style="v"/>Zawsze cieszcie się z tego, że należycie do Pana. Cieszcie się! <verse number="5" style="v"/>I niech wszyscy wokół doświadczają waszej życzliwości—przyjście Pana jest już bowiem coraz bliższe!</para>
  <para style="p">
    <verse number="6" style="v"/>O nic się nie martwcie, ale ze wszystkimi sprawami zwracajcie się do Boga. Proście Go o pomoc, ale i dziękujcie Mu. <verse number="7" style="v"/>A Jego pokój, przekraczający najśmielsze ludzkie wyobrażenia, opanuje wasze serca i umysły. Wszystko to jest możliwe dzięki Chrystusowi.</para>
  <para style="p">
    <verse number="8" style="v"/>Przyjaciele, myślcie o tym, co jest zgodne z prawdą, dobre, prawe, czyste, miłe, szlachetne, doskonałe i godne pochwały. <verse number="9" style="v"/>Postępujcie zgodnie z tym, czego się ode mnie nauczyliście, co przejęliście, co słyszeliście i co widzieliście. A Bóg, który obdarza ludzi pokojem, będzie z wami.</para>
  <para style="s1">Podziękowania za dary</para>
  <para style="p">
    <verse number="10" style="v"/>Ogromnie się ucieszyłem z dowodu waszej troski o mnie. Wiem, że o mnie pamiętacie, choć ostatnio nie mieliście okazji tego wyrazić. <verse number="11" style="v"/>Nie wspominam o tym dlatego, że nadal mi czegoś brakuje. Nauczyłem się bowiem radzić sobie w różnych sytuacjach. <verse number="12" style="v"/>Wiem, jak znosić biedę i jak żyć w dostatku. Jestem przygotowany do życia w każdych warunkach: z pełnym i z pustym żołądkiem, w dobrobycie i w niedostatku. <verse number="13" style="v"/>Dzięki Temu, który dodaje mi sił, umiem radzić sobie w każdej sytuacji. <verse number="14" style="v"/>Dobrze jednak zrobiliście, pomagając mi w obecnych kłopotach.</para>
  <para style="p">
    <verse number="15" style="v"/>Zapewne pamiętacie, że na samym początku, gdy opuściłem Macedonię, aby dalej głosić dobrą nowinę, żaden kościół nie pomagał mi finansowo—tylko wy, Filipianie. <verse number="16" style="v"/>Gdy byłem w Tesalonice, aż dwa razy udzieliliście mi pomocy! <verse number="17" style="v"/>Mówiąc o tym, nie sugeruję, że powinniście przesłać mi kolejny dar, ale pragnę, abyście doświadczyli szczęścia płynącego z pomagania innym.</para>
  <para style="p">
    <verse number="18" style="v"/>Na razie mam wszystkiego pod dostatkiem, a po tym, jak Epafrodyt przyniósł mi wasz dar, nawet w nadmiarze. Dar ten jest jak zapach kadzidła i jak ofiara, która podoba się Bogu. <verse number="19" style="v"/>Wiem, że teraz mój Bóg, do którego wszystko należy, zaspokoi każdą waszą potrzebę—a stanie się tak dzięki Jezusowi Chrystusowi.</para>
  <para style="p">
    <verse number="20" style="v"/>Bogu, który jest naszym Ojcem, niech będzie wieczna chwała. Amen!</para>
  <para style="s1">Końcowe pozdrowienie</para>
  <para style="p">
    <verse number="21" style="v"/>Pozdrówcie wszystkich świętych—ode mnie i od przyjaciół, którzy są ze mną. <verse number="22" style="v"/>Swoje pozdrowienia przesyłają również inni święci, szczególnie ci, którzy pracują na dworze cezara.</para>
  <para style="p">
    <verse number="23" style="v"/>Niech Pan, Jezus Chrystus, obdarza was swoją łaską!</para>
</usx>
